<s-lg><s-l> भीष्म उवाच ।</s-l><s-l>कार्यते यच्च क्रियते सच्चासच्च कृतं ततः ।</s-l><s-l>तत्राश्वसीत सत्कृत्वा असत्कृत्वा न विश्वसेत् ॥ १ ॥</s-l></s-lg><s-lg><s-l>काल एवात्र कालेन निग्रहानुग्रहौ ददत् ।</s-l><s-l>बुद्धिमाविश्य भूतानां धर्मार्थेषु प्रवर्तते ॥ २ ॥</s-l></s-lg><s-lg><s-l>यदा त्वस्य भवेद्बुद्धिर्धर्म्या चार्थप्रदर्शिनी ।</s-l><s-l>तदाश्वसीत धर्मात्मादृढबुद्धिर्न विश्वसेत् ॥ ३ ॥</s-l></s-lg><s-lg><s-l>एतावन्मात्रमेतद्धि भूतानां प्राज्ञलक्षणम् ।</s-l><s-l>कालयुक्तोऽप्युभयविच्छेषमर्थं समाचरेत् ॥ ४ ॥</s-l></s-lg><s-lg><s-l>यथा ह्युपस्थितैश्वर्याः पूजयन्ते नरा नरान् ।</s-l><s-l>एवमेवात्मनात्मानं पूजयन्तीह धार्मिकाः ॥ ५ ॥</s-l></s-lg><s-lg><s-l>न ह्यधर्मतया धर्मं दद्यात्कालः कथंचन ।</s-l><s-l>तस्माद्विशुद्धमात्मानं जानीयाद्धर्मचारिणम् ॥ ६ ॥</s-l></s-lg><s-lg><s-l>स्प्रष्टुमप्यसमर्थो हि ज्वलन्तमिव पावकम् ।</s-l><s-l>अधर्मः सततो धर्मं कालेन परिरक्षितम् ॥ ७ ॥</s-l></s-lg><s-lg><s-l>कार्यावेतौ हि कालेन धर्मो हि विजयावहः ।</s-l><s-l>त्रयाणामपि लोकानामालोककरणो भवेत् ॥ ८ ॥</s-l></s-lg><s-lg><s-l>तत्र कश्चिन्नयेत्प्राज्ञो गृहीत्वैव करे नरम् ।</s-l><s-l>उह्यमानः स धर्मेण धर्मे बहुभयच्छले ॥ ९ ॥</s-l></s-lg>