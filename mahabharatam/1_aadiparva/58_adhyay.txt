<s-lg><s-l> जनमेजय उवाच ।</s-l><s-l>य एते कीर्तिता ब्रह्मन्ये चान्ये नानुकीर्तिताः ।</s-l><s-l>सम्यक्ताञ्श्रोतुमिच्छामि राज्ञश्चान्यान्सुवर्चसः ॥ १ ॥</s-l></s-lg><s-lg><s-l>यदर्थमिह संभूता देवकल्पा महारथाः ।</s-l><s-l>भुवि तन्मे महाभाग सम्यगाख्यातुमर्हसि ॥ २ ॥</s-l></s-lg><s-lg><s-l> वैशंपायन उवाच ।</s-l><s-l>रहस्यं खल्विदं राजन्देवानामिति नः श्रुतम् ।</s-l><s-l>तत्तु ते कथयिष्यामि नमस्कृत्वा स्वयंभुवे ॥ ३ ॥</s-l></s-lg><s-lg><s-l>त्रिःसप्तकृत्वः पृथिवीं कृत्वा निःक्षत्रियां पुरा ।</s-l><s-l>जामदग्न्यस्तपस्तेपे महेन्द्रे पर्वतोत्तमे ॥ ४ ॥</s-l></s-lg><s-lg><s-l>तदा निःक्षत्रिये लोके भार्गवेण कृते सति ।</s-l><s-l>ब्राह्मणान्क्षत्रिया राजन्गर्भार्थिन्योऽभिचक्रमुः ॥ ५ ॥</s-l></s-lg><s-lg><s-l>ताभिः सह समापेतुर्ब्राह्मणाः संशितव्रताः ।</s-l><s-l>ऋतावृतौ नरव्याघ्र न कामान्नानृतौ तथा ॥ ६ ॥</s-l></s-lg><s-lg><s-l>तेभ्यस्तु लेभिरे गर्भान्क्षत्रियास्ताः सहस्रशः ।</s-l><s-l>ततः सुषुविरे राजन्क्षत्रियान्वीर्यसंमतान् ।</s-l><s-l>कुमारांश्च कुमारीश्च पुनः क्षत्राभिवृद्धये ॥ ७ ॥</s-l></s-lg><s-lg><s-l>एवं तद्ब्राह्मणैः क्षत्रं क्षत्रियासु तपस्विभिः ।</s-l><s-l>जातमृध्यत धर्मेण सुदीर्घेणायुषान्वितम् ।</s-l><s-l>चत्वारोऽपि तदा वर्णा बभूवुर्ब्राह्मणोत्तराः ॥ ८ ॥</s-l></s-lg><s-lg><s-l>अभ्यगच्छन्नृतौ नारीं न कामान्नानृतौ तथा ।</s-l><s-l>तथैवान्यानि भूतानि तिर्यग्योनिगतान्यपि ।</s-l><s-l>ऋतौ दारांश्च गच्छन्ति तदा स्म भरतर्षभ ॥ ९ ॥</s-l></s-lg><s-lg><s-l>ततोऽवर्धन्त धर्मेण सहस्रशतजीविनः ।</s-l><s-l>ताः प्रजाः पृथिवीपाल धर्मव्रतपरायणाः ।</s-l><s-l>आधिभिर्व्याधिभिश्चैव विमुक्ताः सर्वशो नराः ॥ १० ॥</s-l></s-lg><s-lg><s-l>अथेमां सागरापाङ्गां गां गजेन्द्रगताखिलाम् ।</s-l><s-l>अध्यतिष्ठत्पुनः क्षत्रं सशैलवनकाननाम् ॥ ११ ॥</s-l></s-lg><s-lg><s-l>प्रशासति पुनः क्षत्रे धर्मेणेमां वसुंधराम् ।</s-l><s-l>ब्राह्मणाद्यास्तदा वर्णा लेभिरे मुदमुत्तमाम् ॥ १२ ॥</s-l></s-lg><s-lg><s-l>कामक्रोधोद्भवान्दोषान्निरस्य च नराधिपाः ।</s-l><s-l>दण्डं दण्ड्येषु धर्मेण प्रणयन्तोऽन्वपालयन् ॥ १३ ॥</s-l></s-lg><s-lg><s-l>तथा धर्मपरे क्षत्रे सहस्राक्षः शतक्रतुः ।</s-l><s-l>स्वादु देशे च काले च ववर्षाप्याययन्प्रजाः ॥ १४ ॥</s-l></s-lg><s-lg><s-l>न बाल एव म्रियते तदा कश्चिन्नराधिप ।</s-l><s-l>न च स्त्रियं प्रजानाति कश्चिदप्राप्तयौवनः ॥ १५ ॥</s-l></s-lg><s-lg><s-l>एवमायुष्मतीभिस्तु प्रजाभिर्भरतर्षभ ।</s-l><s-l>इयं सागरपर्यन्ता समापूर्यत मेदिनी ॥ १६ ॥</s-l></s-lg><s-lg><s-l>ईजिरे च महायज्ञैः क्षत्रिया बहुदक्षिणैः ।</s-l><s-l>साङ्गोपनिषदान्वेदान्विप्राश्चाधीयते तदा ॥ १७ ॥</s-l></s-lg><s-lg><s-l>न च विक्रीणते ब्रह्म ब्राह्मणाः स्म तदा नृप ।</s-l><s-l>न च शूद्रसमाभ्याशे वेदानुच्चारयन्त्युत ॥ १८ ॥</s-l></s-lg><s-lg><s-l>कारयन्तः कृषिं गोभिस्तथा वैश्याः क्षिताविह ।</s-l><s-l>न गामयुञ्जन्त धुरि कृशाङ्गाश्चाप्यजीवयन् ॥ १९ ॥</s-l></s-lg><s-lg><s-l>फेनपांश्च तथा वत्सान्न दुहन्ति स्म मानवाः ।</s-l><s-l>न कूटमानैर्वणिजः पण्यं विक्रीणते तदा ॥ २० ॥</s-l></s-lg><s-lg><s-l>कर्माणि च नरव्याघ्र धर्मोपेतानि मानवाः ।</s-l><s-l>धर्ममेवानुपश्यन्तश्चक्रुर्धर्मपरायणाः ॥ २१ ॥</s-l></s-lg><s-lg><s-l>स्वकर्मनिरताश्चासन्सर्वे वर्णा नराधिप ।</s-l><s-l>एवं तदा नरव्याघ्र धर्मो न ह्रसते क्वचित् ॥ २२ ॥</s-l></s-lg><s-lg><s-l>काले गावः प्रसूयन्ते नार्यश्च भरतर्षभ ।</s-l><s-l>फलन्त्यृतुषु वृक्षाश्च पुष्पाणि च फलानि च ॥ २३ ॥</s-l></s-lg><s-lg><s-l>एवं कृतयुगे सम्यग्वर्तमाने तदा नृप ।</s-l><s-l>आपूर्यत मही कृत्स्ना प्राणिभिर्बहुभिर्भृशम् ॥ २४ ॥</s-l></s-lg><s-lg><s-l>ततः समुदिते लोके मानुषे भरतर्षभ ।</s-l><s-l>असुरा जज्ञिरे क्षेत्रे राज्ञां मनुजपुंगव ॥ २५ ॥</s-l></s-lg><s-lg><s-l>आदित्यैर्हि तदा दैत्या बहुशो निर्जिता युधि ।</s-l><s-l>ऐश्वर्याद्भ्रंशिताश्चापि संबभूवुः क्षिताविह ॥ २६ ॥</s-l></s-lg><s-lg><s-l>इह देवत्वमिच्छन्तो मानुषेषु मनस्विनः ।</s-l><s-l>जज्ञिरे भुवि भूतेषु तेषु तेष्वसुरा विभो ॥ २७ ॥</s-l></s-lg><s-lg><s-l>गोष्वश्वेषु च राजेन्द्र खरोष्ट्रमहिषेषु च ।</s-l><s-l>क्रव्यादेषु च भूतेषु गजेषु च मृगेषु च ॥ २८ ॥</s-l></s-lg><s-lg><s-l>जातैरिह महीपाल जायमानैश्च तैर्मही ।</s-l><s-l>न शशाकात्मनात्मानमियं धारयितुं धरा ॥ २९ ॥</s-l></s-lg><s-lg><s-l>अथ जाता महीपालाः केचिद्बलसमन्विताः ।</s-l><s-l>दितेः पुत्रा दनोश्चैव तस्माल्लोकादिह च्युताः ॥ ३० ॥</s-l></s-lg><s-lg><s-l>वीर्यवन्तोऽवलिप्तास्ते नानारूपधरा महीम् ।</s-l><s-l>इमां सागरपर्यन्तां परीयुररिमर्दनाः ॥ ३१ ॥</s-l></s-lg><s-lg><s-l>ब्राह्मणान्क्षत्रियान्वैश्याञ्शूद्रांश्चैवाप्यपीडयन् ।</s-l><s-l>अन्यानि चैव भूतानि पीडयामासुरोजसा ॥ ३२ ॥</s-l></s-lg><s-lg><s-l>त्रासयन्तो विनिघ्नन्तस्तांस्तान्भूतगणांश्च ते ।</s-l><s-l>विचेरुः सर्वतो राजन्महीं शतसहस्रशः ॥ ३३ ॥</s-l></s-lg><s-lg><s-l>आश्रमस्थान्महर्षींश्च धर्षयन्तस्ततस्ततः ।</s-l><s-l>अब्रह्मण्या वीर्यमदा मत्ता मदबलेन च ॥ ३४ ॥</s-l></s-lg><s-lg><s-l>एवं वीर्यबलोत्सिक्तैर्भूरियं तैर्महासुरैः ।</s-l><s-l>पीड्यमाना महीपाल ब्रह्माणमुपचक्रमे ॥ ३५ ॥</s-l></s-lg><s-lg><s-l>न हीमां पवनो राजन्न नागा न नगा महीम् ।</s-l><s-l>तदा धारयितुं शेकुराक्रान्तां दानवैर्बलात् ॥ ३६ ॥</s-l></s-lg><s-lg><s-l>ततो मही महीपाल भारार्ता भयपीडिता ।</s-l><s-l>जगाम शरणं देवं सर्वभूतपितामहम् ॥ ३७ ॥</s-l></s-lg><s-lg><s-l>सा संवृतं महाभागैर्देवद्विजमहर्षिभिः ।</s-l><s-l>ददर्श देवं ब्रह्माणं लोककर्तारमव्ययम् ॥ ३८ ॥</s-l></s-lg><s-lg><s-l>गन्धर्वैरप्सरोभिश्च बन्दिकर्मसु निष्ठितैः ।</s-l><s-l>वन्द्यमानं मुदोपेतैर्ववन्दे चैनमेत्य सा ॥ ३९ ॥</s-l></s-lg><s-lg><s-l>अथ विज्ञापयामास भूमिस्तं शरणार्थिनी ।</s-l><s-l>संनिधौ लोकपालानां सर्वेषामेव भारत ॥ ४० ॥</s-l></s-lg><s-lg><s-l>तत्प्रधानात्मनस्तस्य भूमेः कृत्यं स्वयंभुवः ।</s-l><s-l>पूर्वमेवाभवद्राजन्विदितं परमेष्ठिनः ॥ ४१ ॥</s-l></s-lg><s-lg><s-l>स्रष्टा हि जगतः कस्मान्न संबुध्येत भारत ।</s-l><s-l>सुरासुराणां लोकानामशेषेण मनोगतम् ॥ ४२ ॥</s-l></s-lg><s-lg><s-l>तामुवाच महाराज भूमिं भूमिपतिर्विभुः ।</s-l><s-l>प्रभवः सर्वभूतानामीशः शंभुः प्रजापतिः ॥ ४३ ॥</s-l></s-lg><s-lg><s-l>यदर्थमसि संप्राप्ता मत्सकाशं वसुंधरे ।</s-l><s-l>तदर्थं संनियोक्ष्यामि सर्वानेव दिवौकसः ॥ ४४ ॥</s-l></s-lg><s-lg><s-l>इत्युक्त्वा स महीं देवो ब्रह्मा राजन्विसृज्य च ।</s-l><s-l>आदिदेश तदा सर्वान्विबुधान्भूतकृत्स्वयम् ॥ ४५ ॥</s-l></s-lg><s-lg><s-l>अस्या भूमेर्निरसितुं भारं भागैः पृथक्पृथक् ।</s-l><s-l>अस्यामेव प्रसूयध्वं विरोधायेति चाब्रवीत् ॥ ४६ ॥</s-l></s-lg><s-lg><s-l>तथैव च समानीय गन्धर्वाप्सरसां गणान् ।</s-l><s-l>उवाच भगवान्सर्वानिदं वचनमुत्तमम् ।</s-l><s-l>स्वैरंशैः संप्रसूयध्वं यथेष्टं मानुषेष्विति ॥ ४७ ॥</s-l></s-lg><s-lg><s-l>अथ शक्रादयः सर्वे श्रुत्वा सुरगुरोर्वचः ।</s-l><s-l>तथ्यमर्थ्यं च पथ्यं च तस्य ते जगृहुस्तदा ॥ ४८ ॥</s-l></s-lg><s-lg><s-l>अथ ते सर्वशोंऽशैः स्वैर्गन्तुं भूमिं कृतक्षणाः ।</s-l><s-l>नारायणममित्रघ्नं वैकुण्ठमुपचक्रमुः ॥ ४९ ॥</s-l></s-lg><s-lg><s-l>यः स चक्रगदापाणिः पीतवासासितप्रभः ।</s-l><s-l>पद्मनाभः सुरारिघ्नः पृथुचार्वञ्चितेक्षणः ॥ ५० ॥</s-l></s-lg><s-lg><s-l>तं भुवः शोधनायेन्द्र उवाच पुरुषोत्तमम् ।</s-l><s-l>अंशेनावतरस्वेति तथेत्याह च तं हरिः ॥ ५१ ॥</s-l></s-lg>