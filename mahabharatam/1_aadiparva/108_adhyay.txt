<s-lg><s-l> जनमेजय उवाच ।</s-l><s-l>ज्येष्ठानुज्येष्ठतां तेषां नामधेयानि चाभिभो ।</s-l><s-l>धृतराष्ट्रस्य पुत्राणामानुपूर्व्येण कीर्तय ॥ १ ॥</s-l></s-lg><s-lg><s-l> वैशंपायन उवाच ।</s-l><s-l>दुर्योधनो युयुत्सुश्च राजन्दुःशासनस्तथा ।</s-l><s-l>दुःसहो दुःशलश्चैव जलसंधः समः सहः ॥ २ ॥</s-l></s-lg><s-lg><s-l>विन्दानुविन्दौ दुर्धर्षः सुबाहुर्दुष्प्रधर्षणः ।</s-l><s-l>दुर्मर्षणो दुर्मुखश्च दुष्कर्णः कर्ण एव च ॥ ३ ॥</s-l></s-lg><s-lg><s-l>विविंशतिर्विकर्णश्च जलसंधः सुलोचनः ।</s-l><s-l>चित्रोपचित्रौ चित्राक्षश्चारुचित्रः शरासनः ॥ ४ ॥</s-l></s-lg><s-lg><s-l>दुर्मदो दुष्प्रगाहश्च विवित्सुर्विकटः समः ।</s-l><s-l>ऊर्णनाभः सुनाभश्च तथा नन्दोपनन्दकौ ॥ ५ ॥</s-l></s-lg><s-lg><s-l>सेनापतिः सुषेणश्च कुण्डोदरमहोदरौ ।</s-l><s-l>चित्रबाणश्चित्रवर्मा सुवर्मा दुर्विमोचनः ॥ ६ ॥</s-l></s-lg><s-lg><s-l>अयोबाहुर्महाबाहुश्चित्राङ्गश्चित्रकुण्डलः ।</s-l><s-l>भीमवेगो भीमबलो बलाकी बलवर्धनः ॥ ७ ॥</s-l></s-lg><s-lg><s-l>उग्रायुधो भीमकर्मा कनकायुर्दृढायुधः ।</s-l><s-l>दृढवर्मा दृढक्षत्रः सोमकीर्तिरनूदरः ॥ ८ ॥</s-l></s-lg><s-lg><s-l>दृढसंधो जरासंधः सत्यसंधः सदःसुवाक् ।</s-l><s-l>उग्रश्रवा अश्वसेनः सेनानीर्दुष्पराजयः ॥ ९ ॥</s-l></s-lg><s-lg><s-l>अपराजितः पण्डितको विशालाक्षो दुरावरः ।</s-l><s-l>दृढहस्तः सुहस्तश्च वातवेगसुवर्चसौ ॥ १० ॥</s-l></s-lg><s-lg><s-l>आदित्यकेतुर्बह्वाशी नागदन्तोग्रयायिनौ ।</s-l><s-l>कवची निषङ्गी पाशी च दण्डधारो धनुर्ग्रहः ॥ ११ ॥</s-l></s-lg><s-lg><s-l>उग्रो भीमरथो वीरो वीरबाहुरलोलुपः ।</s-l><s-l>अभयो रौद्रकर्मा च तथा दृढरथस्त्रयः ॥ १२ ॥</s-l></s-lg><s-lg><s-l>अनाधृष्यः कुण्डभेदी विरावी दीर्घलोचनः ।</s-l><s-l>दीर्घबाहुर्महाबाहुर्व्यूढोरुः कनकध्वजः ॥ १३ ॥</s-l></s-lg><s-lg><s-l>कुण्डाशी विरजाश्चैव दुःशला च शताधिका ।</s-l><s-l>एतदेकशतं राजन्कन्या चैका प्रकीर्तिता ॥ १४ ॥</s-l></s-lg><s-lg><s-l>नामधेयानुपूर्व्येण विद्धि जन्मक्रमं नृप ।</s-l><s-l>सर्वे त्वतिरथाः शूराः सर्वे युद्धविशारदाः ॥ १५ ॥</s-l></s-lg><s-lg><s-l>सर्वे वेदविदश्चैव राजशास्त्रेषु कोविदाः ।</s-l><s-l>सर्वे संसर्गविद्यासु विद्याभिजनशोभिनः ॥ १६ ॥</s-l></s-lg><s-lg><s-l>सर्वेषामनुरूपाश्च कृता दारा महीपते ।</s-l><s-l>धृतराष्ट्रेण समये समीक्ष्य विधिवत्तदा ॥ १७ ॥</s-l></s-lg><s-lg><s-l>दुःशलां समये राजा सिन्धुराजाय भारत ।</s-l><s-l>जयद्रथाय प्रददौ सौबलानुमते तदा ॥ १८ ॥</s-l></s-lg>