<s-lg><s-l> भीष्म उवाच ।</s-l><s-l>आसीत्किल कुरुश्रेष्ठ महापद्मे पुरोत्तमे ।</s-l><s-l>गङ्गाया दक्षिणे तीरे कश्चिद्विप्रः समाहितः ॥ १ ॥</s-l></s-lg><s-lg><s-l>सौम्यः सोमान्वये वेदे गताध्वा छिन्नसंशयः ।</s-l><s-l>धर्मनित्यो जितक्रोधो नित्यतृप्तो जितेन्द्रियः ॥ २ ॥</s-l></s-lg><s-lg><s-l>अहिंसानिरतो नित्यं सत्यः सज्जनसंमतः ।</s-l><s-l>न्यायप्राप्तेन वित्तेन स्वेन शीलेन चान्वितः ॥ ३ ॥</s-l></s-lg><s-lg><s-l>ज्ञातिसंबन्धिविपुले मित्रापाश्रयसंमते ।</s-l><s-l>कुले महति विख्याते विशिष्टां वृत्तिमास्थितः ॥ ४ ॥</s-l></s-lg><s-lg><s-l>स पुत्रान्बहुलान्दृष्ट्वा विपुले कर्मणि स्थितः ।</s-l><s-l>कुलधर्माश्रितो राजन्धर्मचर्यापरोऽभवत् ॥ ५ ॥</s-l></s-lg><s-lg><s-l>ततः स धर्मं वेदोक्तं यथाशास्त्रोक्तमेव च ।</s-l><s-l>शिष्टाचीर्णं च धर्मं च त्रिविधं चिन्त्य चेतसा ॥ ६ ॥</s-l></s-lg><s-lg><s-l>किं नु मे स्याच्छुभं कृत्वा किं क्षमं किं परायणम् ।</s-l><s-l>इत्येवं खिद्यते नित्यं न च याति विनिश्चयम् ॥ ७ ॥</s-l></s-lg><s-lg><s-l>तस्यैवं खिद्यमानस्य धर्मं परममास्थितः ।</s-l><s-l>कदाचिदतिथिः प्राप्तो ब्राह्मणः सुसमाहितः ॥ ८ ॥</s-l></s-lg><s-lg><s-l>स तस्मै सत्क्रियां चक्रे क्रियायुक्तेन हेतुना ।</s-l><s-l>विश्रान्तं चैनमासीनमिदं वचनमब्रवीत् ॥ ९ ॥</s-l></s-lg>