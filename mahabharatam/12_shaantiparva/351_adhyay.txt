<s-lg><s-l> सूर्य उवाच ।</s-l><s-l>नैष देवोऽनिलसखो नासुरो न च पन्नगः ।</s-l><s-l>उञ्छवृत्तिव्रते सिद्धो मुनिरेष दिवं गतः ॥ १ ॥</s-l></s-lg><s-lg><s-l>एष मूलफलाहारः शीर्णपर्णाशनस्तथा ।</s-l><s-l>अब्भक्षो वायुभक्षश्च आसीद्विप्रः समाहितः ॥ २ ॥</s-l></s-lg><s-lg><s-l>ऋचश्चानेन विप्रेण संहितान्तरभिष्टुताः ।</s-l><s-l>स्वर्गद्वारकृतोद्योगो येनासौ त्रिदिवं गतः ॥ ३ ॥</s-l></s-lg><s-lg><s-l>असन्नधीरनाकाङ्क्षी नित्यमुञ्छशिलाशनः ।</s-l><s-l>सर्वभूतहिते युक्त एष विप्रो भुजंगम ॥ ४ ॥</s-l></s-lg><s-lg><s-l>न हि देवा न गन्धर्वा नासुरा न च पन्नगाः ।</s-l><s-l>प्रभवन्तीह भूतानां प्राप्तानां परमां गतिम् ॥ ५ ॥</s-l></s-lg><s-lg><s-l> नाग उवाच ।</s-l><s-l>एतदेवंविधं दृष्टमाश्चर्यं तत्र मे द्विज ।</s-l><s-l>संसिद्धो मानुषः कायो योऽसौ सिद्धगतिं गतः ।</s-l><s-l>सूर्येण सहितो ब्रह्मन्पृथिवीं परिवर्तते ॥ ६ ॥</s-l></s-lg>