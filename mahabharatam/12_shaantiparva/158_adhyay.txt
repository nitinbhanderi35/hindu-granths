<s-lg><s-l> युधिष्ठिर उवाच ।</s-l><s-l>आनृशंस्यं विजानामि दर्शनेन सतां सदा ।</s-l><s-l>नृशंसान्न विजानामि तेषां कर्म च भारत ॥ १ ॥</s-l></s-lg><s-lg><s-l>कण्टकान्कूपमग्निं च वर्जयन्ति यथा नराः ।</s-l><s-l>तथा नृशंसकर्माणं वर्जयन्ति नरा नरम् ॥ २ ॥</s-l></s-lg><s-lg><s-l>नृशंसो ह्यधमो नित्यं प्रेत्य चेह च भारत ।</s-l><s-l>तस्माद्ब्रवीहि कौरव्य तस्य धर्मविनिश्चयम् ॥ ३ ॥</s-l></s-lg><s-lg><s-l> भीष्म उवाच ।</s-l><s-l>स्पृहास्यान्तर्हिता चैव विदितार्था च कर्मणा ।</s-l><s-l>आक्रोष्टा क्रुश्यते चैव बन्धिता बध्यते च यः ॥ ४ ॥</s-l></s-lg><s-lg><s-l>दत्तानुकीर्तिर्विषमः क्षुद्रो नैकृतिकः शठः ।</s-l><s-l>असंभोगी च मानी च तथा सङ्गी विकत्थनः ॥ ५ ॥</s-l></s-lg><s-lg><s-l>सर्वातिशङ्की परुषो बालिशः कृपणस्तथा ।</s-l><s-l>वर्गप्रशंसी सततमाश्रमद्वेषसंकरी ॥ ६ ॥</s-l></s-lg><s-lg><s-l>हिंसाविहारी सततमविशेषगुणागुणः ।</s-l><s-l>बह्वलीको मनस्वी च लुब्धोऽत्यर्थं नृशंसकृत् ॥ ७ ॥</s-l></s-lg><s-lg><s-l>धर्मशीलं गुणोपेतं पाप इत्यवगच्छति ।</s-l><s-l>आत्मशीलानुमानेन न विश्वसिति कस्यचित् ॥ ८ ॥</s-l></s-lg><s-lg><s-l>परेषां यत्र दोषः स्यात्तद्गुह्यं संप्रकाशयेत् ।</s-l><s-l>समानेष्वेव दोषेषु वृत्त्यर्थमुपघातयेत् ॥ ९ ॥</s-l></s-lg><s-lg><s-l>तथोपकारिणं चैव मन्यते वञ्चितं परम् ।</s-l><s-l>दत्त्वापि च धनं काले संतपत्युपकारिणे ॥ १० ॥</s-l></s-lg><s-lg><s-l>भक्ष्यं भोज्यमथो लेह्यं यच्चान्यत्साधु भोजनम् ।</s-l><s-l>प्रेक्षमाणेषु योऽश्नीयान्नृशंस इति तं विदुः ॥ ११ ॥</s-l></s-lg><s-lg><s-l>ब्राह्मणेभ्यः प्रदायाग्रं यः सुहृद्भिः सहाश्नुते ।</s-l><s-l>स प्रेत्य लभते स्वर्गमिह चानन्त्यमश्नुते ॥ १२ ॥</s-l></s-lg><s-lg><s-l>एष ते भरतश्रेष्ठ नृशंसः परिकीर्तितः ।</s-l><s-l>सदा विवर्जनीयो वै पुरुषेण बुभूषता ॥ १३ ॥</s-l></s-lg>