<s-lg><s-l> ब्रह्मोवाच ।</s-l><s-l>य उत्पन्नो महान्पूर्वमहंकारः स उच्यते ।</s-l><s-l>अहमित्येव संभूतो द्वितीयः सर्ग उच्यते ॥ १ ॥</s-l></s-lg><s-lg><s-l>अहंकारश्च भूतादिर्वैकारिक इति स्मृतः ।</s-l><s-l>तेजसश्चेतना धातुः प्रजासर्गः प्रजापतिः ॥ २ ॥</s-l></s-lg><s-lg><s-l>देवानां प्रभवो देवो मनसश्च त्रिलोककृत् ।</s-l><s-l>अहमित्येव तत्सर्वमभिमन्ता स उच्यते ॥ ३ ॥</s-l></s-lg><s-lg><s-l>अध्यात्मज्ञाननित्यानां मुनीनां भावितात्मनाम् ।</s-l><s-l>स्वाध्यायक्रतुसिद्धानामेष लोकः सनातनः ॥ ४ ॥</s-l></s-lg><s-lg><s-l>अहंकारेणाहरतो गुणानिमान्भूतादिरेवं सृजते स भूतकृत् ।</s-l><s-l>वैकारिकः सर्वमिदं विचेष्टते स्वतेजसा रञ्जयते जगत्तथा ॥ ५ ॥</s-l></s-lg>