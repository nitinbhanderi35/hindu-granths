<s-lg><s-l> मार्कण्डेय उवाच ।</s-l><s-l>ब्रह्मणो यस्तृतीयस्तु पुत्रः कुरुकुलोद्वह ।</s-l><s-l>तस्यापवसुता भार्या प्रजास्तस्यापि मे शृणु ॥ १ ॥</s-l></s-lg><s-lg><s-l>बृहज्ज्योतिर्बृहत्कीर्तिर्बृहद्ब्रह्मा बृहन्मनाः ।</s-l><s-l>बृहन्मन्त्रो बृहद्भासस्तथा राजन्बृहस्पतिः ॥ २ ॥</s-l></s-lg><s-lg><s-l>प्रजासु तासु सर्वासु रूपेणाप्रतिमाभवत् ।</s-l><s-l>देवी भानुमती नाम प्रथमाङ्गिरसः सुता ॥ ३ ॥</s-l></s-lg><s-lg><s-l>भूतानामेव सर्वेषां यस्यां रागस्तदाभवत् ।</s-l><s-l>रागाद्रागेति यामाहुर्द्वितीयाङ्गिरसः सुता ॥ ४ ॥</s-l></s-lg><s-lg><s-l>यां कपर्दिसुतामाहुर्दृश्यादृश्येति देहिनः ।</s-l><s-l>तनुत्वात्सा सिनीवाली तृतीयाङ्गिरसः सुता ॥ ५ ॥</s-l></s-lg><s-lg><s-l>पश्यत्यर्चिष्मती भाभिर्हविर्भिश्च हविष्मती ।</s-l><s-l>षष्ठीमङ्गिरसः कन्यां पुण्यामाहुर्हविष्मतीम् ॥ ६ ॥</s-l></s-lg><s-lg><s-l>महामखेष्वाङ्गिरसी दीप्तिमत्सु महामती ।</s-l><s-l>महामतीति विख्याता सप्तमी कथ्यते सुता ॥ ७ ॥</s-l></s-lg><s-lg><s-l>यां तु दृष्ट्वा भगवतीं जनः कुहुकुहायते ।</s-l><s-l>एकानंशेति यामाहुः कुहूमङ्गिरसः सुताम् ॥ ८ ॥</s-l></s-lg>