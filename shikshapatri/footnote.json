{
  "1": {
    "1": "श्रीमत्सत्संगिजीवनम् - ( ४.४३.१८-२४)\n\n",
    "2": "प्रयोजनसंपादिका युक्तिः ।\n\n",
    "3": "सन्धिच्छेदः - अर्धमात्रोच्चारणकालेनाव्यवहितयोः वर्णयोः द्रुततरोच्चारणं सन्धिः - वर्णद्वयस्य मेलनं तस्य छेदः विभागः इति सन्धिच्छेदः ।\n\n",
    "4": "पदानां सुबन्ततिङन्तानां परिचयः बोधः ज्ञानं वा इति पदपरिचयः ।\n\n",
    "5": "एकपदार्थस्यअपरपदार्थेनसहसम्बन्धःएवअन्वयः।प्रथमंवाक्यस्यश्रवणंभवति।वाक्येस्थितानांपदानांयेअर्थाःतेषांपृथक् पृथक्स्मरणंभवति।इदं स्मरणमेवउपस्थितिः इतिकथ्यतेशास्त्रेषु।एवंस्मृतानाम्अर्थानाम्आकाङ्क्षादिवाशात्परस्परं सम्बन्धःभवति।अयंसंबंधःएवअन्वयः।येनक्रमेणअर्थानांसम्बन्धःभवति, तेनक्रमेणपदानां लेखनम्उच्चारणंवाअन्वयःइतिसामान्यतःव्यवहरन्ति।लौकिकमुदाहरणम्एकंपरिशीलयामः । यथा -प्रातःरामःवेदंपठतिलक्ष्मणःकाव्यंभरतःव्याकरणम्आञ्जनेयःफलंखादति सायंसुग्रीवःनगरंपश्यति ।\n\nवाक्यानिपृथक्पृथक्लिखामः ।\n\nप्रातःरामःवेदम्पठति ।\n\nलक्ष्मणःकाव्यम् ।\n\nभरतःव्याकरणम् ।\n\nआञ्जनेयःफलम्खादति ।\n\nसायंसुग्रीवःनगरंपश्यति ।\n\nअत्रप्रथमवाक्ये‘ प्रातः ’इतिपदम्, ‘ पठति ’इतिचपदम्उच्चारितम् ।ततःपरंतत्पादद्वयं नास्ति ।परन्तु इदंस्पष्टंयत्‘ प्रातः ’इति‘ पठति ’इतिचपद्द्वयंद्वितीयेतृतीयेचवाक्येआगच्छति ।प्रतिवाक्यम्उपतिष्ठते ।तत्रापिचतुर्थवाक्ये‘ खादति ’इतिपदम्अस्ति ।अतः‘ पठति ’इतिसमानजातीयं पदंनैवआयाति, केवलम्‘ प्रातः ’इतिएवपदम्आगच्छति ।पञ्चमवाक्येतु‘ सायम् ’इतिपदम्अस्ति ।अतः ‘ प्रातः ’इतिसमानजातीयंपदम्अत्रनैवआयाति, तत्पदंनिवर्तते ।एवमेव‘ पश्यति ’इतिपदम्अत्र अस्ति ।अतःउरिष्टात्‘ खादति ’इतिपदंनैवआयाति ।‘ लक्ष्मणःकाव्यम्’इतिद्वितीयं वाक्यम् । ‘ भरतःव्याकरणम् ’ इति तृतीयं वाक्यम् । एतद्वाक्यद्वयेपदद्वयंकमपिअर्थंबोधयितुंनक्षमम् । अतः‘ प्रातः ’इति‘ पठति ’इतिचपदद्वयंद्वितीयतृतीयवाक्याभ्यांसह पृथक् पृथक्योज्यते ।तदाविवक्षितःअर्थःस्पष्टःभवति ।तदावाक्यंभवति- प्रातः लक्ष्मणःकाव्यं पठति, प्रातःभरतःव्याकरणं पठति।अधुनाइदंवाक्यंपूर्णम् । अपिचअर्थंबोधयितुंक्षममपि । एवमेव प्रातः आञ्जनेयःफलंखादति । सायंसुग्रीवःनगरंपश्यति इति ।\n\nअत आह महाभाष्यकारः - ‘ कल्प्योहिवाक्यशेषोवाक्यं वक्तर्यधीनंहि ’ । महाभाष्यम् - ( १.१.५७ )\n\n‘ अनानुपूर्व्येणापि सन्निविष्टानां यथेष्टमभिसम्बन्धो भवति ’ । ( महाभाष्यम् - १.१.५८ )‘ पाठक्रमादार्थक्रमो बलीयानिति यथेष्टमत्राभिसम्बन्धः । ’ - ( महाभाष्यप्रदीप -१.१.५८ )\n\nअयोग्यक्रमः - अनड्वाहमुदहारि या त्वं हरसि शिरसा कुम्भम्, भगिनि साचीनमभिधावन्तमद्राक्षीः ।\n\nयोग्यक्रमः - उदहारि भगिनि या त्वं कुम्भं हरसि शिरसा, अनड्वाहं साचीनमभिधावन्तमद्राक्षीः ।\n\nकुतो भवान् ?इति वाक्यस्य अर्थम् ‘ आगच्छति ’ इति क्रियापदस्य अध्याहारेण भवति । यथा - कुतो भवान् आगच्छति इति । अत आह महाभाष्यकारः - भवति वै कस्यचिदर्थात् प्रकरणात् वापेक्ष्यं निर्ज्ञातम् । महाभाष्यम् - ( २.२.११ ) भर्तृहरिरप्याह - यथाप्रकरणं द्वारमित्यस्यां कर्मणः श्रुतौ ।बधान देहि वेत्येतदुपायादवगम्यते ।। - ( वाक्यपदीयम् - काण्‍डम् - २.३३५ )\n\nकस्तूरी जायते कस्मात्को हन्ति करिणां कुलम्।किं कुर्यात् कातरो युद्धेमृगात् सिंहः पलायनम् ।।\n\nअन्वयः - कस्तूरी कस्मात् जायते? मृगात् । कः करिणां कुलं हन्ति? सिंहः। कतरःयुद्धे किं कुर्यात् ? पलायनम् ।\n\nअन्तिमे पदे रहस्यमिदम् - मृगात् सिंहः पलायनं कुर्यात्अर्थात् सिंहः मृगंदृष्ट्वा पलायनं - धावनं कुर्यात् इत्यर्थः अत्र प्रतीयते। परन्तु वस्तुतः एतानि पदानि त्रयाणां प्रश्नानाम्उत्तरानि सन्ति । ‘ ल्यब्लोपे कर्मण्यधिकरणे च ’ इति वार्तिकेन ‘ मृगात् ’ इत्यत्र पञ्चमीविभक्तिः भवति । यत्र तु ल्यब्लोपः भवति तत्र कर्मणिप्राप्तां द्वितीयाम्, अधिकरणेऽर्थे प्राप्तां सप्तमीं च बाधित्वा पञ्चमी विभक्तिः भवति इति वार्तिकार्थः। तथा - सिंहः मृगात् पलायनं कुर्यात् । अत्र सिंहः मृगंदृष्ट्वा पलायनम्- धावनं कुर्यात् इत्येवं ल्यबन्तस्य प्रयोजनेकर्तव्ये सः न कृतः। मूलतः एतन्निमित्तमादाय मृगशब्दात् प्राप्ताम् “ कर्मणिद्वितीया ” इति सूत्रेण द्वितीयांबाधित्वानेन पञ्चमी।\n\n",
    "6": "“ भूवादयोधातवः ”इतिसूत्रेणधातुपाठेपठितानांशब्दस्वरूपानांधातुसंज्ञाभवति ।धातवः क्रियावाचकाःभवन्ति ।धातोःअर्थःफलंव्यापारश्च ।धातोःव्यापारःविभिन्नेषुकालेषुवर्तते इतिद्योतनायधातोःपरंभिन्नाः लकाराःप्रयुज्यन्ते ।एतेलकारःप्राधान्येन “ लः कर्मणि च भावे चाकर्मकेभ्यः ” इतिसूत्रेणविधीयन्ते ।तेषांलकारानांयथावर्तमानदिकालाःअर्थाःतथाकर्ताकर्मभावः एतेअपिअर्थाःभवन्ति । अर्थात् लकारः यदा कर्तारमनुसरति, तदा सः ‘ कर्तरि ’अस्तीति उच्यते । लकारः यदा कर्म अनुसरति तदा सः ‘ कर्मणि ’अस्तीति उच्यते । लकारः यदा भावं निदर्शयति तदा सः ‘ भावे ’अस्तीति उच्यते ।अत्रभावशब्दस्यार्थःक्रियाएव । फलंव्यापारश्चेतिधातोःअर्थद्वयंभवति ।तत्रव्यापारोनामक्रियाभावोवा । अयंव्यापारः फलजनको भवति ।अतःफलानुकूलःव्यापारःकथ्यते ।व्यापारस्यआश्रयःएकंकारणम्भवति । फलस्यआश्रयःअपिएकंकारणंभवति । व्यापाराश्रयःकर्ता, फलाश्रयःचकर्मभवति ।यस्यधातोःफलम्एकस्मिन्कारकेवर्तते, व्यापारः अपरस्मिनकारकेवर्तते, सधातुःसकर्मकःकथ्यते । यथा -तक्षाकुठारेणकाष्ठंछिनत्ति ।अस्मिनउदाहरणेकुठारस्यउद्यमन - निपातनरूपंव्यापारं तक्षाकरोति ।तक्षाणंविनाअयंव्यापारःविरतःभवति ।अतःव्यापारःतक्षणिवर्तते ।व्यापारेणजायमानं छेदनरूपं फलं तु काष्ठे वर्तते । अतःव्यापारःतक्षणि, फलंकाष्टेइतिफलव्यापरायोःआश्रयौभिन्नौ । अतः छिद्-धातुःसकर्मकः।\n\nयदाकर्तरि एवफलव्यापारौनिहितौभवतःतदासधातुः अकर्मकइत्युच्यते । अर्थात् यस्यधातोःफलम्यस्मिनकारकेवर्तते, व्यापारः अपितस्मिन्नेवकारकेवर्ततेसधातुःअकर्मकःकथ्यते । यथा - रामःतिष्ठति ।अत्रस्थाधातोःगतिनिवृत्तिःअर्थः ।गतिविरामःफलम् ।तदनुकूलःचव्यापारः स्थितिरूपः ।उभयमपिरामेएववर्तते ।अतःफलव्यापरयोःआश्रयौनभिन्नौअपितुरामएकएव । अतःअयं स्थाधातुःअकर्मकः।\n\nअकर्मक-सकर्मकधातुविषयेकेचित्प्रसिद्धःश्लोकः\n\nकर्तृकर्मक्रियायुक्तःप्रयोगःस्यात्सकर्मकः ।अकर्मकः कर्मशून्यः कर्मद्वन्द्वो द्विकर्मकः ।।\n\nक्रियापदंकर्तृपदेनयुक्तंव्यपेक्षन्तेयत्रकिमित्यपेक्षाम् ।सकर्मकंतंसुधियोवदन्तिशेषस्ततो धातुकर्मकः ।।\n\nअकर्मकधातुगणः –\n\nलज्जा-सत्ता-स्थिति-जागरणंवृद्धि-क्षय-भय-जीवनमरणम् ।शयन-क्रीड़ा-रुचि-दिप्त्यर्थंधातुगणंतमकर्मकमाहुः ।।\n\nअकर्मकधातुभिर्योगे देशः कालो भावो गन्तव्योऽध्वा च कर्मसंज्ञक इति वाच्यम् ।\n\n१. देशः – कुरून् स्वपिति २. कालः - मासमस्ते ३. भावः – गोदोहमास्ते ५. गन्तव्योऽध्वा - क्रोशमास्ते ।\n\nकारिकोक्तार्थनांवाचकाःधातवःअकर्मकाःभवन्ति ।\n\nधातोरर्थान्तरेवृत्तेर्धात्वर्थेनोपसङ्ग्रहात् ।प्रसिद्धेरविवक्षातः कर्मणोऽकर्मिका क्रिया ।।\n\n१. धातोरर्थान्तरे वृत्तेः – वहति भारम् । भारं प्रापयति इत्यर्थः । नदी वहति । नदी प्रस्रवति इत्यर्थः । २. धात्वर्थेनोपसङ्ग्रहात् – जीवति, नृत्यति । ३. प्रसिद्धेः - मेघो वर्षति । ४. कर्मणः अविवक्षातः – हितात् न यः संशृणुते स किंप्रभुः । हितात् पुरुषात् यः न स्वहितं संशृणुते स कुत्सितः राजा इत्यर्थः ।\n\nकर्मणः अविवक्षातः - यस्यसकर्मकधातोःकर्मवाक्येनास्तिसधातुःअविवक्षितकर्मकःकथ्यते । अतःतस्मात् धातोरपिलकाराःभावेकर्तरिचभवन्ति । लकारस्यविधानंकर्तरिकर्मणि, कर्तरिभावेचसम्भवन्ति ।धातोःपरंकदाकर्तरि लकारःविधेयःकदावाकर्मणिइत्यादिविवेकःतुवक्ताकर्तव्यः।वाक्यरचनाकर्तास्वविवक्षयाएवकस्मिन्नर्थे लकारप्रयोगःइतिचिन्तयति ।अतःविवेक्षाएवअत्रविनिर्गमना । कर्तरिलकारःविधीयतेइतिवाक्यस्यार्थोभवतिकर्त्रर्थेलकारःविधीयतेइति ।अत्र‘ कर्तरि कर्मणिभावे ’इतिसप्तम्यन्तानिपदानि । तेषाम्अर्थस्तु‘ कर्त्रर्थेकर्मार्थेभावार्थे ’इतिभवति ।\n\nअत्रप्रश्नः -यदि धातोरेवअर्थःभावोभवतितदा“ लःकर्मणिचभावेचाकर्मकेभ्यः ”इति सूत्रेणकिमार्थंभावार्थेलकारोभवति इतिकथ्यते ।तथाप्रश्नेसतिउद्यते - भावःधातोरेवअर्थःकिन्तुभावार्थकलकारेणकेवलंसोऽर्थः अनुद्यतेनतुतदर्थस्यविधानंभवति ।तर्हिएतावतास्पष्टंयत्यदाकर्मनभवतितदैवभाववाच्यं (Impersonal voice) भवति।सकर्मकस्थलेतुकर्मवाच्यं ( passive voice ) भवति।भावेलकारेसतिकर्तृरूपेणयुष्मद्-शब्देनअस्मद्-शब्देनसहवासामान्याधिकरण्यमावश्यकंनभवतिइति हेतोःकेवलःप्रथमपुरुषएवभवति ।मध्यमपुरुषार्थंयुषमद्-शब्देनसहसामान्याधिकरण्यमावश्यकम्, उत्तमपुरुषार्थम्अस्मद्-शब्देनसहसामान्याधिकरण्यमावश्यकम् ।भाववाच्येतुताभ्यांद्वाभ्यां सामान्याधिकरण्यंनसंभवतितस्मात्मध्यमोत्तमपुरुषौनभवतः।फलतःकेवलःप्रथमपुरुषएवभवति । यथा - ‘ आस्यते त्वया, आस्यते मया ’ इति । अनयोःवाक्ययोःभावस्यैवप्राधान्यंभवति ।सचभावःतिङ्वाच्यःएव,नतुयुष्मदर्थः, अस्मदर्थोवा भवति ।अतःनैवसामान्याधिकरण्यमस्ति ।तिङ्वाच्यभावोद्रव्यरूपोनास्ति ।अतःद्वितीयादिप्रतीतिः नैवभवति ।तस्मात्द्विवचनादिःनैवभवतिपरन्तुउत्सर्गतःएकवचनमेवभवति, ‘ एकवचनमुत्सर्गतः करिष्यते ’इतिभाष्यवचनात् ।द्वित्वादेः प्रतीतिःद्रव्येएव संभवतियत्रलिङ्गसंख्याभ्यामन्वयोनभवति तत्अद्रव्यमित्युच्यते ।एवञ्चभावस्यअद्रव्यरूपत्वात्द्वित्वादिसंख्याप्रतीतानभवतिइतिहेतोः उत्सर्गतःएकवचनंभवति ।यतःसंख्यायाअविवक्षायामपिपदसाधुत्वार्थंसुप्तिङ्प्रत्यययोःयःकश्चित् स्यादेव ।यतोहिनियमोऽस्ति‘ अपदंनप्रयुञ्जित ’ ।भावार्थेलकारेसतिभावउक्तोभवतिकर्ताचअनुक्तो भवति, अतःअनभिहितेकर्तरि“ कर्तृकरणयोस्तृतीया ”इति सूत्रेणतृतीयाविभक्तिर्भवति-‘ त्वयामयाअन्यैर्वा भूयते ’इत्यादौ ।\n\nसकर्मकधातुके ‘ देवदत्तः कटं करोति ’ इत्यत्र कृधातुः सकर्मकतां लभते । अतः अस्य कर्तृवाच्यस्यकर्मवाच्येपरिवर्तनंक्रियते चेत् ‘ देवदत्तेन कटः क्रियते ’ इति प्रयोगो भविष्यति । अतः ‘ देवदत्तेनकटः क्रियते ’इत्यत्र‘ क्रियते ’ इतिकर्मार्थेउदाहरणम् ।अत्रकर्मणिलकारः ।तस्मात्कर्मतिङाउक्तमितिहेतोः‘ कटः ’इत्यत्र नैवकर्मणिद्वितीयाविभक्तिः, अपितु“ प्रतिपादिकार्थलिङ्गपरिमाणवचनमात्रेप्रथमा ”इति सूत्रेणप्रातिपदिकार्थे प्रथमाविभक्तिः ।कर्मउक्तमस्तिइतिहेतोःअन्येषांसर्वेषामनुक्तत्वात्कर्ताअनुक्तोभवति । तस्मादेव“ कर्तृकरणयोस्तृतीया ”इति सूत्रेणअनुक्तकर्तरितृतीयाविभक्तिर्जायतेअतः‘ देवदत्तेन ’इत्यत्र तृतीयाविभक्तिः।भाववाच्येप्रथमपुरुषैकवचनमात्रंभवतिकिन्तुसकर्मकस्थलेकर्मवाच्येसर्वेपुरुषाःसर्वाणि चवचनानिभवन्तिइतिसम्यक्स्मर्तव्यम् ।किञ्चकर्मणोवचनानुसारं तङि वचनं भवति, अतः‘ क्रियते ’ इत्यत्रएकवचनंभवति ।\n\nणिजन्तकर्मणि - “ लःकर्माणिचभावेचाकर्मकेभ्यः ”इतिसूत्रेणकर्मणिलकारोभवतिइतिभवन्तःपूर्वंज्ञातवन्तः। किन्तुतत्रप्रश्नउदेतियत्द्विकर्मकधातुस्थलेअर्थात्यस्मिन्धातौकर्मद्वयंभवति, तयोःकस्मिन् कर्मणिलकारोभवतिइति ।तत्र“ अकथितञ्च ” इति सूत्रेण अपादानादिकारकैःअविवक्षितस्यकारकस्यकर्मसंज्ञाभवति ।तत्अप्रधानं, गौणंवाकर्मइत्युच्यते । “ कर्तुरिप्सिततमंकर्म ”इत्यादिसूत्रेणयस्यकर्मसंज्ञाविधीयते, तत्प्रधानंमुख्यंवाकर्मइत्युच्यतेइतिकर्मणो भेदद्वयंसम्यक्जानीत ।तत्रमुख्येकर्मणिलकारोभवतियागौणेकर्मणिलकारोभवतिइति पृच्छायाम्उच्यते-\n\nगौणेकर्मणिदुह्यादेःप्रधानेनीहृकृष्वहाम् ।इति\n\nदुह-याच्-पच्-दण्ड्-रुध्-प्रच्छ्-चि-ब्रू-शास्-जी-मथ्-मुष्धातुभ्यःद्वादशभ्यःगौणे कर्मणिलकारोभवति ।नि-हृ-कृष्-वह् इति धातुभ्यःचतुर्भ्यःप्रधानेकर्मणिप्रत्ययोभवति ।\n\nयथा- ‘ गांदोग्धिपयःगोपः ’इतिकर्तृवाच्यस्यकर्मवाच्येपरिवर्तनंक्रियतेचेत् - गौःदुह्यतेपयः गोपेनइतिवाक्यंभवति ।अत्र‘ दुह् ’ इति धातुःद्विकर्मकोऽस्ति ।‘ पयः ’इतिप्रधानंकर्मतस्यचकर्मसंज्ञा “ कर्तुरिप्सिततमंकर्म ”इति सूत्रेणभवति, ‘ गाम् ’इत्यप्रधानंकर्मतस्यचकर्मसंज्ञाअकथितञ्च इति सूत्रेण भवति । पूर्वोक्तश्लोकानुसारम्अत्रअप्रधानेकर्मणिलकारोभवति ।अप्रधानेकर्मणिलकारोभवतिइतिहेतोः अप्रधानंकर्मएवउक्तंभवति ।प्रधानंचकर्म‘ पयः ’इतितच्चअनुक्तम् ।यतोहितत्रलकारोविहितो नास्ति ।“ कर्मणिद्वितीया ” इति सूत्रेणतुअनुक्तकर्मणिद्वितीयाविभक्तिःभवतिनतुउक्तकर्मणि ।अतः ‘ पयः ’इत्यत्रद्वितीयाविभक्तिः, ‘ पयः ’इतिप्रथमान्तमस्तिइतिचिन्तयित्वाभ्रान्तोमाभव ।\n\nबुद्धिभक्षार्थयोःशब्दकर्मकाणांनिजेच्छया ।प्रयोज्यकर्मण्यन्येषांण्यन्तानां लादयोमताः ।।\n\n“ गतिबुद्धिप्रत्यवासनार्थशब्दकर्माकर्मकाणामणिकर्तासणौ ”इति सूत्रेणयेषांकर्मसंज्ञाभवतितेषु बुद्ध्यर्थकधातोःभक्षणार्थकधातोःशब्दकर्मकधातोःचवक्तास्वेच्छानुसारंप्रधानेअप्रधानेवाकर्मणि लकारंविधातुंशक्नोति ।अर्थात्तत्रप्रागुक्तादिनियमोनास्ति ।गत्यर्थकादिधातूनांकृतेतुयस्यकर्मसंज्ञा भवति तादृशकर्मणिप्रयोज्यकर्मणिचलकारादिप्रत्ययोभवति ।बोध्यतेमाणवकंधर्मःमाणवकोधर्ममिति वाइतिवाक्येप्रधानंकर्मधर्मः, अप्रधानंचमाणवकः।अतःतत्रस्वेच्छानुसारंकर्मणिलकारोभवति इतिहेतोःप्रधानकर्मणिलकारोभवतिचेत्उक्तप्रधानकर्मणिप्रथमांविधाय‘ गुरुणाबोध्यतेमानवकं धर्मः ’इतिवाक्यंभवति ।यदातुअप्रधानकर्मणिलकारोभवतितदाउक्तप्रधानकर्मणिप्रथमांविधाय ‘ गुरुणामाणवकोधर्मंबोध्यते ’इतिवाक्यंभवति ।अनुक्तकर्मणिद्वितीयाभवति“ कर्मणिद्वितीया ” इति सूत्रेण इति ज्ञातमेव इतिएतावताबुद्ध्यर्थकधातोरुदाहरणमालोचितम् ।‘ मात्रा भोज्यतेमाणवकम्ओदनः, मात्रा माणवकओदनंवाभोज्यते ’इतिप्रत्यवसनार्थकस्यउदाहरणम् ।\n\nदेवदत्तः ग्रामं गच्छति । यज्ञदत्तः तं प्रेरयति । अर्थात् यज्ञदत्तः देवदत्तं ग्रामं गमयति इति कर्तरि । कर्मणि तु ‘ यज्ञदत्तेनदेवदत्तोग्रामंगम्यते ’ इत्यत्रप्रयोज्यकर्मदेवदत्तः ।‘ प्रयोज्यकर्मण्यन्येषांण्यन्तानां लादयोमताः ’इतिप्रयोज्यकर्मणिएवलकारोभवति, येनप्रयोज्यकर्मणःदेवदत्तादेःउक्तत्वात् प्रथमाविभक्तिः यज्ञदत्तादेः अनुक्तत्वात् तृतीयाविभक्तिश्चभवति ।तेन‘ यज्ञदत्तेन देवदत्तोग्रामंगम्यते ’इत्यादिवाक्यंसिध्यति ।प्रयोज्यकर्मणःभिन्नाद् ईप्सिततमकर्मणःग्रामशब्दात्तुद्वितीयाभवत्येव ।‘ गम्यते ’इत्यत्रहेतुमाण्णिजन्तगम्धातोःप्रयोज्यकर्मणि तु लकारोभवति । प्रयोजकस्य प्रयोजके सति देवदत्तः ग्रामं गच्छति । यज्ञदत्तः तं प्रेरयति ।अर्थात् यज्ञदत्तः देवदत्तं ग्रामं गमयति । विष्णुदत्तः तं प्रेरयति । अर्थात् विष्णुदत्तः यज्ञदत्तेन देवदत्तं ग्रामं गमयति इति कर्तरि वाक्ये“ गतिबुद्धिप्रत्यवसानार्थशब्दकर्माकर्मकाणामणि कर्ता स णौ ” इति सूत्रेण देवदत्तस्य एव कर्मसंज्ञा भवति न तु यज्ञदत्तस्य णिजन्तत्वात् । अतः कर्मणि तु विष्णुदत्तेन यज्ञदत्तेन देवदत्तः ग्रामं गम्यते इति ।\n\nएताः क्रियाः विहाय अन्यासां विषये शुद्धवाक्यस्य कर्ता णिच्-प्रयोगे अपि कर्तारूपेण एव अवतिष्ठति, कर्मपदं न प्राप्नोति । यथा - अर्जुनः संग्रामं करोति । कृष्णं तं प्रेरयति अर्थात् कृष्णःअर्जुनेन संग्रामं कारयति इति कर्तरि वाक्यं भवति । कर्मणि तु कृष्णेन अर्जुनेन संग्रामः कार्यते । अत्र “ हृक्रोरन्यतरस्याम् ” इति सूत्रेण प्रयोज्यकर्तुः विकल्पेन कर्मसंज्ञा भवति तदा पक्षे - कृष्णेन अर्जुनं संग्रामः कार्यते इति ।\n\n",
    "7": "व्याख्यानम् इति व्याख्या - विवरणम् । अप्रतिपत्त्यादिनिवारणप्रयोजनकं तत्समानार्थकपदान्तरेण विस्तरेण तदर्थकथनम् ।\n\nपदच्छेदः पदार्थोक्तिर्विग्रहो वाक्ययोजना ।आक्षेपेषु समाधानं व्याख्यानं पञ्चलक्षणम् ।। ( पराशरपुराणम् अ.१८ )\n\n‘ आक्षेपोऽथ समाधानं व्याख्यानं षड्विधं मतम् ’ इत्यन्यत्र पाठान्तरम् । सर्वत्र व्याख्याने बीजं तु अप्रतिपत्तिः विप्रतिपत्तिः अन्यथाप्रतिपत्तिः इत्यनुसंधेयम् ।\n\n",
    "8": "श्रीः प्रेक्ष्य कृष्णसौदर्यं तत्र लुब्धा ततस्तपः । कुर्वन्तीं प्राह तां कृष्णः किं ते तपसि कारणम् ।।\n\nविजिहीर्षि त्वया गोष्ठे गोपीरूपेति साब्रवीत् । तद्दुर्लभमिति प्रोक्ता लक्ष्मीस्तं पुनरब्रवीत् ।।\n\nस्वर्णरेखेव ते नाथ वस्तुमिच्छामि वक्षसि । एवमस्त्विति सा तस्य तद्रूपा वक्षसि स्थिता ।।\n\nअत तदुक्तं भगवता श्रीस्वामिनारायणेन चरमप्रकरणस्य त्रयस्त्रिंशत्तमे वचनामृते यद् ‘ लक्ष्मीःभगवतो वासुदेवस्य हृदये चिह्नरूपेण स्नेहाधिकत्वेन तिष्ठन्ती बहिष्टाच्च स्त्रीरूपेणापि सेवमाना वर्तते ’ ।\n\nतथा च स्मर्यते - तस्याः श्रियस्त्रिजगतां जनको जनन्या वक्षो निवासमकरोत् परमं विभूतेः । इति ।\n\n",
    "9": "तन्नामकारणंयथा -श्रीनारायणउवाच।पुराकेदारनृपतिःसप्तद्वीपपतिःस्वयम्।आसीत्सत्ययुगेब्रह्मन्सत्यधर्मरतःसदा॥सरेमेसहनारीभिःपुत्त्रपौत्त्रगणैःसह।पुत्त्रानिवप्रजाःसर्वाःपालयामासधार्मिकः॥कृत्वाशतक्रतुंराजालेभेत्विन्द्रत्वमीप्सितम्।कृत्वानानाविधंपुण्यंफलकाङ्क्षीनचस्वयम्॥नित्यंनैमित्तिकंसर्वंश्रीकृष्णप्रीतिपूर्वकम्।केदारतुल्योराजेन्द्रोनभूतोभवितापुनः॥पुत्त्रेषुराज्यंसंन्यस्यप्रियात्रैलोक्यमोहिनी।जैगीषव्योपदेशेनजगामतपसेवनम्॥हरेरैकान्तिकोभक्तोध्यायतेसन्ततंहरिम्।शश्वत्सुदर्शनंचक्रमस्तियत्सन्निधौमुने॥चिरंतप्त्वानृपश्रेष्ठोगोलोकञ्चजगामसः।केदारनामतीर्थंतत्तन्नाम्नाचबभूवह॥तत्राद्यापिमृतःप्राणीसद्योमुक्तोभवेत्ध्रुवम्।कमलांशातस्यकन्यानाम्नावृन्दातपस्विनी॥नवव्रेसावरंकञ्चित्योगशास्त्रविशारदा।दत्तंदुर्वाससातस्यैहरेर्मन्त्रंसुदुर्ल्लभम्॥साविरक्तागृहंत्यक्त्वाजगामतपसेवनम्।षष्टिंवर्षसहस्राणितपस्तेपेसुनिर्जने॥आविर्बभूवश्रीकृष्णस्तत्पुरोभक्तवत्सलः।प्रसन्नवदनःश्रीमान्वरंवृण्वित्युवाचसः॥दृष्ट्वासाराधिकाकान्तंशान्तंसुन्दरविग्रहम्।मूर्च्छांसंप्रापसासद्यःकामबाणप्रपीडिता॥साचशीघ्रंवरंवव्रेपतिस्त्वंमेभवेतिच।ओमित्युक्त्वाचरहसिचिरंरेमेतयासह॥साजगामचगोलोकंकृष्णेनसहकौतुकात्।राधासमासासौभाग्यात्गोपीश्रेष्ठाबभूवसा॥वृन्दायत्रतपस्तेपेतत्तुवृन्दावनंस्मृतम्।वृन्दायत्रकृताक्रीडातेनवामुनिपुङ्गव॥\n\nअथान्यञ्चेतिहासञ्चशृणुष्ववत्सपुण्यदम्।येनवृन्दावनंनामनिबोधकथयामिते॥कुशध्वजस्यकन्येद्वेधर्मशास्त्रविशारदे।तुलसीवेदवत्यौचविरक्तेभवकर्मणि॥तपस्तप्त्वावेदवतीप्रापनारायणंपरम्।सीताजनककन्यासासर्वत्रपरिकीर्त्तिता॥तुलसीचतपस्तप्त्वावाञ्छांकृत्वाहरिंपतिम्।दैवाद्दुर्वाससःशापात्प्राप्यशङ्खासुरंपतिम्॥पश्चात्संप्रापकमलाकान्तंकान्तंमनोहरम्।तस्याश्चतपसःस्थानंउदितञ्चतपोधन।तेनवृन्दावनंनामप्रवदन्तिमनीषिणः॥\n\nअथवातेप्रवक्ष्यामिपरंहेत्वन्तरंशृणु।येनवृन्दावनंनामपुण्यक्षेत्रञ्चभारते॥राधाषोडशनाम्नाञ्चवृन्दानामश्रुतौश्रुतम्।तस्याःक्रीडावनंरम्यंतेनवृन्दावनंस्मृतम्॥गोलोकेप्रीतयेतस्याःकृष्णेननिर्मितंपुरा।क्रीडार्थंभुवितन्नाम्नावनंवृन्दावनंस्मृतम्॥इतिब्रह्मवैवर्त्तेश्रीकृष्णजन्मखण्डेवृन्दावनप्रस्तावःअध्यायः- १७ ।\n\n",
    "10": "यद्यपि राधया सह विहरणं श्रीमद्भागवते न स्मर्यते, तथापि पुराणान्तरे सुव्यक्तम् ।\n\n",
    "11": "श्रीर्वेषरचनाशोभाभारतीसरलद्रुषु । लक्ष्म्यां त्रिवर्गसम्पत्तौ वेषोपकरणे मतौ।। इति विश्वमेदिन्योः ।\n\n",
    "12": "अयमत्रध्वन्यर्थः -‘ राध्नोति मोक्षोऽनयेच्छया ’ इति सिद्धार्थकराधधातुतो निष्पन्नेन राधाशब्देन सिद्धविनाभूता सङ्कल्पशक्तिर्ध्वन्यते, या परमात्मनः सत्यसङ्कल्पतारूपा । ‘ श्रीवक्षसि ’इति ज्ञानशक्तिर्ध्वन्यते, या सर्वज्ञत्वलक्षणा । श्रीर्वेषरचनाशोभाभारतीसरलद्रुषु । लक्ष्म्यां त्रिवर्गसम्पत्तौ वेषोपकरणे मतौ।। इति विश्वमेदिनीतः ‘ मतिः ’ इति श्रीशब्दो हि ज्ञानेऽपि प्रवर्तते । ‘ वृन्दावनविहारम् ’ इति मायाशक्तिर्ध्वन्यते, या जगदुदयादिलीलोपकरणभूता । त्रिगुणा हि माया वनमिव गहना । ‘ कृषिर्भूवाचकः शब्दो णश्च निवृत्तिवाचकः । तयोरैक्यं परंब्रह्मकृष्ण इत्यभिधीयते ’ ।।इति निरुक्तिवचनेन ‘ उत्कृष्टा निर्वृत्तिः यस्मात् ’ इति विग्रहतः निष्पन्नेन कृष्णशब्देन आनन्दघनो ध्वन्यते, योऽयमनवधिकानन्द आनन्दवल्ल्यादिषु श्रुतः, स च ‘ आनन्दाद्ध्येव खल्विमानि भूतानि जायन्ते ’,‘ यतो वा इमानि भूतानि जायन्ते ’ इति जगज्जन्मादिकारणत्वेन लक्षितं परं ब्रह्म ‘ ब्रह्म वा इदमेक एवाग्र आसीत् ’, ‘ सदेव सोम्येदमग्र आसीत् ’ इत्यादिकारणवादिवाक्येन सामान्यतो निर्दिष्टं शाखान्तरतः सामान्यविशेषन्यायेन ‘ एको ह वै नारायण आसीत् ’ इति नारायणे देवताविशेषे समर्प्यते इति ।\n\nश्रूयते हि ‘ अन्तर्बहिश्च तत्सर्वं व्याप्य नारायणः स्थितः । सर्वभूतान्तरात्मा अपहतपाप्मा दिव्यो देव एको नारायणः ।। ‘ इति । ‘ अन्तर्बहिश्च तत्सर्वं व्याप्य ’ इत्यनेन ‘ सर्वभूतान्तरात्म ’ इत्यनेन च नारायणशब्दस्यावयवार्थः प्रवृत्तौ निमित्तं ज्ञाप्यते । अयं च नारायणशब्दस्यावयवार्थः - नाराः सकलचेतनाचेतनजातम्, तस्यायनम्, तदयनं यस्य इति च, अतश्चान्तर्बहिर्व्याप्तिरन्तर्यामिता च ज्ञाप्यते ।\n\nवसनात्सर्वभूतानांवसुत्वाद्देवयोनितः।वासुदेवस्ततो वेद्यो बृहत्त्वाद्विष्णुरुच्यते ।। महाभारतम् - ( ५.६९.३ )सर्वत्रासौ समस्तं च वसत्यत्रेति वै यतः । ततोऽसौ वासुदेवेति विद्वद्भिः परिगीयते ॥ ’इति स्मृतेः परमात्मा इह वासुदेवः । वसति जगद् अस्मिन् सर्वस्मिन् वा यो वसति सः वासुः, स चासौ देवश्चेति व्युत्पत्त्या वासुदेवशब्दोऽयं नारायणे योगरूढः ।\n\nयस्माद्विश्वमिदं सर्वं तस्य शक्त्या महात्मनः । तस्मादेवोच्यते विष्णुर्विशधातोःप्रवेशनात् ॥वसनात्सर्वभूतानांवसुत्वाद्देवयोनितः।वासुदेवस्ततो वेद्यो बृहत्त्वाद्विष्णुरुच्यते ।। महाभारतम - ( ५.६९.३ )इति विष्णुपुराणमहाभारतयोः इत्युक्तेरनुसारेण च विष्णुशब्दस्यावयवार्थः प्रवृत्तौ निमित्तं ज्ञाप्यते।अयं च विष्णुशब्दस्यावयवार्थः - वेवेष्टि व्याप्नोति चराचरं जगत् यद्वा विशति सर्वभूतानि विशन्ति सर्वभूतानि अत्र इति व्युत्पत्त्या विष्णुशब्दोऽयं नारायणे योगरूढः ।\n\nकृषिर्भूवाचकः शब्दो गश्च निर्वृतिवाचकः।विष्णुस्तद्भावयोगाच्च कृष्णो भवति सात्वतः ।।महाभारत - ( ५.६९.५ )कृषिश्च सर्ववचनो नकारश्चात्मवाचकः ।सर्वात्मा च परं ब्रह्म तेन कृष्णः प्रकीर्तितः ।। इति परमात्मा इह कृष्णः ।कर्षति सदानन्दरूपत्वात् स्वाश्रितानां सकलदुःखान्युन्मूलयति यद्वाकर्षतिआत्मसात् करोति आनन्दत्वेन परिणमयतीति मनो भक्तानाम् इति व्युत्पत्त्या कृष्णशब्दस्यावयवार्थः प्रवृत्तौ निमित्तं ज्ञाप्यते ।\nसकलजगत्कारणं परं ब्रह्म प्रायः श्रुतिशिरस्सु नारायणशब्देन, पुराणेषु तु वासुदेवशब्देन वा विष्णुशब्देन, कृष्णशब्देनापि । तत् शब्दभेदमात्रं नार्थभेदापादकम् ।अत एव कारणत्वौपयिकसर्वज्ञत्वसत्यसङ्कल्पत्वविशिष्टं सृष्ट्यादिलीलोपकरणभूतप्रकृत्युपलक्षितं स्वयमानन्दस्वरूपं सर्वकारणकारणं क्षराक्षरविलक्षणं स्वस्वरूपस्मरणरूपं चिन्तनम् । ‘ कारणं तु ध्येयः ’ इति जगज्जन्मादिकारणस्यैवोपास्यत्वं श्रूयते ।अतोऽनेन श्लोकेन श्रुतिभिः स्मृतिभिश्चैवं गीयमानः पुरुषोत्तमनारायण एवोपास्यः इत्येतदिह शिक्षितम् ।\n\n",
    "13": "प्रकृतिप्रत्यययोःपदयोःवामेलनेकृतेपूर्वपादस्ययःअन्तिमःवर्णःतस्य, परिवर्तियत्पदंतस्य यःआदिमःवर्णःतस्यसमीपम्आयाति ।इदंसमीप्यंद्वयोःपदयोःमेलनंविहायअन्यत्रसर्वत्र अर्धमात्राकालिकम्एवअनिवार्यम् ।यद्वाभवतु ।यदिइदंसामीप्यम्अर्धमात्रकालीम्एवभवतितर्हितत्र संहिताअस्ति ।तदासमीपम्आगतयोःपूर्वपरयोःद्वयोःवर्णयोःमध्येएकस्यद्वयोःवाविकारः, परिवर्तनम्उत्पद्यते ।अयंविकारःएवसन्धिकार्यम् ।अर्थात्संहितावशात्वर्णपरिणामः ।आदेशःआगमः द्वित्वंलोपःइत्येषुअन्यतमःविकारःभवति ।यदास्वरस्यविकारःभवतितदासस्वरसंधिःअच्संधिः वाकथ्यते ।यदाव्यञ्जनस्यविकारःभवतितदासव्यञ्जनसन्धिःहल्संधिःवाउच्यते ।\n\nसंहितैकपादे नित्या नित्या धातुपसर्गयोः ।नित्यासमासेवाक्येतुसाविवक्षामपेक्षते ।।\n\nएकपदे – चे + अ, जे + अ = चयः, जयः इति । धातुपसर्गयोः - प्र + एति = प्रैति इति । समासे - गजानाम् + इन्द्रः = गजेन्द्रः इति । वाक्ये - न अहं वेद्मि, नाहं वेद्मि इति ।\n\nद्वयोःवर्णयोःमध्येन्यूनतःअर्धमात्रिकमेवउच्चारणकालकंव्यवधानंसंभवतिनतुततोऽपि न्यूनम् ।अतःययोःद्वयोःवर्णयोःमध्येअर्धमात्राकालिकंव्यवधानंयदिभवतितर्हितयोःवर्णयोःमध्ये संहिताअस्ति ।संहिताचद्वयोःस्वरयोः, द्वयोःव्यञ्जनयोः, स्वरव्यञ्जनयोःअपिसम्भवति । “ परःसन्निकर्षःसंहिता ”इतिसूत्रेसंहितासंज्ञा भवति ।\n\nवाक्यस्यवक्तावाक्येपदानाम्उच्चारणंव्यवधानंविनाअपिकर्तुंशक्नोति, व्यवधानं कृत्वाअपिकर्तुं शक्नोति ।परन्तुयदासमासःभवतितदासमासेस्थितानांपदानाम्उच्चारणेविलम्बःअनुचितः शास्त्रविरुद्धःच ।तथैवयत्रधातुनासहउपसर्गःयुक्तःअस्तितत्रसतिप्रसङ्गेधातुपसर्गयोः उच्चारणंव्यवधानंविनाएवकर्तव्यम् ।यस्यपदस्यविभागंकृत्वाअधिकानिपदानिकर्तुंनशक्यन्तेतद्एकपदम् इतिकथ्यते ।अथवा यत्पदंद्वयोःपदयोःमेलनेनननिष्पन्नंतद्एकपदम्इतिबोध्यम् ।एकपदे स्थितानांवर्णानाम्उच्चारणेविलम्बःअर्थात्व्यवधानंनकर्तव्यम् ।यदाविलम्बरहितम्उच्चारणंभवति तदाद्वयोःवर्णयोःमध्येअर्धमात्राकालिकंव्यवधानंभवति ।यदाद्वयोःवर्णयोःमध्येएतवत् सामीप्यंभवतितदाद्वयोःवर्णयोःमध्येसंहिताअस्तिइतिबोध्यम् ।इदंसामीप्यमेवसंहिता ।तत्र संहितायाःविषयोभवति ।यत्रसंहितायाःविषयोभवतितत्रसंहितााधिकारेउक्तानिसूत्राणिकार्यंकुर्वन्ति । संहितायांसत्यांयदावर्णस्यवर्णयोःवाविपरिणामःभवतितदाअयंविपरिणामःअपिसंहिता, सन्धिः इतिव्यपदिश्यतेव्यवहारे ।\n\nयदाद्वयोःस्वरयोःसंहिताभवतितदाअच्संधिःइतिउच्यते ।\n\nयदाद्वयोःव्यञ्जनयोःसंहिताभवतितदाहल्संधिःइतिउच्यते ।\n\nयदाविसर्गःनिष्पद्यतेयाविसर्गस्यअन्यःपरिणामःभवतितदाविसर्गसंधिःइति उच्यते ।\n\nयदासंहिताभवतिपरन्तुवर्णपरिणामःनभवतितदाप्रकृतिभावसन्धिःइतिउच्यते ।\n\nयद्यपिसन्धीनांभेदाःउपभेदश्चअनेकेसन्तितथापिसन्धयःपञ्चसन्तिइति व्याकरणसम्प्रदायेप्रसिद्धिः ।चत्वारःसन्धयःउकताएव ।पञ्चमःसन्धिस्तुस्वादिसन्धिःकथ्यते ।\n\nसामान्यतःव्याकरणेनएकैकस्यपदस्यसंस्कारःक्रियते ।तदापदसंस्कारपक्षः पदान्वाख्यानपक्षःवाकथ्यते ।परंतुसन्धिप्रकरणेबाहुल्येनसमासेवाक्येवास्थितयोःद्वयोःपदयोः संस्कारःक्रियते ।अयंवाक्यसंस्कारपक्षःवाक्यान्वाख्यानपक्षःवाउच्यते ।\n\n",
    "14": "“ धातोः ”- ( ३.१.९१ ) अस्मिन् धात्वधिकारे “ कृदतिङ् ” - ( ३.१.९३ ) इति सूत्रेण विहितः तिङ्वर्जितः प्रत्ययः कृत्संज्ञको भवति। कृत्संज्ञकः प्रत्ययः अन्ते यस्य सः इति कृदन्तः ।\n\n",
    "15": "उणादिसूत्रम् - ( १.१३२ )\n\n",
    "16": "प्रत्ययशब्दस्यबहुलप्रयोगःव्याकरणेअस्ति।अतःतस्यज्ञानंनूनम्आवश्यकम्। ‘ रामः ’इतिशब्दःअस्ति।अस्मिन्‘ राम + सु ’इतिविभागःअस्ति।तत्र‘ राम ’इतिप्रकृतिः‘ सु ’इतिप्रत्ययः। ‘ राम ’इतिशब्देअपि‘ रम्+घञ् ’इतिविभागःअस्ति।तत्र‘ रम् ’ इतिधातुःहिप्रकृतिःअस्ति, घञ्प्रत्ययःअस्ति।अतः‘ रामः ’इतिशब्देप्रत्ययद्वयम्अस्ति, प्रकृतिद्वयंचास्ति।तथापियदा‘ सु ’इतिप्रत्ययःमन्यतेतदा‘ राम ’इतिएवप्रकृतिः।यतोहि‘ राम ’इतिशब्दम्उद्दिश्यसुप्रत्ययःविधीयते।यदातु ‘ घञ् ’इतिप्रत्ययःमन्यतेतदातस्यप्रकृति‘ रम् ’इतिधातुःएव।यतोहि‘ रम् ’इतिधातुम्उद्दिश्य‘ घञ् ’इतिप्रत्ययःविधीयते।इत्थंतत्रतत्रप्रकृतिप्रत्ययविभागःकरणीयः।\n\n",
    "17": "अष्टाध्यायी – ( ६.४.१४३ )\n\n",
    "18": "कस्यउच्चारणस्यअभावस्य‘ लोपः ’इतिनामदीयतेइतिप्रश्नः।सआलोच्यतेअत्र।लौकिकोदाहरणेनस्पष्टीक्रीयते ।अद्यसायंसप्तवादनेचन्द्रदर्शनंभविष्यतिइतिज्ञातम्।सायंसप्तवादनेयदिचन्द्रदर्शनंनभवतितर्हिउच्यतेयत्चन्द्रःलुप्तःअथवाचन्द्रस्यलोपःजातः।सप्तवादनेचन्द्रस्यदर्शनंभविष्यतिइतिएवअन्यप्रकारेणप्रकटयितुम्शक्यते।यथासायंसप्तवादनेचन्द्रःप्रसक्तःइति।एवम्प्रसक्तस्यचन्द्रस्यदर्शनाभावःलोपःइतिलोकेव्यवहारः।ऋतुःपरिवर्ततेचेत्वृष्टिःउष्णताशैत्यंचअपिपरिवर्तन्ते।तत्तदृतौतत्तत्भवति।तस्मात्ग्रीष्मर्तौउष्णताप्रसक्ता।वर्षार्तौवृष्टिःप्रसक्ता।एवमेववृक्षाणांफलानिअपिऋतौप्रसक्तानिभवन्ति।अर्थात्किमपिविशिष्टंकारणंनास्तिचेत्तानितानिफलानिभविष्यन्तिइति।\n\nएवमेवयस्यशब्दस्यवर्णस्यवाउच्चारणंप्रसक्तम्आसीत् (प्राप्तम्आसीत्) तस्यप्रसक्तस्यउच्चारणाभावःएवलोपःइतिकथ्यते।\n\n",
    "19": "कस्यचिद्विषयस्यप्रतिपादनायहिशास्त्राणिप्रवर्तन्ते।तस्यविषयस्यप्रतिपादनेसौकर्यायबहवःउपायःअवलम्ब्यन्ते।तेषुउपायेषुअन्यतमःउपायःभवति संज्ञा ।संस्कृते‘ संज्ञा ’इत्यस्यपर्यायशब्दाःभवन्ति - नाम, नामधेयम्, आख्या, अभिधानम्, अह्वःइति।येविभिन्नाःपदार्थाःशास्त्रे आलोच्यन्तेतेषांविविधानिनामानिभवन्ति।एकस्मिन्शास्त्रेएकासंज्ञायम्अर्थंबोधयति,अन्यशास्त्रेसाएव संज्ञाकदाचित्भिन्नमेवअर्थंबोधयति।व्याकरणशास्त्रेकाश्चनः संज्ञाव्यवह्रियन्तेयासाम्अर्थाःअन्यशास्त्रेभ्यःभिन्नाःभवन्ति।\n\n",
    "20": "“ परार्थाभिधानंवृत्तिः ”इतिवृत्तिलक्षणम् ।‘ परार्थस्यअभिधानंपरार्थाभिधानम् ’इति षष्ठीतत्पुरुषसमासः।अभिधानमितिकरणेल्युट्प्रत्ययः ।परार्थः नामविग्रहवाक्यावयवपदार्थेभ्यःपरःयः अर्थःसपरार्थःतत्प्रतिपादिकावृत्तिः ।अर्थाद्विग्रहवाक्येषुयानि पदानिसन्तितेषामार्थाभवन्ति, ततः भिन्नस्यविशिष्टैकार्थस्यप्रतिपदिकाभवतिवृत्तिः ।एवंविग्रहवाक्यावयवपदार्थेभ्यःपरःअन्यःयः विशिष्टैकार्थः, तत्प्रतिपादिकावृत्तिः ।अर्थात्प्रक्रियादशायांप्रत्येकमर्थवत्त्वेनप्रथमविगृहीतानांपदानां समुदायशक्त्याविशिष्टैकार्थप्रतिपादिकाप्रवृत्तिः ।समुदायशक्तिर्नामएकार्थीभावसामर्थ्यम् ।एवम् एकार्थीभावसामर्थ्यविशिष्टतावृत्तिःविशिष्टैकार्थंप्रतिपादयति ।\n\nवृत्तेःपञ्चभेदाःभवन्तिकृदन्तवृत्तिः, तद्धितन्तवृत्तिः, समासवृत्तिः, एकशेषवृत्तिः सनाद्यन्तवृत्तिश्चेति ।वृत्त्यर्थबोधकंवाक्यंविग्रहः।वृत्तेःअर्थस्यबोधनाययत्पदसमुदायात्मकं वाक्यंप्रयुज्यतेसविग्रहःकथ्यते ।\n\n",
    "21": "यद्वा- पौराणिकाः-\n\nराधेत्येवञ्चसंसिद्धा राकारोदानवाचकः । स्वयं निर्वाणधात्री या सा राधा परिकीर्त्तिता ॥\n\nरा च रासे च भवनाद्धा एव धारणादहो । हरेरालिङ्गनाधारात्तेन राधा प्रकीर्त्तिता ॥ \n\nराशब्दश्च महाविष्णुर्विश्वानि यस्य लोमसु ।विश्वप्राणेषु विश्वेषु धा धात्री मातृवाचकः ।।\n\nधात्रीमाताहमेतेषां मूलप्रकृतिरीश्वरी ।तेनराधा समाख्याता हरिणा च पुरा बुधैः ।।ब्रह्मवैवर्तपुराणम् -कृष्णजन्मखण्डे -( अ-१११.५५-५८ )\n\nमूलप्रकृतिरेकासापूर्णब्रह्मस्वरूपिणी ।सृष्टौ पञ्चविधा सा च विष्णुमाया सनातनी ।।\n\nप्राणाधिष्ठातृदेवी याकृष्णस्य परमात्मनः ।सर्वासां प्रेयसी कान्ता सा राधा परिकीर्तिता ।। ब्रह्मवैवर्तपुराणम् - ब्रह्मखण्डे -(अ-३०.१८-१९ )\n\n",
    "22": "अष्टाध्यायी – ( ६.४.१४३ )\n\n",
    "23": "यत्तु ‘ श्रीयते सर्वैः ’ इति विगृहीतम् । तन्न । क्विपः कर्तरि विधानेन कर्मण्यसंभवात् । बाहुलकस्य त्वगतिकगतित्वात् ।यत्तु मुकुटेन ‘ संप्रसारणनिषेधश्च ’ इत्युक्तम् । तच्चिन्त्यम् । श्रयतेस्तदनिधानात् ।\n\n",
    "24": "श्रीशब्दः “ बाह्वादिभ्यश्च ”- ( ४.१.४५ ) इति सूत्रे‘ कृदिकारादक्तिनः ’ इति बाह्वाद्यन्तर्गणसूत्रेण ङीषन्तः इति मैत्रेयः । तन्न । कारग्रहणस्य तपरत्वार्थस्य वैयर्थ्यप्रसङ्गात् । अन्यथा ‘ कृदिवर्णात् ’, ‘ कृदेः ’ इति वा वदेत् । कारग्रहणान्न इति मनोरमाया उणादौ दीक्षिताः ।\n\n",
    "25": "अष्टाध्यायी – ( ६.४.१४३ )\n\n",
    "26": "‘ कर्षणात् कृष्णो रमणात् रामो व्यापनात् विष्णुः ’इति श्रुतेस्तथात्वम् ।\n\n",
    "27": "बाहुलकादन्यत्रापि भवति । यथा ‘ कृष्णोऽस्याखरेष्ठः ’ इत्यत्र मृगे व्यासस्य वासुदेवस्य च कृष्णः इत्याख्या लोके प्रसिद्धैव । इदञ्चात्रावधेयम् – वर्णवाची कृष्णशब्दस्त्वन्तोदात्तः, मृगवाची त्वाद्युदात्तः, नामधेयस्त्वाद्युदात्तोऽन्तोदात्तश्च । तदुक्तम् – कृष्णस्यामृगाख्या चेत्, वा नामधेयस्य – ( फिट् सूत्रम् – १-११,१२ ) इयं च सर्वा व्यवस्था बहुलग्रहणादेव बोध्या ।\n\n",
    "28": "यदि च भगवतो विष्णोः कृष्णावतारकालः क्वचित् द्वापरयुगशेषे इत्ययं पाठो लक्ष्यते तथापि कलावेव कृष्णावतार इत्येव भूरिसम्मतमिति बोध्यम् । तत्र भूरि भूरिप्रमाणानि च सन्ति तेषां कानिचिदत्रोद्धृतानि । तद्यथा-\n\nअथ भाद्रपदे मासि कृष्णाष्टम्यां कलौ युगे ।अष्टाविंशतिमे जातः कृष्णोऽसौ देवकीसुतः॥ ब्रह्मपुराणम् ।\n\nपरं कस्मिन्नेव कलौ प्रादुर्बभूव भगवानिति जिज्ञासायां वैवस्वतमन्वन्तरीयाष्टाविंशतिमे युगे इत्युक्त्या वर्त्तमानकलेः प्रथम एव निर्णीयते । तथा च उच्चस्थाः शशिभौमचान्द्रिशनय इति । खमाणिक्यनामज्योतिर्ग्रन्थोक्तेः कलियुगस्य ६४७ वर्षेषु गतेषु एतत्समयस्य सम्भवः ततः पूर्वं कलौ तादृशसमयासम्भवात् । किञ्च राजतरङ्गिण्याम् -\n\nशतेषु षट्सु सार्द्धेषु त्र्यधिकेषु च भूतले ।कलेर्गतेषु वर्षाणामभवन् कुरुपाण्डवाः॥ - ( १-५१ )\n\nइति कलियुगस्य ६५३ वर्षेषु गतेषु तत्समकालीनयोः कुरुपाण्डवयोरुत्पत्तिः कथिता अतो भगवतः कृष्णस्यापि तत्कालोत्पत्तिकत्वं सूचितम् । अपि च कृष्णस्य नामकरणे यच्च गर्गर्षिराह ततोऽपि कलेरादावेव भगवदाविर्भावः सूच्यते । यथाभागवते -\n\nआसन् वर्णास्त्रयोह्यस्य गृह्णतोऽनुयुगं तनूः ।शुक्लो रक्तस्तथाऽपीत इदानीं कृष्णतां गतः॥ - ( १०-८-१४)\n\nइदानीं कलावित्यर्थः । तथापुराणान्तरे–\n\nकृते शुक्लं हरिं विद्याद् त्रेतायां रक्तवर्णकम् ।द्वापरे पीतवर्णञ्च कलौ कृष्णत्वमागतः॥\n\nतथा तत्रैव ११ अध्याये युगावतारकथने -\n\nकृते शुक्लश्चतुर्बाहुर्जटिलो वल्कलाम्बरः ।त्रेतायां रक्तवर्णोऽसौचतुर्बाहुस्त्रिमेखलः ॥\n\nद्वापरे भगवान् श्यामः पीतवासा निजायुधः ।श्रीवत्सादिभिरङ्कैश्चलक्षणैरुपलक्षितः ॥\n\nअपि चकृते शुक्ल इत्यादयो ये ये वर्णा निर्णीताः नतु केवलं तेषां बाह्यवर्णत्वेन पर्य्यवसीतत्वं किन्तु युगभेदानुसारेण लोकानां गुणधर्मत्वमेव निश्चीयते । यदा तु शालिवाहनस्य शकाब्दाख्याः प्रचलितुमारब्धास्तदा वै पाण्डुकुलनन्दनमहाराजयुधिष्ठिरप्रवर्त्तिताब्दानां षड्विंशाधिकसार्द्धद्विसहस्राण्येवातीतानि । महाभारतभागवतादिशास्त्रोक्त्या भगवतः कृष्णस्य तृतीयपाण्डवेनार्ज्जुनेन तुल्यवयस्कत्वात् उपर्य्युक्तराजतरङ्गिणीमतानुसारेण च कलेः त्रिपञ्चाशदधिकषट्शतेषु वर्षेषु गतेषु युधिष्ठिराविर्भावकालः । तद्गणनया हि कलेः सप्तपञ्चाशदधिकेषु षट्शतेषु वर्षेषु गतेष्वेव कथञ्चित् कृष्णावतारसमयो निश्चीयते । किञ्च, एतावदपि निर्द्धारितं यत् विक्रमादित्याब्दा यिषुख्रीष्टाविर्भावादेकोनाशीतिवर्षोत्तरकाल एव प्रवर्त्तितुमारब्धाः । अतः षड्विंशाधिकचतुर्विंशतिशतवर्षेभ्य एकोनाशीतिवर्षेषु वियुक्तेषु यिषख्रीष्टाविर्भावात् सप्तचत्वारिंशदधिकशतवर्षपूर्ब्बमेव युधिष्ठिराविर्भावकालः । ततो नितरामेव यिषुखीष्टात् सप्तचत्वारिंशदधिकषड्विंशतिशतवर्षेभ्यः प्राग्भगवतः कृष्णस्य प्रादुर्भावः कथमपि निरूप्यते । इति कल्पद्रुमः ।\n\n",
    "29": "अन्यविग्रहोऽवगन्तव्यः - षष्ठे श्लोके श्रीमत्शब्दस्य टिप्पण्याम् ।\n\n",
    "30": "कृष्णाख्यः कृष्णवर्णत्वात् स्वस्मिंश्चाकर्षणाद् हृदः । मधुमासजनेश्चासौसुतोभवतितेभुवि ।। श्रीमत्सत्संगिजीवनम् - ( १.२४.२६ )\n\nकृषिर्भूवाचकः शब्दो णश्च निवृत्तिवाचकः । तयोरैक्यं परं ब्रह्मकृष्ण इत्यभिधीयते ।।इति श्रीधरस्वामी ।\n\nकृषिरुत्कृष्टवचनो णश्च सद्भक्तिवाचकः ।अश्चापि दातृवचनः कृष्णं तेन विदुर्बुधाः ।।\n\nकृषिश्च परमानन्दे णश्च तद्दास्यकर्मणि । तयोर्दाता च यो देवः तेन कृष्णः प्रकीर्तितः ।।\n\nकोटिजन्मार्ज्जिते पापे कृषि क्लेशे च वर्तते ।भक्तानां णश्च निर्वाणेतेन कृष्णः प्रकीर्तितः ।।ब्रह्मवैवर्तपुराणम्श्रीकृष्णजन्मखण्डे -( अ. १११-३२-३३-३४ )\n\nकृषिर्भूवाचकः शब्दो गश्च निर्वृतिवाचकः।विष्णुस्तद्भावयोगाच्च कृष्णो भवति सात्वतः ।।महाभारत - ( ५.६९.५ )\n\nकृषिश्च सर्ववचनो नकारश्चात्मवाचकः ।सर्वात्मा च परं ब्रह्म तेन कृष्णः प्रकीर्तितः ।।\nकृषिश्चसर्ववचनोनकारश्चादिवाचकः ।सर्वादिपुरुषो व्यापी तेन कृष्णः प्रकीर्तितः ।। श्रीब्रह्मवैवर्त्तपुराणे ब्रह्मखण्डे- ( अ.२८ श्लो. ६६-६७ ) \n\nकृष्णवर्णः कलौ श्रीमांस्तेजसां राशिरेव च । परिपूर्णतमं ब्रह्म तेन कृष्ण इतिस्मृतः ॥\n\nब्रह्मणो वाचकः कोऽयमृकारोऽनन्तवाचकः । शिवस्य वाचकःषश्च णकारो धर्म एव च ॥\n\nसर्वेषां तेजसां राशिः सर्वमूर्त्तिस्वरूपकः । सर्वाधारः सर्वबीजस्तेन कृष्ण इति स्मृतः ॥\n\nकृषिर्निर्वाणवचनो णकारो मोक्ष एव च । अकारो दातृवचनस्तेन कृष्ण इति स्मृतः ॥\n\nकृषिर्निश्चेष्टवचनो णकारो भक्तिवाचकः । अकारो दातृवचनस्तेन कृष्ण इति स्मृतः ॥\n\nकर्मनिर्मूलवचनः कृषिर्णोदास्यवाचकः । अकारः प्राप्तिवचनस्तेन कृष्ण इति स्मृताः ॥ब्रह्मवैवर्त्ते श्रीकृष्णजन्मखण्डे - ( १३.५७-६२ )\n\nइत्येवं पौराणिकैः कृष्णशब्दस्याक्षरार्थः प्रदर्शितः ।\n\n",
    "31": "उणादिसूत्रम् -( ४.१०१ )\n\n",
    "32": "पदविधिषुअन्यतमःभवतिसमासः ।‘ पृथगर्थानामेकार्थीभावः समर्थवचनम् ’ इति वार्तिककारवचनात्, ‘ संसृष्टार्थं समर्थम् ’ इति भाष्यकारवचनप्रामाण्याच्चानेकार्थस्यैकार्थत्वमेवेकार्थीभावः समासस्त्वेकार्थीभावरूप एव व्यपदिष्टः । एतेनानेकपदानां यत्रैकपदीभवनं स समासः, भिन्नार्थवाचकतां प्राप्तोऽनेकपदसमूहः समास इत्यादिवचनानां सङ्गतिरपि साधीयसी भवति । तस्यसमासस्यलक्षणंतावत्‘ पाणिनियसङकेतसम्बन्धेन समासपदवत्त्वम् ’इति ।‘ समस्यते ’इति समासः ।तस्यसमासस्यभेदविषयेबहुनांविप्रतिपत्तिरस्ति ।सामान्यतयापञ्चभेदाः- केवलसमासः, अव्ययीभावः, तत्पुरुषःद्वन्द्वोबहुव्रीहिश्चेति ।\n\nकेवलसमासः - तत्र अव्ययीभावादिविशेषसंज्ञाभिःविनिर्मुक्तोयःसमासःसकेवलसमासः ।समासप्रकरणेविद्यमानैः समासविधायकैःसूत्रैःसमासोविधीयते ।सूत्रेनक्वचित्समासोविधीयते, परन्तु तस्यसमासस्य विशेषसंज्ञानक्रियतेससमास: केवलसमासइत्युच्यते ।विशेषसंज्ञाःभवन्ति- अव्ययीभावः, तत्पुरुषः, द्वन्द्वोबहुवृहिश्च ।अस्यसमासस्यसुप्सुपासमासइतिनामान्तरम् ।“ सहसुपा ”इतिसूत्रम्‘ इवेनसह समासोविभक्त्यलोपश्च ’इतिवार्तिकम्अस्यसमासस्यविधायकम् ।‘ भूतपूर्वः,वागर्थाविव ’इत्यादिकम् अस्यसमासस्यउदाहरणम् ।\n\nअव्ययीभावसमासः - ‘ प्रायेणपूर्वपादार्थप्रधानःअव्ययीभावः ’इत्यव्ययीभावसमासस्यलक्षणम् । पूर्वपदस्यार्थः पूर्वपदार्थः ।पूर्वपदार्थःप्रधानोयत्रसपूर्वपदार्थप्रधानःइतिबहुव्रीहिः।अस्मिनसमासेप्रायेण पूर्वपदार्थस्यप्रधान्यंदृश्यते ।अव्ययीभावइतिअन्वर्थसंज्ञा ।अनव्ययम्अव्ययंभवतीतिअव्ययीभावः । “ अव्ययीभावः ”इति सूत्रमधिकृत्यविहितःसमासःअव्ययीभावसंज्ञकःभवति ।एतस्मात्सूत्रात्“ तत्पुरुषः ” इत्यस्मात्सूत्रात्प्राकपर्यन्तंयानिसूत्राणिभवन्तितैःविहितःसमासःअव्ययीभावसंज्ञकोभवति । अव्ययीभावसमासेपूर्वपदार्थप्राधान्यंदृश्यते ।यथा‘ अधिहरि ’इत्यादौ । ‘ हरौ ’इतिलौकिकविग्रहे ‘ हरि ङि+ अधि ’इत्यलौकिकविग्रहे‘ अधिहरि ’इतिरूपंनिष्पद्यते ।‘ अधिहरि ’इत्यत्रअव्ययीभावसमासे‘ अधि ’ इत्ययव्यंपूर्वपदम् ।अत्रपूर्वपदस्यअधिकरणार्थस्यप्राधान्यात्‘ अधिहरि ’इतिपूर्वपदार्थप्रधानः ।\n\nपरन्तु‘ सूपप्रति ’इत्यत्रास्तिपूर्वपदार्थप्राधान्यस्यव्यभिचारः ।“ सुप्प्रतिनामात्रार्थे ”इतिसूत्रेण ‘ सर्वस्यलेशः ’इतिलौकिकविग्रहेसमासे‘ सूपप्रति ’इतिरूपंनिष्पद्यते ।‘ सूपप्रति ’इत्यत्र‘ प्रति ’ इतिमात्राबोधकम् ।वस्तुतस्तु अत्रमात्रार्थस्यउत्तरपदार्थस्यैवप्राधान्यमस्ति, पूर्वपदार्थस्यचअप्राधान्यम् ।अत एवोच्यतेप्रायेनपूर्वपदार्थप्रधानःअव्ययीभावः ।\n\nतत्पुरुषः - ‘ प्रायेण उत्तरपदार्थप्रधानः तत्पुरुषः ’ इति तत्पुरुषसमासस्य लक्षणम् । ‘ उत्तरपदस्यार्थः ’ इति उत्तरपदार्थः। ‘ उत्तरपदार्थः प्रधानो यत्र स उत्तरपदार्थप्रधानः ’ इति तत्पुरुषः । अस्मिन समासे प्रायेण उत्तरपदार्थस्य प्रधान्यं दृश्यते । “ तत्पुरुषः ” इति सूत्रमधिकृत्य विहितः समासः तत्पुरुषसंज्ञको भवति । एतस्मात् सूत्रात् “ शेषो बहुव्रिहिः ” इत्यस्मात् सूत्रात्प्राक् पर्यन्तं यानि सूत्राणि भवन्ति तैः विहितः समासः तत्पुरुषसंज्ञको भवति । अस्य समासस्य ‘ कृष्णश्रितः ’ इत्यादिकमुदाहरणम् । ‘ कृष्णश्रितः ’ इत्यत्र समासे ‘ श्रितः ’ इत्युत्तरपदम् । तस्यार्थस्य प्राधान्यात् उत्तरपदार्थप्राधान्याद् अयं समासः उत्तरपदार्थप्रधानः तत्पुरुषः। परन्तु ‘ अतिमालः ’ इत्यत्रास्ति उत्तरपदार्थप्राधान्यस्य व्यभिचारः। ‘ अत्यादयः क्रान्ताद्यर्थे द्वितीयया ’ इति वार्तिकेन ‘ मालामतिक्रान्तः ’ इति लौकिकविग्रहे समासे ‘ अतिमालः ’ इति रूपं निष्पद्यते । ‘ अतिमालः ’ इत्यत्र ‘ अति ’ इति अतिक्रान्तार्थबोधकम् । अत्र अतिक्रान्तार्थस्य पूर्वपदार्थस्यैव प्राधान्यमस्ति, उत्तरपदार्थस्य च अप्रधान्यम् । अत एवोच्यते प्रायेण उत्तरपदार्थप्रधानः तत्पुरुषः।\n\nअयंचतत्पुरुषसमासःसमानाधिकरणःव्यधिकरणःचेतिभेदद्वयमितिवक्तुं शक्यन्ते । समानंअधिकरणंययोस्तेसमानाधिकरणे ।समानविभक्तिकेपदेइति ।‘ समानाधिकरणेअस्यस्तः ’इति समानाधिकरणःइतिअर्शआदित्वाच्प्रत्ययः ।व्यधिकरणे पदे इत्यस्य अर्थो हि असमानविभक्तिके पदे इति । व्यधिकरणे अस्यस्तःइतिव्यधिकरणःइतिअर्शआदित्वाच्प्रत्ययः ।अर्थाद्यस्मिन्तत्पुरुषेसमस्यमानानिपदानि समानविभक्तिकानिनसन्ति सव्यधिकरणःतत्पुरुषः ।\n\nतत्रव्यधिकरणतत्पुरुषस्यद्वितीयातत्पुरुषः, तृतीयातत्पुरुषः, चतुर्थीतत्पुरुषः, पंचमीतत्पुरुषः, षष्ठीतत्पुरुषः, सप्तमीतत्पुरुषश्चेतिषड्भेदाःसन्ति ।समानाधिकरणतत्पुरुषोनामकर्मधारयःसमासः इति ।अन्यथाअपिसामान्यः, कर्मधारयः, द्विगुः, नञ्प्रभृत्यश्चेतिचत्वारोभेदाइतिवक्तुंशक्यन्ते । नञ्प्रभृतयः समासाः पञ्च सन्ति । नञ्‌तत्पुरुषः, कुतत्पुरुषः, गतितत्पुरुषः, प्रादितत्पुरुषः, उपपदतत्पुरुषश्चेति ।\n\nबहुव्रीहिः - ‘ प्रायेणअन्यपदार्थप्रधानोबहुव्रीहिः ’इतिबहुव्रीहिसमासस्यलक्षणम् ।‘ अन्यपदस्यार्थः ’ इति अन्यपदार्थः ।समस्यमानपदार्थापेक्षयाभिन्नःपदार्थःअन्यपदार्थोभवति ।‘ अन्यदार्थ: प्रधानोयत्र सः ’ इतिअन्यपदार्थप्रधान: ।अस्मिन्समासेप्रायेणअन्यपदार्थस्यप्रधान्यंदृश्यते ।“ शेषोबहुव्रिहिः ”इति सूत्रमधिकृत्य विहितःसमासःबहुव्रीहिसंज्ञकोभवति ।“ चार्थेद्वन्द्वः ”इत्यस्मात् सूत्रात्प्राक्पर्यन्तं यानिसूत्राणिभवन्तितैःविहितःसमासोबहुव्रीहिसंज्ञकोभवति ।\n\nअस्यसमासस्य‘ पीताम्बरः ’इत्यादिकमुदाहरणम् ।‘ पीताम्बरः ’इत्यत्रसमस्यमानम्‘ पीतम्अम्बरम् ’ चेतिपदद्वयम् ।पीताम्बररूपसमस्यमानपदयोःअर्थापेक्षयाअन्यपदार्थोभवतिविष्णुरूपः ।तस्य अन्यपदार्थस्यविष्णोःप्राधान्यादयंसमासःअन्यपदार्थप्रधानःबहुव्रीहिः । निष्पन्नेन ‘ पीताम्बरः ’इतिपदेनविष्णोःबोधनात्अन्यपदार्थप्राधान्यादयंबहुब्रीहिसमासः इति भावः ।\n\nपरन्तु ‘ द्वित्राः ’ इत्यत्रास्ति अन्यपदार्थप्राधान्यस्यव्यभिचारः ।“ सांख्याव्ययासन्नदूराधिकसंख्याःसांख्यये ”इति सूत्रेण‘ द्वौचत्रयश्च ’इतिलौकिकविग्रहेसमासे‘ द्वित्राः ’इतिरूपंनिष्पद्यते ।‘ द्वित्राः ’इत्यत्रोभयपदार्थस्य प्राधान्यमस्ति, अन्यपदार्थस्यचप्राधान्याभावः।अतएवोच्यतेप्रायेणअन्यपदार्थप्रधानः बहुव्रीहिः इति ।\n\nद्वन्द्वः - “ प्रायेणउभयपदार्थप्रधानःद्वन्द्वः ”इतिद्वन्द्वसमासस्यलक्षणम् ।‘ उभयपदयोरर्थः ’ इतिउभयपदार्थः।समस्यमानस्यपूर्वपदस्यउत्तरपदस्यचार्थःउभयपदार्थोभवति ।‘ उभयपदार्थःप्रधानोयत्रसः ’उभयपदार्थप्रधानः ।अस्मिनसमासेप्रायेणउभयपदार्थस्यप्रधान्यंदृश्यते ।“ चार्थेद्वन्द्वः ”इतिद्वन्द्वसमासविधायकंसूत्रम् ।चार्थाःसमुच्चयन्वाचयेतरतेरयोगसमाहारः ।एतेषुसमुच्च्यानवाच्ययोरसमार्थ्यात्समासोनभवति ।एवंइतरेतरयोगःसमाहारश्चेतिद्वन्द्वसमासोद्विधाविभज्यते ।अस्यसमासस्य‘ धावखदिरौ ’इत्यादिकमुदाहरणम् । ‘ धवखदिरौ ’ इत्यत्र समस्यमानधवखदिरपदयोः अर्थस्यप्राधान्यादयमुभयपदार्थप्रधानःद्वन्द्वः ।\n\nपरन्तु ‘ दन्तोष्ठम् ’इत्यत्रास्तिउभयप्रधान्यस्यव्यभिचारः ।“ चार्थेद्वन्द्वः ”इत्येनसूत्रेण‘ दन्तःचओष्ठश्च\n\nतयोःसमाहारः ’इतिलौकिकविग्रहेसमासे‘ दन्तोष्ठम् ’इतिरूपंनिष्पद्यते ।‘ दन्तोष्ठम् ’इत्यत्र अन्यपादार्थस्यसमाहारस्यप्राधान्यमस्ति, उभयपादार्थस्यचप्रधान्यंनास्ति ।अतएवोच्यतेप्रायेण उभयपदार्थप्रधानःद्वन्द्वः।\n\nपूर्वेऽव्ययेऽव्ययीभावोऽमादौ तत्पुरुषः स्मृतः ।चकारबहुलो द्वन्द्वः संख्यापूर्वो द्विगुः स्मृतः ।।\n\nयस्य येन बहुव्रीहिः स चासौ कर्मधारयः ।तत्राष्टधा तत्पुरुषः षड्विधः कर्मधारयः ।\n\nषड्विधश्च बहुव्रीहिः द्विगुराभाषितो द्विधा ।।द्वन्द्वश्चतुर्विधो ज्ञेयोऽव्ययीभावो द्विधा मतः ।\n\nतत्पुरुषस्याष्टौ भेदाः -\n\n१. प्रथमातत्पुरुषः – पूर्वं कायस्य इति पूर्वकायः २. द्वितीयातत्पुरुषः – कष्टं श्रितः इति कष्टश्रितः ३. तृतीयातत्पुरुषः – शङ्कुलया खण्डः इति शङ्कुलाखण्डः ४. चतुर्थीतत्पुरुषः – यूपाय दारु इति यूपदारु ५. पञ्चमीतत्पुरुषः – चौराद् भयम् इति चौरभयम् ६. षष्ठीतत्पुरुषः – राज्ञः पुरुषः इति राजपुरुषः ७. सप्तमीतत्पुरुषः – अक्षेषु शौण्डः इति अक्षशौण्डः ८. नञ्तत्पुरुषः – न ब्राह्मणः इति अब्राह्मणः ।\n\nकर्मधारयस्य षड् भेदाः -\n\n१. साधारणकर्मधारयः – नीलं च तद् उत्पलं च इति नीलोत्पलम् २. रूपककर्मधारयः - विद्या एव धनम् इति विद्याधनम् वा विशेषककर्मधारयः - पूर्वं स्नातः पश्चाद् अनुलिप्तः इति स्नातानुलिप्तः ३. उपमानकर्मधारयः – घन इव श्यामः इति घनश्यामः ४. उपमितकर्मधारयः - पुरुषो व्याघ्रः इव इति पुरुषव्याघ्रः ५. मध्यपदलोपी कर्मधारयः – शाकभोजी पार्थिवः इति शाकपार्थिवः वा कुत्सितपूर्वपदककर्मधारयः – वैयाकरणश्चासौ खसूचिः इति वैयाकरणखसूचिः ६. मयूरव्यंसकादिकर्मधारयः – मयूरश्चासौ व्यंसकश्च इति मयूरव्यंसकः वा वर्णोभयपदककर्मधारयः – कृष्णश्चासौ सारङ्गश्च इति कृष्णसारङ्गः ।\n\nबहुव्रीहेः षड् भेदाः -\n\n१. तद्गुणसंविज्ञानबहुव्रीहिः – लम्बौ कर्णौ यस्य सः इति लम्बकर्णः २. अतद्गुणसंविज्ञानबहुव्रीहिः – दृष्टः सागरः यस्य सः इति दृष्टसागरः ३. संख्योत्तरपदबहुव्रीहिः – द्वौ वा त्रयो वा इति द्वित्राः ४. अन्तरालाभिधेयकबहुव्रीहिः – दक्षिणस्याः पूर्वस्याश्च दिशोऽन्तरालम् इति दक्षिणपूर्वा ५. सरूपोपलक्षितबहुव्रीहिः – केशेषु केशेषु गृहीत्वा इदं युद्धं प्रवृत्तम् इति केशाकेशि ६. सहपूर्वपदबहुव्रीहिः – सह पुत्रेणागतः इति सपुत्रः आगतः ।\n\nद्विगोर्द्वौ भेदौ –\n\n१.एकवद्भावद्विगुः – पञ्चानां गवां समाहारः इति पञ्चगवम् २. अनेकवद्भावद्विगुः – पञ्चसु कपालेषु संस्कृतः इति पञ्चकपालः ।\n\nद्वन्द्वश्चतुर्विधः\n\n१. द्विपदेतरेतरद्वन्द्वः - धवश्च खदिरश्च धवखदिरौ २. बहुपदेतरेतरद्वन्द्वः प्लक्षश्च न्यग्रोधश्च धवश्च खदिरश्च पलाशश्च इति प्लक्षन्यग्रोधधवखदिरपलाशाः ३. द्विपदसमाहारद्वन्द्वः – संज्ञा च परिभाषा च तयोः समाहारः इति संज्ञापरिभाषम्४. बहुपदसमाहारद्वन्द्वः – पाणिश्च पादश्च शिरश्च ग्रीवा च तेषां समाहारः पाणिपादशिरोग्रीवम् ।\n\nअव्ययीभावो द्विविधः -\n\n१ अव्ययपूर्वपदाव्ययीभावः – कृष्णस्य समीपम् इति उपकृष्णम् २. नामपूर्वपदाव्ययीभावः – तिष्ठन्त्यो गावो यस्मिन् काले स इति तिष्ठद्गुः दोहनकालः।\n\nअत्रेदंबोध्यम् - समासःतयोःपदयोःमध्येएवभवतिययोःपदयोःअर्थयोःमध्ये परस्परंसम्बन्धःभवति ।यथा‘ राज्ञःपुरुषः ’इत्यादौराजपुरुषपदयोःअर्थयोःमध्येसम्बन्धःअस्ति ।अतःअत्रसमासो भवति ।तेन‘ राजपुरुषः ’इतिप्रयोगःसिध्यति ।ययोःअर्थयोः मध्येपरस्परंसम्बन्धो नभवति तद्वाचकपदयोः मध्ये समासो न भवति ।यथा‘ पुत्रःराज्ञःपुरुषःदेवदत्तस्य ’इत्यत्रराज्ञःपुत्रेनसह सम्बन्धःअस्ति, पुरुषस्यचदेवदत्तेनसह सम्बन्धःअस्ति ।राजपुरुषयोःमध्येतुसम्बन्धोनास्ति ।अतः अत्रराजपुरुषयोःसमासोनभवति ।\n\nसमासशब्दस्यलाघवंसंक्षिप्तःइत्यपिअर्थःअस्ति ।यत्रसमासेएकाधिकानिपदानि सन्तितत्रप्रायः समेषांपदानाम्अन्तेएकाएवविभक्तिःदृश्यते, अन्याःविभक्तयोलुप्यन्ते ।अतः विभक्तीनाम्अल्पीयस्त्वात्लाघवंभवतिएव ।\n\n“ समर्थःपदविधिः ” इतिसूत्रबलात् समासादिविधिषु पदानामुपयोगो भवति तानि पदानि च समर्थानि अपेक्ष्यन्ते । सामर्थ्यं च व्याकरणनिकाये द्विविधमाश्रियते । १. एकार्थीभावः, २. व्यपेक्षा च । अनयोः सामर्थ्ययोः पृथक् प्रयोजनं वर्तते । एकस्य समासविधानं द्वितीयस्य च विभक्त्यादिविधानम् । भिन्नार्थकानि पृथगवस्थितानि यानि पदानि समासे सति एकीभवन्ति, तत्र तत्र तेषां पदानां या हि एकार्थकता सैव एकार्थीभावशब्देनोच्यते । भिन्नार्थानां पदानां परस्परं याऽऽकाङ्क्षा तद्रूपैव व्यपेक्षाऽत्राङ्गीक्रियते । वाक्ये ‘ राज्ञः पुरुषः ’ इत्यत्र राजशब्दः केवलं राजार्थमाचष्टे पुरुषशब्दश्च पुरुषार्थमेव । समासे तु ‘ राजपुरुषः ’ इत्यत्र राजशब्दोऽपि पुरुषार्थमेवाऽऽचष्टे इति द्वयोरेकार्थीभावो जायते । अथवैष समुदायार्थोऽन्य एवावयवार्थान्वितः तदपेक्ष्यैकार्थीभावो भवति । यथा – उदके मिश्रिताः पांसवः पृथक् न प्रतीयन्ते, एवं वृत्तौ न विशेषणभूतस्य पदस्य स्वतन्त्रोऽर्थः प्रतीयते । यथा - ‘ राज्ञः पुरुषः ’ इति वाक्ये राजपुरुषपदयोः पृथगर्थः । ‘ राजपुरषः ’ इत्यत्र समासे एकार्थः ।योऽर्थो वाक्येनावगम्यते, स एवार्थो यदि समासेनापि अवगम्येत तदैव समासप्रवृत्तिः समीचीना भवति । अत एवाह महाभाष्यकारश्च - ‘ वृत्तिस्तर्हि कस्मान्न भवति ? अगमकत्वात् । इह समानार्थेन वाक्येन भवितव्यम्, समासेन च ’ ( महाभाष्यम् – २-१-१ ) वाक्ये - ‘ राज्ञः पुरुष आनीयताम् ’ इत्युक्ते राजपुरुषः आनीयते ।समासे - ‘ राजपुरुषः ’ इत्युक्तेऽपि राजपुरुषस्यैवाऽऽनयनं भवति, नान्यस्यैवेति । तर्हि एकार्थीभावेन ( समासेन ) को विशेषः क्रियते ? वार्त्तिकारेण कानिचित् प्रयोजनानि प्रदर्शितानि, तथाहि - ‘ सुबलोपो व्यवधानं यथेष्टमन्यतरेणाभिसम्बन्धः स्वरः ’ । १. वाक्ये हि सुपो लोपो न भवति, समासे तु सुपो लोपो जायते -“ सुपो धातुप्रातिपदिकयोः ” - ( २-४-७१ ) इति सूत्रेण । २. वाक्ये व्यवधानं दृश्यते ‘ राज्ञः ऋद्धस्य पुरुषः ’ इति । समासे व्यवधानाभावः ‘ राजपुरुषः ’ इति । ३. वाक्य यदॄच्छया प्रयुज्यते ‘ राज्ञः पुरुषः , पुरुष राज्ञः ’ इति । समासे तु ‘ राजपुरुषः ’ इत्येव प्रयुज्यते न तु ‘ पुरुषराजः ’ इति । वाक्ये प्रत्येकं पदे पृथक् स्वरः प्रवर्तते ‘ राज्ञः पुरुषः ’ इति । समासे त्वेक एव स्वरः ‘ राजपुरुषः ’ इत्यत्र “ समासस्य ” - ( ६-१-२३३ ) इति सूत्रेण अन्तोदात्तः स्वरः । उक्तष्वेतेषु प्रयोजनेषु दोषस्य वर्तमानत्वात् प्रयोजनान्तराणि उपस्थाप्यन्ते । ‘ संख्या विशेषो व्यक्ताभिदानमुपसर्जनविशेषणं च योगः ’ - ( महाभाष्यम् - २-१-१, वा. २ ) १. वाक्ये संख्याविशेषस्य पृथगुल्लेखो वर्तते - ‘ राज्ञः पुरुषः, राज्ञोः पुरुषः, राज्ञां पुरुषः ’ इत्यादि । समासे तदभावात् ‘ राजपुरुषः ’ इति प्रयुज्यते । २. वाक्ये स्पष्टकथनं भवति - ‘ ब्राह्मणस्य कम्बलस्तिष्ठति ’ इति यस्य स्वामिनो यत् किञ्चिद् वस्तु तस्य स्पष्टं निर्देशो वर्तते । समासे तु नैषा स्पष्टता प्रतीयते - ‘ ब्राह्मणकम्बलस्तिष्ठति ’ इति । अत्र सम्बुद्धेः षष्ठीसमासस्य च सन्देहः । परं न सर्वेषु वाक्येषु स्पष्टकथनं दृश्यते, सर्वत्र च समासेऽस्पष्टार्थता । ३. वाक्ये उपसर्जनविशेषणं भवति - ‘ ऋद्धस्य राज्ञः पुरुषः ’ इत्यादौ । ‘ राजपुरुषः ’ इत्यादौ समासे तु नोपसर्जनविशेषणं दृश्यते । ४. वाक्ये ‘ च ’ इति शब्दस्य योगो जायते - ‘ राज्ञो गौश्चाश्वश्च पुरुषश्च ’ इति । समासे चकाराभावात् ‘ राज्ञो गवाश्वपुरुषाः ’ इति । स्वामिषु चयोगो यथा - ‘ देवदत्तस्य च यज्ञदत्तस्य च विष्णुदत्तस्य च गौः ’ इति । समासे चकारयोगाभावात् ‘ देवदत्तयज्ञदत्तविष्णुदत्तानां गौः ’ इति शब्दरूपं साधु भवति । ५. वाक्ये - एकैकस्य शब्दस्य यो यः सन्निहितो योग्यश्च तेन तेनान्वयो भवति । यथा - राज्ञः देवदत्तो यज्ञदत्तश्च, राज्ञो देवदत्तस्य च विष्णुदत्तः इति, ऋद्धस्य राज्ञः देवदत्तः इत्यादिवाक्येषु यथायोग्यमन्वयः सम्पद्यते । अत्र प्रथमोदाहरणे - राज्ञः देवदत्ते यज्ञदत्ते वाऽन्वयो न तु देवदत्तस्य यज्ञदत्ते । द्वितीयोदाहरणे - विष्णुदत्तस्य राजन्येवान्वयो न तु देवदत्ते । तृतीयोदाहरणे - ऋद्धस्येति राजन्येवाऽन्वेति न तु देवदत्ते । समासे तु पदानां पृथक्सत्ताभावात् समूहालम्बनात्मकबोधस्य सत्त्वान्न पदानामाङ्क्षा, न च तद्वशात् सम्बन्धः कल्पनीयो भवति ।\n\n",
    "33": "वृत्त्यर्थबोधकंवाक्यंविग्रहः।वृत्तेःअर्थस्यबोधनाययत्पदसमुदायात्मकं वाक्यंप्रयुज्यतेसविग्रहःकथ्यते ।सचविग्रहःलौकिकालौकिकभेदेनद्विविधः ।\n\n१.लौकिकविग्रहः – ‘ राजपुरुषः ’इतिसमासःवृत्तिः ।तस्य‘ राज्ञःपुरुषः ’इतियोविग्रहः लौकिकतसंस्कृतिभाषायांव्यवहर्तुंयोग्यःसलौकिकविग्रहः कथ्यते । लौकिकविग्रहः परिनिष्ठितो भवति । परिनिष्ठितो नाम व्याकरणसंस्कृतः । व्याकरणेन संस्कृतानामेव पदानां प्रयोगार्हत्वात् लोके साधुत्वम् । एवम् परिनिष्ठितत्वात् साधुर्लौकिकः इति लौकिकविग्रहवाक्यलक्षणम् । लौकिको नाम लोके प्रयोगार्हः ।\n\n२. अलौकिकविग्रहः - व्याकरणप्रक्रियासौकर्याय‘ राजपुरुषः ’इतिवृत्तेः‘ राजन् ङस् +पुरुषसु ’ इतिप्रकृतेःविभक्तिप्रत्ययसहितंप्रकटनम्अलौकिकविग्रहःकथ्यते ।अस्यलोकेअर्थोनभवति । केवलंप्रक्रियाम् । अलौकिको नाम लोके प्रयोगानर्हत्वात् । अर्थात् परिनिष्ठितत्वाभावात् यो विग्रहः लोके प्रयोगार्हं नास्ति स अलौकिकविग्रहः । एवम् प्रयोगानर्हः असाधुरलौकिकः इति अलौकिकविग्रहवाक्यलक्षणम् ।\n\nस्वपदविग्रहःअस्वपदविग्रहःइतिभेदेनपिविग्रहःद्विविधः।\n\n१. स्वपदविग्रहः - स्वैःसमस्यमानैःपदैःविग्रहोयस्यसस्वपदविग्रहः । अर्थात्समासस्यपदात्मकान्अवयवान्अदायकृतःविग्रहःस्वपदविग्रहः।स्वस्य पदानिप्रयुज्यकृतःविग्रहःइतियावत्।यथा‘ राजपुरुषः ’इतिसमासस्यअवयवौ‘ राजन्पुरुष ’इतिद्वौ ।तौ प्रयुज्यविग्रहःयथा‘ राज्ञःपुरुषः ’इति ।अतःअयंस्वपदविग्रहः ।यत्रसमासःविकल्पेनविधीयतेतत्रलौकिकः स्वपदविग्रहोसम्भवति ।यत्रनित्यसमासोभवतितत्रलौकिकःस्वपदविग्रहोनभवति । अलौकिकःविग्रहःसदास्वपदविग्रहःएवभवति ।\n\n२. अस्वपदविग्रहः –नास्ति स्वैः पदैः विग्रहः यस्य सः अस्वपदविग्रहः । अर्थात् समस्यमानैः स्वैः पदैः विग्रहः यस्य समासस्य न भवति सः अस्वपदविग्रहः । स्वस्यपदानिप्रयुज्यविग्रहःकृतःनास्तिसअस्वपदविग्रहःइतियावत् । अस्वपदविग्रहः स समासः नित्यसमासः ।यथा ‘ उपरामम् ’ इति । अव्ययीभावसमासे समासस्य अवयवौ ‘ उप राम ’ इति द्वौ । तयोः ‘ उप ’ इति पदं त्यक्त्वा तदर्थकम् अपरम् ‘ समीपम् ’ इति पदं प्रयुज्य विग्रहः यथा ‘ रामस्य समीपम् ’ इति । अतोऽयम् अस्वपदविग्रहः । नित्यसमासस्य लौकिकःअस्वपदविग्रहोभवति ।अलौकिकविग्रहस्तुकदापिनअस्वपदविग्रहः ।\n\n",
    "34": "राधाषोडशनाम्नाञ्च वृन्दा नाम श्रुतौ श्रुतम् । तस्याः क्रीडावनं रम्यं तेन वृन्दावनं स्मृतम् ॥\n\nगोलोके प्रीतये तस्याःकृष्णेन निर्म्मितं पुरा । क्रीडार्थं भुवि तन्नाम्ना वनं वृन्दावनं स्मृतम् ॥\n\nकमालांशा तस्य (केदारस्य) कन्या नाम्ना वृन्दा तपस्विनीत्युपक्रमे\n\nवृन्दा यत्र तपस्तेपे तत्तु वृन्दावनं स्मृतम् । वृन्दयात्र कृता क्रीडा तेन वा मुनिपुङ्गव! ।। \n\n",
    "35": "“ अनेकमन्यपदार्थे ” इति सूत्रेण अनेकं प्रथमान्तमेवान्यपदार्थे वर्तमानं वा समस्यते स बहुव्रीहिः । अतः “ सप्तमीविशेषणे बहुव्रीहौ ” इति सूत्रे सप्तमीपदव्यर्थम् । अत एव ज्ञापकाद्व्यधिकरणपदो बहुव्रीहिः। ननु ‘ कण्ठेस्थः कालः यस्य सः ’ इति विग्रहे ‘ सप्तम्युपमानपूर्वपदस्योत्तरपदलोपश्च ’ इति वार्तिकेन बहुव्रीहि समासः, कण्ठेस्थः इत्यत्र उत्तरपदस्य स्थशब्दस्य लोपश्च ।“ अनेकमन्यपदार्थे ”इति सूत्रे भाष्ये स्पष्टम् । “ अमूर्धमस्तकात् स्वाङ्गादकामे ” इति सूत्रेण सप्तम्या अलुक् । यद्यपि कण्ठेस्थशब्दः प्रथमान्त एवात्र बहुव्रीहौ पूर्वपदम्, तस्य कालशब्देन सामानाधिकरण्यमस्त्येवेति कथं सप्तमीग्रहणं व्यधिकरणपदबहुव्रीहिज्ञापकम् । किंच विशेषणत्वादेव सिद्धे किं वा सप्तमीग्रहणेन । तथापि यदा स्थपदमनादृत्य ‘ कण्ठे ’इत्यस्याधिकरणत्वं, तस्य च कालरूपे उत्तरपदार्थे उपसङ्क्रमस्तदा ‘ कण्ठे ’इत्यस्याऽप्रथमान्तत्वाद् बहुव्रीहेरप्रसक्तेस्तत्र सप्तम्यन्तस्य पूर्वनिपातविधिरभित्तिचित्रायितः स्यात् । ततश्च सप्तमीग्रहणादप्रथमान्तोऽपि बहुव्रीहिः क्वचिदस्तीति विज्ञायते इति योज्यम् ।\n\n",
    "36": "समानाधिकरणव्यधिकरणभेदाभ्यामपि समासोऽयं द्विविधो भवति । यत्र पदे बोध्यबोधकभावेनाश्रयाश्रयिभावेन वा परस्परं संबद्धे स्तः, एवं समस्यमानपदानामेको ह्यभिधेयार्थः स समानाधिकरणबहुव्रीहिसमासः । यथा - पीतमन्बरं यस्यासौ पीताम्बरो हरिः । अत्र समस्यमानपदं पीताम्बरं चेति तदुभयं परस्परं सम्बद्धं तयोरेकश्चाभिधेयः । व्यधिकरणबहुव्रीहिसमासे तु अभिधेयं वस्तु नैकं भवति । यथा – ‘ शूलं पाणौ यस्य स शूलपाणिः ’ इत्यत्र शूलस्य पाणेश्च भिन्न आश्रयः, तेनात्र व्यधिकरणबहुव्रीहिसमासः ।\n\n",
    "37": "काव्यालङ्कारसूत्राणि - ( ५.२.१९ )\n\n",
    "38": "धातुपाठेपठिताःशब्दाःधातवःकथ्यन्ते ।तथाहिसूत्रम् “ भूवादयोधातव ”इति ।धातोःअर्थःफलम्व्यापारश्च ।धातोःपरंतिङ्कृत्चेति द्वेधाप्रत्ययौविधीयेते ।तत्रधातोःतिङ्-प्रत्यायविधानेनतिङन्तंपदंनिष्पद्यते ।धातुतिङोःमध्येविधीयमानःप्रत्ययःविकरणंकथ्यते ।धातूनांदशविकरणानिसन्ति । यथा- शप्,शब्लुक्,शप्श्लुः,श्यन्,श्नु, श:,श्नम्,उ,श्ना,शप्इति ।अन्यानिअपिविकरणानिस्य,तास्,च्लिइत्यादिनि । तथापिगणशः विभाजनस्यकारणंहिशबादीनि दशविकरणानिएव ।यस्मात्धातोःशप् विकरणंविधीयतेसधातुःप्रथमगणेपाणिनिनास्थापितः ।तत्प्रथमगणस्यप्रथमोधातुस्तावत्‘ भू ’इति । मूलतः‘ भूःआदिःयस्यगणस्यदलस्यसगणः ’भ्वादिगणः ।एवम्शब्लुक्विकरणंयेषांधातूनांतेधातवो द्वितीयगणेस्थापिताः ।तस्यगणस्यप्रथमोधातुःअद्धातुः ।अतः अद् आदिःयस्य गणस्य स अदादिगणः भवति । एवंधातुनांविकरणवशाद्दशगणाः ।\n\n“ भूवादयोधातवः ”इतिसूत्रेणधातुपाठेपठितानांशब्दस्वरूपानांधातुसंज्ञाभवति ।धातवः क्रियावाचकाःभवन्ति ।धातोःअर्थःफलंव्यापारश्च ।धातोःव्यापारःविभिन्नेषुकालेषुवर्तते इतिद्योतनायधातोःपरंभिन्नाः लकाराःप्रयुज्यन्ते ।एतेलकारःप्राधान्येनलःकर्माणिचभावे कर्मचाकेभ्यःइतिसूत्रेणविधियन्ते ।तेषांलकारानांयथावर्तमानदिकालाःअर्थाःतथाकर्ताकर्मभावः एतेअपिअर्थाःभवन्ति ।अत्रभावशब्दस्यार्थःक्रियाएव ।सकर्मकधातोःपरंकर्तरिकर्मणिच लकारःभवति ।अकर्मकधातोःपरंकर्तरिभावेचलकारःभवति ।कस्माद्धातोःलकारःकदाकर्तरि कदाकर्मणिइत्यादिविवक्षाधीनम् ।\n\nणिजन्तः– भ्वादितः चुराद्यन्तं यावत् ये दशगणीयाः धातवः वर्तन्ते, तेभ्यः णिजन्तधातुः पृथक् नास्ति, अपि तेभ्यः णिच्प्रत्यये कृते सति ते नूतनरूपतां लभन्ते, तस्मात् ते एव णिजन्ताः इत्युच्यते । णिच्यस्यअन्तेभवतिसशब्दःणिजन्तइत्युच्यते ।णिच्प्रत्ययोद्विविधोभवति ।तद्यथा - चुरादिगणीयधातुभ्यःयःणिच्प्रत्ययोभवतिसतुप्रकृतेरेवअर्थंपरिपोषयतिइतिहेतोःस्वार्थिको भवति, अनिर्दिष्टार्थःप्रत्ययःस्वार्थेभवन्तिइतिपरिभाषाबलातइत्येकम् ।अपरंतावत्दशगणीयधातुभ्यः प्रेरणा (कारना) इत्यर्थेऽपिणिच्प्रत्ययोभवति ।यथाहिन्दीभाषायाम् -पढना-पढाना, लिखना-लिखाना, खाना-खिलाना, पीना-पीलानाइत्यादिप्रयोगाभवन्ति ।एवं संस्कृतेऽपियथाखादति-खादयति, लेखति-लेखयति, पिबति-पाययति इत्यादयःप्रयोगाः । दशगणीयधातुभ्यःणिच्प्रत्ययंकृत्वाप्रेरणावाचकःनूतनःधातुःनिर्मीयते ।यथापठ्धातोः अर्थःपढना (हिन्दी) इति, अस्मात्धातोःणिच्प्रत्ययेकृते‘ पाठि ’इतिनूतनोधातुःभवति, तस्यार्थः पढाना (हिन्दी) इति । तथाचपाठयतिइतिरूपंभवति ।“ णिचश्च ”इतिसूत्रेणकर्तृगामिनीक्रियाफले आत्मनेपदम्, अकर्त्राभिप्रयेक्रियाफलेतु“ शेषात्कर्तरिपरस्मैपदम् ”इति सूत्रेणपरस्मैपदंभवति इतिनिजन्तधातोः उभयपदविधानंभवतिइतिसाधारणनियमः। पाठयतिइत्यत्रमूलस्य‘ पठ ’इत्यस्य“ भूवादयोधातवः ”इति सूत्रेणधातुसंज्ञाभवति, पाठिइति णिजन्तस्यतु“ सनाद्यन्ताधातवः ”सूत्रेणधातुसंज्ञाभवतिइतिज्ञेयम् ।\n\nअत्रविशेषः - णिजन्तस्थलेप्रयोजककर्ताप्रयोज्यकर्ताचइतिद्विविधःकर्ताभवति । व्यापारवान्कर्ताप्रयोज्यकर्ताभवति, प्रेरककर्ताचप्रयोजककर्ताभवति ।‘ देवदत्तःपचति, तंयज्ञदत्तः प्रेरयति ’इत्यत्रपच्धातोः पाकानुकूलव्यापारःअर्थः, सचव्यापारःदेववदत्तेऽस्ति ।अतःदेवदत्तः पाकानुकूलव्यापारवान् ।अतःसकर्ताभवतिकिन्तुणिजन्तस्थलेसप्रयोज्यकर्ताभवति ।यतोहिअयं कर्ता प्रेरकेणप्रयोज्योभवति ।यज्ञदत्तेतुतादृशव्यापारोनास्तिअतःसकर्ताभवितुंनार्हति ।तस्मात् “ तत्प्रयोजकोहेतुश्च ”इति सूत्रेणयज्ञदत्तस्यहेतुसंज्ञयासहकर्तृसंज्ञापिविधीयते ।अतःणिजन्तस्थले सकर्ताप्रयोजककर्ताइत्युच्यते ।कर्तृसंज्ञायाःफलंतु प्रयोजकेवाच्येसति“ लःकर्माणिचभावेचाकर्मकेभ्यः ”इति सूत्रेणकर्तरिलकारविधानम् ।\n\n",
    "39": "अनिर्ज्ञातेऽर्थे गुणसन्देहे च नपुंसकलिङ्गं प्रयुज्यते। किं जातम् इत्युच्यते। द्वयं चैव हि जायते- स्त्री वा पुमान्वा। इति महाभाष्यम् - ( १.२.६९ )\n\n",
    "40": "वाक्येप्रयुक्तस्यअस्मदःवाचंकारणम्, धातोःपरंविहितस्यलकारस्यचवाच्यंकारणं यदिसमानंस्यात्तर्हिधातोःपरम्उत्तमसंज्ञकःप्रत्ययःविधेयःइतिसूत्रार्थः ।अस्मदःवाच्यमेव लस्यवाच्यम्इत्यस्यअर्थःअस्मदःयदधिकरणम् ( अर्थः, वाच्यम् ) तदेवअधिकरणंलस्यापि भवतिचेत्अस्मद्लस्यसमानाधिकरणंभवति ।तयोःसामानाधिकाण्यम्भवति ।तयोःवाच्यंकारकं समानम् अस्ति ।तदाउत्तमसंज्ञकाः‘ मिपवस्मस ’इतिपरस्मैपदीनः, ‘ इट्वहिङ्महिङ् ’इतिआत्मनेपदीनःविधेयाः इत्यर्थः।एवञ्चयदिअस्मदःसाक्षाद्उल्लेखःवाक्येअस्तुवासाक्षाद्उल्लेखःमास्तु, परन्तुतदर्थः प्रतीयतेतदापिउत्तमःविधीयते । यथा -\n\n१ ‘ अहं पठामि ’अस्मिन् वाक्ये ‘ अहम् ’तथा ‘ पठामि ’उभयोः शब्दयोः कर्तुः निर्देशः क्रियते । अतः अत्र अस्मद्-उपपदस्य लकारस्य च सामानाधिकरण्यमस्ति । अतः अत्र उत्तमपुरुषस्य प्रत्ययस्य प्रयोगः क्रियते ।\n\n२. ‘ किमर्थं पठामि? ’अस्मिन् वाक्ये ‘ अहम् ’अयं शब्दः विवक्षितः अस्ति, परन्तु प्रयुक्तो नास्ति । अत्रापि विवक्षितस्य अस्मद्-उपपदस्य लकारस्य च सामानाधिकरण्यमस्ति । अतः अत्रापि उत्तमपुरुषस्य प्रत्ययस्य प्रयोगः क्रियते ।\n\n३. ‘ त्वं मां पश्यसि ’अस्मिन् वाक्ये ‘ माम् ’इति अस्मद्-उपदपस्य लकारस्य च सामानाधिकरण्यं नास्ति, यतः अत्र अस्मद्-उपपदेन कर्म निर्दिश्यते, लकारेण च कर्ता निर्दिश्यते । अतः अत्र तिङ्-प्रत्ययस्य उत्तमपुरुषवाची प्रत्ययो न भवति ।\n\n४. ‘ त्वया अहं दृश्ये ’अस्मिन् वाक्ये ‘ अहम् ’इति कर्मपदं निर्दिश्यते, तथा ‘ दृश्ये ’इति तिङन्तपदेन अपि कर्मपदं निर्दिश्यते । इत्युक्ते, अत्र अस्मद्-उपपदस्य लकारस्य च सामानाधिकरण्यमस्ति । अतः अत्र उत्तमपुरुषसंज्ञकस्य तिङ्-प्रत्ययस्य प्रयोगो भवति ।\n\nज्ञातव्यम् - यत्र ‘ अस्मद् ’ तथा ‘ युष्मद् ’ इति उभाभ्यां शब्दाभ्यां लकारस्य सामानाधिकरण्यं निर्दिश्यते, तत्र एकसंज्ञाधिकारात् परत्वात् उत्तमसंज्ञावाचिनां तिङ्प्रत्ययानामेव प्रयोगो भवति । यथा -‘ अहं त्वम् सः च गच्छामः ’। अस्मिन् वाक्ये यद्वपि ‘ अस्मद्/युष्मद्/तद् ’इति सर्वेषां शब्दानां लकारेण सामानाधिकरण्यमस्ति, तथाप्यत्र उत्तमपुरुषस्यैव प्रत्ययो भवति ।\n\nअर्थात् - यत्रएकस्मिन्वाक्येयुष्मद्-लकारयोःसामानाधिकण्यमेवञ्चअस्माद्-लकारयोः सामानाधिकण्यम्इतिएतद्वयमपिअस्ति ।तदा“ विप्रतिषेधेपरंकार्यम् ” इतिसूत्रेण“ अस्मद्युत्तमः ” इतिसूत्रेणउत्तमःएवविधेयः।उदाहरणम्–‘ अहंचत्वंचगच्छावः ’ इति ।\n\nयत्रएकस्मिनवाक्येयुष्मद्-लकारयोःसामानाधिकण्यम्एवञ्चतस्मिन्नेवकारकेअपरमपिपदं संयुक्तंचेदपि“ युष्मद्युपपदेसमानाधिकरणेस्थानिन्यपिमध्यमः ”इतिसूत्रेनमध्यमःएवविधेयः। कुतइतिचेदुच्यते- प्रथमःशेषेसतिविधीयते ।अस्मिन्वाक्येतु युष्मदःविषयःअस्ति ।अतः यद्यपि“ शेषे प्रथमः ”इतिसूत्रंपरसूत्रम् ।तथापिशेषत्वाभावान्नप्रवर्तते ।उदाहरणम्-‘ त्वंचसचगच्छतः ’ इति ।\n\nयत्रएकस्मिनवाक्येअस्मद्-लकारयोःसामानाधिकण्यमेवञ्चतस्मिन्नेवकारकेअपरमपिपदं संयुक्तंचेदपि“ अस्मद्युत्तमः ”इतिसूत्रेणउत्तमएवविधेयः।कुतइतिचेदुच्यते - प्रथमःशेषे सति विधीयते।अस्मिन्वाक्येतुअस्मदःविषयःअस्ति ।अतः यद्यपि“ शेषेप्रथमः ”इतिसूत्रंपरसूत्रम् ।तथापि शेषत्वाभावान्नप्रवर्तते ।उदाहरणम् –‘ अहंचसचगच्छवः ’ इति ।\n\n",
    "41": "ननु ‘ यस्य वामे ’ इति पाठान्तरे वह्निदैवतमध्यलघुलक्षणरगणप्रयोगो दोषः स्यादिति चेन्न, रगणाद् यवर्णस्य यकारस्य देवतावाचकत्वात् । ‘ यः सर्वनामानिलयोः ’ इति विश्वप्रकाशोक्तेः यकारस्य सूत्रात्मवायुदेवतावाचकत्वात्। सूत्रात्मन ईश्वरत्वमाह श्रुतिरेव - ‘ वायुर्वै गौतम तत्सूत्रं वायुना वै गौतम सूत्रेणायञ्च लोकः परश्च लोकः सर्वाणि भूतानि संदब्धानि ’ इति । देवतावाचकशब्दस्य च मङ्गलरूपत्वान्न गणदोषबाधः । एवञ्चयकारस्यप्रथमप्रयोगेलक्ष्मीलाभःफलम्।यथा -‘ योलक्ष्मीरस्तुदाहंव्यसनमथलवौशःसुखंषस्तुखेदम् ’ इति वृत्तरत्नाकरटीकायाम्।तथा च ‘ श्लोके षष्ठं गुरु ज्ञेयंसर्वत्र लघु पंचमम्।द्विचतुष्पादयोर्ह्रस्वं सप्तमं दीर्घमन्ययोः॥ ’ इति लक्षणोक्तेः न छन्दोदोषबाधश्च इति भावः ।\n\n",
    "42": "महाभाष्यम् - ( १.३.१ ) )\n\n",
    "43": "तै.सं.- ( १८.६.१० )\n\n",
    "44": "छन्दोमञ्जरीग्रन्थेपद्यलक्षणमुक्तवान् – ‘ पद्यंचतुष्पदी ’इति ।चतुर्णांपदानांसमाहारःचतुष्पदीइति ।अर्थात्चतुष्पादात्मकंपद्यंभवतिइति । तेनछन्द:शास्त्रपारिभाषिकपादचतुष्टयसमाहारात्मकवाङ्मयत्वंपद्यत्वमितिगङ्गादासस्य आशयः ।इदञ्चपद्यंद्विविधंभवति ।यथा - १वृत्तपद्यम्, २ जातिपद्यम् ।तत्रअक्षरगणघटितंपद्यंवृत्तम्, मात्रात्मकगणघटितं पद्यञ्चजातिःइत्युच्यते ।वृत्तपद्यस्यउदाहरणानिभवन्तिवसंततिलकादयः।जातिच्छन्दस्यउदाहरणानिभवन्तिआर्यादयःइतितदुक्तंहिछन्दोमञ्जर्याम् -\n\nपद्यंचतुष्पदीतच्चवृत्तंजातिरितिद्विधा ।वृत्तमाक्षरसंख्यातं जातिर्मात्राकृताभवेत् ।।इति\n\nअर्थात्छन्दोबद्धंपद्यंभवतिइतितुसामान्यलक्षणम् ।छन्दोमञ्जर्यांप्रोच्यतेयत् पादचतुष्टयात्मकंपद्यंभवतिइति ।तच्चपद्यंद्विविधंभवति ।यथा- वृत्तपद्यम्, जातिपद्यं चेति ।अक्षराणां निर्दिष्टसंख्ययानियमितंनिबद्धंचपद्यंवृत्तपद्यम् ।अक्षरसंख्यातम्अक्षरैःएकद्वयादिवर्णैःसंख्यातं परिगणितंयत्तत्वृत्तंनामभवेत् ।अस्यउदाहरणंभवति –\n\nवामे यस्य स्थिता राधा श्रीश्च यस्यास्ति वक्षसि ।वृन्दावनविहारं तं श्रीकृष्णं हृदि चिन्तये ।।इति\n\nअस्मिन्श्लोकेअक्षरसंख्यापद्यंनिर्धारितंभवति ।संख्यामाश्रित्यएवपद्यस्यगणनाभवति । यथा-प्रकृतश्लोकेऽस्मिन्प्रत्येकंपादेअष्टौवर्णाःसन्ति ।तत्रजातिःनामनियतमात्रिका । तदुक्तंछंदोमञ्जर्याम्-‘ जातिर्मात्राकृताभवेत् ’ इति ।याःमात्राःअक्षरावयवरूपाःताभिःकृतानिबद्ध्यासा जातिःनामभवेत् ।यथा -\n\nतरुणंसर्षपशाकंनवौदनंपिच्छिलानिचदधीनि ।अल्पव्ययेनसुन्दरि ग्राम्यजनो मिष्टमश्नाति॥इति ।\n\nजातिरूपस्यपद्यस्यएतदेकमुदाहरणम् ।मात्रामाश्रित्यएवपद्यस्यगणनाभवति ।चरणस्य पादस्यवामात्रासादृशतयापद्यस्यगणनाभवति ।वामकरतलेनएकवारंजानुमण्डलं परिक्रमणाययःसमयःअपेक्षते,समात्रापदवाच्यःभवतिइतिकविभिःप्रोक्तम् ।मात्रात्रिविधाभवति ।ताश्च ह्रस्वमात्रा, दीर्घमात्रा, प्लुतमात्राइति ।यस्यउच्चारणायएकमात्रिकःकालःअपेक्षतेसह्रस्वःभवति । यस्यउच्चारणायद्विमात्रिकःकालःअपेक्षते, सदीर्घःभवति ।यस्यउच्चारणायत्रिमात्रिकः कालःअपेक्षते, सप्लुतःभवति ।व्यञ्जनवर्णस्यउच्चारणायअर्धमात्रिककालःअपेक्षते ।तथाहिप्रोक्तम्\n\nएकमात्रोभवेद् ह्रस्वः द्विमात्रोदीर्घउच्यते ।त्रिमात्रस्तुप्लूतोज्ञेयोव्यञ्जनंचार्धमात्रकम्॥इति।\n\nतथाहिवृत्तंनामनियतगुरुलघुविन्यासम् ।गुरुलघुविन्यासनियमनञ्चगणसाध्यम् ।तथाहि म-य-र-स-त-ज-भ-नाअष्टौगणः ।तेगणाःह्यक्षरगुरुलघुविन्यासभेदाद्भिन्नाःभवन्ति ।\n\n",
    "45": "‘ भक्तिरस्य अस्तीति भक्तः ’ इति विग्रहे “ अर्शआदिभ्योऽच् ”- ( अष्टाध्यायी – ५.२.१२७ ) इति पाणिनीयसूत्रेण ‘ अच् ’ प्रत्यये“ यस्येति च ”- ( अष्टाध्यायी – ६.४.१४८ ) इति सूत्रेण इकारस्य लोपे कृते ‘ भक्तः ’ इति सिद्धम्, तस्मात् भक्तात् - भक्तिसंज्ञका पत्नी यस्य तद्वतः धर्मदेवात् इत्यर्थः । यद्वा मुद्रालिपिदोषवशात् यदि दकारस्य स्थाने वकारो भवेत् तदा‘ भक्तौ ’ इत्यत्र सप्तमीविभक्तिः तदा “ एचोऽयवायावः ”- ( अष्टाध्यायी – ६.१.७७ )इति सूत्रेण ‘ आव् ’ इत्यादेशे कृते ‘ भक्तावहम् ’ इति बोध्यम् ।\n\n",
    "46": "स्कन्दपुराणम् - वासुदेवमाहात्म्यम् - ( अ.१८, श्लो. ४२-४४ )\n\n",
    "47": "प्रारिप्सितं निमित्तं स्यादविघ्नेन समापनम् ।प्रचयश्च फलंतस्मान्मङ्गलाचार इष्यते ।।\n\n",
    "48": "श्रीमद्सत्संगिजीवनम् - ( १.२२.८५ )\n\n",
    "49": "श्रीमद्सत्संगिजीवनम् - हेतुटीकायाम् - ( ४.४४.१ )\n\n",
    "50": "महाभाष्यम् -( १.१.१ )\n\n",
    "51": "सांख्यसूत्रम् - ( ५.१ )\n\n",
    "52": "सत्संगिजीवनम् -( ३.३६.२९ )\n\n",
    "53": "सत्संगिभूषणम् -( ४.३०.२७-२८ )\n\n",
    "54": "सत्संगिभूषणम् -( २.३५.३० )\n\n",
    "55": "श्रीमद्भगवतगीता - ( ३.२१.२३ )\n\n",
    "56": "महाभारतम् – ( १२.३४१.२४-२५ )\n\n",
    "57": "सरस्वतीकण्ठाभरणम्\n\n",
    "58": "वृद्धिरादैच् - ( १.१.१ )\n\n",
    "59": "सांख्यसूत्रम् - ( ५.१ )"
  }
}
