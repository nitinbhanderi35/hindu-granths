{
  "1": {
    "prastavna": "<p><br></p><p style=\"margin-left:1.0in\">स्वामिनारायणंस्मारंस्मारंसुनितरामहम् ।</p><p style=\"margin-left:1.0in\">शिक्षापत्र्यां तदीयायां किञ्चिद् वक्तुमुपक्रमे ।।</p><p style=\"margin-left:1.0in\">नत्वाश्रीहरिकृष्णंतंकार्यंसाधयितुमीहे ।</p><p style=\"margin-left:1.0in\">यस्य कृपां समालभ्य साध्यं प्राप्नोति साधकः ।।</p><p style=\"margin-right:0in;margin-left:1.0in\">नभः पत्रायतेयदिरत्नाकरो मसीयते ।</p><p style=\"margin-right:0in;margin-left:1.0in\">लेखको भारतीयते तथाप्यन्तः कुतःपत्रीम् ? ।।</p><p style=\"margin-right:0in;margin-left:1.0in\">क्व ? श्रीहरेः वचांसि स्युः क्व ? स्युः सूत्राणि पाणिनेः ।</p><p style=\"margin-right:0in;margin-left:1.0in\">यौगिकता क्व ? शब्दस्यक्व ? चाल्पविषयामतिः ।।</p><p style=\"margin-right:0in;margin-left:1.0in\">शिक्षापत्र्या नलेभिरेखल्वन्तमेवपण्डिताः ।</p><p style=\"margin-right:0in;margin-left:1.0in\">तस्या अन्तस्य कृत्स्नस्य क्षमो वक्तुमहं कथम् ? ।।</p><p style=\"margin-right:0in;margin-left:1.0in\">नावं भगवतः पादरूपिणीं प्राप्नुवन्ति ये ।</p><p style=\"margin-right:0in;margin-left:1.0in\">शब्दशास्त्रं तरन्ति तेऽन्यैः खलु तर्तुमक्षमम् ।।</p><p style=\"margin-left:1.0in\">समुद्रमिवरत्नाढ्यासर्वश्रुतिमनोहरा।</p><p style=\"margin-left:1.0in\">तद्रूपमिति तद्वाणीतेन व्याकार्यते मया ।।</p><p style=\"margin-left:1.0in\">गुरुकृपाकटाक्षेणपत्र्यब्धेःपारमाप्तवान् । </p><p style=\"margin-left:1.0in\">नित्यदासोऽहं योगिराट् लिखामि छात्रतोषिणीम् ।। </p><p style=\"text-align:justify\">परमप्रामाण्यप्रतिष्ठाजुषा श्रीरघुवीराचार्येण शित्रापत्रीग्रन्थस्य पारावारवदतिगभीरत्वं शिक्षापत्रीभाष्यादौ स्पष्टमुदितम् - </p><p style=\"text-align:justify\">वेदा निःश्वसितं यस्य साक्षात्तस्य वचः क्व नु । क्वाहं मन्दमतिः क्षुद्रोहन्त व्याख्यातुमारभे ।।</p><p style=\"text-align:justify\">अनेकशास्त्रनिष्णान्तैःश्रीरघुवीराचार्यश्रीशतानन्दस्वामिप्रभृतिभिः शिक्षापत्रीभाष्याम्बुधेः पारमधस्तलं च स्पृष्टवद्भिः पण्डितप्रकाण्डैः कर्तुं शक्येऽस्मिन् कर्मणि चापलाय संप्रेरितो मन्दमतिरहं यथाबुद्धियथाशक्ति परिश्रमं करोमि ।</p><p style=\"text-align:justify\">श्रीरघुवीराचार्यशतानन्दस्वामिप्रभृतीनां ज्ञानं यादृशं तत्प्रकटनाय शब्दा एव न सन्ति अस्माकं पार्श्वे येन प्रकाशयामः । तेषां ज्ञानगौरवस्यैवायं प्रभावो यदहमपि तद्वागमृतं प्रपीयमानः दुःखबाहुल्येऽप्यस्मिन् भवाब्धौ माधुर्यमेवावाप्नुवम्, न कटुताम् ।</p><p style=\"text-align:justify\">आशासे अगाधेऽस्मिन् शिक्षापत्रीमहाब्धौ बालेनानेन निमज्ज्य महता प्रयासेन यत्किमपि तत्त्वरत्नं निष्कास्यते तेन प्रमोदिष्यन्ति विद्वांसः ।</p><p style=\"text-align:justify\">अस्मिन् लेखनकार्ये ये गुणा दरीदृश्यन्ते यत्र तत्र ते सर्वे मदीयानां श्रीगुरूणामेव, किन्तुयाः त्रुटयस्ताः केवलमदीया एव भवन्ति तत्रासाधारणस्यानेकशास्त्रव्युत्पतेरपेक्षिताया अभावेन तत्सम्भवादिति विभावयन्तः स्वामिनारायणीयाः साधवोविद्वांसो भगवद्भक्ताश्च मयि दत्तस्नेहाः शुभाशीर्वचोभिः मां कृतार्थयिष्यन्तीति मदीया दृढमतिः ।</p><p style=\"text-align:justify\">तत्र शिक्षापत्रीभाष्यविरुद्धोऽर्थो न भवेत्, न च भवेयुरतिव्याप्त्यादिदोषा इति हृदि निधाय तत्र तत्र शब्दव्युत्पत्तीनां विषये किं निर्णेयमिति चिन्तयन्नहं यथाप्रतिभानं प्रमाणञ्चान्विष्य लिखामि । अत एवशब्दव्युत्पत्या सह श्लोकानां व्याख्यानं कर्तुं नियुक्तोऽहं स्वयमपि तत्र च कर्मणि समुत्सुको यथाशक्ति प्रयते । यथा तथा वाऽस्तु, अस्ति परं सारस्वत इति धिया क्षन्तव्योऽयं जstyleनः ।</p><p style=\"text-align:justify\">अहं तु शिक्षापत्रीरूपायाममृतमय्यां भगवद्वाण्यां सम्मिश्रितां मद्वाणीं परिदृश्य पवित्रे गङ्गाप्रवाहे पतितं रथ्योदकमिव पवित्रां पश्यन् नितरां कृतार्थोऽस्मि । </p><p style=\"text-align:justify\">महार्णवावगाहनेन यथाशक्ति विविधानि रत्नानि यथा विचीयन्ते, तथैव सम्यक्प्रकारेण सर्वतोभावेन शिक्षीपत्रीमहाब्धेः पर्यालोडनेन तन्मूलकविचारेण सूक्ष्मसूक्ष्मतरपरिष्काराविष्कारेण नानातत्त्वानि प्राप्यन्ते मया, तान्येवाधः सर्वविधप्रमाणराशिदर्शनेन यथासंप्रदायं यथासन्दर्भञ्चानुदक्षराणि भवतां समक्षं प्रदर्श्यन्ते।</p><p style=\"text-align:justify\">उपक्रमेऽस्मिन् श्रीशतानन्दस्वामिनाशिक्षापत्र्याः पूर्वभूमिकां लिखितां प्रदर्श्य छात्रतोषिणीं लिखितुमारभे साधूनां विदुषांमोदाय स्वतोषाय च ।</p><p style=\"text-align:justify\">अपराह्णे ततः स्वामी विजनस्थो हितं नृणाम् । चिन्तयन् पत्रिकां तेभ्यो लिखितुं निश्चिकाय सः ।।</p><p style=\"text-align:justify\">सकलेष्वपि देशेषु धर्मशिक्षार्थपत्रिकाम् । लिखामि तेन मद्भक्ता वर्तिष्यन्ते तथैव हि ।। </p><p style=\"text-align:justify\">ममाशयो यादृशोऽस्ति तादृशं चापि तेऽखिलाः । तयैवावगमिष्यन्ति भविष्यन्त्यप्यसंशयाः ।।</p><p style=\"text-align:justify\">अन्तर्हिते मयि भुवो मदीयानां च सर्वशः ।स्फुटमद्वाक्यरूपा सा भवित्र्यालम्बनं भुवि ।।</p><p style=\"text-align:justify\">एवं विचार्य धर्मात्मा काकुदं खटिकां च सः ।आनयामास भृत्येन लेखनीं च सुशोभनम् ।।</p><p style=\"text-align:justify\">सच्छास्त्राणां स सर्वेषांसारमाकृष्य सद्धिया ।लिलेख पत्रिकां स्वामी सद्धर्मं स्थापयन्भुवि ।।</p><p style=\"text-align:justify\">उरौदक्षेपट्टकंकाकुदस्यकृत्वाधृत्वावामदोष्णा नतास्यः । </p><p style=\"text-align:justify\">दक्षे पाणौ लेखनीं कुञ्चिताग्रे बिभ्रत् पत्रीं सोऽलिखद्भूमिपेत्थम् ।।<a href=\"#_ftn1\" name=\"_ftnref1\"><strong><!--[if !supportFootnotes]--><strong>[1]</strong><!--[endif]--></strong></a></p>",
    "av": "<p style=\"text-align:justify\"><strong>अ</strong><strong>वतारिका</strong><a href=\"#_ftn2\" name=\"_ftnref2\"><strong><!--[if !supportFootnotes]--><strong>[2]</strong><!--[endif]--></strong></a><strong> -</strong></p><p style=\"text-align:justify\">स्वयमखिलमङ्गमूर्तिरपि भगवान् श्रीस्वामिनारायणः प्रारीप्सितस्य ग्रन्थस्य समाप्तिः प्रचयश्च मङ्गलेनेति लोकानवगमयन्नारम्भे मङ्गलमातनोति- वामे इति ।</p><p style=\"margin-left:.5in\"><strong>वामे यस्य स्थिता राधा श्रीश्च यस्यास्ति वक्षसि ।</strong></p><p style=\"margin-left:.5in\"><strong>वृन्दावनविहारंतंश्रीकृष्णंहृदिचिन्तये ।।१।।</strong></p>",
    "pd": "<p><strong>पदच्छेदः</strong><a href=\"#_ftn3\" name=\"_ftnref3\"><strong><!--[if !supportFootnotes]--><strong>[3]</strong><!--[endif]--></strong></a><strong>-</strong></p><p>वामे यस्य स्थिता राधा श्रीः च यस्य अस्ति वक्षसि ।</p><p style=\"margin-left:.5in\">वृन्दा-वन-विहारम्तम् श्री-कृष्णम् हृदि चिन्तये ।। </p>",
    "pp": "<p><strong>पदपरिचयः</strong><a href=\"#_ftn4\" name=\"_ftnref4\"><strong><!--[if !supportFootnotes]--><strong>[4]</strong><!--[endif]--></strong></a><strong>-</strong></p><p style=\"text-align:justify\"><strong>वामे</strong>- अकारान्तं पुंल्लिङ्गं सप्तम्येकवचनान्तम् । <strong>यस्य </strong>- दकारान्तं पुंल्लिङ्गं षष्ठ्येकवचनान्तम् । <strong>स्थिता </strong>- आकारान्तं स्त्रीलिङ्गं प्रथमैकवचनान्तम् । <strong>राधा </strong>- आकारान्तं स्त्रीलिङ्गं प्रथमैकवचनान्तम् । <strong>श्रीः </strong>- ईकारान्तं स्त्रीलिङ्गं प्रथमैकवचनान्तम् । <strong>च </strong>- अव्ययम् । <strong>यस्य </strong>- दकारान्तं पुंल्लिङ्गं षष्ठ्येकवचनान्तम् । <strong>अस्ति </strong>- ‘अस् भुवि’ इति धातोः लट्लकारे प्रथमपुरुषैकवचनान्तम् । <strong>वक्षसि </strong>- सकारान्तं नपुंसकलिङ्गं सप्तम्येकवचनान्तम् । <strong>वृन्दावनविहारम् </strong>- सामासिकम् अकारान्तं पुंल्लिङ्गं द्वितीयैकवचनान्तम् । <strong>तम् </strong>-दकारान्तं पुंल्लिङ्गं द्वितीयैकवचनान्तम् । <strong>श्रीकृष्णम् </strong>- सामासिकम् अकारान्तं पुंल्लिङ्गं द्वितीयैकवचनान्तम् । <strong>हृदि </strong>- अकारान्तं पुंल्लिङ्गं सप्तम्येकवचनान्तम् । <strong>चिन्तये </strong>- ‘चिति स्मृत्याम्’ इति धातोः लट्लकारे उत्तमपुरुषैकवचनान्तम् ।</p>",
    "anv": "<p><strong>अन्वयः</strong><a href=\"#_ftn5\" name=\"_ftnref5\"><strong><!--[if !supportFootnotes]--><strong>[5]</strong><!--[endif]--></strong></a><strong> - </strong></p><p style=\"text-align:justify\">यस्यवामेराधास्थितावक्षसि श्रीः च अस्ति, तम् वृन्दावनविहारम् श्रीकृष्णम् हृदि( अहम् ) चिन्तये ।</p>",
    "vp": "<p><strong>वाच्यपरिवर्तनम्</strong><a href=\"#_ftn6\" name=\"_ftnref6\"><strong><!--[if !supportFootnotes]--><strong>[6]</strong><!--[endif]--></strong></a><strong> - </strong></p><p style=\"text-align:justify\">यस्यवामेराधया स्थितवत्या वक्षसि श्रिया च भूयते, स वृन्दावनविहारः श्रीकृष्णः हृदि( मया ) चिन्त्यते ।</p>",
    "bhs": "<p style=\"text-align:justify\"><strong>भाषार्थः - </strong></p><p style=\"text-align:justify\">यस्यवामेराधास्थिता-જેનાડાબી બાજુએરાધારહેલા છે - जिनकीदाहिनी ओर राधा रही हैं ।</p><p style=\"text-align:justify\">वक्षसिश्रीः चअस्ति-અને વક્ષસ્થલમાંલક્ષ્મી( રહ્યાં ) છે- ओरवक्षःस्थल में - लक्ष्मीजी रही हैं ।</p><p style=\"text-align:justify\">तं वृन्दावनविहारम्-તેવૃન્દાવનને વિષે વિહારના કરનારા- वह वृंदावन में विहार करनेवाले ।</p><p style=\"text-align:justify\">श्रीकृष्णं हृदिचिन्तये -શ્રીકૃષ્ણને( હું મારા ) હૃદયમાંચિંતવું છું( સ્મરું છું )- श्रीकृष्ण का ( हम अपने ) हृदय में स्मरण करता हूँ ।</p>",
    "v": "<p style=\"text-align:justify\"><strong>व्याख्या</strong><a href=\"#_ftn7\" name=\"_ftnref7\"><strong><!--[if !supportFootnotes]--><strong>[7]</strong><!--[endif]--></strong></a><strong>-</strong></p><p style=\"text-align:justify\"><strong>यस्य</strong> - यजति सर्वैः पदार्थैः सङ्गतो भवति यः - तच्छब्दप्रतिपाद्यतया वक्तृबुद्धिविषयः उद्देश्यःश्रीकृष्णः तस्य । <strong>वामे</strong> - वमति वम्यते वा वम्यते वा वाति गच्छति गन्धनं वा गृह्णाति इति वामः - सव्यः तस्मिन् । लक्षणया सव्यपार्श्वभागे । <strong>राधा</strong> -राध्नोति भक्तजनः संसिद्धिं प्राप्नोत्यनया वा राध्नोति राधयति वा भक्तकार्याणि इति राधा - श्रीवृषभानुनन्दिनी श्रीराधिका । <strong>स्थिता</strong>- तिष्ठति स्म इति स्थिता -स्थितवती । सेवार्थम् इति शेषः ।<strong>वक्षसि</strong>- वक्षति इति वक्षस् - अङ्गविशेषः, स तु हृदयोपरिकण्ठादधोभागः तस्मिन् - उरःस्थले । <strong>श्रीः</strong>- श्रयति सेवते हरिं तच्छीलः इति श्रीः - लक्ष्मीः।<strong>च</strong> -चन्दति चणति चिनोति वा इति च -अन्वाचयसमुच्चये । <strong>अस्ति</strong> - विद्यते । श्रीः स्वर्णरेखारूपेण<a href=\"#_ftn8\" name=\"_ftnref8\"><!--[if !supportFootnotes]-->[8]<!--[endif]--></a>तस्य उरःस्थले वर्तते इत्यर्थः । बहिस्तु लक्ष्मीरपि जनादृश्यरूपेण राधावद् भगवत्सेवायामेव तत्परा वर्तते इति भावः । <strong>त</strong><strong>म्</strong>-तनोति विस्तृतो भवति इति सः - पूर्वोक्तपरामर्शविषयीभूतोयत्पदार्थः तम् । <strong>वृन्दावनविहार</strong><strong>म्</strong>- वृन्दावने विहारः क्रीडनं यस्य सः तम् । वृन्दावने - वृन्दायाः तुलसीवृक्षस्यवनति इति वनम् अरण्यम् इति वृन्दावनम्<a href=\"#_ftn9\" name=\"_ftnref9\"><!--[if !supportFootnotes]-->[9]<!--[endif]--></a> - दिव्यव्रजभूमिस्थोद्यानविशेषः तस्मिन्विह्रियते इति विहारः - राधाश्रीभ्यां<a href=\"#_ftn10\" name=\"_ftnref10\"><!--[if !supportFootnotes]-->[10]<!--[endif]--></a> सह क्रीडार्थं पद्भ्यां गमनं लीला वा यस्य सः इतिवृन्दावनविहारः तम् ।<strong>श्रीकृष्ण</strong><strong>म्</strong> -श्रीश्चासौ कृष्णश्च। श्रयति शोभते इति श्रीः सा चासौ कर्षति सदानन्दरूपत्वात् स्वाश्रितानां सकलदुःखान्युन्मूलयति इति यद्वा कर्षति आत्मसात् करोति आनन्दत्वेन परिणमयतीति मनो भक्तानाम् इति कृष्णः- परमेश्वरः च इति श्रीकृष्णः - निरतिशयशोभाविशिष्टः<a href=\"#_ftn11\" name=\"_ftnref11\"><!--[if !supportFootnotes]-->[11]<!--[endif]--></a> कृष्णः तम् ।श्रीशब्दः देवादीनां नामोच्चारणाय उपाधिविशेषः । ‘ अभियुक्तनामोच्चारणे श्रीशब्दः प्राक् प्रयोज्यः ’ इति शिष्टाः । तत्रोक्तम् - देवं गुरुं गुरुस्थानं क्षेत्रं क्षेत्राधिदेवताम् । सिद्धं सिद्धाधिकारांश्च श्रीपूर्वं समुदीरयेत्।। <strong>हृदि</strong> -हरति विषयान् इति हृदयम् -हृदयप्रदेशःतस्मिन् - हृदयकमले इति यावत् ।‘ अहम् ’ इत्यस्य कर्तृपदस्य क्रिययाऽऽक्षेपः कर्तव्यः । यद्वा “ अस्मद्युत्तमः ” इति पाणिनीयसूत्रेणाप्रयुज्यमानोऽप्यहमिति कर्तोत्तमपुरुषो भवति ।<strong>चिन्तये</strong> - स्मरामि । ‘ वामे स्थिता ’ इति शब्दप्रयोगेन सेवाधर्मो दर्शितः, अन्यथा - ‘ समुपविष्टा ’ इत्येवं कथयेत्। भगवतः सेवार्थं भगवत्पार्श्वे सेवकरूपेण स्थिता वर्तते इति स्वामिनारायणीयाः । तेन च श्रृङ्गारिकपूजोचितस्रक्चन्दनादिपात्रहस्तत्वं व्यज्यते ।<a href=\"#_ftn12\" name=\"_ftnref12\"><!--[if !supportFootnotes]-->[12]<!--[endif]--></a></p>",
    "sl": "<p style=\"text-align:justify\"><strong>सरलार्थः –</strong></p><p style=\"text-align:justify\">श्रीकृष्णस्य वामे राधिकाजी तिष्ठति वक्षसि लक्ष्मीजी विराजते वृन्दावने विहरन्तं तं श्रीकृष्णं हृदयकमले स्मरामि ।</p>",
    "sn": "<p><strong>सन्धिः</strong><a href=\"#_ftn13\" name=\"_ftnref13\"><strong><!--[if !supportFootnotes]--><strong>[13]</strong><!--[endif]--></strong></a><strong> - </strong></p><p style=\"text-align:justify\"><strong>श्रीश्च</strong>– ‘ श्रीस् + च’ इत्यवस्थायाम् “ <a href=\"https://sanskritam.world/ashtadhyayi/sutraani/82066\">ससजुषो रुः</a> ” इति सूत्रेण सकारस्य रुकारेऽनुबन्धलोपे “<a href=\"https://sanskritam.world/ashtadhyayi/sutraani/83015\">खरवसानयोर्विसर्जनीयः</a> ”इति सूत्रेण रकारस्य विसर्गे सति “ <a href=\"https://sanskritam.world/ashtadhyayi/sutraani/83034\">विसर्जनीयस्य सः</a> ” इति सूत्रेण विसर्गस्य सकारे “ <a href=\"https://sanskritam.world/ashtadhyayi/sutraani/84040\">स्तोः श्चुना श्चुः</a>” इति सूत्रेण सकारस्य शकारे संयोगे कृते ‘ श्रीश्च ’ इति सिद्धम् ।</p><p style=\"text-align:justify\"><strong>वृन्दावनविहा</strong><strong>रं तम्- </strong>‘वृन्दावनविहारम् + तम् ’ इति स्थिते “ <a href=\"https://sanskritam.world/ashtadhyayi/sutraani/83023\">मोऽनुस्वारः</a> ” इति सूत्रेणमकारस्यानुस्वारे कृते “<a href=\"https://sanskritam.world/ashtadhyayi/sutraani/84059\">वा पदान्तस्य</a> ” इति सूत्रेण अनुस्वारस्य विकल्पेन परसवर्णे कृते ‘ वृन्दावनविहारन्तम् ’ इति सिद्धम् । अनुस्वारपक्षे ‘ वृन्दावनविहारं तम् ’ इति सिद्धम् ।</p><p style=\"text-align:justify\"><strong>तं</strong><strong> श्रीकृष्णंहृदि</strong> - ‘ तम्+ श्रीकृष्णम् + हृदि ’ इति स्थिते “ <a href=\"https://sanskritam.world/ashtadhyayi/sutraani/83023\">मोऽनुस्वारः</a> ” इति सूत्रेणमकारद्वयस्यानुस्वारे कृते सति ‘ तं श्रीकृष्णंहृदि ’ इति सिद्धम् ।</p>",
    "kd": "<p><strong>कृदन्तः</strong><a href=\"#_ftn14\" name=\"_ftnref14\"><strong><!--[if !supportFootnotes]--><strong>[14]</strong><!--[endif]--></strong></a><strong> - </strong></p><p style=\"text-align:justify\"><strong>यस्य</strong> - षष्ठ्यैकवचनान्तो यद्शब्दः‘ यजति सर्वैः पदार्थैः सङ्गतो भवति ’ इति विग्रहे ‘ <a href=\"https://sanskritam.world/ashtadhyayi/dhatu/01.1157\">यज देवपूजासङ्गतिकरणदानेषु</a> ’ इति धातोः “ त्यजितनियजिभ्यो डित् ”<a href=\"#_ftn15\" name=\"_ftnref15\"><sup><!--[if !supportFootnotes]--><sup>[15]</sup><!--[endif]--></sup></a> इति उणादिसूत्रेण अदिप्रत्यये<a href=\"#_ftn16\" name=\"_ftnref16\"><!--[if !supportFootnotes]-->[16]<!--[endif]--></a>, तस्य डित्त्वात्‘ अभस्योपसंख्यानं कर्तव्यम्’<a href=\"#_ftn17\" name=\"_ftnref17\"><!--[if !supportFootnotes]-->[17]<!--[endif]--></a> इति महाभाष्यवचनेन डित्यभस्यापि टिलोपे<a href=\"#_ftn18\" name=\"_ftnref18\"><!--[if !supportFootnotes]-->[18]<!--[endif]--></a> संयोगे च कृतेनिष्पद्यते ‘ यद् ’ इति शब्दः । अस्य कृदन्तत्वात् “ <a href=\"https://sanskritam.world/ashtadhyayi/sutraani/12046\">कृत्तद्धितसमासाश्च</a> ” इति सूत्रेण प्रातिपदिकसंज्ञायां<a href=\"#_ftn19\" name=\"_ftnref19\"><!--[if !supportFootnotes]-->[19]<!--[endif]--></a> षष्ठ्येकवचनविवक्षायां “ <a href=\"https://sanskritam.world/ashtadhyayi/sutraani/41002\">स्वौजसमौट्छष्टाभ्याम्भिस्ङेभ्याम्भ्यस्ङसिभ्याम्भ्यस्ङसोसाङ्ङ्योस्सुप्</a> ” इति सूत्रेण ङस्प्रत्यये कृते “ <a href=\"https://sanskritam.world/ashtadhyayi/sutraani/72102\">त्यदादीनामः</a> ” इति सूत्रेण दकारस्य अकारादेशे कृते “ <a href=\"https://sanskritam.world/ashtadhyayi/sutraani/61097\">अतो गुणे</a> ” इति सूत्रेण पररूपैकादेशे कृते ‘ य + ङस् ’ इति जाते “ <a href=\"https://sanskritam.world/ashtadhyayi/sutraani/71012\">टाङसिङसामिनात्स्याः</a> ” इति सूत्रेण ङस्प्रत्ययस्य स्थाने ‘ स्य ’ इत्यादेशे संयोगे च कृते ‘ यस्य ’रूपसिद्धिरवगन्तव्या ।</p><p style=\"text-align:justify\">यद्शब्दः बुद्धिविशेषविषयः । अस्य उक्तार्थे सर्वनामता । अयञ्च शब्दः तच्छब्दार्थनित्यापेक्षी उत्तरवाक्यस्थस्तु न तदपेक्षी इति काव्यप्रकाशः । यत्तच्छब्दयोरन्वये च न समानविभक्तेस्तन्त्रतेत्याकरे स्थितम् ।शाब्दिकास्तु तच्छब्दप्रतिपाद्यतया वक्तृबुद्धिविषयः उद्देश्यो यत्पदार्थ इत्याहुः । यथा - अतोऽत्र ‘ यस्य ’ इति पदस्य नित्यापेक्षा वर्तते ‘ तम् ’ इति पदस्य ।</p><p style=\"text-align:justify\"><a href=\"https://sanskritam.world/ashtadhyayi/search?page=kosha&amp;search=%E0%A4%B5%E0%A4%BE%E0%A4%AE\"><strong>वामे</strong></a> - सप्तम्येकवचनान्तो वामशब्दः । ‘ वमति वम्यते वा ’ इति विग्रहे<a href=\"#_ftn20\" name=\"_ftnref20\"><!--[if !supportFootnotes]-->[20]<!--[endif]--></a>‘ <a href=\"https://sanskritam.world/ashtadhyayi/dhatu/01.0984\">टुवम उद्गिरणे</a> ’ इति धातोः “<a href=\"https://sanskritam.world/ashtadhyayi/sutraani/31140\">ज्वलितिकसन्तेभ्यो णः</a> ” इति सूत्रेण णप्रत्यये अनुबन्धलोपे णित्त्वात् “ <a href=\"https://sanskritam.world/ashtadhyayi/sutraani/72116\">अत उपधायाः</a> ” इति सूत्रेण उपधावृद्धौ च निष्पद्यते ‘ वाम ’ इति शब्दः । सव्यः वल्गुः धनं वा इत्यर्थः ।</p><p style=\"text-align:justify\"><strong>यद्वा</strong>-‘ वम्यते ’ इति विग्रहे ‘ टुवम उद्गिरणे ’ इति धातोः “ <a href=\"https://sanskritam.world/ashtadhyayi/sutraani/33018\">भावे</a>” इति सूत्रेण घञ्प्रत्यये अनुबन्धलोपे ञित्त्वात् “ <a href=\"https://sanskritam.world/ashtadhyayi/sutraani/72116\">अत उपधायाः</a> ” इति सूत्रेण उपधावृद्धौ च निष्पद्यते ‘ वाम ’ इति शब्दः ।</p><p style=\"text-align:justify\"><strong>यद्वा</strong> -‘ वाति गच्छति गन्धनं वा गृह्णाति ’ इति विग्रहे ‘ <a href=\"https://sanskritam.world/ashtadhyayi/dhatu/02.0045\">वा गतिगन्धनयोः</a> ’ इति धातोः “<a href=\"https://sanskritam.world/ashtadhyayi/search?page=unaadi&amp;search=%E0%A4%AE%E0%A4%A8%E0%A5%8D+\">अर्तिस्तुसुहुसृधृक्षिक्षुभायावापदियक्षिनीभ्यो मन्</a> ” इत्यौणादिकसूत्रेण मन्प्रत्यये अनुबन्धलोपे संयोगे च कृते निष्पद्यते ‘ वाम ’ इति शब्दः ।</p><p style=\"text-align:justify\">ततः कृदन्तत्वात् “ <a href=\"https://sanskritam.world/ashtadhyayi/sutraani/12046\">कृत्तद्धितसमासाश्च</a> ” इति सूत्रेण प्रातिपदिकसंज्ञायां सप्तम्येकवचनविवक्षायां ङिप्रत्ययेऽनुबन्धलोपे च कृते “ <a href=\"https://sanskritam.world/ashtadhyayi/sutraani/61087\">आद्गुणः</a> ” इति सूत्रेण गुणैकादेशे संयोगे च ‘ वामे ’ रूपनिष्पत्तिर्बोध्या ।</p><p style=\"text-align:justify\"><a href=\"https://sanskritam.world/ashtadhyayi/search?page=kosha&amp;search=%E0%A4%B0%E0%A4%BE%E0%A4%A7%E0%A4%BE\"><strong>राधा</strong></a>- प्रथमैकवचनान्तः राधाशब्दः। ‘ राध्नोति भक्तजनः संसिद्धिं प्राप्नोत्यनया ’ इति विग्रहे ‘ <a href=\"https://sanskritam.world/ashtadhyayi/dhatu/05.0018\">राध संसिद्धौ</a> ’ इति धातोः “ <a href=\"https://sanskritam.world/ashtadhyayi/sutraani/33103\">गुरोश्च हलः</a> ”इति सूत्रेण अप्रत्ययेऽनुबन्धलोपे स्त्रीलिङ्गविवक्षायाम् “ <a href=\"https://sanskritam.world/ashtadhyayi/sutraani/41003\">स्त्रियाम्</a> ” इत्यधिकारे विद्यमानेन“ <a href=\"https://sanskritam.world/ashtadhyayi/sutraani/41004\">अजाद्यतष्टाप्</a>” इति सूत्रेण टापि अनुबन्धलोपे “<a href=\"https://sanskritam.world/ashtadhyayi/sutraani/61101\">अकः सवर्णे दीर्घः</a> ” इति सूत्रेण दीर्घादेशे अप्रातिपादिकत्वेऽपि “ <a href=\"https://sanskritam.world/ashtadhyayi/sutraani/41001\">ङ्याप्प्रतिपदिकात्</a>” इति सूत्रे ङ्यापोः पृथक् ग्रहणात्, ‘ प्रातिपदिकग्रहणे लिङगविशिष्टस्यापि ग्रहणम् ’ इत्यन्या परिभाषया वा आबन्तत्वात् प्रथमैकवचनविवक्षायाम् “ प्रत्ययः ”, “ परश्च ”, “ <a href=\"https://sanskritam.world/ashtadhyayi/sutraani/41001\">ङ्याप्प्रतिपदिकात्</a> ” इत्यधिकारे पठितेन “ <a href=\"https://sanskritam.world/ashtadhyayi/sutraani/41002\">स्वौजसमौट्छष्टाभ्याम्भिस्ङेभ्याम्भ्यस्ङसि-भ्याम्भ्यस्ङसोसाङ्ङ्योस्सुप्</a> ” इति सूत्रेण सुप्रत्ययेऽनुबन्धलोपे“ <a href=\"https://sanskritam.world/ashtadhyayi/sutraani/61068\">हल्ङ्याब्भ्यो दीर्घात्सुतिस्यपृक्तं हल्</a>” इति सूत्रेण ‘ स् ’ इत्यस्य लोपे कृते ‘ राधा ’ रूपसिद्धिर्बोध्या ।वृषभानुसुता श्रीराधिका,&nbsp;सा च श्रीकृष्णवामभागांशा शक्तिः विशाखानक्षत्रं वा इत्यर्थः ।</p><p style=\"text-align:justify\"><strong>यद्वा</strong>‘ राध्नोति राधयति वा भक्तकार्याणि ’ इति विग्रहे ‘ <a href=\"https://sanskritam.world/ashtadhyayi/dhatu/05.0018\">राध संसिद्धौ</a>’ इति धातोः “ <a href=\"https://sanskritam.world/ashtadhyayi/sutraani/31134\">नन्दिग्रहिपचादिभ्यो ल्युणिन्यचः</a> ” इति सूत्रेण पचादिगणस्य आकृतिगणत्वाद् अच्प्रत्ययेऽनुबन्धलोपे स्त्रीलिङ्गे टापि दीर्घे चकृते निष्पद्यते ‘ राधा<a href=\"#_ftn21\" name=\"_ftnref21\"><!--[if !supportFootnotes]-->[21]<!--[endif]--></a> ’ इति शब्दः । </p><p style=\"text-align:justify\"><a href=\"https://sanskritam.world/ashtadhyayi/search?page=kosha&amp;search=%E0%A4%B8%E0%A5%8D%E0%A4%A5%E0%A4%BF%E0%A4%A4\"><strong>स्थिता</strong></a>-प्रथमैकवचनान्तः स्थिताशब्दः । ‘ अतिष्ठत् ’ इति विग्रहे ‘ <a href=\"https://sanskritam.world/ashtadhyayi/dhatu/01.1077\">ष्ठा गतिनिवृत्तौ</a> ’ इति धातोः“ धात्वादेः षः सः ” इति सूत्रेण षकारस्य सकारादेशे ‘ निमित्तापाये नैमित्तिकस्याप्यपायः ’ इति परिभाषया निमित्ते षकारे व्यपगते नैमित्तिकस्य ‘ ठ ’ इत्यस्याप्यपायः “ तयोरेव कृत्यक्तखलर्थाः ” इति सूत्रेण अकर्मकत्वात् भावार्थे प्राप्ते, तं प्रबाध्य “ गत्यर्थाकर्मकश्लिषशीङ्स्थावसजनरुहजीर्यतिभ्यश्च ” इति सूत्रसाहाय्येन कर्त्रर्थे “ निष्ठा ” इति सूत्रेण क्तप्रत्ययेऽनुबन्धलोपे च कृते कित्त्वात् “ घुमास्थागापाजहातिसां हलि ” इति सूत्रेण ईत्वे प्राप्ते, तं प्रबाध्य “ द्यतिस्यतिमास्थामित्ति किति ” इति सूत्रेण इत्वे च कृते ‘ स्थित ’ इति शब्दः निष्पन्नः। </p><p style=\"text-align:justify\">ततःकृदन्तत्वात् “ कृत्तद्धितसमासाश्च ” इति सूत्रेण प्रातिपदिकसंज्ञायाम्, ‘ राधा ’ इति कर्तृपदस्य स्त्रीलिङ्गत्वात्क्तप्रत्ययकर्त्रर्थत्वाच्च स्त्रीलिङ्गविवक्षायाम्“ स्त्रियाम् ” इत्यधिकारे विद्यमानेन“ अजाद्यतष्टाप् ” इति सूत्रेण टापि अनुबन्धलोपे “ अकः सवर्णे दीर्घः ” इति सूत्रेण दीर्घादेशे अप्रातिपादिकत्वेऽपि “ ङ्याप्प्रतिपदिकात् ” इति सूत्रे ङ्यापोः पृथक् ग्रहणात्, प्रातिपदिकग्रहणे लिङगविशिष्टस्यापि ग्रहणम् इत्यन्या परिभाषया वा आबन्तत्वात् प्रथमैकवचनविवक्षायाम् “ प्रत्ययः ”, “ परश्च ”, “ ङ्याप्प्रातिपदिकात् ” इत्यधिकारे पठितेन “ स्वौजसमौट्छष्टाभ्याम्भिस्ङेभ्याम्भ्यस्ङसिभ्याम्भ्यस्ङसोसाङ्ङ्योस्सुपः ” इतिसूत्रेण सुप्रत्ययेसुप्रत्ययावयवस्य उकारस्य पाणिनीयैःप्रतिज्ञातस्य उपदेशे विद्यमानस्य अनुनासिकस्य “ उपदेशेऽनुनासिक इत् ” सूत्रेण इत्संज्ञायाम् “ तस्य लोपः ” इति सूत्रेण लोपे“ हल्ङ्याब्भ्यो दीर्घात्सुतिस्यपृक्तं हल् ” इति सूत्रेण स् इत्यस्य लोपे कृते निष्पद्यते ‘ स्थिता ’इति शब्दः । निश्चला वर्त्तमाना गतिनिवृत्तिविशिष्टा वा इत्यर्थः ।</p><p style=\"text-align:justify\"><strong>च</strong> - अव्ययमिदम् ।‘ चन्दति चणति चिनोति वा ’ इति विग्रहे ‘ चदि आह्लादे, चण गतौ दाने च, चि चयने ’ इति धातोः “ अन्येष्वपि दृश्यते ” इति सूत्रेण डप्रत्ययेऽनुबन्धलोपे ‘ अभस्योपसंख्यानं कर्तव्यम्’<a href=\"#_ftn22\" name=\"_ftnref22\"><!--[if !supportFootnotes]-->[22]<!--[endif]--></a> इति महाभाष्यवचनेन डित्यभस्यापि टिलोपे च कृते निष्पद्यते ‘ च ’ इति शब्दः । </p><p style=\"text-align:justify\">ततः ‘ च ’ इत्यस्य “ अर्थवदधातुरप्रत्ययः प्रातिपदिकम् ” यद्वा &nbsp;कृदन्तत्वात् “ कृत्तद्धितसमासाश्च ” इति सूत्रेण प्रातिपदिकसंज्ञायाम् औत्सर्गिकप्रथमैकवचनविवक्षायाम्‘ च + सु ’ इति जाते&nbsp;“ स्वरादिनिपातमव्ययम् ” &nbsp;इति सूत्रेणअव्ययसंज्ञात्वात् “ अव्ययादाप्सुपः ”&nbsp;इति अव्ययसंज्ञकाद् विहितस्य सुप्प्रत्ययस्य लुकि<br>“ प्रत्ययलोपे प्रत्ययलक्षणम् ”&nbsp;इति सूत्रेण प्रत्ययस्य लोपे कृते अपि तल्लक्षणा&nbsp;“ सुप्तिङन्तं पदम् ” इति सूत्रेण पदसंज्ञायांसत्याम् ‘ च ’इति रूपसिद्धिर्बोध्या । पादपूरणं पक्षान्तरद्योतनं अवधारणं समुच्चयादिकं वा इत्यर्थः ।</p><p style=\"text-align:justify\"><strong>वक्षसि</strong> - सप्तम्येकवचनान्तो वक्षस्शब्दः ।‘ वक्षति ’ इति विग्रहे ‘ वक्ष सन्धाने ’ इति धातोः “ सर्वधातुभ्योऽसुन् ” इत्यौणादिकसूत्रेण असुन्प्रत्यये अनुबन्धलोपे संयोगे च कृते निष्पद्यते ‘ वक्षस् ’ इति शब्दः । अङ्गविशेषः, स तु हृदयोपरिकण्ठादधोभागः इत्यर्थः ।</p><p style=\"text-align:justify\"><strong>यद्वा – ‘ </strong>उच्यतेऽनेन ’ इति विग्रहे‘ वच परिभाषणे ’ इति धातोः ‘ पचिवचिभ्यां सुट् च ’इत्यौणादिकसूत्रेण असुन्प्रत्यये प्रत्ययस्य सुटागमेऽनुबन्धलोपे टित्त्वात् “ आद्यन्तौ टकितौ ” इति सूत्रेण असुन्प्रत्ययस्य आद्यवयवे “ चोः कुः ” इति सूत्रेण चकारस्य ककारे “ आदेशप्रत्यययोः ” इति सूत्रेण सकारस्य षकारे संयोगे च कृते सिध्यति ‘ वक्षस् ’ इति शब्दः । अङ्गविशेषः इत्यर्थः । </p><p style=\"text-align:justify\"><strong>यद्वा –</strong>‘ वहति भारम् ’ इति विग्रहे‘ वह प्रापणे ’ इति धातोः‘ वहिहाधाञ्म्यश्छन्दसि ’ इत्यौणादिकसूत्रेण असुन्प्रत्यये प्रत्ययस्य सुटागमेऽनुबन्धलोपे टित्त्वात् “ आद्यन्तौ टकितौ ” इति सूत्रेण असुन्प्रत्ययस्य आद्यवयवे “ हो ढः ” इति सूत्रेण हकारस्य ढकारे “ षढोः कः सि ” इति सूत्रेण ढकारस्य ककारे “ आदेशप्रत्यययोः ” इति सूत्रेण सकारस्य षकारे संयोगे च कृते सिद्धिः भवति ‘ वक्षस् ’ इति शब्दः ।अनड्वान् इत्यर्थः ।</p><p style=\"text-align:justify\">ततः कृदन्तत्वात् “ कृत्तद्धितसमासाश्च ” इति सूत्रेण प्रातिपदिकसंज्ञायां सप्तम्येकवचनविवक्षायां ङि-प्रत्ययेऽनुबन्धलोपे संयोगे च कृते ‘ वक्षसि ’ रूपनिष्पत्तिर्बोध्या । </p><p style=\"text-align:justify\"><strong>श्रीः</strong>-प्रथमैकवचनान्तः श्रीशब्दः ।‘श्रयति हरिं तच्छीलः वा श्रयति शोभते ’<a href=\"#_ftn23\" name=\"_ftnref23\"><!--[if !supportFootnotes]-->[23]<!--[endif]--></a> इति विग्रहे ‘ श्रिञ् सेवायाम् ’ इति धातोः “ आ क्वेस्तच्छीलतद्धर्मतत्साधुकारिषु ” इति सूत्रसाहाय्येन तच्छीलाद्यर्थे‘ क्विब्वचिप्रच्छ्यायतस्तुकटप्रुजुश्रीणां दीर्घोऽसम्प्रसारणं च ’ इति वार्तिकेन कर्तरि क्विप्प्रत्ययेयद्वा ‘ क्विब्वचिप्रच्छिश्रिस्रुद्रुप्रुज्वां दीर्घोऽसम्प्रसारणं च ’ इत्यौणादिकसूत्रेणक्विप्प्रत्ययेऽनुबन्धलोपे दीर्घे च अवशिष्टवकारस्य “ वेरपृक्तस्य ” इति सूत्रेण वकारलोपे कृते निष्पद्यते ‘ श्री ’<a href=\"#_ftn24\" name=\"_ftnref24\"><!--[if !supportFootnotes]-->[24]<!--[endif]--></a>इति शब्दः ।</p><p style=\"text-align:justify\">ततः कृदन्तत्वात् “ कृत्तद्धितसमासाश्च ” इति सूत्रेण प्रातिपदिकसंज्ञायां प्रथमैकवचनविवक्षायाम्“ प्रत्ययः ”, “ परश्च ”, “ ङ्याप्प्रातिपदिकात् ” इत्यधिकारे पठितेन स्वौजसमौट्छष्टाभ्याम्भिस्ङेभ्याम्भ्यस्ङसि-भ्याम्भ्यस्ङसोसाङ्ङ्योस्सुपः इतिसूत्रेण सुप्रत्ययेसुप्रत्ययावयवस्य उकारस्य पाणिनीयैःप्रतिज्ञातस्य उपदेशे विद्यमानस्य अनुनासिकस्य “ उपदेशेऽनुनासिक इत् ” सूत्रेण इत्संज्ञायाम् “ तस्य लोपः ” इति सूत्रेण उकारस्य लोपे“ सुप्तिङन्तं पदम् ” इति सूत्रेण पदसंज्ञायां “ ससजुषो रुः ” इति सूत्रेण सकारस्य रुत्वेऽनुबन्धलोपे “ खरवसानयोर्विसर्जनीयः ” इति सूत्रेण विसर्गे च कृते ‘ श्रीः ’ इति रूपसिद्धिः । लक्ष्मीः शोभा वा इत्यर्थः ।</p><p style=\"text-align:justify\"><strong>त</strong><strong>म्</strong> - द्वितीयैकवचनान्तस्तद्शब्दः ।‘ तनोति विस्तृतो भवति ’ इति विग्रहे ‘ तनु विस्तारे ’ इति धातोः “ त्यजितनियजिभ्यो डित् ” इत्युणादिसूत्रेण अदिप्रत्यये डित्यभस्याप्यनुबन्धकरणसामर्थ्यात् ’<a href=\"#_ftn25\" name=\"_ftnref25\"><!--[if !supportFootnotes]-->[25]<!--[endif]--></a> इति वार्तिकेन भसंज्ञाभावेऽपि “ टेः ” इति सूत्रेण टिलोपे च कृते सति निष्पद्यतेऽयम् ‘ तद् ’ शब्दः इति ।</p><p style=\"text-align:justify\"><strong>यद्वा – </strong>‘ तनोति ’ इति विग्रहे ‘ तनु विस्तारे ’ इति धातोः “ अन्येभ्योऽपि दृश्यते ” इति सूत्रेण क्विप्प्रत्ययेऽनुबन्धलोपे “ वेरपृक्तस्य ” इति सूत्रेण वकारलोपे ‘ गमादीनामिति वक्तव्यम् ’ इति वार्तिकेन नकारस्य लोपे “ ह्रस्वस्य पिति कृति तुक् ” इति सूत्रेण तुगागमेऽनुबन्धलोपे ‘ तद् ’ इति शब्दः ।</p><p style=\"text-align:justify\">ततः कृदन्तत्वात् “ कृत्तद्धितसमासाश्च ” इति सूत्रेण प्रातिपदिकसंज्ञायां द्वितीयान्तैकवचनविवक्षायाम्“ स्वौजसमौट्छष्टाभ्याम्भिस्ङेभ्याम्भ्यस्ङसिभ्याम्भ्यस्ङसोसाम्ङ्योस्सुप् ” इति सूत्रेण अम्प्रत्यये “ त्यदादीनामः ” इति सूत्रेण अकारान्तादेशे “ अकः सवर्णे दीर्घः ” इति सूत्रेण दीर्घे प्राप्ते, तं प्रबाध्य “ अतो गुणे ” इति सूत्रेण पररूपैकादेशे प्राप्ते, तमपि प्रबाध्य“ प्रथमयोः पूर्वसवर्णः ” इति सूत्रेण पूर्वसवर्णदीर्घैकादेशे प्राप्ते, तमपि प्रबाध्य “ अमि पूर्वः ” इति सूत्रेण पूर्वरूपैकादेशे च कृते निष्पन्नं भवति ‘ तम् ’ इति रूपम् ।</p><p style=\"text-align:justify\">वक्तृबुद्धिविषयस्तत्पदार्थःपूर्वोक्तपरामर्शविषयीभूतो वा ।शाब्दिकास्तु यत्पदप्रतिपाद्यतया वक्तृबुद्धिविषयो विधेयभूतः तत्पदार्थ इति वदन्ति । केचित्तु परोक्षबुद्धिविषयस्तच्छब्दार्थ इति वदन्ति । यथा -</p><p style=\"margin-left:.5in;text-align:justify\">इदमस्तु संनिकृष्टे समीपतरवर्ति चैतदो रूपम् । </p><p style=\"margin-left:.5in;text-align:justify\">अदसस्तु विप्रकृष्टे तदिति परोक्षे विजानीयात् ।।</p><p style=\"text-align:justify\"><strong>वन- </strong>‘ वनति ’ इति विग्रहे‘ वन सम्भक्तौ शब्दे च ’ इति धातोः “ नन्दिग्रहिपचादिभ्यो ल्युणिन्यचः ” इति सूत्रेण पचादिगणस्य आकृतिगणत्वाद् अच्प्रत्ययेऽनुबन्धलोपे संयोगे चकृते निष्पद्यते ‘ वन ’ इति शब्दः । बहुवृक्षयुक्तस्थानं जलं वा ।</p><p style=\"text-align:justify\"><strong>विहार </strong><strong>-</strong> ‘ विह्रियते ’ इति विग्रहे‘ हृ हरणे ’ इति धातोः “ भावे ” इति सूत्रेणघञ्प्रत्ययेऽनुबन्धलोपे “ अचोऽञ्णिति ” इति सूत्रेण वृद्धौ रपरत्वे संयोगे चकृते निष्पन्नो भवति ‘ विहार ’ इति शब्दः । क्रीडार्थं पद्भ्यां गमनं लीला वा इत्यर्थः ।</p><p style=\"text-align:justify\"><strong>कृष्ण </strong>- ‘ कर्षति सदानन्दरूपत्वात् स्वाश्रितानां सकलदुःखान्युन्मूलयति ’ इति यद्वा ‘ कर्षति स्वभक्तमनांसि स्वस्मिन्नेवाहरतीति कृष्णः ’ इति यद्वा ‘ कर्षति अरीन् महाप्रभावशक्त्या ’ इतियद्वा ‘ कर्षति आत्मसात् करोति आनन्दत्वेन परिणमयतीति मनो भक्तानाम् ’ इति यद्वा ‘ कर्षति सर्वान् स्वकुक्षौ प्रलयकाले ’<a href=\"#_ftn26\" name=\"_ftnref26\"><!--[if !supportFootnotes]-->[26]<!--[endif]--></a> इति यद्वा कर्षति पापानि शरणागतानाम् इति विग्रहे बाहुलकात्<a href=\"#_ftn27\" name=\"_ftnref27\"><!--[if !supportFootnotes]-->[27]<!--[endif]--></a> वर्णं विनापि ‘ कृष विलेखने ’ इति धातोः “ कृषेर्वर्णे ” इत्यौणादिकसूत्रेण नग्प्रत्यये“ रषाभ्यां णो नः समानपदे ” इति सूत्रेण णत्वे संयोगे च कृते निष्पद्यते ‘ कृष्ण ’ इति शब्दः ।भूभारहरणार्थं द्वापरयुगशेषे<a href=\"#_ftn28\" name=\"_ftnref28\"><!--[if !supportFootnotes]-->[28]<!--[endif]--></a> भाद्रकृष्णाष्टम्यां रोहिणीनक्षत्रे निशीथे देवकीगर्भे आविर्भूतः द्वारिकेशः ।</p><p style=\"text-align:justify\"><strong>यद्वा</strong>– ‘ कृष्यते ’ इति विग्रहे ‘ कृष विलेखने ’ इति धातोः “ कृषेर्वर्णे ” इत्यौणादिकसूत्रेण नग्प्रत्यये “ रषाभ्यां णो नः समानपदे ” इति पाणिनीयसूत्रेण णत्वे च कृते निष्पद्यते वर्णवाचकः ‘ कृष्ण ’ इति शब्दः । ‘ कृष्णो वर्णः अस्ति अस्य अस्मिन् वा ’<a href=\"#_ftn29\" name=\"_ftnref29\"><!--[if !supportFootnotes]-->[29]<!--[endif]--></a> इति विग्रहेप्रथमान्तकृष्णशब्दात् “ तदस्यास्त्यस्मिन्निति मतुप् ” इति सूत्रेण मतुप्प्रत्यये “ कृत्तद्धितसमासाश्च ” इति सूत्रेण प्रातिपदिकसंज्ञायाम् “ सुपो धातुप्रातिपदिकयोः ” इति सूत्रेण सुपो लुकि‘ गुणवचनेभ्यो मतुपो लुगिष्टः ’ इति वार्तिकेन मतुपो लुकि कृते निष्पद्यते ‘ कृष्ण ’<a href=\"#_ftn30\" name=\"_ftnref30\"><!--[if !supportFootnotes]-->[30]<!--[endif]--></a> इति शब्दः ।</p><p style=\"text-align:justify\"><strong>हृदि</strong> - सप्तम्येकवचनान्तो हृदयशब्दः । ‘ हरति विषयान् ’ इति विग्रहे ‘ हृञ् हरणे ’ इति धातोः “ वृह्रोः षुक्दुकौ च ”<a href=\"#_ftn31\" name=\"_ftnref31\"><!--[if !supportFootnotes]-->[31]<!--[endif]--></a> इत्यौणादिकसूत्रेण कयन्प्रत्यये दुगागमे संयोगे च कृते निष्पद्यते ‘ हृदय ’ इति शब्दः । </p><p style=\"text-align:justify\">ततःकृदन्तत्वात् “ कृत्तद्धितसमासाश्च ” इति सूत्रेण प्रातिपदिकसंज्ञायां सप्तम्येकवचनविवक्षायां ङिप्रत्ययेऽनुबन्धलोपे“पद्दन्नोमास्हृन्निशसन्यूषन्दोषन्यकञ्छकन्नुदन्नासञ्छस्प्रभृतिषु ” इति सूत्रेण हृदयस्य स्थाने हृदादेशे संयोगे च कृते ‘हृदि ’ इति रूपसिद्धिः ।</p><p style=\"text-align:justify\"><strong>यद्वा</strong> – ‘ हरति ’ इति विग्रहे ‘ हृञ् हरणे ’ इति धातोः “ क्विप् च ” इति सूत्रेण क्विप्प्रत्ययेऽनुबन्धलोपे “ ह्रस्वस्य पिति कृति तुक् ” इति सूत्रेण तुगागमे “ पृषोदरादीनि यथोपदिष्टम् ” इति सूत्रेणतकारस्य दकारे कृते निष्पन्नो भवति ‘ हृद् ’शब्दः इति ।हृदयम् इत्यर्थः ।</p><p style=\"text-align:justify\">ततः कृदन्तत्वात् “ कृत्तद्धितसमासाश्च ” इति सूत्रेण प्रातिपदिकसंज्ञायां सप्तम्येकवचनविवक्षायां ङिप्रत्ययेऽनुबन्धलोपे संयोगे च ‘ हृदि ’ इति रूपसिद्धिरवगन्तव्या ।</p>",
    "tt": "",
    "ss": "<p><strong>समासः<a href=\"#_ftn32\" name=\"_ftnref32\"><!--[if !supportFootnotes]--><strong>[32]</strong><!--[endif]--></a> - </strong></p><p style=\"text-align:justify\"><strong>वृन्दावनविहार</strong><strong>म् </strong>– द्वितीयैकवचनान्तोऽयं शब्दः । ‘ वृन्दायाः तुलसीवृक्षस्य वनम् अरण्यम् ’ इति ’ इति विग्रहे<a href=\"#_ftn33\" name=\"_ftnref33\"><!--[if !supportFootnotes]-->[33]<!--[endif]--></a>“ षष्ठी ” इति सूत्रेण षष्ठीतत्पुरुषसमासे “ प्रथमानिर्दिष्टं समास उपसर्जनम् ” इति सूत्रेण ‘ वृन्दा ’ इत्यस्योपसर्जनसंज्ञायाम् “ उपसर्जनं पूर्वम् ” इति सूत्रेण वृन्दाशब्दस्य पूर्वप्रयोगे समासत्वात् “ कृत्तद्धितसमासाश्च ” इति सूत्रेण प्रातिपदिकसंज्ञायाम् “ सुपो धातुप्रातिपदिकयोः ” इति सूत्रेण सुपो लुकिएकदेशविकृतस्यानन्यत्वात् समुदायाद् सप्तम्येकवचनविवक्षायांङिप्रत्ययेऽनुबन्धलोपे “ आद्गुणः ” इति सूत्रेण गुणरूपैकादेशे एकारे संयोगे च कृते ‘ वृन्दावने ’<a href=\"#_ftn34\" name=\"_ftnref34\"><!--[if !supportFootnotes]-->[34]<!--[endif]--></a>इति पदसिद्धिर्बोध्या ।गोगोपतरुलतादिसंकुलं दिव्यव्रजभूमिस्थोद्यानविशेषः वा इत्यर्थः ।</p><p style=\"text-align:justify\">ततः ‘ वृन्दावने विहारः ताभ्यां सह लीला क्रीडनं वा यस्य सः ’ इति विग्रहे“ सप्तमीविशेषणे बहुव्रीहौ ” इति ज्ञापकात्<a href=\"#_ftn35\" name=\"_ftnref35\"><!--[if !supportFootnotes]-->[35]<!--[endif]--></a>“ अनेकमन्यपदार्थे ” इति सूत्रेण व्यधिकरणबहुव्रीहिसमासे<a href=\"#_ftn36\" name=\"_ftnref36\"><!--[if !supportFootnotes]-->[36]<!--[endif]--></a>“ सप्तमीविशेषणे बहुव्रीहौ ” इति सूत्रेण ‘ वृन्दावने ’ इति सप्तम्यन्तपदस्य पूर्वप्रयोगे समासत्वात् “ कृत्तद्धितसमासाश्च ” इति सूत्रेण प्रातिपदिकत्वे “ सुपो धातुप्रातिपदिकयोः ” इति सूत्रेण सुपोलुकि संयोगेएकदेशविकृतस्यानन्यत्वात्समुदायाद्द्वितीयैकवचनविवक्षायाम् अम्प्रत्यये“ अकः सवर्णे दीर्घः ” इति सूत्रेण दीर्घे प्राप्ते, तं प्रबाध्य “ अतो गुणे ” इति सूत्रेण पररूपैकादेशे प्राप्ते, तमपि प्रबाध्य“ प्रथमयोः पूर्वसवर्णः ” इति सूत्रेण पूर्वसवर्णदीर्घे प्राप्ते, तमपि प्रबाध्य “ अमि पूर्वः ” इति सूत्रेण पूर्वरूपैकादेशे अकारे च कृते निष्पद्यते ‘ वृन्दावनविहारम् ’ इति रूपम् । अतोऽत्र षष्ठीतत्पुरुषसमासगर्भबहुव्रीहिसमासः सुबोध्यः ।</p><p style=\"text-align:justify\">इह सप्तमीति ज्ञापकं सामान्यापेक्षम् । ततश्च अप्रथमान्तोऽपि बहुव्रीहिः क्वचिदस्तीति विज्ञायते ।तथा च ‘ अवर्ज्यो न व्यधिकरणो जन्माद्युत्तरपदः ’<a href=\"#_ftn37\" name=\"_ftnref37\"><!--[if !supportFootnotes]-->[37]<!--[endif]--></a> इति वामनप्रणीतेन काव्यालङ्कारसूत्रेण व्यधिकरणबहुव्रीहिसमासः सिद्धः । </p><p style=\"text-align:justify\"><strong>श्रीकृष्ण</strong><strong>म् </strong>- द्वितीयैकवचनान्तः श्रीकृष्णशब्दः । ‘ श्रीः शोभा चासौ कृष्णश्च’ इति विग्रहे “ विशेषणं विशेष्येण बहुलम् ” इति सूत्रेण कर्मधारयसमासे “ प्रथमानिर्दिष्टं समास उपसर्जनम् ” इति सूत्रेण ‘ श्री ’ इत्यस्योपसर्जनसंज्ञायाम् “ उपसर्जनं पूर्वम् ” इति सूत्रेण श्रीशब्दस्य पूर्वप्रयोगे समासत्वात् “ कृत्तद्धितसमासाश्च ” इति सूत्रेण प्रातिपदिकसंज्ञायाम् “ सुपो धातुप्रातिपदिकयोः ” इति सूत्रेण सुपो लुकि संयोगेएकदेशविकृतस्यानन्यत्वात्समुदायाद्द्वितीयैकवचनविवक्षायाम् अम्प्रत्यये“ अकः सवर्णे दीर्घः ” इति सूत्रेण दीर्घे प्राप्ते, तं प्रबाध्य “ अतो गुणे ” इति सूत्रेण पररूपैकादेशे प्राप्ते, तमपि प्रबाध्य“ प्रथमयोः पूर्वसवर्णः ” इति सूत्रेण पूर्वसवर्णदीर्घे प्राप्ते, तमपि प्रबाध्य “ अमि पूर्वः ” इति सूत्रेण पूर्वरूपैकादेशे अकारे च कृते निष्पन्नमिदम्श्रीकृष्णम् ’ इति रूपम् ।</p><p style=\"text-align:justify\"><strong>यद्वा</strong> - ‘ श्रिया लक्ष्म्या सहितः ’ इति लौकिकविग्रहे “ कर्तृकरणे कृता बहुलम् ” इति सूत्रेण तृतीयातत्पुरुषसमासे “ प्रथमानिर्दिष्टं समास उपसर्जनम् ” इति सूत्रेण ‘ श्री ’ इत्यस्योपसर्जनसंज्ञायाम् “ उपसर्जनं पूर्वम् ” इति सूत्रेण श्रीशब्दस्य पूर्वप्रयोगे समासत्वात् “ कृत्तद्धितसमासाश्च ” इति सूत्रेण प्रातिपदिकसंज्ञायाम् “ सुपो धातुप्रातिपदिकयोः ” इति सूत्रेण सुपो लुकि संयोगे च कृते निष्पन्नः ‘ श्रीसहित ’ इति शब्दः । </p><p style=\"text-align:justify\">ततः ‘ श्रीसहितश्चासौ कृष्णश्च ’ इतिलौकिकविग्रहे “ विशेषणं विशेष्येण बहुलम् ” इति सूत्रेण कर्मधारयसमासे “ प्रथमानिर्दिष्टं समास उपसर्जनम् ” इति सूत्रेण ‘ श्रीसहित ’ इत्यस्योपसर्जनसंज्ञायाम् “ उपसर्जनं पूर्वम् ” इति सूत्रेण श्रीसहितशब्दस्य पूर्वप्रयोगे समासत्वात् “ कृत्तद्धितसमासाश्च ” इति सूत्रेण प्रातिपदिकसंज्ञायाम् “ सुपो धातुप्रातिपदिकयोः ” इति सूत्रेण सुपो लुकि ‘ शाकपार्थिवादीनां सिद्धये उत्तरपदलोपस्योपसंख्यानम् ’ इति महाभाष्यवार्तिकेन ‘ श्रीसहित ’ इति शब्दे ‘ सहित ’ इति उत्तरपदस्य लोपे संयोगे एकदेशविकृतस्यानन्यत्वात्समुदायाद्निभक्तिकार्ये च कृते निष्पद्यते ‘ श्रीकृष्णम् ’ इति रूपम् ।श्रिया </p>",
    "tl": "<p style=\"text-align:justify\"><strong>तिङन्तः</strong><a href=\"#_ftn38\" name=\"_ftnref38\"><strong><!--[if !supportFootnotes]--><strong>[38]</strong><!--[endif]--></strong></a><strong> - </strong></p><p style=\"text-align:justify\"><strong>अस्ति</strong> - वर्तमानकाले प्रथमपुरुषैकवचनान्तं पदमिदम् । ‘ अस भुवि ’ इत्यत्र “ भूवादयो धातवः ” इति सूत्रेण धातुसंज्ञायाम् “ वर्तमाने लट् ” इति सूत्रेण लट्प्रत्यये तत्स्थाने “ शेषे प्रथमः” इति सूत्रसाहाय्येन “ तिप्तस्झिसिप्थस्थमिप्वस्मस्ताताम्झथासाथाम्ध्वमिड्वहिमहिङ् ” इति सूत्रेण तिप्प्रत्ययेऽनुबन्धलोपे ‘ अस् + ति ’ इति जाते “ तिङ्शित्सार्वधातुकम् ” इति सूत्रेण तिपः सार्वधातुकसञ्ज्ञायाम् “ कर्तरि शप् ” इति सूत्रेण शप्प्रत्यये“ अदिप्रभृतिभ्यः शपः ” इति सूत्रेण शपो लुकि संयोगे च कृतेनिष्पद्यते‘अस्ति’ इति रूपम् ।</p><p style=\"text-align:justify\"><strong>चिन्तये</strong> - वर्तमानकाले उत्तमपुरुषैकवचनान्तम् ।‘ चिति स्मृत्याम् ’ इति चौरादिकधातोरित्त्वात् “ इदितो नुम् धातोः ” इति सूत्रेण नुमागमे “ मिदचोऽन्त्यात्परः ” इति सूत्रसाहाय्येन इकारस्य परे नुमि कृते ‘ चि म् त् ’ इति जाते “ नश्चापदान्तस्य झलि ” इति सूत्रेण मकारस्यानुस्वारे ‘ चिंत् ’ इति जाते “ अनुस्वारस्य ययि परसवर्णः ” इति सूत्रेण परसवर्णनकारे ‘ चिन्त् ’ इति जाते “ सत्यापपाशरूपवीणातूलश्लोकसेनालोमत्वचवर्म-वर्णचूर्णचुरादिभ्यो णिच् ” इतिसूत्रेण स्वार्थे णिच्प्रत्ययेऽनुबन्धलोपे संयोगे च कृते ‘ चिन्ति ’ इति जाते“ सनाद्यन्ता धातवः ” इति सूत्रेण धातुसंज्ञायाम् “ वर्तमाने लट् ” इति सूत्रेण कर्तरि लट्प्रत्यये“ णिचश्च ” इति सूत्रेण आत्मनेपदे उत्तमपुरुषैकवचने लकारस्य इट्प्रत्ययेऽनुबन्धलोपे ‘ चिन्ति + इ ’ इति जाते“ टित आत्मनेपदानां टेरे ” इति सूत्रेण इकारस्य एत्वे ‘ चिन्ति + ए ’ इति जाते “ तिङ्शित्सार्वधातुकम् ” इति सूत्रेण सार्वधातुकसंज्ञायाम् “ कर्तरि शप् ” इति सूत्रेण शप्प्रत्यये “ हलन्त्यम् ” इति सूत्रेण पकारस्य इत्संज्ञायायाम् “ लश्क्वतद्धिते ” इति सूत्रेण शकारस्य इत्सञ्ज्ञायायाम् “ तस्य लोपः ” सूत्रेण तयोः लोपे ‘ चिन्ति + अ + इ ’ इति जाते “ सार्वधातुकार्धधातुकयोः ” इति सूत्रेण गुणे ‘ चिन्ते + अ + इ ’ इति जाते “ एचोऽयवायावः ” इति सूत्रेण एकारस्य अयादेशे ‘ चिन्त् अय् + अ + ए ’ “ अतो गुणे ” इति सूत्रेण अकार-एकारयोः पररूपैकादेशे एकारे संयोगे च कृतेनिष्पद्यते‘ चिन्तये ’ इति रूपम् ।</p>",
    "ks": "<p><strong>कोशः - </strong></p><p style=\"text-align:justify\"><strong>वामे</strong> - वामं सव्ये प्रतीपे च द्रविणे चातिसुन्दरे । पयोधरे हरे कामे विद्याद्वामामपि स्त्रियम् ॥ इति विश्वकोशे । </p><p style=\"margin-left:.5in;text-align:justify\"><strong>च -</strong>चान्वाचयसमाहारेतरेतरसमुच्चये ।</p><p style=\"margin-left:.5in;text-align:justify\">स्वस्त्याशीः क्षेमपुण्यादौ प्रकर्षे लङ्घनेऽप्यति ।।समुच्चयान्वाचयेतरेतरयोगसमाहाराश्चार्थाः । इति सिद्धान्तकौमुद्याम्</p><p style=\"text-align:justify\"><strong>वक्षसि</strong> – ‘ उरो वत्सं च वक्षश्च ’ इत्यमरकोशे । अथ वक्षश्च वत्सं स्यादुरो वक्षस्थले त्रयम् । शब्दरत्नावली ।</p><p><strong>वनम्</strong> - अटव्यरण्यं विपिनं गहनं काननं वनम् । इत्यमरः ।</p><p style=\"text-align:justify\"><strong>श्रीः-</strong> लक्ष्मीः पद्मा रमा या माता सा श्रीः कमलेन्दिरा। इत्यभिधानचिन्तामणिः। </p><p style=\"margin-left:.5in\">लक्ष्मीसरस्वतीधात्रिवर्गसम्पद्विभूतिशोभासु । उपकरणवेशरचनाविधानेषु त श्रीरिति प्रथिता ।। इति व्याडिः ।</p><p><strong>हृदयम् -</strong>&nbsp;चित्तं तु चेतो हृदयं स्वान्तं हृन्मानसं मनः ॥ इत्यमरः ।</p><p><strong>कृष्णः</strong> - कृष्णः काके पिके वर्णे हरौ व्यासेऽर्जुने कलौ । इति हैमः ।</p>",
    "ak": "<p><strong>आकाङ्क्षा - </strong></p><p style=\"text-align:justify\">अहं चिन्तये । अहमिति कः ? अहमिति ‘ सहजानंदस्वामी ’ इति अध्याहृतः कर्ताचिन्तये । </p><p style=\"text-align:justify\">अहं किं<a href=\"#_ftn39\" name=\"_ftnref39\"><!--[if !supportFootnotes]-->[39]<!--[endif]--></a> चिन्तये ? अहं तं चिन्तये । </p><p style=\"text-align:justify\">अहं तं कं चिन्तये ? अहं तं श्रीकृष्णं चिन्तये । </p><p style=\"text-align:justify\">अहं कीदृशं तं श्रीकृष्णं चिन्तये ? अहं यस्य वामे राधा स्थितास्ति तं श्रीकृष्णं चिन्तये । </p><p style=\"text-align:justify\">पुनश्च कीदृशं तं श्रीकृष्णं चिन्तये ? अहं यस्य वक्षसि श्रीः स्थिता चास्ति तं श्रीकृष्णं चिन्तये । </p><p style=\"text-align:justify\">अहं पुनः कीदृशं तं श्रीकृष्णं चिन्तये ? अहं वृन्दावनविहारं तं श्रीकृष्णं चिन्तये । </p><p style=\"text-align:justify\">अहं वृन्दावनविहारं तं श्रीकृष्णं कुत्र चिन्तये ? अहं वृन्दावनविहारं तं श्रीकृष्णं हृदिचिन्तये ।</p><p style=\"text-align:justify\">१. अहं यस्य वामे राधा स्थितास्ति तं श्रीकृष्णं हृदिचिन्तये ।</p><p style=\"text-align:justify\">२. अहं यस्य वक्षसि श्रीः स्थिता चास्ति तं श्रीकृष्णं हृदिचिन्तये ।</p><p style=\"text-align:justify\">३. अहं वृन्दावनविहारं तं श्रीकृष्णं हृदिचिन्तये ।</p><p style=\"text-align:justify\">अत्र श्रीकृष्णमिति कर्मपदस्य त्रीणि विशेषणानि । तत्र आद्ये द्वे वाक्यार्थावेव । तृतीयं तु पदार्थ इति विवेकः । एवमाद्ये श्लोके त्रीणि वाक्यानि सन्ति ।</p><p style=\"text-align:justify\">नन्वत्र मङ्गलाचरणे कर्तृपदं नैव दृश्यते । कौतस्कुतं तत् ? ‘ येन विना यदनुपन्नं तत्तेनाक्षिप्यते । यथा पीनोऽयं देवदत्तो दिवा न भुङ्क्ते तर्हि रात्रौ भोजनमनुमीयते, भोजनं विना पीनत्वानुपपत्तेः, तथैव प्रकृतेऽपि कर्तारं विना चिन्तये इति क्रियाऽनुपपन्ना तयाऽनुपपन्नया क्रियया ‘ अहम् ’ इत्यस्य कर्तृपदस्याऽऽक्षेपे न दोष इति तत् सर्वमसमञ्जसम्, शाब्दिकानां निकाये - ‘ उच्चारितः शब्दः एवार्थप्रत्ययको भवति नानुच्चारितः ’ इति सिद्धान्तादाक्षिप्तस्यान्वयानर्हत्वात् । तदा “ अस्मद्युत्तमः<a href=\"#_ftn40\" name=\"_ftnref40\"><!--[if !supportFootnotes]-->[40]<!--[endif]--></a> ” इति पाणिनीयसूत्रेणाप्रयुज्यमानोऽप्यहमिति कर्तोत्तमपुरुषो भवति । अत्र कर्त्राकाङ्क्षायामहमिति सहजानंदस्वामी बोध्यः ।</p><p style=\"text-align:justify\">ननु कर्त्रन्तरलाभः कुतो न इति चेत् ? न ,लिखामि सहजानन्दस्वामी सर्वान्निजाश्रितान्। नानादेशस्थितान्शिक्षापत्रींवृत्तालयस्थितः ।। २।।इति द्वितीयश्लोकप्रामाण्येनास्य ग्रन्थस्य सहजानन्दस्वामी एव कर्ता । अतः तदितरालाभस्य सुविधत्वात् । अतोऽत्र ग्रन्थकर्तुर्नामोक्त्या ‘ अहं सहजानन्दस्वामी ’ इति शेषो बोध्यः ।</p><p style=\"text-align:justify\">ननु शिक्षापत्रीति ग्रन्थस्य आदौ&nbsp;‘ यमाताराजभानसलगाः ’ इत्यष्टगणेषुको गणः प्रयुक्तः ? तस्य को विशेषः ? </p><p style=\"text-align:justify\">शिक्षापत्रीति ग्रन्थस्य आदौ&nbsp; ‘ वामे यस्य ’ इति मगणः प्रयुक्तो भगवता । अत्रादितो मगणस्य प्रयोगादेतद्ग्रन्थपाठकानां शुभलाभो श्रीवृद्धिः क्षेमं मङ्गलत्वञ्चेति सूचितम् । तदुक्तं छन्दःशास्त्रे –</p><p style=\"text-align:justify\">मो भूमिः श्रियमातनोति यजलं वृद्धिं रचाग्निर्मृति ।सो वायुः परदेशदूरगमनं तव्योम शून्यं फलम् ।।</p><p style=\"text-align:justify\">जः सूर्यो रूजमाददाति विपुलं भेन्दुर्यशो निर्मलम् । नो नाकश्च सुखप्रदः फलमिदं प्राहुर्गणानां बुधाः ।।</p><p style=\"margin-left:.5in;text-align:justify\">‘ शुभदो मो भूमिमयः ’ इति, ‘ मो भुमिस्त्रिगुरुः श्रियं दिशति ’ इति । </p><p style=\"text-align:justify\">तथा चाह भामहः - ‘ क्षेमं सर्वगुरुर्दत्ते मगणो भूमिदैवतः ’ इति, </p><p style=\"text-align:justify\">देवतावाचकाः शब्दा ये च भद्रादिवाचकाः । ते सर्वे नैव निन्द्याः स्युर्लिपितो गणतोऽपि वा ।।</p><p style=\"text-align:justify\">ननु छन्दःशास्त्रे गणानां किं लक्षणम् ? इति चेच्छृणु -</p><p style=\"text-align:justify\"><strong>म</strong>स्त्रिगुरुस्त्रिलघुश्च<strong>न</strong>कारो<strong>भा</strong>दिगुरुःपुनरादिलघु<strong>र्यः</strong> ।</p><p style=\"text-align:justify\"><strong>जो</strong> गुरुमध्यगतो <strong>र</strong>लमध्यः <strong>सो</strong>ऽन्तगुरुः कथितोऽन्तलघु<strong>स्तः</strong> ।।</p><p style=\"text-align:justify\">आदिमध्यावसानेषु <strong>यरता</strong> यान्ति लाघवम् ।</p><p style=\"text-align:justify\"><strong>भजसा</strong> गौरवं यान्ति <strong>मनौ</strong> तु गुरुलाघवम् ।।इत्येवं शिष्टैःछन्दःशास्त्रे गणानां लक्षणमुक्तम् ।</p><p style=\"text-align:justify\">ननु ‘ वामे यस्य ’ इत्यत्रादितो वकारवर्णेन श्लोकस्यारम्भः केन प्रयोजनेन भगवता कृतः<a href=\"#_ftn41\" name=\"_ftnref41\"><!--[if !supportFootnotes]-->[41]<!--[endif]--></a> ? वकारोऽयं मङ्गलार्थो भवत्यत एव ग्रन्थस्यारम्भो वकाररूपाक्षरविन्यासेन भगवता कृतः ।तस्माद् वकारोच्चारणमात्रेणैव शिष्याणामप्यानुषङ्गिकमङ्गलं स्यादित्यनेन सूचितं भवति । अपूर्वस्य हि लाभो दध्यादेर्लोके मङ्गलं सूचयति तथेहापि वकारो मङ्गलार्थः संपद्यत इति भावः । </p><p style=\"text-align:justify\">अत एव महाभाष्यकारोऽपि प्राह - ‘ भूवादीनां वकारोऽयं मङ्गलार्थः प्रयुज्यते । माङ्गलिक आचार्यो महतः शास्त्रौघस्य मङ्गलार्थं वकारमागमं प्रयुङ्क्ते ’<a href=\"#_ftn42\" name=\"_ftnref42\"><!--[if !supportFootnotes]-->[42]<!--[endif]--></a> इति ।</p><p style=\"text-align:justify\">मङ्गलशब्दो धर्मपर्यायः, धर्मार्थ इति यावत् । यथा वेदे ‘ त्रयम्बकं यजामहे ’<a href=\"#_ftn43\" name=\"_ftnref43\"><!--[if !supportFootnotes]-->[43]<!--[endif]--></a> इत्यत्र यकारस्य दृष्टप्रयोजनं नास्तीत्यदृष्टार्थो धर्मार्थ एव पाठस्तस्य, तथेहापि वकारस्य ।</p><p style=\"text-align:justify\">ननु मङ्गलं नाम धर्मः तत्र न वकारोच्चारणं तज्जनकं मानाभावादिति चेन्न, मङ्गलजनक इति नार्थः, किं तु सूचक इति न दोषः । वकारस्यामृतबीजत्वाद्दध्यादिवत् शिष्याणामप्यानुषङ्गिकमङ्गलसूचनार्थमिति भावः । </p><p style=\"text-align:justify\">ग्रन्थादौ वकारस्यामृतबीजत्वात्प्रचयगमनादिसिद्धिरिति रघुवंशमहाकाव्यस्य संजीविनीव्याख्यायामपि प्राह मल्लिनाथः ।</p><p style=\"text-align:justify\">ग्रन्थेऽस्मिन् प्रायशः श्लोकाः केन छन्दसा( पद्येन<a href=\"#_ftn44\" name=\"_ftnref44\"><!--[if !supportFootnotes]-->[44]<!--[endif]--></a>)ग्रन्थिताः सन्ति ? अस्मिन् ग्रन्थे प्रायशः श्लोकाः ‘ आनुष्टुभ ’ इति नामकेन छन्दसाग्रन्थिताः भगवता । ‘ छन्दःप्रकाशः ’ इति ग्रन्थे तल्लक्षणमुक्तम् –</p><p style=\"text-align:justify\">पञ्चमंलघु सर्वेषुसप्तमं द्विचतुर्थयोः । गुरु षष्ठञ्च सर्वेषामेतत् श्लोकस्य लक्षणम् ।।</p><p style=\"text-align:justify\">श्लोके षष्ठं गुरु ज्ञेयं सर्वत्र लघु पंचमम्।द्विचतुष्पादयोर्ह्रस्वं सप्तमं दीर्घमन्ययोः॥</p><p style=\"text-align:justify\">सानुस्वारश्च दीर्घश्च विसर्गी च गुरुर्भवेत् ।वर्णः संयोगपूर्वश्च तथा पादान्तगोऽपि वा ।।</p><p style=\"text-align:justify\">क्वचित् क्वचिदत्र ‘ वृत्तरत्नाकरः ’ इति ग्रन्थे आनुष्टुभस्य पथ्यावक्त्रादयो भेदाः प्रोक्ताः तेऽपि सूक्ष्मदृशा बोध्याः । </p>",
    "pm": "<p><strong>परामर्शः -</strong></p><p style=\"text-align:justify\">ननु भूतकालः ‘ स्थिता ’ इति शब्दो वर्तमानकालेन ‘ अस्ति ’इति सम्बन्धानुपपत्तिः स्यादिति न च वाच्यम् ।“ धातुसम्बन्धे प्रत्ययाः ” इति पाणिनीयसूत्रेण धात्वर्थानां सम्बन्धे यत्र काले प्रत्यया उक्ताः ततोऽन्यत्रापि भवन्ति । तेन ‘ स्थिता अस्ति ’ इत्यत्र भूतकालार्थकक्तप्रत्ययः वर्तमानकालेनाभिसम्बद्ध्यमानः स्वभूतकालपरित्यागेन वर्तमानकालः सन् सिद्धो भवति । यथा - ‘ तिष्ठन्ती अस्ति ’ इति ।</p><p style=\"text-align:justify\">सर्वत्र तिङन्तवाच्योऽर्थो विशेष्यः, सुबन्तवाच्यस्तु विशेषणम् । ‘ अस्ति ’ इति तिङन्तवाच्यक्रियाया विशेष्यत्वात्‘ स्थिता ’ इति विशेषणभूतक्रियावाचिप्रकृतिप्रत्ययार्थस्यैव कालपरित्यागो भवतीति सूत्रगलितार्थः ।</p><p style=\"text-align:justify\">ननु चिन्तनस्य हृदुपकरणत्वं सिद्धमेवेति ‘ हृदि ’ इत्यनुपयुक्तं स्यादिति चेत्, सत्यम्, तथापि सिद्धेऽप्यर्थे ‘ हृदि ’ इति शब्दग्रहणेन प्रेमार्द्रेण मनसा चिन्तय इति व्यज्यते ।</p>",
    "adh": "<p><strong>अवधेयम् –</strong></p><p>मया कृष्णेन निहताः सार्जुनेन रणेषु ये ।प्रवर्तयिष्यन्त्यसुरांस्ते त्वधर्मं यदा क्षितौ ।। </p><p>धर्मदेवात्तदा भक्ताद्<a href=\"#_ftn45\" name=\"_ftnref45\"><!--[if !supportFootnotes]-->[45]<!--[endif]--></a> अहं नारायणो मुनिः ।जनिष्ये कोशले देशे भूमौ हि सामगो द्विजः ।। </p><p>मुनिशापान्नृतां प्राप्तानृषींस्तात तथोद्ध्वम् ।ततोऽविताऽसुरेभ्यो सद्धर्मं स्थापयन्नज ।।<a href=\"#_ftn46\" name=\"_ftnref46\"><!--[if !supportFootnotes]-->[46]<!--[endif]--></a></p><p style=\"text-align:justify\">इति स्कन्दपुराणान्तरगतवासुदेवमाहात्म्यवचनानुसारेण स्वयं परं ब्रह्म पुरुषोत्तमनारायणो वर्तते सहजानंदस्वामी तथापि किमर्थं सः मङ्गलाचरणं कृतवान् ? इदंच मङ्गलाचरणं न विघ्नप्रशमनार्थाय<a href=\"#_ftn47\" name=\"_ftnref47\"><!--[if !supportFootnotes]-->[47]<!--[endif]--></a>, नह्यस्य सङ्कल्पे कश्चिदन्तरायः संभवेत्यन्निरसनाय मङ्गलाचरणं तेनानुष्ठेयं स्यात्, स्वयं हि भगवानयम् । </p><p>अत एव प्रोक्तं श्रीशतानन्दमुनिना स्वग्रन्थे - </p><p style=\"margin-left:.5in\">वाणी मङ्गलरूपिणी च हसितं यस्याखिलं मङ्गलम् </p><p style=\"margin-left:.5in\">नेत्रे मङ्गलदे च दोर्विलसितं नृणां परं मङ्गलम् । </p><p style=\"margin-left:.5in\">वक्त्रं मङ्गलकृच्च पादचलितं यस्याखिलं मङ्गलम् </p><p style=\"margin-left:.5in\">सोऽयं मङ्गलमूर्तिराशु जगतो नित्यं क्रियान्मङ्गलम् ।।<a href=\"#_ftn48\" name=\"_ftnref48\"><!--[if !supportFootnotes]-->[48]<!--[endif]--></a></p><p style=\"text-align:justify\">अत एव निरस्तनिखिलदोषस्य भगवतः श्रीस्वामिनारायणस्य स्वतः सिद्धविघ्नविरहवत्त्वेन साक्षान्मङ्लस्वरूपत्वान्मङ्गलस्यास्मदाद्युद्देश्येनैव शिष्टसाम्प्रदायिकत्वात् । भगवतः श्रीस्वामिनारायणस्यानादित्वेन सकलगुणस्वरूपत्वेन अखिलब्रह्माण्डोत्पादकत्वेन बद्धमुक्तनित्यमुक्तक्षेत्रज्ञेभ्यः स्वरूपस्वभावादिभिरुत्कृष्टत्वेन सर्वज्ञत्वादिगुणगणविशिष्टत्वेन शुद्धबुद्धमुक्तनिरञ्जनत्वेन तत्र निघ्नाभासस्यापि श्रावणप्रत्यक्षानर्हत्वेन तदकरणेऽप्यक्षतेः ।अत आह सद्गुरुश्रीशुकानन्दस्वामी -</p><p style=\"text-align:justify\">शिक्षापत्रीं लिलिखिषुः श्रीस्वामी भगवान् स्वयम् । मङ्गलं त्वाचरत्यादौ शिष्टाचारावनार्थकम् ।।<a href=\"#_ftn49\" name=\"_ftnref49\"><!--[if !supportFootnotes]-->[49]<!--[endif]--></a></p><p style=\"text-align:justify\">तथा च ‘ मङ्गलादीनि मङ्गलमध्यानि मङ्गलान्तानि च शास्त्राणि प्रथन्ते वीरपुरुषकाणि च भवन्ति, आयुष्मत्पुरुषकाणि च अध्येतारश्च वृद्धियुक्ता यथा स्युरिति ’<a href=\"#_ftn50\" name=\"_ftnref50\"><!--[if !supportFootnotes]-->[50]<!--[endif]--></a> इति वृद्धिसूत्रस्थमहाभाष्यादिस्मृतिसिद्धकर्तव्यताकं शिष्टाचारादिसिद्धं मङ्गलाचरणं ग्रन्थादौ कृतं स्वयं भगवतापि । </p><p style=\"text-align:justify\">तथा च ‘ मङ्गलाचरणं शिष्टाचारात् फलदर्शनात् श्रुतितश्चेति<a href=\"#_ftn51\" name=\"_ftnref51\"><!--[if !supportFootnotes]-->[51]<!--[endif]--></a> ’ इति सांख्यसूत्रादिसिद्धकर्तव्यताकं ग्रन्थादौ कृतं मङ्गलाचरणम् ।</p><p style=\"text-align:justify\">नन्वेवं सत्स्वपि प्रमाणेषु किमर्थं लेखनरूपमेव मङ्गलमाचर्यते ? मनसि अपि तत् कर्तुं शक्यते खलु ! इति चेत् सत्यम्, मनसि अपि मङ्गलं कर्तुं शक्यते, तथापि शिष्यशिक्षायै ‘ ग्रन्थारम्भे मच्छिष्या अपि एवं मङ्गलं कुर्युः ’इति धिया लेखनरूपं मङ्गलं विधीयते</p><p style=\"text-align:justify\">तथा च स्वकृतानुकीर्तनेन तेषां महिष्ठमङ्गलार्थं चादौ निबध्नाति स्वयं भगवानपि– ‘ वामे यस्य स्थिता ’ इत्यादिना ।</p><p style=\"text-align:justify\">अत एव प्रोक्तवांश्श्रीशतानंदमुनिरपि कण्ठरवेण स्वग्रन्थे -</p><p style=\"text-align:justify\">ईश्वरोऽनेकशिष्योऽपि दर्शयन् हरिसेविनाम् ।दासधर्मंस्वयंतोयमानिनाय निजाश्रमम् ।।<a href=\"#_ftn52\" name=\"_ftnref52\"><!--[if !supportFootnotes]-->[52]<!--[endif]--></a></p><p>श्रीवासुदेवानंदब्रह्मचारी लिखितवांश्चापि यथा –</p><p>पूर्णकामोऽपि भगवाननुकुर्वन् नृनाटनम् ।वर्णाश्रमोचितं धर्ममाचचार स्वयं तदा ।।</p><p>व्रतोपवासनियमान् यथाकालं यथोचितम् ।जनानां शिक्षणार्थंवै चकार स्वयमीश्वरः ।।<a href=\"#_ftn53\" name=\"_ftnref53\"><!--[if !supportFootnotes]-->[53]<!--[endif]--></a></p><p>यद्यप्यस्ति स्वयंसाक्षात्भूपते भगवानसौ ।शिक्षायै तन्नृणां चक्रेऽस्मत्सदृशां तदान्वहम् ।।<a href=\"#_ftn54\" name=\"_ftnref54\"><!--[if !supportFootnotes]-->[54]<!--[endif]--></a></p><p style=\"text-align:justify\">अत एव प्रोक्तवान् भगवांश्श्रीकृष्णः लोकानुग्रहायावतीर्णस्यात्मनो लोकानुकरणमपरित्याज्यमिति –</p><p style=\"text-align:justify\">यद्यदाचरतिश्रेष्ठस्तत्तदेवेतरोजनः ।स यत्प्रमाणं कुरुते लोकस्तदनुवर्तते ।। </p><p style=\"text-align:justify\">यदि ह्यहं न वर्तेयं जातु कर्मण्यतन्द्रितः । मम वर्त्मानुवर्तन्ते मनुष्याः पार्थ सर्वशः ।।<a href=\"#_ftn55\" name=\"_ftnref55\"><!--[if !supportFootnotes]-->[55]<!--[endif]--></a>इत्यादिना श्रीमद्गीतायाम् ।</p><p style=\"text-align:justify\">यद्यहं नार्चयेयंवैईशानंवरदं शिवम् ।आत्मानं नार्चयेत्कश्चिदिति मे भावितं मनः ॥</p><p style=\"text-align:justify\">मया प्रमाणं हि कृतं लोकः समनुवर्तते ।प्रमाणानि हि पूज्यानि ततस्तं पूजयाम्यहम् ।।<a href=\"#_ftn56\" name=\"_ftnref56\"><!--[if !supportFootnotes]-->[56]<!--[endif]--></a>इत्यादिना महाभारते </p><p>अत एवोक्तम् –</p><p>गुरोराचारमाश्रित्य वर्तन्ते मङ्गलार्थिनः ।यान्यस्माकमिति श्रुत्या तदेतदभिधीयते ।। </p><p style=\"text-align:justify\">तस्मादिदं मङ्गलाचरणं सर्वशास्त्रपरिपाटीप्राप्तशिष्टाचारपरिपालनार्थं शिष्यशिक्षार्थंचैव ज्ञातव्यं ज्ञापितव्यञ्च । एतेन निरस्तनिखिलदोषस्यापि विध्ननिरसनाय मङ्गलाचरणं न युक्तमित्याशङ्का परास्ता ।</p><p style=\"text-align:justify\">नन्वस्तु नामैवं तथाप्याशीरूपं मङ्गलं तु घटेत न तूपास्योपासकभावभेदावबोधकमिदं भगवति घटेत, मैवम् । अनुकरणे किं नामाघटितम्, वस्तुदृष्ट्या स्वस्वरूपस्मरणरूपं च ।</p><p style=\"text-align:justify\">ननु किं तावन्मङ्गलत्वम् ? शिष्टाचारानुकूलव्यापारविशिष्टत्वम् ।</p>",
    "shlksm": "<p><strong>श्लोकार्थसमन्वयः - </strong></p><p>ननु मङ्गलं कतिविधम् ? इति चेच्छृणु -</p><p>आशीर्वस्तुनमस्कारनिर्देशात् प्रथमं कविः ।काव्यं कुर्वन्नविघ्नेन कीर्तिं प्रीतिं च विदन्ति ।।<a href=\"#_ftn57\" name=\"_ftnref57\"><!--[if !supportFootnotes]-->[57]<!--[endif]--></a></p><p>आशीर्वादनमस्कारवस्तुनिर्देशभेदतः । मङ्गलं त्रिविधं प्रोक्तं शास्त्रदीनां मुखादिषु ।।</p><p style=\"text-align:justify\">नमस्कारात्मकम्, वस्तुनिर्देशात्मकम्, आशीर्वादात्मकञ्चेत्येवं भवति मङ्गलाचरणं शिष्टोक्तैः त्रिविधम् । </p><p style=\"text-align:justify\">नन्वस्माकं शिष्टजनैः कतिवारं मङ्गलमाचरितं स्वग्रन्थेषु ?अध्येतारो वृद्धियुक्ताः स्युरित्यर्थं त्रिवारं मङ्गलाचरणं कृतमस्मत्शिष्टजनैः । तद्यथा -</p><p style=\"text-align:justify\">‘ मङ्गलादीनि मङ्गलमध्यानि मङ्गलान्तानि च शास्त्राणि प्रथन्ते वीरपुरुषकाणि च भवन्ति, आयुष्मत्पुरुषकाणि च अध्येतारश्च वृद्धियुक्ता यथा स्युः ’<a href=\"#_ftn58\" name=\"_ftnref58\"><!--[if !supportFootnotes]-->[58]<!--[endif]--></a> इति महाभाष्यवचनानुसारेण शिष्टपरम्परामनुसृत्य चास्यां शिक्षापत्र्यां भगवता त्रिवारं त्रिविधं मङ्गलाचरणं कृतम् । तद्यथा –</p><p style=\"text-align:justify\"><strong>१.</strong>आदिमं नमस्कारात्मकं मङ्गलाचरणम्। </p><p style=\"text-align:justify\">वामे यस्य स्थिता राधा श्रीश्च यस्यास्ति वक्षसि ।</p><p style=\"text-align:justify\">वृन्दावनविहारं तं श्रीकृष्णं हृदिचिन्तये ।।१।।</p><p style=\"text-align:justify\"><strong>२.</strong>मध्यमंवस्तुनिर्देशात्मकं मङ्गलाचरणम् ।</p><p style=\"text-align:justify\">स श्रीकृष्णः परं ब्रह्म भगवान् पुरुषोत्तमः ।</p><p style=\"text-align:justify\">उपास्य इष्टदेवो नः सर्वाविर्भावकारणम् ॥ १०८ ॥ </p><p style=\"text-align:justify\"><strong>३.</strong>अन्तिमं आशीर्वादात्मकं मङ्गलाचरणम्</p><p style=\"text-align:justify\">निजाश्रितानांसकलार्तिहन्तासधर्मभक्तेरवनंविधाता । </p><p style=\"text-align:justify\">दाता सुखानां मनसेप्सितानां तनोतु कृष्णोऽखिलमङ्गलं नः ।। २१२ ॥</p><p style=\"text-align:justify\">अत एव ग्रन्थादौ ग्रन्थमध्ये ग्रन्थान्ते च मङ्गलमाचरणीयमिति । आशीर्वादनमस्कारवस्तुनिर्देशभेदतः । मङ्गलं त्रिविधं प्रोक्तं शास्त्रदीनां मुखादिषु ।। ‘ मङ्गलाचरणं शिष्टाचारात् फलदर्शनात् श्रुतितश्चेति<a href=\"#_ftn59\" name=\"_ftnref59\"><!--[if !supportFootnotes]-->[59]<!--[endif]--></a> ’ इति चाप्तपुरुषोक्तिः सङ्गच्छते इति दिक् ।</p>",
    "smsh": "",
    "alng": "<p><strong>आङ्गलभाषा-</strong></p><p style=\"text-align:justify\">I, (Sahajãnand Swãmi), meditate in My heart, upon Bhagwãn Shree Krishna, on whose left Rãdhikãji lives, in whose heart Laxmijilives and who plays inVrindãvan. || 1 ||</p>"
  }
}
