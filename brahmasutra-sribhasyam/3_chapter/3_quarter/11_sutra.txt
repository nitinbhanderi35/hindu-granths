<div class="elementor-widget-container">
			<p style="text-align: center;"><strong>श्रीशारीरकमीमांसाभाष्ये</strong> <strong>हान्यधिकरणम्॥११॥</strong></p>
<p style="text-align: center;"><strong>(</strong><strong>अधिकरणार्थः – विविधश्रुतिप्रतिपन्नयोरपि विदुषः पुण्य-पापहानोपायनयोः समन्येन सर्वविद्यासु चिन्तनम्</strong><strong>)</strong></p>
<p><strong>३८०</strong>. <strong>हानौ</strong> <strong>तूपायनशब्दशेषत्वात्</strong> <strong>कुशाच्छन्दस्स्तुत्युपगानवत्तदुक्तम्</strong>&nbsp; <strong>॥</strong> <strong>३</strong>–<strong>३</strong>–<strong>२६</strong> <strong>॥</strong></p>
<p><strong>(</strong><strong>विचारणीयविषयोपस्थापनम्</strong><strong>)</strong></p>
<p>छन्दोगा आमनन्ति –&nbsp; <strong>अश्व</strong> <strong>इव</strong> <strong>रोमाणि</strong> <strong>विधूय</strong> <strong>पापं</strong> <strong>चन्द्र</strong> <strong>इव</strong> <strong>राहोर्मुखात्प्रमुच्य।</strong> <strong>धूत्वा</strong> <strong>शरीरमकृतं</strong> <strong>कृतात्मा</strong> <strong>ब्रह्मलोकमभिसम्भवानि</strong> (छा.८.१३.१) इति; आथर्वणिकाश्च &nbsp;<strong>तदा</strong> <strong>विद्वान्</strong> <strong>पुण्यपापे</strong> <strong>विधूय</strong> <strong>निरञ्जन</strong>: <strong>परमं</strong> <strong>साम्यमुपैति</strong> (मु.३.१.३) इति; शाट्यायिनस्तु&nbsp; तस्य पुत्रा दायमुपयन्ति सुहृदस्साधुकृत्यां द्विषन्त<strong>:</strong> पापकृत्याम् इत्यादि; कौषीतकिनस्तु <strong>&nbsp;</strong><strong>तत्सुकृतदुष्कृते</strong> <strong>धूनुते</strong> <strong>तस्य</strong> <strong>प्रिया</strong> <strong>ज्ञातयस्सुकृतमुपयन्ति</strong>&nbsp; <strong>अप्रिया</strong> <strong>दुष्कृतम्</strong> (कौषी.१.अ.४) इति। एवं क्वचित्पुण्यपापयोर्हानि:, क्वचित्प्रियाप्रियेषु तत्प्राप्ति:, क्वचिदुभयं च श्रुतम्। तदुभयमेकैकविद्यायां श्रुतमपि सर्वविद्याङ्गमास्थेयम्, सर्वब्रह्मविद्यानिष्ठस्यापि ब्रह्म प्राप्नुवत: पुण्यपापप्रहाणस्यावश्यंभावित्वात् प्रहीणविषयत्वाच्चोपायनस्य। तच्चिन्तनं च विधीयमानं सर्वविद्याङ्गं&nbsp; भवितुमर्हाति। तत्रेदं विचार्यते – हानिचिन्तनमुपायनचिन्तनमुभयचिन्तनं च विकल्प्येरन्, उपसंह्रियेरन्वा । किं युक्तम्? विकल्प्येरन्निति। कुत:? पृथगाम्नानसामर्थ्यात् । समुच्चये हि सर्वत्रोभयानुसन्धानं स्यात्, तच्च कौषीतकीवाक्यैनैव&nbsp; सिद्धमित्यन्यत्राम्नानमनर्थकमेव स्यात् । अतोऽनेकत्राम्नानस्य विकल्प एव प्रयोजनम्। न चाध्येतृभेदेन परिहर्तुं शक्यमनेकत्राम्नानम्,&nbsp; अविशेषपुनश्श्रवणं ह्यध्येतृभेदपरिहार्यम्, अत्र तु हानिरेव द्वयो: शाखयो:, उपायनमेव चैकस्याम् । न च विद्याभेदेन व्यवस्थापयितुं शक्यम्, सर्वशेषभूतमिदमनुसन्धानमित्युक्तत्वात्॥</p>
<p><strong>(</strong><strong>अत्र सूत्रविवरणतः सिद्धान्तः</strong><strong>)</strong></p>
<p>अत्रेदमुच्यते – हानौ तूपायनशब्दशेषत्वात् – इति। तु शब्द: पक्षं व्यावर्तयति, हानाविति प्रदर्शनार्थम्, केवलायां हानौ केवले चोपायने श्रूयमाणे तयोरितरेतरसमुच्चयोऽवश्यंभावी; कुत:? उपायनशब्दशेषत्वात् उपायनशब्दस्य हानिवाक्यशेषत्वात् । उपायनवाक्यस्य हि हानिवाक्यशेषत्वेमेवोचितम्, विदुषा त्यक्तयो: पुण्यपापयो: प्रवेशस्थानवाचित्वादुपायनवाक्यस्य ।</p>
<p><strong>(</strong><strong>सूत्रोत्तरखण्डोक्तदृष्टान्तविवरणम्</strong><strong>)</strong></p>
<p>प्रदेशान्तराम्नातस्य वाक्यस्य प्रदेशान्तराम्नातवाक्यशेषत्वे दृष्टान्ता उपन्यस्यन्ते – कुशाच्छन्दस्स्तुत्युपगानवदिति। कालापिन:&nbsp; कुशा वानस्पत्या<strong>:</strong> इत्यामनन्ति; शाट्यायनिनां तु&nbsp; औदुम्बर्य<strong>:</strong> कुशा<strong>:</strong>&nbsp; इति वाक्यं सामान्येन वानस्पत्यत्वेनावगता: कुशा: औदुम्बर्य इति विशिंषत्तद्वाक्यशेषतामापद्यते; तथा&nbsp; देवासुराणां छन्दोभि<strong>:</strong> इत्यादिना&nbsp; अविशेषेण देवासुराणां छन्दसां प्रसङ्गे&nbsp; देवच्छन्दांसि पूर्वम् इति वचनं क्रमविशेषं प्रतिपादयत्तद्वाक्यशेषतां गच्छति; तथा हिरण्येन षोडशिन<strong>:</strong> स्तोत्रमुपाकरोति इत्यविशेषेण प्राप्ते&nbsp; <strong>समयाविशिते</strong> <strong>सूर्ये</strong> <strong>षोडशिन</strong>: <strong>स्तोत्रमुपाकरोति</strong> (तै.सं.कां.६.११) इति विशेषविषयं वाक्यं तद्वाक्यशेषतां भजते; तथा&nbsp; <strong>ऋत्विज</strong> <strong>उपगायन्ति</strong> (पू.मी.१०.४.६) इत्यविशेषप्राप्तस्य <strong>नाध्वर्युरुपगायेत्</strong> (तै.सं.६.कां.३.१.६) इति वाक्यमनध्वर्युविषयतामवगमयत् तद्वाक्यशेषत्वमृच्छति; एवं सामान्येनावगतमर्थं विशेषे व्यवस्थापयितुं क्षमस्य वाक्यस्य तत्छेषत्वमनभ्युपगच्छद्भिस्तयोरर्थयोर्विकल्पस्समाश्रयितव्य:; स च सम्भवन्त्यां गतौ न युज्यते ।</p>
<p><strong>(</strong><strong>तदुक्तमिति सूत्रखण्डविवरणम्</strong><strong>)</strong></p>
<p>तदुक्तं पूर्वस्मिन् काण्डे <strong>अपि</strong> <strong>तु</strong> <strong>वाक्यशेषस्स्यादन्याय्यत्वाद्विकल्पस्य</strong> <strong>विधीनामेकदेश</strong>: <strong>स्यात्</strong> (जैमि.सू.१०.८.४) इति। तदेवं केवलहानोपायनवाक्ययोरेकवाक्यत्वात्केवलस्य हानस्य, केवलस्यचोपायनस्याभावाद्विकल्पो नोपपद्यते। कौषीतकिनामुभयाम्नानमविशेषपुनश्श्रवणत्वेन प्रतिपत्तृभेदादविरुद्धम् ॥२६॥</p>
<p style="text-align: center;"><strong>इति</strong> <strong>श्रीशारीकमीमांसाभाष्ये</strong> <strong>हान्यधिकरणम्॥११॥</strong></p>
		</div>