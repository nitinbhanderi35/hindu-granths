<div class="elementor-widget-container">
			<p style="text-align: center;"><strong>श्रीशारीरकमीमांसाभाष्ये</strong> <strong>तत्स्वाभाव्यापत्त्यधिकरणम्</strong> <strong>॥४॥</strong></p>
<p style="text-align: center;"><strong>(</strong><strong>अधिकरणार्थः – अवरोहतो जीवस्य श्रुत्युक्तः आकाशादिभावः आकाशादिसादृश्यरूपः</strong><strong>)</strong></p>
<p><strong>३०९</strong>. <strong>तत्स्वाभाव्यापत्तिरुपपत्ते</strong>: <strong>॥</strong> <strong>३</strong>–<strong>१</strong>–<strong>२२</strong> <strong>॥</strong></p>
<p><strong>(</strong><strong>उक्तार्थानुवादः सङ्गत्यर्थम्</strong><strong>)</strong></p>
<p>इष्टादिकारिणो भूतसूक्ष्मपरिष्वक्तास्सानुशयाश्चन्द्रमसोऽवरोहन्तीत्युक्तम्, अवरोहप्रकारश्च&nbsp; <strong>अथैतमेवाध्वानं</strong> <strong>पुनर्निवर्तन्ते</strong> <strong>यथेतमाकाशम्</strong> <strong>आकाशाद्वायु</strong>: <strong>वायुर्भूत्वा</strong> <strong>धूमो</strong> <strong>भवति</strong> <strong>धूमो</strong> <strong>भूत्वाऽभ्रं</strong> <strong>भवति</strong> <strong>अभ्रं</strong> <strong>भूत्वा</strong> <strong>मेघो</strong> <strong>भवति</strong>, <strong>मेघो</strong> <strong>भूत्वा</strong> <strong>प्रवर्षति</strong> (छा.५.१०, ५.६) इति वचनात् &nbsp;यथेतमनेवञ्च इत्युक्तम् ॥</p>
<p><strong>(</strong><strong>प्रकृतो विचारणीयोंशः</strong><strong>)</strong></p>
<p><strong>&nbsp;&nbsp;&nbsp;&nbsp;&nbsp; </strong>तत्रास्याकाशादिप्रतिपत्तौ देवमनुष्यादिभाववदाकाशादिभाव:, उत तत्सादृश्यापत्तिमात्रमिति विशये,</p>
<p><strong>(</strong><strong>पूर्वपक्षः सदृष्टान्तः</strong><strong>)</strong></p>
<p>श्रद्धावस्थस्य सोमभाववदविशेषादाकाशादिभाव: – इति प्राप्ते</p>
<p><strong>(</strong><strong>सिद्धान्तार्थः सयुक्तिकः</strong><strong>)</strong></p>
<p>तत्स्वाभाव्यापत्तिरेवेत्युच्यते। तत्स्वाभाव्यापत्ति<strong>:</strong>– तत्सादृश्यापत्तिरित्यर्थ:। कुत एतत्? उपपत्ते<strong>:</strong> सोमभावमनुष्यभावादौ हि सुखदु:खोपभोगाय तद्भाव:; अत्र त्वाकाशादौ सुखदु:खोपभोगाभावात्तद्भावानुपपत्तेस्तदापत्तिवचनं तत्संसर्गकृततत्सादृश्यापत्त्यभिप्रायम्॥२२॥</p>
<p style="text-align: center;"><strong>इति</strong> <strong>श्रीशारीरकमीमांसाभाष्ये</strong> <strong>तत्स्वाभाव्यापत्त्यधिकरणम्॥४॥</strong></p>
		</div>