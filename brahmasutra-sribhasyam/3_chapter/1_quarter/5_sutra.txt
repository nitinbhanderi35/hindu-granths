<div class="elementor-widget-container">
			<p style="text-align: center;"><strong>श्रीशारीरकमीमांसाभाष्ये</strong> <strong>नातिचिराधिकरणम्॥७॥</strong></p>
<p><strong>३१०</strong>. <strong>नातिचिरेण</strong> <strong>विशेषात्</strong> <strong>॥</strong> <strong>३</strong>–<strong>१</strong>–<strong>२३</strong> <strong>॥</strong> <strong>(सि)</strong></p>
<p><strong>(</strong><strong>अधिकरणार्थः – जीवस्य अवरोहकाले आकाशादिषु स्थानेषु शीघ्रा गतिः</strong><strong>)</strong></p>
<p><strong>(</strong><strong>सङ्गतिविचारपूर्वपक्षः</strong><strong>)</strong></p>
<p>आकाशप्राप्तिप्रभृति यावद्व्रीह्यादिप्राप्ति किं तत्रतत्र नातिचिरं तिष्ठति, उतानियम इति विशये नियमहेत्वभावादनियम: –</p>
<p><strong>(</strong><strong>सिद्धान्तः सूत्रार्थतः</strong><strong>)</strong></p>
<p>इति प्राप्ते,</p>
<p>उच्यते – नातिचिरेण – इति।</p>
<p>कुत:? विशेषात् – उत्तरत्र व्रीह्यादिप्राप्तौ <strong>अतो</strong> <strong>वै</strong> <strong>खलु</strong> <strong>दुर्निष्प्रपतरम्</strong> (छा।५-१०-६) इति विशिष्य कृच्छ्रनिष्क्रमणत्वाभिधानात् पूर्वत्र ह्याकाशादिप्राप्तावचिरनिष्क्रमणं गम्यते। दुर्निष्प्रपतरमिति च्छान्दसस्तशब्दलोप:; दुर्निष्प्रपतरं – दु:खनिष्क्रमणतरमित्यर्थ:॥२३॥</p>
<p style="text-align: center;"><strong>इति</strong> <strong>श्रीशारीरकमीमांसाभाष्ये</strong> <strong>नातिचिराधिकरणम्॥</strong> <strong>५॥</strong></p>
		</div>