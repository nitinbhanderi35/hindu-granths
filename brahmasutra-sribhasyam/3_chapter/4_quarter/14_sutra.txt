<div class="elementor-widget-container">
			<p style="text-align: center;"><strong>श्रीशारीरकमीमांसाभाष्यो</strong> <strong>ऐहिकाधिकरणम्॥१४॥</strong></p>
<p style="text-align: center;"><strong>(</strong><strong>अधिकरणार्थः – उपासनस्य निरन्तरायत्वे फलशैघ्र्यम्, सान्तरायत्वे विलम्बः</strong><strong>)</strong></p>
<p><strong>४६८</strong>. <strong>ऐहिकमप्रस्तुतप्रतिबन्धे</strong> <strong>तद्दर्शनात्</strong> <strong>॥</strong> <strong>३</strong>–<strong>४</strong>–<strong>५०</strong> <strong>॥</strong></p>
<p><strong>(</strong><strong>विचारणीयविषयसंशयौ</strong><strong>)</strong></p>
<p><strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </strong>द्विविधा विद्या – अभ्युदयफला, मुक्तिफला च । तत्राभ्युदयफला स्वसाधनभूतै: पुण्यकर्मभि: पुण्यकर्मानन्तरमेव उत्पद्यते, उतानन्तरं कालान्तरे वेत्यनियम इति संशय:।</p>
<p><strong>(</strong><strong>युक्त्या पूर्वः पक्षः</strong><strong>)</strong></p>
<p>पूर्वकृतै: पुण्यकर्मभिर्हि विद्वान् जायते; यथोक्तं भगवता&nbsp; <strong>चतुर्विधा</strong> <strong>भजन्ते</strong> <strong>मां</strong> <strong>जनास्सुकृतिनोऽर्जुन</strong> (भ.गी.७.१९) इति। साधने निर्वृत्ते विलम्बहेत्वभावादनन्तरमेव –</p>
<p><strong>(</strong><strong>सूत्रतः सिद्धान्तार्थः</strong><strong>)</strong></p>
<p>इति प्राप्ते उच्यते – <strong>ऐहिकमप्रस्तुतप्रतिबन्धे</strong> – इति । ऐहिकम् – अभ्युदयफलमुपासनम्, अप्रस्तुतप्रतिबन्धे – <strong>अप्रस्तुते</strong> – प्रबलकर्मान्तरप्रतिबन्धे सत्यनन्तरम्, प्रतिबन्धे सति तदुत्तरकालमित्यनियम:। कुत:? <strong>तद्दर्शनात्</strong> – दृश्यते हि प्रबलकर्मान्तरेण कर्मफलप्रतिबन्धाभ्युपगम: श्रुतौ <strong>यदेव</strong> <strong>विद्यया</strong> <strong>करोति</strong> <strong>श्रद्धयोपनिषदा</strong> <strong>तदेव</strong> <strong>वीर्यवत्तरम्</strong> (छा.१.१.१०) इत्युद्गीथविद्यायुक्तस्य कर्मण: फलाप्रतिबन्धश्रवणात्॥५०॥</p>
<p style="text-align: center;"><strong>इति</strong> <strong>श्रीशारीरकमीमांसाभाष्ये</strong> <strong>ऐहिकाधिकरणम्॥१४॥</strong></p>
		</div>