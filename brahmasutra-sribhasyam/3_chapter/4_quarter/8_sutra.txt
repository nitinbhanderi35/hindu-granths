<div class="elementor-widget-container">
			<p style="text-align: center;"><strong>श्रीशारीरकमीमांसाभाष्ये</strong> <strong>विहितत्वाधिकरणम्॥</strong> <strong>८॥</strong></p>
<p style="text-align: center;"><strong>(</strong><strong>अधिकरणार्थः – उपासनप्रवृत्तेषु कर्मणां विद्याङ्गत्वेऽपि तद्रहितेषु केवलाश्रमाङ्गत्वमपि</strong><strong>)</strong></p>
<p><strong>४५०</strong>. <strong>विहितत्वाच्चाश्रमकर्मापि</strong> <strong>॥</strong> <strong>३</strong>–<strong>४</strong>–<strong>३२</strong> <strong>॥</strong></p>
<p><strong>(</strong><strong>सङ्गतिः, संशयः पूर्वपक्षश्च</strong><strong>)</strong></p>
<p>यज्ञादिकर्माङ्गिका ब्रह्मविद्येत्युक्तम्; तानि च यज्ञादीनि कर्माण्यमुमुक्षुणा केवलाश्रमिणाऽप्यनुष्ठेयानि, उत नेति चिन्तायां,</p>
<p>विद्याङ्गानां सतां केवलाश्रमशेषत्वे&nbsp; नित्यानित्यसंयोगविरोध: प्रसज्यत इति यज्ञादीनां केवलाश्रमधर्मत्वं न सम्भवति – इति प्राप्ते</p>
<p><strong>(</strong><strong>सिद्धान्तार्थः</strong><strong>)</strong></p>
<p>उच्यते आश्रमकर्मापि – इति । आश्रमस्य कर्मापि भवति। केवलाश्रमिणापि अनुष्ठेयानीत्यर्थ:। कुत:?&nbsp; यावज्जीवमग्निहोत्रं जुहोति&nbsp; इत्यादिना विहितत्वात् – जीवननिमित्ततया नित्यवद्विहितत्वादित्यर्थ: ॥३२॥</p>
<p><strong>(</strong><strong>विनियोगपृथक्त्वात् उभयाङ्गत्वाविरोधः</strong><strong>)</strong></p>
<p>तथा च विद्याङ्गतया&nbsp; <strong>तमेतं</strong> <strong>वेदानुवचनेन</strong> (बृह.६.४.२२)&nbsp; इत्यादिना विहितत्वात् विद्याशेषतया अप्यनुष्ठेयानीत्याह –</p>
<p><strong>४५१</strong>. <strong>सहकारित्वेन</strong> <strong>च</strong> <strong>॥</strong> <strong>३</strong>–<strong>४</strong>–<strong>३३</strong> <strong>॥</strong></p>
<p>विद्योत्पत्तिद्वारेण विद्यासहकारितयाऽप्यनुष्ठेयानि । अग्निहोत्रादीनामिव जीवनाधिकारः स्वर्गाधिकारवत् विनियोगपृथक्त्वेनोभयार्थत्वं न विरुध्यत इत्यर्थ: ॥ ३३॥</p>
<p><strong>(</strong><strong>विद्याङ्गत्वाश्रमाङ्गत्वयोः कर्मभेदाप्रयोजकत्वम्</strong><strong>)</strong></p>
<p>तद्वदेव कर्मान्तरत्वमपि नास्तीत्याह –</p>
<p><strong>४५२</strong>. <strong>सर्वथापि</strong> <strong>त</strong> <strong>एवोभयिलङ्गात्</strong> <strong>॥</strong> <strong>३</strong>–<strong>४</strong>–<strong>३४</strong> <strong>॥</strong></p>
<p>सर्वथा – विद्यार्थत्वे आश्रमार्थत्वेऽपि, त एव यज्ञादय इति प्रतिपत्तव्यम्; न कर्मस्वरूपभेद इत्यर्थ:। कुत:? <strong>उभयलिङ्गात्</strong> – उभयत्र श्रुतौ यज्ञादिशब्दै: प्रत्यभिज्ञाप्य विनियोगात्, कर्मस्वरूपभेदे प्रमाणाभावाच्च ॥३४॥</p>
<p><strong>(</strong><strong>आश्रमाङ्गत्वेनानुष्ठीयमानानामेव विद्याङ्गत्वम्</strong><strong>)</strong></p>
<p><strong>४५३</strong>. <strong>अनभिभवं</strong> <strong>च</strong> <strong>दर्शयति</strong> <strong>॥</strong> <strong>३</strong>–<strong>४</strong>–<strong>३५</strong> <strong>॥</strong></p>
<p><strong>धर्मेण</strong> <strong>पापमपनुदति</strong> (तै.ना.५०) इत्यादिभिश्च तानेव यज्ञादिधर्मान्निर्दिश्य तैर्विद्याया अनभिभवं – पापकर्मभिरुत्पत्तिप्रतिबन्धाभावं दर्शयति । अहरहरनुष्ठीयमानैर्हि यज्ञादिभि: विशुद्धेऽन्त:करणे प्रत्यहं प्रकृष्यमाणा विद्योत्पद्यते । अतस्त एवोभयत्र यज्ञादय: ॥३५॥</p>
<p style="text-align: center;"><strong>इति</strong> <strong>श्रीशारीरकमीमांसाभाष्ये</strong> <strong>विहितत्वाधिकरणम्</strong> <strong>॥८॥</strong></p>
		</div>