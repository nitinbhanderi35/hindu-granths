<div class="elementor-widget-container">
			<p style="text-align: center;"><strong>॥ शारीरकमीमांसाभाष्ये प्राणाधिकरणम् ॥</strong></p>
<p style="text-align: center;"><strong>(अधिकरणार्थः – प्राणत्वेनोपास्यः परमात्मैव, न भूतचतुर्थो वायुः)</strong></p>
<p style="text-align: center;"><strong>(प्राणविद्या छा.उ.1-10,11)</strong></p>
<p style="text-align: left;">२४. अत एव प्राण: ॥ १-१-२४॥</p>
<p style="text-align: left;"><strong>(विषयवाक्यप्रदर्शनम्)</strong></p>
<p style="text-align: left;">इदमाम्नायते छान्दोग्ये – प्रस्तोतर्या देवता प्रस्तावमन्वायत्ता (छा.उ.1.10.9) इति प्रस्तुत्य, कतमा सा देवतेति प्राण इति होवाच सर्वाणि ह वा इमानि भूतानि प्राणमेवाभिसंविशन्ति प्राणमभ्युज्जिहते सैषा देवता प्रस्तावमन्वायत्ता तां चेदविद्वान् प्रास्तोष्यो मूर्धा ते व्यपतिष्यत् (छां.१.११.४,५) इति॥</p>
<p style="text-align: left;"><strong>(सिद्धान्तार्थः)</strong></p>
<p style="text-align: left;">अत्र प्राणशब्दोऽप्याकाशशब्दवत्प्रसिद्धप्राणव्यतिरक्ते परस्मिन्नेव ब्रह्मणि वर्तते। तदसाधारणनिखिलजगत्प्रवेश-निष्क्रमणादिलिङ्गात्प्रसिद्धवर्न्निर्दिष्टात् ॥</p>
<p style="text-align: left;"><strong>(अधिकरणभेदप्रयोजकौ शङ्कापरिहारौ)</strong></p>
<p style="text-align: left;">अधिकाशङ्का तु – कृत्स्न्स्य भूतजातस्य प्राणाधीनस्थितिप्रवृत्त्यादिदर्शनात् प्रसिद्ध एव प्राणो जगत्कारणतया निर्देशमर्हाति – इति॥</p>
<p style="text-align: left;">परिहारस्तु – शिलाकाष्टादिषु चेतनस्वरूपे च तदभावात्&nbsp; सर्वाणि ह वा इमानि भूतानि प्राणमेवाभिसंविशन्ति प्राणमभ्युज्जिहते (छा.१.११.५) इति नोपपद्यत इति। अत: प्राणयति सर्वाणि भूतनीति कृत्वा परं ब्रह्मैव प्राणशब्देनाभिधीयते ॥</p>
<p style="text-align: left;"><strong>(अधिकरणद्वयार्थनिगमनम्)</strong></p>
<p style="text-align: left;">अत: प्रसिद्धाकाशप्राणादेरन्यदेव निखिलजगदेककारणापहतपाप्मत्वसार्वज्ञ्य-सत्यसङ्कल्पत्वादि अनन्तकल्याणगुणगणं परं ब्रह्मैवाकाश प्राणादिशब्दाभिधेयमिति सिद्धम्॥२४॥</p>
<p style="text-align: center;"><strong>इति श्रीशारीरकमीमांसाभाष्ये प्राणाधिकरणम् ॥ ९ ॥</strong></p>
		</div>