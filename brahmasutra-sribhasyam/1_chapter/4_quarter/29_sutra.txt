<div class="elementor-widget-container">
			<p style="text-align: center;"><strong>श्रीशारीरकमीमांसाभाष्ये</strong> <strong>चमसाधिकरणम्</strong> <strong>॥</strong> <strong>२</strong> <strong>॥</strong></p>
<p style="text-align: center;">(<strong>अधिकरणार्थः – प्रकृत्यादीनां ब्रह्मात्मकता</strong>)</p>
<p style="text-align: center;">(<strong>अजाविद्या मन्त्रि.उ. 1. श्वे.उ. 4</strong>)</p>
<p style="text-align: center;"><strong>११७</strong>. <strong>चमसवदविशेषात्</strong> <strong>॥</strong> <strong>१</strong>–<strong>४</strong>–<strong>८</strong> <strong>॥</strong></p>
<p style="text-align: center;">(<strong>प्रकृताधिकरणप्रयोजनकृत्यम्</strong>)</p>
<p style="text-align: center;">अत्रापि तन्त्रसिद्धप्रक्रिया निरस्यते<strong>,</strong> न ब्रह्मात्मकानां प्रकृतिमहदहङ्कारादीनां स्वरूपम्<strong>,</strong> श्रुतिस्मृतिभ्यां ब्रह्मात्मकानां तेषां प्रतिपादनात्।</p>
<p style="text-align: center;">(<strong>मन्त्रिकोपनिषत्सिद्धं प्रकृत्यादिस्वरूपम्</strong>)</p>
<p style="text-align: center;">यथा आथर्वणिका अधीयते <strong>–</strong> विकारजननीमज्ञामष्टरूपामजां ध्रुवाम्। ध्यायतेऽध्यासिता तेन तन्यते प्रेर्यते पुन<strong>:</strong>। सूयते पुरुषार्थं च तेनैवाधिष्ठिता जगत्। गौरनाद्यन्तवती सा जनित्री भूतभाविनी।<strong>&nbsp; </strong>सिताऽसिता च रक्ता च सर्वकामदुघा विभो<strong>:</strong>। पिबन्त्येनामविषमां अविज्ञाता<strong>:</strong> कुमारका<strong>:</strong>। एकस्तु पिबते देव<strong>:</strong> स्वच्छन्दोऽत्र वशानुगाम्। ध्यानक्रियाभ्यां भगवान्भुङ्क्तेऽसौ प्रसभं विभु<strong>:</strong>। सर्वसाधारणीं दोग्घ्रीं पीड्यमानां तु यज्वभि<strong>:</strong> <strong>(</strong>मन्त्रि<strong>.</strong>उ<strong>.</strong>१<strong>.</strong>३<strong>)</strong> चतुर्विंशतिसङ्ख्यातमव्यक्तं व्यक्तमुच्यते <strong>(</strong>मन्त्रि<strong>.</strong>उ<strong>.)</strong> इति। अत्र प्रकृत्यादीनां स्वरूपमभिहितम्<strong>;</strong> यदात्मकाश्चैते प्रकृत्यादय<strong>:;</strong> स परमपुरुषोऽपि तं षड्विंशकमित्याहुस्सप्तविंशमथापरे। पुरुषं निर्गुणं साङ्ख्यमथर्वशिरसो विदु<strong>:</strong> <strong>(</strong>मन्त्रि<strong>.</strong>उ<strong>)</strong> इति प्रतिपाद्यते ।</p>
<p style="text-align: center;">(<strong>गर्भोपनिषदि श्वेताश्वतरे च प्रकृतिपुरुषेश्वरस्वरूपम्</strong>)</p>
<p style="text-align: center;">अपरे चाथर्वणिका<strong>:</strong> अष्टौ प्रकृतयष्षोडश विकारा<strong>: </strong><strong>(</strong>गर्भ<strong>.</strong>उ<strong>.</strong>३<strong>)</strong> इत्यधीयते<strong>;</strong> श्वेताश्वतराश्चैवं प्रकृतिपुरुषेश्वरस्वरूपमामनन्ति संयुक्तमेतत्क्षरमक्षरं च व्यक्ताव्यक्तं भरते विश्वमीश<strong>:</strong>। अनीशश्चात्मा बध्यते भोक्तृभावात्<strong>,</strong> ज्ञात्वा देवं मुच्यते सर्वपापै<strong>:</strong> <strong>(</strong>श्वे<strong>.</strong>१<strong>.</strong>८<strong>),</strong> ज्ञाज्ञौ द्वावजावीशनीशावजा ह्येका भोक्तृभोगार्थयुक्ता। अनन्तश्चात्मा विश्वरूपो ह्यकर्ता त्रयं यदा विन्दते ब्रह्ममेतत् <strong>(</strong>श्वे<strong>.</strong>१<strong>.</strong>९<strong>),</strong> क्षरं प्रधानममृताक्षरं हर<strong>:</strong> क्षरात्मानावीशते देव एक<strong>:</strong>। तस्याभिध्यानाद्योजनात्तत्वभावात् भूयश्चान्ते विश्वमायानिवृत्ति<strong>: </strong><strong>&nbsp;</strong><strong>(</strong>श्वे<strong>.</strong>१<strong>–</strong>१०<strong>) </strong>इति । तथा छन्दांसि यज्ञा<strong>:</strong> क्रतवो व्रतानि भूतं भव्यं यच्च वेदा वदन्ति। अस्मान्मायी सृजते विश्वमेतत्तिस्मश्चान्यो मायया सन्निरूद्ध<strong>:</strong>। मायां तु प्रकृतिं विद्यान्मायिनं तु महेश्वरम्। तस्यावयवभूतैस्तु व्याप्तं सर्वमिदं जगत् <strong>(</strong>श्वे<strong>.</strong>४<strong>.</strong>९<strong>.</strong>१०<strong>)</strong> इति । तथोत्तरत्रापि प्रधानक्षेत्रज्ञपतिर्गुणेशस्संसारमोक्षस्थितिबन्धहेतु<strong>:</strong> <strong>(</strong>श्वे<strong>.</strong>६<strong>.</strong>१६<strong>)</strong> इति।</p>
<p style="text-align: center;">(<strong>उक्तार्थे गीताचार्योक्तयः</strong>)</p>
<p style="text-align: center;">स्मृतिरपि प्रकृतिं पुरुषं चैव विद्ध्यनादी उभावपि। विकरांश्च गुणांश्चैव विद्धि प्रकृतिसम्भवान्। कार्यकारणकर्तृत्वे हेतु<strong>:</strong> प्रकृतिरुच्यते। पुरुषस्सुखदु<strong>:</strong>खानां भोक्तृत्वे हेतुरुच्यते। पुरुष<strong>:</strong> प्रकृतिस्थोऽपि भुङ्क्ते प्रकृतिजान् गुणान्। कारणं गुणसङ्गोऽस्य सदसद्योनिजन्मसु <strong>(</strong>भ<strong>.</strong>गी<strong>.</strong>१३<strong>.</strong>१९<strong>.</strong>२०<strong>,</strong>२१<strong>),</strong> सत्त्वं रजस्तम इति गुणा<strong>:</strong> प्रकृतिसम्भवा<strong>:</strong>। निबध्नन्ति महाबाहो देहे देहिनमव्ययम् <strong>&nbsp;</strong><strong>(</strong>भ<strong>.</strong>गी<strong>.</strong>१४<strong>.</strong>५<strong>)</strong>। तथा सर्वभूतानि कौन्तेय प्रकृतिं यान्ति मामिकाम्। कल्पक्षये पुनस्तानि कल्पादौ विसृजाम्यहम्॥ प्रकृतिं स्वामवष्टभ्य विसृजामि पुन<strong>:</strong> पुन<strong>:</strong>। भूतग्राममिमं कृत्स्नमवशं प्रकतेर्वशात् <strong>(</strong>भ<strong>.</strong>गी<strong>.</strong>९<strong>.</strong>७<strong>.</strong>८<strong>)</strong> मयाऽध्यक्षेण प्रकृतिस्सूयते सचराचरम्। हेतुनाऽनेन कौन्तेय जगद्धि परिवर्तते <strong>(</strong>भ<strong>.</strong>गी<strong>.</strong>९<strong>.</strong>१०<strong>)</strong> इति। तस्मादब्रह्मात्मकत्वेन कापिलतन्त्रसिद्धा<strong>:</strong> प्रकृत्यादयो निरस्यन्ते। श्वेताश्वतरोपनषदि श्रूयते अजामेकां लोहितशुक्लकृष्णां बह्वी<strong>:</strong> प्रजास्सृजमानां सरूपा<strong>:</strong>। अजो ह्येको जुषमाणोऽनुशेते जहात्येनां भुक्तभोगामजोऽन्य<strong>:</strong> <strong>(</strong>श्वे<strong>.</strong>४<strong>.</strong>५<strong>)</strong> इति।</p>
<p style="text-align: center;">(<strong>अधिकरणाङ्गभूतः संशयः</strong>)</p>
<p style="text-align: center;">तत्र सन्देह<strong>: –</strong> किमस्मिन्मन्त्रे केवला तन्त्रसिद्धा प्रकृतिरभिधीयते<strong>,</strong> उत ब्रह्मात्मिका <strong>–</strong> इति।</p>
<p style="text-align: center;">(<strong>पूर्वः पक्षः</strong>)</p>
<p style="text-align: center;">किं युक्तम्<strong>?</strong> केवलेति। कुत<strong>😕</strong> अजामेकाम् <strong>(</strong>श्वे<strong>.</strong>४<strong>.</strong>५<strong>)</strong><strong>&nbsp; </strong>इत्यस्या<strong>:</strong> प्रकृतेरकार्यत्वश्रवणात्<strong>,</strong> बह्वी<strong>:</strong> प्रजास्सृजमानां सरूपा<strong>:</strong> <strong>(</strong>श्वे<strong>.</strong>४<strong>.</strong>५<strong>)</strong><strong>&nbsp; </strong>इति स्वातन्त्र्येण सरूपाणां बह्वीनां प्रजानां स्रष्टृत्वश्रवणाच्च <strong>–</strong> इति॥</p>
<p style="text-align: center;">(<strong>सिद्धान्तारम्भः, तत्र अब्रह्मात्मकाजाग्राहकाभावः</strong>)</p>
<p style="text-align: center;">एवं प्राप्तेऽभिधीयते <strong>–</strong> चमसवदविशेषात् <strong>–</strong> न जायत इत्यजेत्यजात्वमात्रप्रतिपादनात् तन्त्रसिद्धाब्रह्मात्मकाजाग्रहणे विशेषाप्रतीते<strong>: </strong>। चमसवत् <strong>–</strong> यथा अर्वाग्बिलश्चमस ऊर्ध्वबुध्न<strong>:</strong> <strong>(</strong>बृ<strong>.</strong>४<strong>.</strong>२<strong>.</strong>३<strong>)</strong> इत्यस्मिन्मन्त्रे चमसस्य भक्षणसाधनत्वमात्रं चमसशब्देन प्रतीयत इति न तावन्मात्रेण चमसविशेषप्रतीति<strong>:,</strong> यौगिकशब्दानामर्थप्रकरणादिभिर्विनाऽर्थविशेषनिश्चयायोगात्। तत्र यथेदं तच्छिर<strong>:</strong> एष ह्यर्वाग्बिलश्चमस ऊर्ध्वबुध्न<strong>:</strong> <strong>(</strong>बृ<strong>.</strong>४<strong>.</strong>२<strong>.</strong>३<strong>)</strong> इत्यादिना वाक्यशेषेण शिरसश्चमसत्व-निश्चय<strong>:;</strong> तथाऽत्राप्यर्थप्रकरणादिभिरेवाजा निर्णेतव्या<strong>;</strong> न चात्र तन्त्रसिद्धाजाग्रहणहेतवः अर्थप्रकरणादयो दृश्यन्ते । नचास्यास्स्वातन्त्र्येण स्रष्टृत्वं प्रतीयते<strong>,</strong> बह्वी<strong>:</strong> प्रजास्सृजमानाम् इति स्रष्टृत्वमात्रप्रतीते<strong>:</strong>। अतोऽनेन मन्त्रेण नाब्रह्मात्मिकाऽजाऽभिधीयते॥८॥</p>
<p style="text-align: center;">(<strong>ब्रह्मात्मकाजाग्राहकप्रमाणानि</strong>)</p>
<p style="text-align: center;">ब्रह्मात्मकाजाग्रहण एव विशेषहेतुरस्तीत्याह <strong>–</strong></p>
<p style="text-align: center;">११८<strong>. </strong>ज्योतिरुपक्रमा तु तथाह्यधीयत एके ॥ १<strong>–</strong>४<strong>–</strong>९ ॥</p>
<p style="text-align: center;">तुशब्दोऽवधारणार्थ<strong>:;</strong> ज्योतिरुपक्रमैवैषाऽजा<strong>;</strong> ज्योति<strong>: </strong><strong>– </strong>ब्रह्म<strong>;</strong> तं देवा ज्योतिषां ज्योति<strong>:</strong> <strong>(</strong>बृ<strong>.</strong>६<strong>.</strong>४<strong>.</strong>१६<strong>),</strong> अथ यदत<strong>:</strong> परो दिवो ज्योतिर्दीप्यते <strong>(</strong>छां<strong>.</strong>३<strong>.</strong>१३<strong>.</strong>७<strong>)</strong> इत्यादिश्रुतिप्रसिद्धे<strong>:</strong>। ज्योतिरुपक्रमा ब्रह्मकारणिकेत्यर्थ<strong>:</strong>। तथाह्यधीयत एके <strong>–</strong> हीति हेतौ<strong>,</strong> यस्मादस्या अजाया ब्रह्मकारणकत्वमेके शाखिन<strong>:</strong> तैत्तिरीया अधीयते<strong> –</strong> अणोरणीयान्महतो महीयानात्मा गुहायां निहितोऽस्य जन्तो<strong>:</strong> <strong>(</strong>तै<strong>.</strong>नारा<strong>.</strong>१२<strong>)</strong> इति हृदयगुहायामुपास्यत्वेन सन्निहितं ब्रह्माभिधाय सप्त प्राणा<strong>:</strong> प्रभवन्ति तस्मात् <strong>(</strong>तै<strong>.</strong>ना<strong>)</strong> इत्यादिना सर्वेषां लोकानां ब्रह्मादीनां च तत उत्पत्तिमभिधाय सर्वकारणीभूताऽजा तत उत्पन्नाऽभिधीयते। अजामेकां लोहितशुक्लकृष्णां बह्वीं प्रजां जनयन्तीं सरूपाम्। अजो ह्येको जुषमाणोऽनुशेते जहात्येनां भुक्तभोगामजोऽन्य<strong>:</strong> <strong>(</strong>तै<strong>.</strong>नारा<strong>.</strong>१२<strong>)</strong> इति। सर्वस्य तद्व्यतिरिक्तस्य वस्तुजातस्य तत उत्पत्त्या तदात्मकत्वोपदेशे प्रक्रियमाणेऽभिधीयमानत्वात् प्राणसमुद्रपर्वतादिवदेषाऽप्यजा वह्वीनां सरूपाणां प्रजानां स्रष्ट्री<strong>,</strong> कर्मवश्येनाऽत्मना भुज्यमाना अन्येन विदुषाऽऽत्मना त्यज्यमाना च ब्रह्मण उत्पन्ना<strong>,</strong> ब्रह्मात्मिकाऽवगन्तव्येत्यर्थ<strong>:</strong>। अतो वाक्यशेषाच्चमसविशेषवच्छाखान्तरीयात्<strong>&nbsp; </strong>एतत्सरूपात्प्रत्यभिज्ञायमानार्थाद्वाक्यान्नियमिताऽजा ब्रह्मात्मिकेति निश्चीयते।</p>
<p style="text-align: center;">(<strong>तान्त्रिकाजाग्रहणहेतूनां अभावस्थिरीकरणम्</strong>)</p>
<p style="text-align: center;">इहापि प्रकरणोपक्रमे किं कारणं ब्रह्म <strong>(</strong>श्वे<strong>.</strong>१<strong>.</strong>१<strong>)</strong> इत्यारभ्य ते ध्यानयोगानुगता अपश्यन्देवात्मशक्तिं स्वगुणैर्निरूढाम् <strong>(</strong>श्वे<strong>.</strong>१<strong>.</strong>३<strong>)</strong> इति परब्रह्मशक्तिरूपाया अजाया अवगते<strong>:,</strong> उपरिष्टाच्च अस्मान्मायी सृजते विश्वमेतस्मिंश्चान्यो मायया सन्निरुद्ध<strong>:</strong> <strong>(</strong>श्वे<strong>.</strong>४<strong>.</strong>९<strong>)</strong> मायां तु प्रकृतिं विद्यान्मायिनं तु महेश्वरम् <strong>(</strong>श्वे<strong>.</strong>४<strong>.</strong>१<strong>.</strong>११<strong>)</strong> यो योनिर्योनिमधितिष्ठत्येक<strong>:</strong> <strong>(</strong>श्वे<strong>.</strong>४<strong>.</strong>९<strong>)</strong> इति च तस्या एव प्रतीतेर्नास्मिन्मन्त्रे तन्त्रसिद्धस्वतन्त्र<strong>–</strong>प्रकृतिप्रतिपत्तिगन्ध<strong>:</strong>॥ ९॥</p>
<p style="text-align: center;">(<strong>अजात्व – ज्योतिरुपक्रमात्वयोः विप्रतिषेधशङ्का – निरासौ</strong>)</p>
<p style="text-align: center;">कथं तर्हि ज्योतिरुपक्रमाया लोहितशुक्लकृष्णरूपाया अस्या<strong>:</strong> प्रकृतेरजात्वम्<strong>,</strong> अजाया वा कथं ज्योतिरुपक्रमात्वमित्यत्राह <strong>–</strong></p>
<p style="text-align: center;">११९<strong>. </strong>कल्पनोपदेशाच्च मध्वादिवदविरोध<strong>:</strong> ॥ १<strong>–</strong>४<strong>–</strong>१० ॥</p>
<p style="text-align: center;">प्रसक्ताशङ्कानिवृत्त्यर्थश्चशब्द<strong>:</strong>। अस्या<strong>:</strong> प्रकृतेरजात्वं ज्योतिरुपक्रमात्वं च न विरुध्यते<strong>;</strong> कुत<strong>😕</strong> कल्पनोपदेशात्। कल्पनं <strong>–&nbsp;&nbsp;&nbsp;&nbsp; </strong>प्ति<strong>:</strong> सृष्टि<strong>:;</strong> जगत्सृष्ट्युपदेशादित्यर्थ<strong>:</strong>। यथा सूर्याचन्द्रमसौ धाता यथापूर्वमकल्पयत्<strong>&nbsp; (</strong>तै<strong>.</strong>नारा<strong>.</strong>१<strong>.</strong>१३<strong>)</strong> इति कल्पनं सृष्टि<strong>:</strong>। अत्रापि अस्मान्मायी सृजते विश्वमेतत् <strong>(</strong>श्वे<strong>.</strong>४<strong>.</strong>९<strong>)</strong> इति जगत्सृष्टिरुपदिश्यते। स्वेनाविभक्तादस्मात्सूक्ष्मावस्थात्कारणान्मायी सर्वेश्वरस्सर्वं जगत्सृजतीत्यर्थ<strong>:</strong>। अनेन कल्पनोपदेशेनास्या<strong>:</strong> प्रकृते<strong>:</strong> कार्यकारणरूपेण अवस्थाद्वयान्वयोऽवगम्यते। सा हि प्रलयवेलायां ब्रह्मतापन्ना<strong>&nbsp; </strong>अविभक्तनामरूपा सूक्ष्मरूपेणावतिष्ठते<strong>;</strong> सृष्टिवेलायां तूद्भूतसत्त्वादिगुणा विभक्तनामरूपाऽव्यक्तादिशब्दवाच्या तेजोबन्नादिरूपेण च परिणता लोहितशुक्लकृष्णाकारा चावतिष्ठते। अत<strong>:</strong> कारणावस्थाऽजा<strong>,</strong> कार्यावस्था ज्योतिरुपक्रमेति न विरोध<strong>:</strong>।</p>
<p style="text-align: center;">(<strong>उक्तार्थे मधुविद्यार्थदृष्टान्तीकरणम्</strong>)</p>
<p style="text-align: center;">मध्वादिवत्<strong> – </strong>यथेश्वरेणादित्यस्य कारणावस्थायामेकस्यैवावस्थितस्य कार्यवस्थायां ऋग्यजुस्सामाथर्वप्रतिपाद्यकर्मनिष्पाद्यरसाश्रयतया वस्वादिदेवताभोग्यत्वाय मधुत्वकल्पनं उदयास्तमयकल्पनं च न विरुध्यते। तदुक्तं मधुविद्यायाम् असौ वा आदित्यो देवमधु <strong>(</strong>छां<strong>.</strong>३<strong>.</strong>१<strong>.</strong>१<strong>)</strong> इत्यारभ्य अथ तत ऊर्ध्वं उदेत्य नैवोदेता नास्तमेतैकल एव मध्ये स्थाता <strong>(</strong>छा<strong>.</strong>३<strong>.</strong>११<strong>.</strong>१<strong>)</strong> इत्यन्तेन। एकल<strong>:</strong> एकस्वभाव<strong>:</strong>। अतोऽनेन मन्त्रेण ब्रह्मात्मिकाऽजैवाभिधीयते<strong>,</strong> न कापिलतन्त्रसिद्धेति<strong>&nbsp; </strong>सिद्धम्॥</p>
<p style="text-align: center;">(<strong>एतन्मन्त्रोक्ताजास्वरूपे परमतोल्लेखो निरासश्च</strong>)</p>
<p style="text-align: center;">अन्ये त्वस्मिन्मन्त्रे तेजोबन्नलक्षणाऽजैकाऽभिधीयत इति ब्रुवते। ते प्रष्टव्या<strong>:</strong> किं तेजोबन्नान्येव तेजोबन्नात्मिकाऽजैका उत तेजोबन्नरूपं ब्रह्मैव<strong>;</strong> किं वा तेजोबन्नकारणभूता काचित्<strong> –</strong> इति। प्रथमे कल्पे तेजोबन्नानामनेकत्वात् अजामेकाम् इति विरुध्यते। न च वाच्यं तेजोबन्नानामनेकत्वेऽपि त्रिवृत्करणेनैकतापत्तिरिति। त्रिवृत्करणेऽपि बहुत्वानपगमात्<strong>,</strong> इमास्तिस्रो देवता<strong>:</strong> <strong>(</strong>छा<strong>.</strong>६<strong>.</strong>३<strong>.</strong>२<strong>)</strong> तासां त्रिवृतं त्रिवृतमेकैकां करवाणि <strong>(</strong>छा<strong>.</strong>६<strong>.</strong>३<strong>.</strong>३<strong>)</strong> इति प्रत्येकं त्रिवृत्करणोपदेशात्। द्वितीय<strong>:</strong> कल्पो विकल्प्य<strong>:</strong> किं तेजोबन्नरूपेण विकृतं ब्रह्मैवाजैका<strong>;</strong> किंवा स्वरूपेणावस्थितमविकृतमिति। प्रथम<strong>:</strong> कल्पो बहुत्वानपायादेव निरस्त<strong>:</strong>। द्वितीयेऽपि लोहितशुक्लकृष्णाम् <strong>(</strong>श्वेत<strong>.</strong>४<strong>.</strong>५<strong>)</strong> इति विरुध्यते। स्वरूपेणावस्थितं ब्रह्म तेजोबन्नलक्षणमिति वक्तुमपि न शक्यते । तृतीये कल्पेऽप्यजाशब्देन तेजोबन्नानि निर्दिश्य तैस्तत्कारणावस्था उपस्थापनीया इत्यास्थेयम्। ततो वरमजाशब्देन तेजोबन्नकारणावस्थाया<strong>:</strong> श्रुतिसिद्धाया एवाभिधानम्।</p>
<p style="text-align: center;">(<strong>अजाशब्दस्य छागार्थगत्वाभिप्राये अनौचित्यम्</strong>)</p>
<p style="text-align: center;">यत्पुनरस्या<strong>:</strong> प्रकृतेरजाशब्देन च्छागत्वपरिकल्पनमुपदिश्यत इति<strong>;</strong> तदप्यसङ्गतम्<strong>,</strong> निष्प्रयोजनत्वात्। यथा आत्मानं रथिनं विद्धि <strong>(</strong>कठ<strong>.</strong>१<strong>.</strong>३<strong>.</strong>३<strong>)</strong> इत्यादिषु ब्रह्मप्राप्त्युपायताख्यापनाय शरीरादिषु रथादिरूपणं क्रियते<strong>;</strong> यथा चादित्ये वस्वादीनां भोग्यत्वख्यापनाय मधुत्वकल्पनं क्रियते<strong>;</strong> तद्वदस्यां प्रकृतौ च्छागत्वपरिकल्पनं क्वोपयुज्यते<strong>;</strong> न केवलमुपयोगाभाव एव<strong>,</strong> विरोधश्च<strong>;</strong> कृत्स्नजगत्कारणभूताया<strong>:</strong> स्वस्मिन्ननादिकालसम्बद्धानां सर्वेषामेव चेतनानां निखिलसुखदु<strong>:</strong>खोपभोग अपवर्गसाधनभूताया<strong>:</strong> अचेतनाया<strong>:</strong> अत्यल्पप्रजासर्गकरागन्तुकसङ्गमचेतनविशेषैकरूपात्यल्पप्रयोजन<strong>–</strong>साधनस्वपरित्यागहेतुभूतस्वसम्बन्धिपरित्यागसमर्थचेतनविशेषरूपच्छागस्वभावख्यापनाय तद्रूपत्वकल्पनं विरुद्धमेव।</p>
<p style="text-align: center;">(<strong>एकमन्त्रगतयोः द्वयोरजपदयोः अर्थवैरूप्यविरोधः</strong>)</p>
<p style="text-align: center;">अजामेकाम् <strong>(</strong>श्वे<strong>.</strong>४<strong>.</strong>५<strong>),</strong> अजो ह्येक<strong>:</strong> <strong>(</strong>श्वे<strong>.</strong>४<strong>.</strong>५<strong>),</strong> अजोऽन्य<strong>:</strong> <strong>(</strong>श्वे<strong>.</strong>४<strong>.</strong>५<strong>)</strong> इत्यत्राजाशब्दस्य विरूपार्थकल्पनं च न शोभनम्। सर्वत्र च्छागत्वं परिकल्प्यत इति चेत् जहात्येनां भुक्तभोगामजोऽन्य<strong>:</strong> <strong>(</strong>श्वे<strong>.</strong>४<strong>.</strong>५<strong>)</strong> इति विदुष आत्यन्तिकप्रकृतिपरित्यागं कुर्वतोऽनेन वाऽन्येन वा पुनरपि सम्बन्धयोग्यच्छागत्वपरिकल्पनं अत्यन्तविरुद्धम्॥ १०॥</p>
<p style="text-align: center;"><strong>इति</strong> <strong>श्रीशारीरकमीमांसाभाष्ये</strong> <strong>चमसाधिकरणम्॥२॥</strong></p>
		</div>