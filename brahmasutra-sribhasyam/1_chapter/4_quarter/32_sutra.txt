<div class="elementor-widget-container">
			<p style="text-align: center;"><strong>श्रीशारीरकमीमांसाभाष्ये</strong> <strong>जगद्वाचित्वाधिकरणम्</strong> <strong>॥</strong> <strong>५</strong> <strong>॥</strong></p>
<p style="text-align: center;">(<strong>अधिकरणार्थः – जगत् परब्रह्मकारणकमेव, न पुरुषपदवाच्यजीवकारणकम्</strong>)</p>
<p style="text-align: center;">(<strong>बालाकिविद्या कौ.उ. 4</strong>)</p>
<p style="text-align: center;">१२५<strong>. </strong>जगद्वाचित्वात् ॥ १<strong>–</strong>४<strong>–</strong>१६ ॥</p>
<p style="text-align: center;">(<strong>सङ्गतिप्रदर्शनम्</strong>)</p>
<p style="text-align: center;"><strong>(</strong>वेदान्तवाक्येषु चेतनकारणत्वबोधेऽपि जीवपरत्वेन निर्वाह्यत्वशङ्का<strong>)</strong></p>
<p style="text-align: center;">पुनरपि साङ्ख्य<strong>:</strong> प्रत्यवतिष्ठते यद्यपि वेदान्तवाक्यानि चेतनं जगत्कारणत्वेन प्रतिपादयन्ति<strong>,</strong> तथापि तन्त्रसिद्धप्रधानपुरुषातिरिक्तं वस्तु जगत्कारणं वेद्यतया न तेभ्य<strong>:</strong> प्रतीयते। तथाहि भोक्तारमेव पुरुषं कारणं वेद्यतयाऽधीयते कौषीतकिनो बालाक्यजातशत्रुसंवादे ब्रह्म ते ब्रवाणि <strong>(</strong>कौषी<strong>.</strong>४<strong>.</strong>१८<strong>)</strong> इत्युपक्रम्य यो वै बालाक एतेषां पुरुषाणां कर्ता यस्य वैतत्कर्म स वै वेदितव्य<strong>:</strong><strong>&nbsp; </strong><strong>(</strong>कौषी<strong>.</strong>४<strong>.</strong>१८<strong>)</strong> इति ।</p>
<p style="text-align: center;">(<strong>पूर्वपक्षः</strong>)</p>
<p style="text-align: center;">(<strong>तत्र क्षेत्रज्ञस्यैव वेदितव्यतोक्तिः</strong>)</p>
<p style="text-align: center;">उपक्रमे वक्तव्यतया बालाकिनोपक्षिप्तं ब्रह्माजानते तस्मा एवाजातशत्रुणा स वै वेदितव्य<strong>:</strong> <strong>(</strong>कौषी<strong>.</strong>४<strong>.</strong>१८<strong>)</strong> इति ब्रह्मोपदिश्यते। यस्य वैतत्कर्म <strong>(</strong>कौषी<strong>.</strong>४<strong>.</strong>१८<strong>)</strong> इति कर्मसम्बन्धात्प्रकृत्यध्यक्षो भोक्ता पुरुषो वेदितव्यतयोपदिष्टं ब्रह्मेति निश्चीयते<strong>,</strong> नार्थान्तरम्<strong>,</strong> तस्य कर्मसम्बन्धानभ्युपगमात्। कर्म च पुण्यापुण्यलक्षणं क्षेत्रज्ञस्यैव सम्भवति।</p>
<p style="text-align: center;">(<strong>क्षेत्रज्ञेतरस्य वेदितव्यत्वोक्तिशङका</strong>)</p>
<p style="text-align: center;">न च वाच्यम् <strong>–</strong> क्रियत इति कर्मेति व्युत्पत्त्या प्रत्त्यक्षादिप्रमाणोपस्थापितं जगदेतत्कर्मेति निर्दिश्यते<strong>,</strong> यस्यैतत्कृत्स्नं जगत्कर्म<strong>,</strong> स वेदितव्य इति क्षेत्रज्ञादर्थान्तरमेव प्रतीयते<strong> –</strong> इति<strong>;</strong></p>
<p style="text-align: center;">(<strong>क्षेत्रज्ञेतरस्य वेदितव्यत्वोक्तिशङ्का</strong>)</p>
<p style="text-align: center;">यो वै बालाके एतेषां पुरुषाणां कर्ता यस्य वैतत्कर्म <strong>(</strong>कौषी<strong>.</strong>४<strong>.</strong>१८<strong>)</strong> इति पृथङ्निर्देशवैयर्थ्यात्<strong>,</strong> कर्मशब्दस्य च लोकवेदयो<strong>:</strong> पुण्यपापरूप एव कर्मणि प्रसिद्धे<strong>:</strong>।</p>
<p style="text-align: center;">(<strong>जीवे सर्वकर्तृत्वोपपत्तिः</strong>)</p>
<p style="text-align: center;">तत्तद्भोक्तृकर्मनिमित्तत्वाज्जगदुत्पत्तेरेतेषां पुरुषाणां कर्तेति च भोक्तुरेवोपपद्यते। तदयमर्थ<strong>:</strong> <strong>–</strong> एतेषामादित्यमण्डलाद्यधिकरणानां क्षेत्रज्ञभोग्यभोगोपकरणभूतानां पुरुषाणां य<strong>:</strong> कारणभूत<strong>:,</strong> एतत्कारणभावहेतुभूतं पुण्यापुण्यलक्षणं च कर्म यस्य<strong>,</strong> स वेदितव्य<strong>:</strong> <strong>–</strong> तत्स्वरूपं प्रकृतेर्विविक्तं वेदितव्यम् इति ।</p>
<p style="text-align: center;">(<strong>जीवत्वस्य प्रकारान्तरेणोपपत्तिः</strong>)</p>
<p style="text-align: center;">तथोत्तरत्र तौ ह सुप्तं पुरुषमीयतु<strong>:</strong> तं यष्टिना चिक्षेप <strong>(</strong>कौषी<strong>.</strong>४<strong>.</strong>१८<strong>)</strong> इति सुप्तपुरुषगमन-यष्टिघातोत्थापनादीनि च भोक्तृप्रतिपादन एव लिङ्गानि। तथोपरिष्टादपि भोक्तैव प्रतिपाद्यते तद्यथा श्रेष्ठी स्वैर्भुङ्क्ते यथा वा स्वाश्श्रेष्ठिनं भुञ्जन्त्येवमेवैष प्रज्ञात्मैतैरात्मभिर्भुङ्क्ते एवमेवैत आत्मान एनं भुञ्जन्ति <strong>(</strong>कौषी<strong>.</strong>४<strong>.</strong>२०<strong>)</strong> इति। तथा क्वैष एतद्बालके<strong>&nbsp; </strong>पुरुषोऽशयिष्ट क्व वा एतदभूत्कुत एतदायात् <strong>(</strong>कौषी<strong>.</strong>४<strong>–</strong>१८<strong>)</strong> इति पृष्टमर्थमजानते तस्मै स्वयमेवाजातशत्रुरुवाच हिता नाम नाड्यस्तासु तदा भवति यदा सुप्तस्स्वप्नं न कथंचन पश्यत्यथास्मिन्प्राण एवैकधा भवति तदैनं वाक्सर्वैर्नामभिस्सहाप्येति मनस्सर्वैर्ध्यानैस्सहाप्येति स यदा प्रतिबुध्यते यथाग्नेर्ज्वलतस्सर्वा दिशो विस्फुलिङ्गा विप्रतिष्ठेरन्नेवमेवैतस्मादात्मन<strong>:</strong> प्राणा यथायतनं विप्रतिष्ठन्ते प्राणेभ्यो देवा देवेभ्यो लोका<strong>:</strong> <strong>(</strong>कौषी<strong>.</strong>४<strong>.</strong>१९<strong>)</strong> इति सुषुप्त्याधारतया स्वप्नसुषुप्तिजागरितावस्थासु वर्तमानं वागादिकरणाप्ययोद्गमस्थानमेव जीवात्मानं अथास्मिन् प्राण एवैकधा भवति <strong>(</strong>कौषी<strong>.</strong>४<strong>.</strong>१९<strong>)</strong> इत्युक्तवान्।<strong>&nbsp; </strong>अस्मिन् जीवात्मनि प्राणभृत्त्वनिबन्धनोऽयं प्राणशब्द<strong>:</strong> स यदा प्रतिबुध्यते <strong>(</strong>कौषी<strong>.</strong>४<strong>.</strong>१९<strong>)</strong> इति प्राणशब्दनिर्दिष्टस्य प्रबोधश्रवणात् मुख्यप्राणस्येश्वरस्य च सुषुप्तिप्रबोधयोरसम्भवात्। अथवा अस्मिन्प्राणे <strong>(</strong>कौषी<strong>.</strong>४<strong>.</strong>१९<strong>)</strong> इति व्यधिकरणे सप्तम्यौ<strong>,</strong><strong>&nbsp; </strong>अस्मिन्नात्मनि वर्तमाने प्राण एवैकधा भवति वागादिकरणग्राम इति। प्राणशब्दस्य मुख्यप्राणपरत्वेऽपि जीव एवास्मिन्प्रकरणे प्रतिपाद्यते<strong>,</strong> स्वत<strong>:</strong> प्राणस्य जीवोपकरणत्वात्।</p>
<p style="text-align: center;">(<strong>पूर्वपक्षोपसंहारः</strong>)</p>
<p style="text-align: center;">अतो वक्तव्यतयोपक्रान्तं ब्रह्म पुरुष एवेति तद्व्यतिरिक्तेश्वरासिद्धि<strong>:</strong>। कारणगताश्चेक्षणादयश्चेतनधर्मा<strong>&nbsp; </strong>अस्मिन्नेवोपपद्यन्त इत्येतदधिष्ठितं प्रधानमेव जगत्कारणम्॥</p>
<p style="text-align: center;">(<strong>सिद्धान्तारम्भः</strong>)</p>
<p style="text-align: center;"><strong>(</strong>एतत्संवादप्रतिपाद्यता पुरुषोत्तमस्यैव, न जीवस्य<strong>)</strong></p>
<p style="text-align: center;">इति प्राप्ते प्रचक्ष्महे <strong>–</strong> जगद्वाचित्वात् <strong>–</strong> अत्र पुण्यापुण्यपरवश<strong>:</strong> क्षुद्र<strong>:</strong> क्षेत्रज्ञस्स्वस्मिन्<strong>,</strong> प्रकृतिधर्माध्यासेन तत्परिणामहेतुभूत<strong>:</strong> पुरुषो नाभिधीयते<strong>;</strong> अपितु निरस्तसमस्ताविद्यादि<strong>–</strong>दोषगन्ध<strong>: </strong>अनवधिकातिशयासङ्ख्येयकल्याणगुणनिधिर्निखिलजगदेककारणभूत<strong>:</strong> पुरुषोत्तमोऽभिधीयते।</p>
<p style="text-align: center;">(<strong>सौत्रहेतुवाचकशब्दार्थविवरणम्</strong>)</p>
<p style="text-align: center;">कुत<strong>😕</strong> यस्य वैतत्कर्म <strong>(</strong>कौषी<strong>.</strong>४<strong>.</strong>१८<strong>)</strong> इत्यत्रैतच्छब्दान्वितस्य कर्मशब्दस्य परमपुरुषकार्यभूतजगद्वाचित्वात्। एतच्छब्दो ह्यर्थप्रकरणादिभिरसङ्कुचित<strong>– </strong>वृत्तिरविशेषेण प्रत्यक्षादिप्रमाणोपस्थापितनिखिलचिदचिन्मिश्रजगद्विषय<strong>:</strong>।</p>
<p style="text-align: center;">(<strong>पुण्यापुण्ययोः क्रियासामान्यस्य वा कर्मपदावाच्यत्वम्</strong>)</p>
<p style="text-align: center;">न च पुण्यापुण्यलक्षणं कर्मात्र कर्मशब्दाभिधेयं ब्रह्म ते ब्रवाणि <strong>(</strong>कौषी<strong>.</strong>४<strong>.</strong>१८<strong>)</strong> इत्युपक्रम्य ब्रह्मत्वेन बालाकिना निर्दिष्टानामादित्यमण्डलाद्यधिकरणानां पुरुषाणामब्रह्मत्वेन मृषा वै खलु मा संवादयिष्ठा<strong>:</strong> <strong>(</strong>कौषी<strong>.</strong>४<strong>.</strong>१८<strong>)</strong> इति तमब्रह्मवादिनमपोद्य तेनाविदितब्रह्मज्ञानायाजातशत्रुणेदं वाक्यमवतारितं यो वै बालाके <strong>(</strong>कौषी<strong>.</strong>४<strong>.</strong>१७<strong>)</strong> इत्यादि। पुण्यापुण्यलक्षणकर्मसम्बन्धिन आदित्याद्यधिकरणास्तत्सजातीयाश्च पुरुषास्तेनैव विदिता इति तदविदितपुरुषविशेषज्ञापनपरोऽयं कर्मशब्दो न पुण्यापुण्यमात्रवाची<strong>; </strong>कर्ममात्रवाची वा<strong>;</strong> अपि तु कृत्स्नस्य जगत<strong>:</strong> कार्यत्ववाची। एवमेव खल्वविदितोऽर्थ उपदिष्टो भवति।</p>
<p style="text-align: center;">(<strong>पुरुषस्य चेतनाख्यस्य वेदितव्यत्वोपदेशानौचित्यम्</strong>)</p>
<p style="text-align: center;">पुरुषस्य कर्मसम्बन्धोपलक्षितस्वाभाविकस्वरूपस्याज्ञातस्य वेदितव्यत्वोपदेशे च लक्षणा<strong>,</strong> कर्मसम्बन्धमात्रस्यैव वेदितव्यस्वरूपलक्षणत्वाद्यस्य कर्म च वेदितव्य इत्येतावतैव<strong>&nbsp; </strong>तत्सिद्धे<strong>;,</strong> यस्य वैतत्कर्म <strong>(</strong>कौषी<strong>.</strong>४<strong>.</strong>१८<strong>)</strong> इत्येतच्छब्दवैयर्थ्यं च।</p>
<p style="text-align: center;">(<strong>मिथः कर्तृत्व-कर्मत्वयोः पृथङ्निर्देशाशयः</strong>)</p>
<p style="text-align: center;">य एतेषां कर्त्ता यस्य वैतत्कर्म <strong>(</strong>कौषी<strong>.</strong>४<strong>.</strong>१८<strong>)</strong> इति पृथङ्निर्देशस्य चायमभिप्राय<strong>: –</strong> ये त्वया ब्रह्मत्वेन निर्दिष्टा<strong>:</strong> पुरुषा<strong>: </strong>तेषां य<strong>:</strong> कर्त्ता<strong>,</strong> ते यत्कार्यभूता<strong>:,</strong> किं विशिष्याभिधीयते<strong>,</strong> कृत्स्नं जगद्यस्य कार्यम्<strong>,</strong> उत्कृष्टा अपकृष्टाश्चेतना अचेतनाश्च सर्वे पदार्था यत्कार्यत्वे तुल्या<strong>:,</strong> स परमकारणभूत<strong>:</strong> पुरुषोत्तमो वेदितव्य<strong>:</strong> <strong>–</strong> इति।</p>
<p style="text-align: center;">(<strong>जीवीयकर्मणां जगत्स्रष्टौ हेतुत्वेऽपि न वेदितव्यता जीवस्य</strong>)</p>
<p style="text-align: center;">जगदुत्पत्तेर्जीवकर्मनिबन्धनत्वेऽपि न जीवस्स्वभोग्यभोगोपकरणादे<strong>: </strong>स्वयमुत्पादक<strong>:,</strong><strong>&nbsp; </strong>अपि तु स्वकर्मानुगुण्येनेश्वरसृष्टं सर्वं भुङ्क्ते<strong>;</strong> अतो न तस्य पुरुषान्प्रति कृर्तृत्वमुपपद्यते। अतस्सर्ववेदान्तेषु परमकारणतया प्रसिद्धं परं ब्रह्मैवात्र वेदितव्यतयोपदिश्यते ॥ १६॥</p>
<p style="text-align: center;">१२६<strong>. </strong>जीवमुख्यप्राणलिङ्गान्नेति चेत्तद्व्याख्यातम् ॥ १<strong>–</strong>४<strong>–</strong>१७ ॥</p>
<p style="text-align: center;">(<strong>उपरितनवाक्यगतहेतोः जीवादिसाधकत्वशङ्कापरिहारौ</strong>)</p>
<p style="text-align: center;">अथ यदुक्तम् <strong>–</strong> जीवलिङ्गान्मुख्यप्राणसंङ्कीर्तनाच्च <strong>–</strong> लिङ्गात् भोक्तैवास्मिन्प्रकरणे प्रतिपाद्यते<strong>,</strong> न परमात्मा <strong>–</strong> इति<strong>;</strong> तद्व्याख्यातम् <strong>–</strong> तस्य निर्वाह<strong>:</strong> प्रतर्दनविद्यायामभिहित<strong>:</strong>।</p>
<p style="text-align: center;">(<strong>प्रतर्दनविद्यास्थपरिहारस्य अतिदेष्टव्यांशस्य च विवरणम्</strong>)</p>
<p style="text-align: center;">एतदुक्तं भवति <strong>–</strong> यत्रोपक्रमोपसंहारपर्यालोचनया ब्रह्मपरं वाक्यमिति निश्चितम्<strong>,</strong> तत्रान्यलिङ्गानि तदनुरोधेन वर्णनीयानीति तत्र प्रतिपादितम्। अत्राप्युपक्रमे ब्रह्म ते ब्रवाणि <strong>(</strong>कौषी<strong>.</strong>४<strong>.</strong>१८<strong>)</strong> इति ब्रह्मोपक्षिप्तम्<strong>,</strong> मध्ये च यस्य चैतत्कर्म<strong> (</strong>कौषी<strong>.</strong>४<strong>.</strong>१८<strong>)</strong> इति निर्दिष्टं न पुरुषमात्रम्<strong>,</strong><strong>&nbsp; </strong>अपि तु निखिलजगदेककारणं ब्रह्मैवेत्युक्तम्। उपसंहारे च सर्वान्पाप्मनोऽपहत्य सर्वेषां च भूतानां श्रैष्ठ्यं स्वाराज्यमाधिपत्यं पर्येति य एवं वेद <strong>(</strong>कौषी<strong>.</strong>४<strong>–</strong>२०<strong>)</strong> इति ब्रह्मोपासनैकान्तं सर्वपापोपहतिपूर्वकं स्वाराज्यं च फलं श्रुतम्<strong>;</strong> अतोऽस्य वाक्यस्य ब्रह्मपरत्वनिश्चयेन जीवमुख्यप्राणलिङ्गान्यपि तत्परतया वर्णनीयानि <strong>–</strong> इति।</p>
<p style="text-align: center;">(<strong>सविशेषं प्रातर्दनो निर्वाहप्रकारः</strong>)</p>
<p style="text-align: center;">प्रातर्दने ह्युपासात्रैविध्येन जीवमुख्यप्राणलिङ्गानां ब्रह्मपरत्वमुक्तम्<strong>;</strong> अत्रापि अथास्मिन्प्राण एवैकधा भवति <strong>(</strong>कौषी<strong>.</strong>४<strong>.</strong>१९<strong>)</strong> इति सामानाधिकरण्यसम्भवे वैयधिकरण्यसमाश्रयणायोगाद्ब्रह्मण्येव प्राणशब्दप्रयोगनिश्चयेन च प्राणशरीरकब्रह्मोपासनार्थं प्राणसङ्कीर्तनं लिङ्गं युज्यते ॥१७॥</p>
<p style="text-align: center;">जीवलिङ्गानां पुन<strong>:</strong> कथं ब्रह्मपरत्वमित्यत्राह<strong> –</strong></p>
<p style="text-align: center;">(<strong>जैमिनिमतेन उक्तानुपपत्तिपरिहारः</strong>)</p>
<p style="text-align: center;">१२७<strong>. </strong>अन्यार्थं तु जैमिनि<strong>:</strong> प्रश्नव्याख्यानाभ्यामपि चैवमेके ॥ १<strong>–</strong>४<strong>–</strong>१८ ॥</p>
<p style="text-align: center;">तु शब्दः, जीवसङ्कीर्तनेन वाक्यस्य तत्परत्वसम्भावनाव्यावृत्त्यर्थ<strong>:</strong>। अन्यार्थं जीवसङ्कीर्तनं जीवातिरिक्तब्रह्मस्वरूपप्रतिबोधनार्थमिति जैमिनिराचार्यो मन्यते। कुत<strong>😕</strong></p>
<p style="text-align: center;">(<strong>परमात्मज्ञापकप्रश्नोत्तरविधानम्</strong>)</p>
<p style="text-align: center;">प्रश्नव्याख्यानाभ्याम्। प्रश्नस्तावत् तौ ह सुप्तं पुरुषमाजग्मतु<strong>:</strong> <strong>(</strong>कौषी<strong>.</strong>४<strong>.</strong>१८<strong>)</strong> इत्यादिना सुप्तस्य प्रबुद्धप्राणस्यैव प्राणनामभिरामन्त्रणाश्रवणयष्टिघातोत्थापनाभ्यां प्राणादिव्यतिरिक्तं जीवं प्रतिबोध्य पुनर्जीवव्यतिरिक्तब्रह्मप्रतिबोधनपरो दृश्यते क्वैष एतद्बालाके<strong>!</strong> पुरुषोऽशयिष्ट क्व वा एतदभूत्कुत एतदागात् <strong>(</strong>कौषी<strong>.</strong>४<strong>.</strong>१८<strong>)</strong> इति। व्याख्यानमपि यदा सुप्तस्स्वप्नं न कथञ्चन पश्यत्यथास्मिन्प्राण एवैकधा भवति एतस्मादात्मन<strong>:</strong> प्राणा यथायतनं विप्रतिष्ठन्ते प्राणेभ्यो देवा देवेभ्यो लोका<strong>:</strong> <strong>(</strong>कौषी<strong>.</strong>४<strong>.</strong>१९<strong>)</strong> इति जीवादर्थान्तरभूतपरमात्मपरमेव।</p>
<p style="text-align: center;">(<strong>उक्तस्य परमात्मपरत्वस्योपपादनम्</strong>)</p>
<p style="text-align: center;">सुषुप्तस्य हि जीवस्य यत्रोषितस्य जागरितस्वप्नदशासम्बन्धि विचित्रसुखदु<strong>:</strong>खानुभव-कालुष्यविरहेण संप्रसन्नस्य स्वस्थतापत्ति<strong>:,</strong> पुनरप्यस्य यस्माद्भोगाय निष्क्रमणम्<strong>,</strong> सोऽयं परमात्मा। तथाहि</p>
<p style="text-align: center;">(<strong>प्रश्न-व्याख्यानयोः जीवपरतापूर्वपक्ष-तन्निरासौ</strong>)</p>
<p style="text-align: center;">सता सोम्य तदा सम्पन्नो भवति<strong>&nbsp; </strong><strong>(</strong>छा<strong>.</strong>६<strong>.</strong>८<strong>.</strong>१<strong>)</strong> प्राज्ञेनाऽत्मना सम्पिरष्वक्तो न बाह्यं किञ्चन वेद नान्तरम् <strong>(</strong>बृ<strong>.</strong>६<strong>.</strong>३<strong>.</strong>२१<strong>)</strong> इति सुषुप्त्याधारतया प्रसिद्धो जीवादर्थान्तरभूत<strong>:</strong> प्राज्ञ<strong>:</strong> परमात्मा। अत<strong>:</strong> प्रश्नप्रतिवचनाभ्यां जीवसङ्कीर्तनं जीवादर्थान्तरभूतपरमात्मप्रतिपादनार्थमिति निश्चीयते।</p>
<p style="text-align: center;">(<strong>उक्तार्थस्थापकशास्त्रान्तरपाठप्रदर्शनम्</strong>)</p>
<p style="text-align: center;">यदुक्तं प्रश्नव्याख्याने जीवपरे सुषुप्तिस्थानं च नाड्य एव<strong>,</strong> करणग्रामश्च प्राणशब्दनिर्दिष्टे जीव एवैकधा भवति <strong>–</strong> इति<strong>;</strong></p>
<p style="text-align: center;">तदयुक्तम्<strong>,</strong> नाडीनां स्वप्नस्थानत्वात्<strong>,</strong> उक्तरीत्या ब्रह्मण एव सुषुप्तिस्थानत्वाच्च। प्राणशब्दनिर्दिष्टे ब्रह्मण्येव जीवस्य तदुपकरणभूतवागादिकरणग्रामस्य चैकतापत्तिविभागवचनाच्च।</p>
<p style="text-align: center;">(<strong>उक्तार्थस्थापकशास्त्रान्तरपाठप्रदर्शनम्</strong>)</p>
<p style="text-align: center;">अपिचैवमेके <strong>–</strong> वाजसनेयिनोऽस्मिन्नेव बालाक्यजातशत्रुसंवादे सुषुप्ताद्विज्ञानमयाद्भेदेन तदाश्रयभूतं परमात्मानमामनन्ति – य एष विज्ञानमय<strong>:</strong> पुरुष<strong>:</strong> क्वैष तदाऽभूत्कुत एतदागात् <strong>(</strong>बृ<strong>.</strong>४<strong>–</strong>१<strong>–</strong>१६<strong>),</strong> यत्रैष एतत्सुप्तोऽभूद्य एष विज्ञानमय<strong>:</strong> पुरुषस्तदैतेषां प्राणानां विज्ञानेन विज्ञानमादाय य एषोऽन्तर्हादय आकाशस्तस्मिञ्च्छेते <strong>(</strong>बृ<strong>.</strong>४<strong>.</strong>१<strong>.</strong>१७<strong>)</strong> इति। आकाशशब्दश्च परमात्मनि प्रसिद्ध<strong>:</strong> दहरोऽस्मिन्नन्तर आकाश<strong>:</strong> <strong>(</strong>छा<strong>.</strong>८<strong>–</strong>१<strong>–</strong>१<strong>)</strong> इति। अतोऽत्र जीवसङ्कीर्तनं तस्मादर्थान्तरभूतस्य प्राज्ञस्य परस्य ब्रह्मण<strong>:</strong> प्रतिबोधनार्थमित्यवगम्यते।</p>
<p style="text-align: center;">(<strong>अधिकरणार्थोपसंहारः</strong>)</p>
<p style="text-align: center;">तस्मादस्मिन्वाक्ये पुरुषादर्थान्तरभूतस्य निखिलजगत्कारणस्य परस्यैव ब्रह्मणो वेदितव्यतयाऽभिधानान्न तन्त्रसिद्धस्य पुरुषस्य तदधिष्ठितस्य वा प्रधानस्य कारणत्वं क्वचिदपि वेदान्ते प्रतीयत इति स्थितम्॥ १८॥</p>
<p style="text-align: center;"><strong>इति</strong> <strong>श्रीशारीरकमीमांसाभाष्ये</strong> <strong>जगद्वाचित्वाधिकरणम्॥</strong> <strong>५॥</strong></p>
<p style="text-align: center;"><strong>&nbsp;</strong></p>
		</div>