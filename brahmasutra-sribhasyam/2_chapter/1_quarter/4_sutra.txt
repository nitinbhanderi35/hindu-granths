<div class="elementor-widget-container">
			<p style="text-align: center;"><strong>श्रीशारीरकमीमांसाभाष्ये</strong> <strong>शिष्टापरिग्रहाधिकरणम्॥४॥</strong></p>
<p style="text-align: center;"><strong>(</strong><strong>अधिकरणार्थः – वेदापरिगृहीतसर्वक्षप्रतिक्षेपः</strong><strong>)</strong></p>
<p><strong>१५१</strong>. <strong>एतेन</strong> <strong>शिष्टापरिग्रहा</strong> <strong>अपि</strong> <strong>व्याख्याता</strong>: <strong>॥</strong> <strong>२</strong>–<strong>१</strong>–<strong>१३</strong> <strong>॥</strong></p>
<p><strong>(</strong><strong>सूत्रार्थविवरणम्</strong><strong>)</strong></p>
<p>शिष्टा: – परिशिष्टा:, न विद्यते वेदपरिग्रहो येषामित्यपरिग्रहा:; शिष्टाश्चापरिग्रहाश्च शिष्टापरिग्रहा: एतेन वेदापरिगृहीतसाङ्ख्यपक्षक्षपणेन परिशिष्टाश्च वेदापरिगृहीता: कणभक्षाक्षपादक्षपणकभिक्षुपक्षा: क्षपिता वेदितव्या: ॥</p>
<p><strong>(</strong><strong>अधिकाशङ्का-परिहारयोः स्फुटीकरणम्</strong><strong>)</strong></p>
<p>परमाणुकारणवादेऽमीषां सर्वेषां संवादात्कारणवस्तुविषयस्य तर्कस्याप्रतिष्ठितत्वं न शक्यते वक्तुमित्यधिकाशङ्का॥</p>
<p>तावन्मात्रसंवादेऽपि तर्कमूलत्वाविशेषात्परमाणुस्वरूपेऽपि शून्यात्मकत्वाशून्यात्मकत्व-ज्ञानात्मकत्व-अर्थात्मकत्वक्षणिकत्वनित्यत्वैकान्तत्वानेकान्तत्वसत्यासत्यात्मकत्वादि-विसंवाद-दर्शनात् च अप्रतिष्ठितत्वमेवेति परिहार:॥१३॥</p>
<p style="text-align: center;"><strong>इति</strong> <strong>श्रीशारीरकमीमांसाभाष्ये</strong> <strong>शिष्टापरिग्रहाधिकरणम्॥</strong> <strong>४॥</strong></p>
		</div>