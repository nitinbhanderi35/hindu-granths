<div class="elementor-widget-container">
			<p style="text-align: center;"><strong>श्रीशारीरकमीमांसाभाष्ये</strong> <strong>इन्द्रियाधिकरणम्॥७॥</strong></p>
<p style="text-align: center;"><strong>(</strong><strong>अधिकरणार्थः – श्रेष्ठप्राणं विहायैव प्राणानां इन्द्रियरूपता</strong><strong>)</strong></p>
<p><strong>२८३</strong>. <strong>त</strong> <strong>इन्द्रियाणि</strong> <strong>तद्व्यपदेशादन्यत्र</strong> <strong>श्रेष्ठात्</strong> <strong>॥</strong> <strong>२</strong>–<strong>४</strong>–<strong>१५</strong> <strong>॥</strong></p>
<p><strong>(</strong><strong>विचारोपयोगी संशयः</strong><strong>)</strong></p>
<p>किं सर्वे प्राणशब्दनिर्दिष्टा इन्द्रियाणि, उत श्रेष्ठप्राणव्यतिरक्ता एवेति विशये</p>
<p><strong>(</strong><strong>पूर्वपक्षः</strong><strong>)</strong></p>
<p>प्राणशब्दवाच्यत्वात्, करणत्वाच्च सर्व एवेन्द्रियाणि॥</p>
<p><strong>(</strong><strong>सिद्धान्तमुखेन सूत्रार्थविवरणम्</strong><strong>)</strong></p>
<p>इति प्राप्त उच्यते – श्रेष्ठव्यतिरिक्ता एव प्राणा इन्द्रियाणि कुत:? श्रेष्ठादन्येष्वेव प्राणेषु तद्व्यपदेशात् । <strong>इन्द्रियाणि</strong> <strong>दशैकं</strong> <strong>च</strong> <strong>पञ्च</strong> <strong>चेन्द्रियगोचरा</strong>: (भ.गी.१३.५) इत्यादिभिर्हि चक्षुरादिषु समनस्केष्वेव इन्द्रियशब्दो व्यपदिश्यते॥ १५ ॥</p>
<p><strong>(</strong><strong>प्राणे पृथक्श्रवणं इन्द्रियवैलक्षण्यं च उक्तार्थस्थापकम्</strong><strong>)</strong></p>
<p><strong>२८४</strong>. <strong>भेदश्रुतेर्वैलक्षण्याच्च</strong> <strong>॥</strong> <strong>२</strong>–<strong>४</strong>–<strong>१६</strong> <strong>॥</strong></p>
<p><strong>एतस्माज्जायते</strong> <strong>प्राणो</strong> <strong>मनस्सर्वेन्द्रियाणि</strong> <strong>च</strong> (मु.२.१.३) इत्यादिष्विन्द्रियेभ्य: प्राणस्य पृथक्छ्रवणात्प्राणव्यतिरक्तानामेवेन्द्रियत्वमवगम्यते। मनस: पृथक्छ्रवणेऽपि तस्यान्यत्रेन्द्रियान्तर्भाव उक्त: <strong>मनष्षष्ठानीन्द्रियाणि</strong> (भ.गी.१५.७) इत्यादौ। वैलक्षण्यं च चक्षुरादिभ्य: श्रेष्ठप्राणस्योपलभ्यते; सुषुप्तौ हि प्राणस्य वृत्तिरुपलभ्यते, चक्षुरादीनां तु वृत्तिर्नोपलभ्यते। कार्यं च चक्षुर्वागादीनां समनस्कानां ज्ञानकर्मसाधनत्वम्; प्राणस्य तु शरीरेन्द्रियधारणम् ।</p>
<p><strong>(</strong><strong>इन्द्रियाणां प्राणपदव्यपदेश्यत्वे हेतुः</strong><strong>)</strong></p>
<p>प्राणाधीनधारणत्वात्त्विन्द्रियेषु प्राणशब्दव्यपदेश:; तथा च श्रुति: त एतस्यैव सर्वे रूपमभवन् तस्मादेत एतेनाख्यायन्ते इति। रूपमभवन् – शरीरमभवन्, तदधीनप्रवृत्तयोऽभवन्नित्यर्थ:॥१६॥</p>
<p style="text-align: center;"><strong>इति</strong> <strong>श्रीशारीरकमीमांसाभाष्ये</strong> <strong>इन्द्रियाधिकरणम्॥७॥</strong></p>
		</div>