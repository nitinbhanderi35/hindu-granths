<div class="elementor-widget-container">
			<p style="text-align: center;"><strong>श्रीशारीरकमीमांसाभाष्ये</strong> <strong>श्रेष्ठाणुत्वाधिकरणम्॥५॥</strong></p>
<p style="text-align: center;"><strong>(</strong><strong>अधिकरणार्थः – मुख्यप्राणस्याप्यणुत्वमेव, न विभुत्वम्</strong><strong>)</strong></p>
<p><strong>२८०</strong>. <strong>अणुश्च</strong> <strong>॥</strong> <strong>२</strong>–<strong>४</strong>–<strong>१२</strong> <strong>॥</strong></p>
<p>अणुश्चायम्, पूर्ववदुत्क्रान्त्यादिश्रवणात् <strong>तमुत्क्रामन्तं</strong> <strong>प्राणोऽनूत्क्रामति</strong> (बृ.३.५.३) इत्यादिषु। अधिकाशङ्का तु <strong>सम</strong> <strong>एभिस्त्रिभिर्लोकैस्समोऽनेन</strong> <strong>सर्वेण</strong> (बृ.३.३.२२) प्राणे सर्वं प्रतिष्ठितम्, सर्वं हीदं प्राणेनावृतम् &nbsp;इत्यादिश्रवणात् महापरिमाण इति॥१२॥</p>
<p>परिहारस्तु – उत्क्रान्त्यादिश्रवणात्परिच्छिन्नत्वे निश्चिते सर्वस्य प्राणिजातस्य प्राणायत्तस्थितित्वेन वैभववादोपपत्ति: – इति॥१२॥</p>
<p style="text-align: center;"><strong>इति</strong> <strong>श्रीशारीरकमीमांसाभाष्ये</strong> <strong>श्रेष्ठाणुत्वाधिकरणम्॥</strong> <strong>५॥</strong></p>
		</div>