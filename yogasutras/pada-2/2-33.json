{
  "results": [
    {
      "book": "YogaSutras",
      "id": "64008",
      "key": "2-33",
      "order": 84,
      "tags": [
        "Pada 2",
        "Sutra 33"
      ],
      "text": "वितर्कबाधने प्रतिपक्षभावनम् ॥ २-३३ ॥"
    }
  ],
  "related": [
    {
      "book": "YS_Com_YogaChandrika",
      "id": "66734",
      "key": "2-33",
      "order": 233,
      "tags": [
        "2-33",
        "Pada 2",
        "Sutra 33",
        "Yoga Sutra Commentary"
      ],
      "text": "\nवितर्कबाधने प्रतिपक्षभावनम् ॥ ३३ ॥\nकथमेषां योगाङ्गत्वमित्याह वितर्केति। वक्ष्यमाणवितर्कादिप्रतिपक्षभावने सति योगः सुकरो भवति एते वितर्कादयो बाधकाः ॥ ३३ ॥\n"
    },
    {
      "book": "YS_Com_YogaSudhakara",
      "id": "66593",
      "key": "2-33",
      "order": 233,
      "tags": [
        "2-33",
        "Pada 2",
        "Sutra 33",
        "Yoga Sutra Commentary"
      ],
      "text": "\nननु सति परिपन्थिनि जाग्रति, कथं यमादिसिद्धिरित्यत आह –\nवितर्कबाधने प्रतिपक्षभावनम् ॥ ३३ ॥\nएतेषां यमनियमादीनां वितर्कैर्हिंसादिसंकल्पैः ’हनिष्याम्येनम्’ ’अनृतं वदिष्यामि’ ’परस्वमादास्ये’ इत्यादिभिर्बाधने प्राप्ते सति, यमादिपरो योगी ’संसाराङ्गारेष्वहं तप्यमानो यमादिकं शरणमुपगतो हिंसादिकमत्यजम्; पुनस्तदाददानः कौलेयकेन वान्ताशिना समः’ इत्यनेन प्रकारेण वितर्कप्रतिपक्षान्भावयेदित्यर्थः ॥ ३३ ॥\n"
    },
    {
      "book": "YS_Com_Vritti",
      "id": "66317",
      "key": "2-33",
      "order": 233,
      "tags": [
        "2-33",
        "Pada 2",
        "Sutra 33",
        "Yoga Sutra Commentary"
      ],
      "text": "\nएतेषु यमनियमेष्वभ्यस्यमानेषु प्राप्तविघ्नानां निवृत्त्युपायमाह –\nवितर्कबाधने प्रतिपक्षभावनम् ॥ ३३ ॥\nवक्ष्यमाणैर्वितर्कैर्यमादीनां बाधने क्रियमाणे वक्ष्यमाणप्रतिपक्षभावनं कार्यमित्यर्थः ॥ ३३ ॥\n"
    },
    {
      "book": "YS_Com_SutrarthaBodhini",
      "id": "66195",
      "key": "2-33",
      "order": 233,
      "tags": [
        "2-33",
        "Pada 2",
        "Sutra 33",
        "Yoga Sutra Commentary"
      ],
      "text": "\nएतेषां यमनियमानां वितर्कैर्हिंसादिविकल्पैर्हनिष्याम्यनृतं वक्ष्यामि परस्वमादास्य इत्यादिभिर्बाधने प्राप्ते सति यमादिपरो ब्राह्मणः प्रतिपक्षभावनं कुर्यादित्यर्थः । तद्भावनं च पूर्वोक्तधर्मांस्त्यक्त्वाऽहं वान्ताशी कुक्कुरतुल्य इत्याकारो वितर्कः । उक्तं च –\nवितर्कबाधने प्रतिपक्षभावनम् ॥ ३३ ॥\nशय्याऽऽसनस्थोऽपि पथि व्रजन् वा स्वस्थः परिक्षीणवितर्कजालः ।\nसंसारबीजक्षयमीक्षमाणः स्यान्नित्यमुक्तोऽमृतभोगभोगी, इति ॥ ३३ ॥\n"
    },
    {
      "book": "YS_Com_SiddhantaChandrika",
      "id": "65982",
      "key": "2-33",
      "order": 233,
      "tags": [
        "2-33",
        "Pada 2",
        "Sutra 33",
        "Yoga Sutra Commentary"
      ],
      "text": "\nएतेषु यमनियमेषु सम्भावितानां वक्ष्यमाणविघ्नानां निवृत्युपायमाह-  \nवितर्कबाधने प्रतिपक्षभावनम्॥३३॥\nवितर्क्यन्ते मिथ्याज्ञानजन्यधारादिवासनाभिरभिमुखीक्रियन्ते इति वितर्काः हिंसादिसंकल्पास्तैरनिष्टसाधनत्वाद्धनिष्याम्येवैनं, कार्यविशेषमनृतमपि वदिष्यमि, अर्थविशेषात् परस्वमप्यपहरिष्यामि, सुखविशेषात् स्त्रियमुपयास्यामि, भोगविशेषाद्यथेष्टभोगसाधनं ग्रहीष्यामीत्यादिभिर्यमादीनां बाधने प्रतिबन्धे प्राप्ते यमादिपरो मुमुक्षुः प्रतिपक्षभावनं विपक्षभावनं हिंसादयोऽज्ञानमूलत्वात् संसारहेतवः। संसारश्च दुःखबहुलः। तथाहि। गर्भवासदुःखं सर्वनिरयतुल्यम्। ततो निःसृतस्य बाल्ये पारतन्त्र्याप्रतीकारादिनिबन्धनं, यौवने चार्थार्जनकाममात्सर्य्यादिनिबन्धनं, वार्द्धके च स्वीयानां स्वतन्त्रतया रोगबाहुल्येनेन्द्रियाद्यपाटवेन च कृतं दुःखं मरणं च महद् दुःखम्। एवं कथञ्चित् सत्कर्मजन्यस्वर्गादावपि परोत्कर्षस्वर्गक्षयादिचिन्ताजन्यं दुःखमापतेदित्येवं दोषचिन्तनं सदा कुर्यादित्यर्थः। एवमसत्कर्मजन्येषु श्रवणदुःसहं महदेव दुःखम्। ततस्तिर्यगादियोनिषु दुःखैकतानेषु श्रवणदुःसहं महदेव दुःखम्। ततस्तिर्यगादियोनिषु दुःखैकतानेषु सुखलेशो दुर्लभ इति दुःखवहुलः संसारो जिहासितः। तद्धानाय च मया हिंसादिबहुलान् धर्मान् विहाय योगः शरणीकृतः। यदि पुनस्ताननुसरामि तदा पुनरादानाद्वान्ताशिश्वतुल्यता स्यात्। अनिवारणीयं संसारदुःखं चापतेदित्येवं दोषचिन्तनं सदा कुर्यादित्यर्थः। इत्थमनुदिनम् वितर्केषु दोषं भावयतो वितर्कजालनिवृत्त्या समाधिलाभेनापरोक्षज्ञानाद्भवत्येव मुक्तिरितिभावः॥३३॥\n"
    },
    {
      "book": "YS_Com_Pradipika",
      "id": "65841",
      "key": "2-33",
      "order": 233,
      "tags": [
        "2-33",
        "Pada 2",
        "Sutra 33",
        "Yoga Sutra Commentary"
      ],
      "text": "\nप्रातिभाद्वा सर्वम् ॥ ३३ ॥\nप्रातिभं स्वप्रतिभोत्थमनौपदेशिकं ज्ञानम्, विवेकजस्य वक्ष्यमाणसार्वज्यस्य पूर्वरूपं यथा सूर्योदयस्य प्रभा पूर्वरूपं तद्वत् । तच्च वक्ष्यमाणलक्षणं, तत्र क्रमाज्जायत इति भाष्यकृतोक्तम् । तस्मात्प्रातिभाद्वा सर्वं पूर्वोक्तमतीतानागतादि सिद्धदर्शनपर्यन्तमन्यद्वा जिज्ञासितं योगी जानाति । पूर्वोक्तात्संयमात्संयमान्तराणि विनापीत्यर्थः ॥ ३२ ॥\n"
    },
    {
      "book": "YS_Com_ManiPrabha",
      "id": "65665",
      "key": "2-33",
      "order": 233,
      "tags": [
        "2-33",
        "Pada 2",
        "Sutra 33",
        "Yoga Sutra Commentary"
      ],
      "text": "\nवितर्कबाधने प्रतिपक्षबावनम् ॥ ( ३३ )\nएतेषां यमनियमानां वितर्कैः हिंसादिसङ्कल्पैः हनिष्याम्येनमपकारिणम्, अनृतं वक्ष्यामि, ’परस्वमादास्ये’ इत्यादिभिर्बाधने प्राप्ते सति यमादिपरो ब्राह्मणः प्रतिपक्षभावनं कुर्यात् धोरेषु संसाराङ्गारेषु पापच्यमानेन मया शरणमुपगताः सर्वभूताभयदानेन यमादिधर्माः । स खल्वहं त्यक्त्वा हिंसादीन् पुनस्तानाददानः तुल्यः (श्ववृत्तेनेति) (शुनेति) ’यथा श्वा वान्ताशी तथा त्यक्तस्य पुनरादाने भवेयम्’ इति वितर्कप्रतिपक्षान् भावयेदित्यर्थः ।।\n"
    },
    {
      "book": "YS_Com_VyasaBhashya",
      "id": "65453",
      "key": "2-33",
      "order": 233,
      "tags": [
        "2-33",
        "Pada 2",
        "Sutra 33",
        "Yoga Sutra Commentary"
      ],
      "text": "\nएतेषां यमनियमानाम् –\nवितर्कबाधने प्रतिपक्षभावनम् ॥ ३३ ॥ \nयदाऽस्य ब्राह्मणस्य हिंसादयो वितर्का जायेरन्हनिष्याम्यहमपकारिणमनृतमपि वक्ष्यामि क्रयमप्यस्य स्वीकरिष्यामि दारेषु चास्य व्यवायी भविष्यामि परिग्रहेषु चास्य स्वामी भविष्यामीति। एवमुन्मार्गप्रवणवितर्कज्वरेणातिदीप्तेन बाध्यमानस्तत्प्रतिपक्षान्भावयेत्। घोरेषु संसाराङ्गारेषु पच्यमानेन मया शरणमुपागतः सर्वभूताभयप्रदानेन योगधर्मः। स खल्वहं त्यक्त्वा वितर्कान्पुनस्तानाददानस्तुल्यः श्ववृत्तेनेति भावयेत्।\nयथा श्वा वान्तावलेही तथा त्यक्तस्य पुनराददान इति मादि सूत्रान्तरेष्वपि योज्यम् ॥ ३३ ॥ \n"
    },
    {
      "book": "YS_Com_RajaMartandaBhashya",
      "id": "65030",
      "key": "2-33",
      "order": 233,
      "tags": [
        "2-33",
        "Pada 2",
        "Sutra 33",
        "Yoga Sutra Commentary"
      ],
      "text": "\nकथमेषां योगाङगत्वमित्यत आह –\nवितर्कबाधने प्रतिपक्षभावनम् ॥ ३३ ॥ \nवितर्क्यंन्त इति वितर्का योगपरिपन्थिनो हिंसादयस्तेषां प्रतिपक्षभावने सति यदा बाधा भवति तदा योगः सुकरो भवतीति भवत्येव यमनियमानां योगाङ्गत्वम्।\n"
    }
  ]
}