{
  "results": [
    {
      "book": "YogaSutras",
      "id": "64083",
      "key": "2-32",
      "order": 83,
      "tags": [
        "Pada 2",
        "Sutra 32"
      ],
      "text": "शौचसंतोषतपःस्वाध्यायेश्वरप्रणिधानानि नियमाः ॥ २-३२ ॥"
    }
  ],
  "related": [
    {
      "book": "YS_Com_YogaChandrika",
      "id": "66756",
      "key": "2-32",
      "order": 232,
      "tags": [
        "2-32",
        "Pada 2",
        "Sutra 32",
        "Yoga Sutra Commentary"
      ],
      "text": "\nशौचसंतोषतपःस्वाध्यायेश्वरप्रणिधानानि नियमाः ॥ ३२ ॥\nशौचेति। शौचं द्विधा मृज्जलादिभिर्बाह्यमान्तरं मैत्र्यादिभिश्चित्तप्रसाधनं, सन्तोषस्तुष्टिः, शेषाः प्राग्व्याख्याताः एते नियमाः ॥ ३२ ॥\n"
    },
    {
      "book": "YS_Com_YogaSudhakara",
      "id": "66522",
      "key": "2-32",
      "order": 232,
      "tags": [
        "2-32",
        "Pada 2",
        "Sutra 32",
        "Yoga Sutra Commentary"
      ],
      "text": "\nअथ नियमानाह –\nशौचसंतोषतपःस्वाध्यायेश्वरप्रणिधानानि नियमाः ॥ ३२ ॥\nजन्महेतून्काम्यधर्मान्निवर्त्य मोक्षहेतौ निष्कामे धर्मे नियमयन्ति प्रेरयन्तीति नियमाः । शौचं मृज्जलाभ्यां बाह्यमलनिवृत्तिः, मैत्र्यादिभावनयान्तरसूयादिमलनिवृत्तिः ।सन्तोषो यथालाभपरितुष्टिः । तपः कायशोषणम् , तदुक्तं योगयाज्ञवल्क्ये – ’ विधिनोक्तेन मार्गेण कृच्छ्रचान्द्रायणादिभिः । शरीरशोषणं प्राहुस्तापसास्तप उत्तमम्’ इति । स्वाध्यायो गायत्रीप्रभृतीनां मन्त्राणामध्ययनम् । ते च मन्त्रा द्विविधा वैदिकास्तान्त्रिकाश्च । वैदिकाः प्रगीताप्रगीतभेदेन द्विविधाः । तान्त्रिकाः स्त्रीपुंनपुंसकभेदेन त्रिविधाः । तदलं मन्त्ररहस्योद्धोषेण । ईश्वरप्रणिधानं नाम अभिहितानामनभिहितानां च सर्वासां क्रियाणां परमेश्वरे फलानपेक्षतया समर्पणम् । तदुक्तम् – ’कामतोऽकामतो वापि यत्करोमि शुभाशुभम् । तत्सर्वं त्वयि विन्यस्य त्वत्प्रयुक्तः करोम्यहम्’ इति । फलाभिसन्धेरुपाघातकत्वमभिहितं महद्भिः – ’अपि प्रयत्नसम्पन्नं कामेनोपहतं तपः । न तुष्टये महेशस्य श्वलीढमिव पायसम् ’ इति । एतानि शौचादीनि पञ्च नियमा इत्यर्थः ॥ ३२ ॥\n"
    },
    {
      "book": "YS_Com_Vritti",
      "id": "66398",
      "key": "2-32",
      "order": 232,
      "tags": [
        "2-32",
        "Pada 2",
        "Sutra 32",
        "Yoga Sutra Commentary"
      ],
      "text": "\nनियमानाह –\nशौचसंतोषतपःस्वाध्यायेश्वरप्रणिधानानि नियमाः ॥ ३२ ॥\nशौचं मृज्जलादिना बाह्यं पञ्चगव्यादिभोजनेन च । आभ्यन्तरं रागद्वेषादिमलक्षालनम् । सन्तोषः संनिहितोपकरणादधिकस्य अनुपादित्सा । तपश्चान्द्रायणादि, क्षुत्तृषेशीतोष्णे स्थानासनरूपद्वन्द्वसहनं, इङ्गितेनापि स्वाभिप्रायाप्रकाशनरूपकाष्ठमौनमवचनरूपाकारमौनादि । स्वाध्यायो मोक्षशास्त्राध्ययनम् । ईश्वरप्रणिधानं परमेश्वरे सर्वकर्मार्पणं तत्पूजनादि च ॥ ३२ ॥\n"
    },
    {
      "book": "YS_Com_SutrarthaBodhini",
      "id": "66270",
      "key": "2-32",
      "order": 232,
      "tags": [
        "2-32",
        "Pada 2",
        "Sutra 32",
        "Yoga Sutra Commentary"
      ],
      "text": "\nनियमानाह –\nशौचसंतोषतपःस्वाध्यायेश्वरप्रणिधानानि नियमाः ॥ ३२ ॥\nस्पष्टम् ॥ ३२ ॥\n\n\n\n\nएतेषां यमनियमानां वितर्कैर्हिंसादिविकल्पैर्हनिष्याम्यनृतं वक्ष्यामि परस्वमादास्य इत्यादिभिर्बाधने प्राप्ते सति यमादिपरो ब्राह्मणः प्रतिपक्षभावनं कुर्यादित्यर्थः । तद्भावनं च पूर्वोक्तधर्मांस्त्यक्त्वाऽहं वान्ताशी कुक्कुरतुल्य इत्याकारो वितर्कः । उक्तं च –\nवितर्कबाधने प्रतिपक्षभावनम् ॥ ३३ ॥\nशय्याऽऽसनस्थोऽपि पथि व्रजन् वा स्वस्थः परिक्षीणवितर्कजालः ।\nसंसारबीजक्षयमीक्षमाणः स्यान्नित्यमुक्तोऽमृतभोगभोगी, इति ॥ ३३ ॥\n\n\nप्रतिपक्षभावनात्मकान् वितर्कान् दर्शयति –\nवितर्का हिंसादयः कृतकारितानुमोदिता लोभक्रोधमोहपूर्वका मृदुमध्याधिमात्रा दुःखाज्ञानानन्तफला इति प्रतिपक्षभावनम् ॥ ३४ ॥\nअत्र प्रतिपक्षभावनं लक्ष्यनिर्देशः । वितर्का इति लक्षणानिर्देशः । वितर्करूपमाह ॥ हिंसादय इति ॥ तत्र हिंसा तावत् कृतकारितानुमोदितभेदेन त्रिधा । तत्राप्येकैका पुनस्त्रिविधेत्याह, क्रोधलोभमोहपूर्वकेत्यनेन ॥ अत्र लोभो मांसचर्मादिः । क्रोधोऽनेनापकृतमित्यादिः । मोहो नाधर्मो भविष्यतीत्यादिरूपेणेत्यऽर्थः । तेऽपि पुनः प्रत्येकं त्रिविधाः, मृदुमध्याधिमात्रा इति । तेषु प्रतिपक्षभावनमाहा । दुःखाज्ञानानन्तफला इति ॥ तत्र शरीराऽर्थे या हिंसा सा लोभपूर्विका । एवं क्रोधमोहावापि शरीराभिमानमुद्दिश्यैवेत्यवगन्तव्यम् । साऽपि, कृता कारिता अनुमोदिता चैव प्रत्येकं त्रिधा संपद्यते । ते पुनः प्रत्येकं मृदुमध्याधिमात्रा इति सप्तविंशतिभेदा भवन्ति । मृदुमध्याधिमात्रा अपि पुनस्त्रेधा भवन्ति ॥ मृदुमृदुः । मध्यमृदुः । तीव्रमृदुः । तथा मृदुमध्यो, मध्यमध्यस्तीव्रमध्यः । तथा मृदुतीव्रो, मध्यतीव्रोऽधिमात्रतीव्र इति । एवमेकाशीतिभेदा हिंसा भवति ॥ सा पुनर्नियमविकल्पसमुच्चयभेदादसंखेया । प्राणभृद्भेदस्यापि अपरिसंख्येयत्वात् । एवमनृतादिष्वपि योज्यम् । ते खल्वमी वितर्का दुःखाऽज्ञानानन्तफलाः । तथाहि । हिंसकस्तावत् प्रथमं वध्यस्य जीवविशेषस्य वीर्यमपाकरोति । ततश्च शस्त्रादिनिपातेनात्यन्तं दुःखयति । ततो जीवितादपि मोचयति। ततःपरस्य वीर्यादिनाशादस्य हिंसकस्यापि कालान्तरे चेतनाचेतनं सर्वं क्षीणवीर्यं भवति । ततो दुःखोत्पातः । ततो मरणानन्तरं महानरकं तिर्यक्प्रेतादियोनिषु दुःखमनुभवतीति प्रतिपक्षभावनमिति सङ्क्षेपः ॥ ३४ ॥\n\n\nएवमहिंसापरस्य योगिनस्तत्कृतैश्वर्यसूचिकाः सिद्धीः क्रमेण आह –\nअहिंसाप्रतिष्ठायां तत्सन्निधा वैरत्यागः ॥ ३५ ॥\nउक्तवितर्केण अहिंसास्थैर्ये तत्संनिधौ वैरत्यागः परस्परं प्राणिनां भवतीत्यर्थः ॥ ३५ ॥\n\n\nसत्यप्रतिष्ठायां क्रियाफलाश्रयत्वम् ॥ ३६ ॥\nसत्यभाषणरूपधर्मप्रतिष्ठायां क्रियाफलाश्रयत्वं, कण्ठताल्वादिरूपक्रियायाः फलस्यामोघवचसः। धार्मिको भूया इत्युक्ते भवति धार्मिकः । यागादिधर्ममननुष्ठायापि स्वर्गं प्राप्नुहीत्युक्ते स्वर्गं प्राप्नोतीत्यादिवाक् सत्या भवतीत्यर्थः ॥ ३६ ॥\n\n\nअस्तेयप्रतिष्ठायां सर्वरत्नोपस्थानम् ॥ ३७ ॥\nसर्वदिग्गतानि सर्वोत्कृष्टानि रत्नादीन्यस्योपस्थितानि भवन्ति ॥ ३७ ॥\n\n\nब्रह्मचर्यप्रतिष्ठायां वीर्यलाभः ॥ ३८ ॥\nसिद्धौ सत्यां निरतिशयं सामर्थ्यं भवति । वीर्यनिरोधो हि ब्रह्मचर्यम् ॥ ३८ ॥\n\n\nअपरिग्रहस्थैर्ये जन्मकथंतासंबोधः ॥ ३९ ॥\nअपरिग्रहस्थैर्ये सति जन्मकथन्ता सम्बोधः । अतीतभाविजन्मनां कथन्ता कथमहमासं पूर्वं, किंस्विदिदं जन्म, कथंस्विदिदं, के वा भविष्यामः, कथं वा भविष्याम इत्येवम्प्रकारेणात्मस्वरूपसंसारस्वरूपवैराग्यपूर्वकदृढतरजिज्ञासा भवति ॥ ३९ ॥\n\n\nउक्ता यमसिद्धयः । अधुना नियमसिद्धय उच्यन्ते –\nशौचात्स्वाङ्गजुगुप्सा परैरसंसर्गः ॥ ४० ॥\nशौचस्वभावस्य पुरुषस्य तदभावे कायाशुद्धिं पश्यतो जुगुप्सा । अशुचिस्वभावे काये नाहङ्कारः कर्त्तव्य इति शौचपरस्य मम कायशुद्ध्यभावात्, किमु प्रमत्तकायशुद्धिविचारेणेति परकीयशरीरासंसर्गो भवतीत्यर्थः ॥ ४० ॥\n\n\nइदानीमन्तःशुद्धिमाह –\nसत्त्वशुद्धिसौमनस्यै​काग्र्येन्द्रियजयात्म​दर्शनयोग्यत्वानि च ॥ ४१ ॥\nशौचादित्यनुवर्त्तते । भवन्तीति शेषः । शुचेः सत्त्वशुद्धिः, ततः सौमनस्यं, तत ऐकाग्र्यं, तत इन्द्रियजयः, ततश्चात्मदर्शनयोग्यत्वं बुद्धिसत्त्वस्य भवतीत्येतच्छौचस्थैर्याद् अधिगम्यत इत्यर्थः ॥ ४१ ॥\n\n\nसंतोषादनुत्तमः सुखलाभः ॥ ४२ ॥\nतृष्णाक्षयसिद्धौ अस्य निष्कामस्य निरतिशयसुखानुभवो भवतीत्यर्थः ॥\nयच्च कामसुखं लोके यच्च दिव्यं महत् सुखम् ।\nतृष्णाक्षयसुखस्यैते नार्हतः षोडशीं कलाम्, इति भारतोक्तेः ॥ ४२ ॥\n\n\nकायेन्द्रियसिद्धिरशुद्धिक्षयात्तपसः ॥ ४३ ॥\nतपसः स्वधर्मकृच्छ्राद्यनुष्ठानेन क्लेशरूपपापक्षयात् कायस्याणिमादिसिद्धिरिन्द्रियाणां सूक्ष्मार्थग्राह्यत्वं चेत्यर्थः ॥ ४३ ॥\n\n\nस्वाध्यायादिष्टदेवतासंप्रयोगः ॥ ४४ ॥\nइष्टमन्त्रादिजपात् स्वेष्टदेवतायाः संप्रयोगः संभाषणानुग्रहादिः सिद्ध्यतीत्यर्थः ॥ ४४ ॥\n\n\nसमाधिसिद्विरीश्वरप्रणिधानात् ॥ ४५ ॥\nसमाधिसिद्धिरीश्वरार्पितसर्वभावस्य भवतीत्यर्थः ॥ ४५ ॥\n\n\nएवं नियमासिद्धीः प्रदर्श्य आसनसिद्धिप्रदर्शनार्थमासनस्वरूपमाह –\nस्थिरसुखमासनम् ॥ ४६ ॥\nनिश्चितं सुखावहं च यत्तदासनमित्यर्थः । आस्यतेऽनेनेति आसनं द्विविधं बाह्यशारीरभेदेन । बाह्यं चैलाजिनकुशोत्तरम् । शारीरं पद्मस्वस्तिकाद्यनेकविधम् ॥ ४६ ॥\n\n\nस्थैर्यासनोपायमाह –\nप्रयत्नशैथिल्यानन्तसमापत्तिभ्याम् ॥ ४७ ॥\nस्वाभाविकः प्रयत्नश्चलत्वादासनविघातकः । तस्योपरमेण आसनं सिद्ध्यति । अनन्ते नागनायके चित्तस्य समापत्त्या देहाऽभिमानाभावेनासनदुःखास्फूर्त्या आसनं सिद्ध्यति ॥ ४७ ॥\n\n\nतत्सिद्धिलिङ्गमाह –\nततो द्वन्द्वानभिघातः ॥ ४८ ॥\nआसनजयाच्छीतोष्णादिभिरताडनं भवति ॥ ४८ ॥\n\n\nसम्प्रत्यासनसाध्यं प्राणायाममाह –\nतस्मिन्सति श्वासप्रश्वासयोर्गतिविच्छेदः प्राणायामः ॥ ४९ ॥\nआसनस्थैर्ये सति बाह्यकोष्ठवाय्वोरन्तर्बहिर्गतिविच्छेदः प्राणायामः इत्यर्थः ॥ ४९ ॥\n\n\nसामान्यलक्षणमुक्त्वा लक्ष्यं प्राणायामं विभजते –\nबाह्याभ्यन्तरस्तम्भवृत्तिर्देशकालसंख्याभिः परिदृष्टो दीर्घसूक्ष्मः ॥ ५० ॥\nप्राणायामश्चतुर्विधः । बाह्यवृत्तिराभ्यन्तरवृत्तिस्तम्भवृत्तिस्तुरीयश्चेति । तत्र कोष्ठ्यस्य वायो रेचनेन बहिर्गतस्य बहिरेव विधारणं बाह्यवृत्तिः । स च रेचको बाह्यवायोः पूरकेणान्तर्गतस्यान्तरधारणम् आभ्यन्तरवृत्तिः । स च पूरकः । रेचकपूरकप्रयत्नं विना प्राणस्य केवलविधारकप्रयत्नेन गतिविच्छेदः स्तम्भवृत्तिः । स च कुम्भकः । त्रिविधोऽयं प्राणायामो देशकालसंख्यादिभिर्दीर्घसूक्ष्मश्चेति परिदृष्टः ॥ ५० ॥\n\n\nतुरीयं प्राणायामं दर्शयति –\nबाह्याभ्यन्तरविषयाक्षेपी चतुर्थः ॥ ५१ ॥\nउक्तो बाह्यो देशो विषयः, आभ्यन्तरविषयो हृदयादिः । तयोराक्षेपः सूक्ष्मदृष्ट्या पर्यालोचनं यस्य पूर्वकालेऽस्ति स चतुर्थस्तम्भवृत्तिः । तस्यापि दीर्घसूक्ष्मत्वं पूर्ववत् । न चाऽस्य कुम्भकान्तर्भावः शङ्कनीयः ॥ ५१ ॥\n\n\nसम्प्रति प्राणायामस्य योगान्तत्वे द्वारभूतफलमाह –\nततः क्षीयते प्रकाशावरणम् ॥ ५२ ॥\n\n\nधारणासु च योग्यता मनसः ॥ ५३ ॥\nप्राणायामाभ्यासाद्बुद्धिसत्त्वस्य पिधानं क्लेशपापरूपं क्षीयते तदुक्तं मनुना – प्राणायामाद्दहेद्दोषानीति ॥ ५२ ॥\nकिञ्च, धारणासु चेति ॥ प्राणायामादावरणक्षये सति मनसः सूक्ष्मलक्ष्यधारणासु च योग्यता भवतीत्यर्थः ॥ ५३ ॥\n\n\nउक्तयमादिभिः संस्कृतचित्तस्य प्रत्याहारो भवतीति मत्वा लक्षयति –\nस्वविषयासंप्रयोगे चितस्वरूपानुकार इवेन्द्रियाणां प्रत्याहारः ॥ ५४ ॥\nशुद्धचित्तस्य स्वरूपानुकारे विषयैरसम्प्रयोगे सति सः । वैराग्याद् विषयेभ्यो वियुज्य तत्त्वभिमुख्ये सतीति यावत् । इन्द्रियाणां यश्चित्तस्य स्वरूपानुकारो विषयत्यागेन तत्त्वाभिमुख्यरूपः । इवशब्दश्चित्तवत्तत्वाभिमुख्यमिन्द्रियाणां तदानीं नास्तीति ज्ञापनार्थः ॥ ५४ ॥\n\n\nप्रत्याहारस्य योगद्वारभूतफलमाह –\nततः परमा वश्यतेन्द्रियाणाम् ॥ ५५ ॥\nततः परेति स्पष्टम् ॥ ५५ ॥\nइति पातञ्जले सांख्यप्रवचने योगशास्त्रे साधननिर्देशो द्वितीयः पादः ॥ २ ॥\n\n"
    },
    {
      "book": "YS_Com_SiddhantaChandrika",
      "id": "65981",
      "key": "2-32",
      "order": 232,
      "tags": [
        "2-32",
        "Pada 2",
        "Sutra 32",
        "Yoga Sutra Commentary"
      ],
      "text": "\nनियमानाह-\nशौचसंतॊषतपःस्वाध्यायेश्वरप्रणिधानानि नियमाः॥३२॥\nशौचसापेक्षः संतोषस्तत्सापेक्षं तपस्तत्सापेक्षः स्वाध्यायस्तत्सापेक्षमीश्वरप्रणिधानानि पञ्चनियमा इत्यर्थः।  तत्र शौचं मलनिरसनम्। तच्च द्विविधं बाह्यमाभ्यन्तरं च। तत्र बाह्यं मृज्जलादिना कायादि मलप्रक्षालनम्। आभ्यन्तरं मैत्र्यादि भावनाभिश्चित्तमलप्रक्षालनम्। तदुक्तमीश्वरगीतयाम्- बाह्यमाभ्यन्तरं शौचं द्विधा प्रोक्तं द्विजोत्तमाः* मृज्जलाभ्यां भवेत् बाह्यं मनःशुद्धिरथान्तरमिति॥संतोषो यदृच्छालाभतस्तुष्टिः। उक्ता तत्रैव। यदृच्छालाभतो नित्यमलं पुंसो भवेदिति* तां निष्ठाम् ऋषयः प्राहुः संतोषं सुखलक्षणमिति। यदृच्छालाभतः अनायाससिद्धिलाभाद्, नित्यं सर्वदा, अलं पूर्णम्। तथा च पूर्णमिति बुद्धिरनुपादित्साहेतुः संतोषः। सत्यामपीच्छायां क्षयादिदोषदर्शनादनुपादानमपरिग्रह इति यमनियमपदार्थयोरसंकरः। अत्र यतमानादिवैराग्यहेतुकस्य मुख्यवैराग्यसाधनस्य मैत्र्यादिभावनारूपस्य गौणचर्यायोगस्यान्तर्भावः॥तपः देवद्विजगुरुपूजादि कृच्छ्रचान्द्रायणादि प्रागुक्तम्॥स्वाध्यायः उपनिषदाद्यावृत्तिः प्रागुक्ता, प्रणवजपतदर्थभावनरूपस्येश्वरप्रणिधानस्यहेतुः। वेदान्तोपनिषद् ब्रह्म जपेद्यच्चाधिदैविकम्* अन्यानि च पवित्राणि विधिदृष्टानि शक्तितः* अभ्यस्याब्दत्रयं जप्यं शुद्धिकामो जितेन्द्रियः* संनियम्येन्द्रियग्रामं ततः प्रणवमभ्यसेदिति शौनकोक्तेः। तत्रानयोः क्रियायोगस्यान्तर्भावः। ईश्वरप्रणिधानं संसारमोचकस्येश्वरप्रसादस्यानुकूलो व्यापारो मोक्षमन्त्रजपतदर्थभावनादिः। अतो ब्रह्मयोगशिवयोगमन्त्रयोगज्ञानयोगाद्वैतयोगभक्तियोगानामन्तर्भावोऽत्र मोक्षसाधननियमे ज्ञातव्यः। एतादृशनियमे महाव्रतत्वं पूर्वोक्तमनुषञ्जनीयम्। कण्ठरवेणानुक्तिस्तु क्रियायोगे तदभावज्ञापनाय। तस्य प्रतिनियतदेशकालाद्यनवच्छिन्नतया सार्वभौमत्वासम्भवात्। अत एवास्यैवानावश्यकत्वमुक्तं श्रीभागवतादौ। यमानभीक्ष्णं सेवेत नियमान्मत्परः क्वचिदिति। मत्पर इत्यनेन तु भक्तियोगज्ञानयोगादीनां सार्वभौमत्वेन महाव्रतत्वादावश्यकत्वमेवेति ज्ञापितम्। तदुक्तं विष्णुपुराणेऽपि-\nशय्यासनस्थोऽपि पथि व्रजन् वा स्वस्थः परिक्षीणवितर्कजालः।\nसंसारबीजक्षयमीक्षमाणः स्यान्नित्यमुक्तोऽमृतभोगभागी॥इति                                                                 \nस्वस्थः स्वस्मिन् साक्षिणि यत् पूर्णानन्दैकबोधस्तद् ब्रह्मैवाहमस्मीति बोधेन तिष्ठतीति परमात्मनिष्ठः। परिक्षीणवितर्कजालः। वक्ष्यमाणो वितर्कजालः प्रतिपक्षभावनां विनापि ब्रह्मात्मप्रणिधानेनैव क्षीणो यस्य। तथा संसारबीजक्षयमीक्षमाणः संसारबीजानां मिथ्याज्ञानजन्यवासनानां क्षयमनुदिनमुपलभमानः। तथा अमृतभोगभागीति जीवन्मुक्तिसुखानुभवितेत्येवंरूपो नित्यमुक्तःस्यादित्यर्थः॥३२॥\n"
    },
    {
      "book": "YS_Com_Pradipika",
      "id": "65788",
      "key": "2-32",
      "order": 232,
      "tags": [
        "2-32",
        "Pada 2",
        "Sutra 32",
        "Yoga Sutra Commentary"
      ],
      "text": "\nमूर्धज्योतिषि सिद्धदर्शनम् ॥ ३२ ॥\nमूर्धज्योतिषि शिरःकपालान्तश्छिद्रस्थे भौतिकज्योतिषि संयमाद्यथोक्ताद् द्यावापृथिव्योरन्तरचारिणः सिद्धा दृश्यन्ते ॥ ३१ ॥\n"
    },
    {
      "book": "YS_Com_ManiPrabha",
      "id": "65650",
      "key": "2-32",
      "order": 232,
      "tags": [
        "2-32",
        "Pada 2",
        "Sutra 32",
        "Yoga Sutra Commentary"
      ],
      "text": "\nनियमानाह- \nशौचसन्तोषतपःस्वाध्यायेश्वरप्रणिधानानि नियमाः ॥ ( ३२ )\nशौचं मृज्जलादिकृतं गोमूत्रयावदकादिमेध्याहारकृतं च बाह्यम् । आन्तरं मैत्र्यादिभावनया चित्तस्यासूयादिमलराहित्यम् । सन्तोषः- सन्निहितप्राणधारणमात्रहेतुना तुष्टिः । तपो द्वन्द्वसहनं यथायोगं कृच्छ्रादिकं च । स्वाध्यायः प्रणवाद्यभ्यासः ।\nज्ञानतोस्ज्ञानतो वापि यत्करोमि शुभाशुभम् ।\nतत्सर्वं त्वयि सन्यस्तं त्वत्प्रयुक्तः करोम्यहम् ॥\nकर्मणा मनसा वाचा या चेष्टा मम नित्यशः ।\nकेशवाराधने सा स्याज्जन्मजन्मान्तरेष्वपि ॥\nइति परमगुरौ सर्वकमीर्पणमीश्वरप्रणिधानमित्यर्थः ।।\n"
    },
    {
      "book": "YS_Com_VyasaBhashya",
      "id": "65435",
      "key": "2-32",
      "order": 232,
      "tags": [
        "2-32",
        "Pada 2",
        "Sutra 32",
        "Yoga Sutra Commentary"
      ],
      "text": "\nशौचसंतोषतपःस्वाध्यायेश्वरप्रणिधानानि नियमाः ॥ ३२ ॥ \nतत्र शौचं मृज्जलादिजनितं मेध्याभ्यवहरणादि च बाह्यम्। आभ्यन्तरं चित्तमलानामाक्षालनम्। संतोषः संनिहितसाधनादधिकस्यानुपादित्सा। तपो द्वंद्वसहनम्। द्वंद्वाश्च जिघत्सापिपासे शीतोष्णे स्थानासने काष्ठमौनाकारमौने च। व्रतानि चैषां यथायोगं कृच्छ्रचान्द्रायणसांतपनादीनि। स्वाध्यायो मोक्षशास्त्राणामध्ययनं प्रणवजपो वा। ईश्वरप्रणिधानं तस्मिन्परमगुरौ सर्वकर्मार्पणम्।शय्यासनस्थोऽथ पथि व्रजन्वा स्वस्थः परिक्षीणवितर्कजालः।संसारबीजक्षयमीक्षमाणः स्यान्नित्ययुक्तोऽमृतभोगभागी ॥ यत्रेदमुक्तं ततः प्रत्यक्चेतनाधिगमोऽप्यन्तरायाभावश्चेति ॥ ३२ ॥ \n"
    },
    {
      "book": "YS_Com_RajaMartandaBhashya",
      "id": "64987",
      "key": "2-32",
      "order": 232,
      "tags": [
        "2-32",
        "Pada 2",
        "Sutra 32",
        "Yoga Sutra Commentary"
      ],
      "text": "\nनियमानाह –\nशौचसंतोषतपःस्वाध्यायेश्वरप्रणिधानानि नियमाः ॥ ३२ ॥ \nशौचं द्विविधं बाह्यमाभ्यन्तरं च। बाह्यं मृज्जलादिभिः कायादिप्रक्षालनम्। आभ्यन्तरं मैत्र्यादिभिश्चित्तमलानां प्रक्षालनम्। संतोषस्तुष्टिः। शेषाः प्रागेव कृतव्याख्यानाः। एते शौचादयो नियमशब्दवाच्याः। \n"
    }
  ]
}