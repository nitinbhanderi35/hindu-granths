{
  "results": [
    {
      "book": "YogaSutras",
      "id": "64028",
      "key": "2-55",
      "order": 106,
      "tags": [
        "Pada 2",
        "Sutra 55"
      ],
      "text": "ततः परमा वश्यतेन्द्रियाणाम् ॥ २-५५ ॥"
    }
  ],
  "related": [
    {
      "book": "YS_Com_YogaChandrika",
      "id": "66772",
      "key": "2-55",
      "order": 255,
      "tags": [
        "2-55",
        "Pada 2",
        "Sutra 55",
        "Yoga Sutra Commentary"
      ],
      "text": "\nततः परमा वश्यतेन्द्रियाणाम् ॥ ५५ ॥\n"
    },
    {
      "book": "YS_Com_YogaSudhakara",
      "id": "66585",
      "key": "2-55",
      "order": 255,
      "tags": [
        "2-55",
        "Pada 2",
        "Sutra 55",
        "Yoga Sutra Commentary"
      ],
      "text": "\nप्रत्याहारफलमाह –\nततः परमा वश्यतेन्द्रियाणाम् ॥ ५५ ॥\nइन्द्रियाणामतिचञ्चलानां परमा वश्यता निश्चलता, विषयेष्वत्यन्तमप्रसर इति यावत् ॥ ५५ ॥\nइति श्रीमत्पतञ्जलिप्रणीते योगशास्त्रे योगसुधाकराभिधायां वृत्तौ\n॥ साधनपादः समाप्तः ॥\n"
    },
    {
      "book": "YS_Com_Vritti",
      "id": "66397",
      "key": "2-55",
      "order": 255,
      "tags": [
        "2-55",
        "Pada 2",
        "Sutra 55",
        "Yoga Sutra Commentary"
      ],
      "text": "\nततः परमा वश्यतेन्द्रियाणाम् ॥ ५५ ॥\n\n॥ श्रीनागोजीभट्टीयायां पातञ्जलवृत्तौ द्वितीयः पादः ॥ २ ॥\n"
    },
    {
      "book": "YS_Com_SutrarthaBodhini",
      "id": "66160",
      "key": "2-55",
      "order": 255,
      "tags": [
        "2-55",
        "Pada 2",
        "Sutra 55",
        "Yoga Sutra Commentary"
      ],
      "text": "\nप्रत्याहारस्य योगद्वारभूतफलमाह –\nततः परमा वश्यतेन्द्रियाणाम् ॥ ५५ ॥\nततः परेति स्पष्टम् ॥ ५५ ॥\nइति पातञ्जले सांख्यप्रवचने योगशास्त्रे साधननिर्देशो द्वितीयः पादः ॥ २ ॥\n"
    },
    {
      "book": "YS_Com_SiddhantaChandrika",
      "id": "65966",
      "key": "2-55",
      "order": 255,
      "tags": [
        "2-55",
        "Pada 2",
        "Sutra 55",
        "Yoga Sutra Commentary"
      ],
      "text": "\nइत्थं प्राप्ताप्राप्तविवेकरीत्या प्रत्याहारस्य फलमाह-\nततः परमावश्यतेन्द्रियाणाम्॥५५॥\nततः प्रत्याहारादिन्द्रियाणां मन आद्येकादशानां भोगकारणानां परमा वश्यता परमो जयः। मोहनीयादिस्वरूपैः रूपादिभिर्विषयैर्बहिर्मुखतां नीयमानान्यपि न यान्तीत्यर्थः। इयमेव वश्यता योगद्वाराऽपरोक्षप्रमाया हेतुः। एतस्याभावादेव सौभरिप्रभृतीनां योगात् प्रच्यावोऽपि। अत एवोक्तं भगवता –\nयततो ह्यपि कौन्तेय पुरुषस्य विपश्चितः।\nइन्द्रियाणि प्रमाथीनि हरन्ति प्रसभं मनः॥\nतानि सर्वाणि सँय्यम्य युक्तं आसीत मत्परः।\nवशे हि यस्येन्द्रियाणि तस्य प्रज्ञा प्रतिष्ठिता, इति॥\nतदेवमेकाग्रताभूमिसम्पादनद्वारा योगसाधनत्वेन योगस्य बहिरङ्गानि यमादिप्रत्याहारान्तानि सफलानि द्वितीये पादे प्रोक्तानि। धारणात्रयस्य सिद्धिबाहुल्यात् तत्फलभृताभिः सिद्धिभिः सह तत्प्रतिपादनाय तृतीयः पादो भविष्यति॥५५॥\n"
    },
    {
      "book": "YS_Com_Pradipika",
      "id": "65826",
      "key": "2-55",
      "order": 255,
      "tags": [
        "2-55",
        "Pada 2",
        "Sutra 55",
        "Yoga Sutra Commentary"
      ],
      "text": "\nतदेवमतिविस्तरेण संयमसिद्धयोऽतीतानागतज्ञानाद्या विवेकजज्ञानान्ता ज्ञानक्रियैश्वर्यरूपाः प्रदर्शिताः । तत्र किमेतासां सिद्धीनामुत्तरमेव मोक्ष आहोस्विदेतद्व्यतिरेकेणापीति जिज्ञासायामह –\nसत्त्वपुरुषयोः शुद्धिसाम्ये कैवल्यमिति ॥ ५५ ॥\nबुद्धिसत्वस्य पुरुषेण सह समाना वक्ष्यमाणरूपा शुद्धिर्यदा भवति तदैव मोक्षो भवति । न तत्र सिद्ध्याद्यपेक्षेत्यर्थः । निरभिमानत्वं पुरुषस्यात्र शुद्धिर्भाष्यकृतोक्ता । तथाच यथा साक्षी निरभिमान एवं चेच्चित्तं निरभिमानं भवति विवेकनिष्ठया तदा प्राप्तसिद्धेर्वाऽप्राप्तसिद्धेर्वाऽवश्यमेव मोक्षो भवति । निश्चयार्थाद्यपेक्षेति (?) । नन्वष्टाङ्गयोगेऽभ्यस्यमाने सिद्धिरवश्यं भविष्यत्येवेति चेन्न । सिद्धिवैराग्ये सिद्धिप्रतिबन्धकपापे च सति सिद्ध्यनुत्पादसंभवादिति ॥ ५४ ॥\nइति श्रीभावागणेशभट्टकृतायां पातञ्जलवृत्तौ योगदीपिकायां विभूतिपादस्तृतीयः ॥\n"
    },
    {
      "book": "YS_Com_ManiPrabha",
      "id": "65641",
      "key": "2-55",
      "order": 255,
      "tags": [
        "2-55",
        "Pada 2",
        "Sutra 55",
        "Yoga Sutra Commentary"
      ],
      "text": "\nप्रत्याहारस्य योगद्वारभूतं फलमाह- \nततः परमा वश्यतेन्द्रियाणाम् ॥ ( ५५ )\nअनिषिद्धविषयसेवाविषयतन्त्रत्वं विना स्वेच्छया भोगः, रागद्वेषाभावे सुखदुःखानुत्पादकं शब्दादिदर्शनमिन्द्रियाणां ’वश्यता’ । सा न परमा विषयाशीविषयोगात् । या तु विषयैः स्वामिमुखं नीयमानानामपीन्द्रियाबलानां तत्त्वपतिव्रतात्वेन विषयेष्वत्यन्तमप्रतिपत्तिः, रावणेन स्वाभिमुख्यं नीयमानाया अपि श्रीसीतायाः श्रीरामव्रतत्वेन राक्षसाधमाप्रतिपत्तिवत्सा परमा इति जैगीषव्यः । प्रत्याहारात् इन्द्रियाणां परमा वश्यताभवतीत्यर्थः ।\nइति श्रीमत्परमहंसपरिव्राजक श्रीरामनन्दसरस्वतीकृतौ \nयोगसूत्रवृत्तौ योगमणिप्रभायां साधनपादः द्वितीयः ॥\n"
    },
    {
      "book": "YS_Com_VyasaBhashya",
      "id": "65463",
      "key": "2-55",
      "order": 255,
      "tags": [
        "2-55",
        "Pada 2",
        "Sutra 55",
        "Yoga Sutra Commentary"
      ],
      "text": "\nततः परमा वश्यतेन्द्रियाणाम् ॥ ५५ ॥ \nशब्दादिष्वव्यसनमिन्द्रियजय इति केचित्। सक्तिर्व्यसनं व्यस्यत्येनं श्रेयस इति। अविरुद्धा प्रतिपत्तिर्न्याय्या। शब्दादिसंप्रयोगः स्वेच्छयेत्यन्ये। रागद्वेषाभावे सुखदुःखशून्यं शब्दादिज्ञानमिन्द्रियजय इति केचित्। चित्तैकाग्र्यादप्रतिपत्तिरेवेति जैगीषव्यः। ततश्च परमा त्वियं वश्यता यच्चित्तनिरोधे निरुद्धानीन्द्रियाणि नेतरेन्द्रियजयवत्प्रयत्नकृतमुपायान्तरमपेक्षन्ते योगिन इति ॥ ५५ ॥ \n"
    },
    {
      "book": "YS_Com_RajaMartandaBhashya",
      "id": "65003",
      "key": "2-55",
      "order": 255,
      "tags": [
        "2-55",
        "Pada 2",
        "Sutra 55",
        "Yoga Sutra Commentary"
      ],
      "text": "\nप्रत्याहारफलमाह –\nततः परमा वश्यतेन्द्रियाणाम् ॥ ५५ ॥ \nअभ्यस्यमाने हि प्रत्याहारे तथा वश्यानि आयत्तानीन्द्रियाणि संपद्यन्ते यथा बाह्यविषयाभिभमुखतां नीयमानान्यपि न यान्तीत्यर्थः।\nतदेवं प्रथमपादोक्त योगस्याङ्गभूतक्लेशतनूकरणफलं क्रियायोगमभिधाय क्लेशानामुद्देशं स्वरूपं कारणं क्षेत्रं फलं चोक्त्वा कर्मणामपि भेदं कारणं स्वरूपं फलं चाभिधाय विपाकस्य स्वरूपं कारणं चाभिहितम्। ततस्त्याज्यत्वात्क्लेशादीनां ज्ञानव्यतिरेकेण त्यागस्याशक्यत्वाज्ज्ञानस्य न शास्त्रायत्तत्वाच्छास्त्रस्य च हेयहानकारणोपादेयोपादानकारणबोधकत्वेन चतुर्व्यूहत्वाद्धेयस्य च हानव्यतिरेकेण स्वरूपानिष्पत्तेर्हानसहितं चतुर्व्यूहं स्वस्वकारणसहितमभिधायोपादेयनकारणभूताया विवेकख्यातेः कारणभूतानामन्तरङ्गबहिरङ्गभावेन स्थितानां योगाङ्गानां यमादीनां स्वरूपं फलसहितं व्याकृत्याऽऽसनादीनां धारणापर्यन्तानां परस्परमुपकार्योपकारकभावेनावस्थितानामुद्देशमभिधाय प्रत्येकं लक्षणकरणपूर्वकं फलमभिहितम्। तदयं योगो यमनियमादिभिः प्राप्तबीजभाव आसनप्राणायामैरङ्कुरितः प्रत्याहारेण पुष्पितो ध्यानधारणासमाधिभिः फलिष्यतीति व्याख्यातः साधनपादः।\nइति श्रीभोजदेवविरचितायां पातञ्जलयोगशास्त्रसूत्रवृत्तौ\n"
    }
  ]
}