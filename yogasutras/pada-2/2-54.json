{
  "results": [
    {
      "book": "YogaSutras",
      "id": "64072",
      "key": "2-54",
      "order": 105,
      "tags": [
        "Pada 2",
        "Sutra 54"
      ],
      "text": "स्वविषयासंप्रयोगे चितस्वरूपानुकार इवेन्द्रियाणां प्रत्याहारः ॥ २-५४ ॥"
    }
  ],
  "related": [
    {
      "book": "YS_Com_YogaChandrika",
      "id": "66729",
      "key": "2-54",
      "order": 254,
      "tags": [
        "2-54",
        "Pada 2",
        "Sutra 54",
        "Yoga Sutra Commentary"
      ],
      "text": "\nस्वविषयासंप्रयोगे चितस्वरूपानुकार इवेन्द्रियाणां प्रत्याहारः ॥ ५४ ॥\n"
    },
    {
      "book": "YS_Com_YogaSudhakara",
      "id": "66539",
      "key": "2-54",
      "order": 254,
      "tags": [
        "2-54",
        "Pada 2",
        "Sutra 54",
        "Yoga Sutra Commentary"
      ],
      "text": "\nअथ क्रमप्राप्तं प्रत्याहारमाह –\nस्वविषयासंप्रयोगे चितस्वरूपानुकार इवेन्द्रियाणां प्रत्याहारः ॥ ५४ ॥\nशब्दस्पर्शरूपरसगन्धादिविषयेभ्यो निवर्तिताः श्रोत्रादयश्चित्तस्वरूपमनुकुर्वन्तीवा-वतिष्ठन्त इत्यर्थः ॥ ५४ ॥\n"
    },
    {
      "book": "YS_Com_Vritti",
      "id": "66380",
      "key": "2-54",
      "order": 254,
      "tags": [
        "2-54",
        "Pada 2",
        "Sutra 54",
        "Yoga Sutra Commentary"
      ],
      "text": "\nप्रत्याहारमाह –\nस्वविषयासंप्रयोगे चितस्वरूपानुकार इवेन्द्रियाणां प्रत्याहारः ॥ ५४ ॥\nइन्द्रियाणां स्वस्वविषयासंनिकर्षकाले ध्यानादौ या चित्ताकाराकारतेव स प्रत्याहार इति फलद्वारकं लक्षणम् । प्राणायामादिभिः स्थिरं चित्तं शब्दादिभिर्विषयैर्न सम्प्रयुज्यते । तदसंप्रयोगाच्चक्षुरादीन्यपि न संप्रयुज्यन्त इत्ययमिन्द्रियाणां चित्तस्वरूपानुकारः । न तु यत्तत्वे चित्तमभिनिवेश्यते तत्रेन्द्रियाणामनुकारस्तस्य तदविषयत्वादेतदर्थमिवेत्युक्तम् । एवं च सचित्तेन्द्रियाणां निरोधः प्रत्याहार इति फलितम् । अजितेन्द्रियाणां तु ध्यानादिकाले चित्तमेवेन्द्रियानुकारि तदानीमपि रूपादिष्विन्द्रियैश्चित्ताकर्षणादिति दिक् ॥ ५४ ॥ \n"
    },
    {
      "book": "YS_Com_SutrarthaBodhini",
      "id": "66208",
      "key": "2-54",
      "order": 254,
      "tags": [
        "2-54",
        "Pada 2",
        "Sutra 54",
        "Yoga Sutra Commentary"
      ],
      "text": "\nउक्तयमादिभिः संस्कृतचित्तस्य प्रत्याहारो भवतीति मत्वा लक्षयति –\nस्वविषयासंप्रयोगे चितस्वरूपानुकार इवेन्द्रियाणां प्रत्याहारः ॥ ५४ ॥\nशुद्धचित्तस्य स्वरूपानुकारे विषयैरसम्प्रयोगे सति सः । वैराग्याद् विषयेभ्यो वियुज्य तत्त्वभिमुख्ये सतीति यावत् । इन्द्रियाणां यश्चित्तस्य स्वरूपानुकारो विषयत्यागेन तत्त्वाभिमुख्यरूपः । इवशब्दश्चित्तवत्तत्वाभिमुख्यमिन्द्रियाणां तदानीं नास्तीति ज्ञापनार्थः ॥ ५४ ॥\n"
    },
    {
      "book": "YS_Com_SiddhantaChandrika",
      "id": "66034",
      "key": "2-54",
      "order": 254,
      "tags": [
        "2-54",
        "Pada 2",
        "Sutra 54",
        "Yoga Sutra Commentary"
      ],
      "text": "\nप्रत्याहारं लक्षयति-\nस्वविषयासम्प्रयोगे चित्तस्य स्वरूपानुकार इवेन्द्रियाणां प्रत्याहारः॥५४॥\nचित्तस्य विषयो मोहनीयो रञ्जनीयः कोपनीयश्च रूपादिस्तेन सम्प्रयोगस्तदभिमुखता, तत्परित्यागोऽसम्प्रयोगो वैराग्येणान्तर्मूखपरिणाम इति यावत्। तस्मिन् सति मधुकरराजमनु मधुमक्षिकाणामिव यश्चित्तस्वरूपानुकार एवेन्द्रियाणां चित्तनिरोधे साधनान्तरं विना तद्वृत्तिनिरोधश्चित्तलक्ष्याभिमुखतारूपः सः। इन्द्रियाणि विषयेभ्यः प्रतीपमाह्रियन्तेऽस्मिन्निति व्युत्पत्तेः प्रत्याहारपदार्थं इत्यर्थः। इवशब्दश्चित्तवत् तत्त्वाभिमुखतेन्द्रियाणां नास्ति, किन्तु विषयान्तरसंचारराहित्यमात्रमिति ज्ञापनार्थः। सोऽयं प्रत्याहारो द्विविध उक्तो महाभारते मोक्षधर्मे –\nइन्द्रियाणीन्द्रियार्थेभ्यो निवर्त्य मनसा शुचिः।\nदशद्वादशभिर्वापि चतुर्विंशात् परं ततः, इति॥इन्द्रियार्थेभ्यः शब्दादिभ्यो मनसा निवर्त्येति फलीभूतः प्रत्याहारः। प्राणायामसाध्यमाह। दशद्वादशभिर्वेति। द्वाविंशतिसंख्याभिः सञ्चोदनाभिश्चित्ताऽश्वस्य प्रतोदनस्यानीयाभिः प्रेरणाभिः प्रतिमानात्मानं जीवं चतुर्विंशादज्ञानात् प्रकृतिसंज्ञकात् परं प्रति गन्तुं प्रचोदयात् प्रेरयेत्। तत्राऽषादशसु स्थानेषु वायोः प्रत्याहरणं याज्ञवल्क्य आह –\nअष्टादशसु यद्वायोर्मर्मस्थानेषु धारणम्।\nस्थानात् स्थानात् समाकृष्य प्रत्याहारो निगद्यते, इत्युपक्रम्य, \nसंपूर्य कुम्भवद्वायुमङ्गुष्ठान्मूर्ध्नि मध्यतः।\nधारयत्यनिलं बुद्ध्या प्राणायामप्रचोदितः॥\nव्योमरन्ध्रात् समाकृष्य ललाटे धारयेत् पुनः।\nललाटाद्वायुमाकृष्य भ्रुवोर्मध्ये निरोधयेत्॥\nभ्रूमध्याद्वायुमाकृष्य नेत्रस्थाने निरोधयेत्।\nनेत्राद्वायुं समाकृष्य नासामूले निरोधयेत्॥\nनासामूलात्तु जिह्वाया मूले प्राणं निरोधयेत्।\nजिह्वामूलात् कण्ठकूपे ततो वायुं निरोधयेत्॥\nकण्ठकूपात्तु हृन्मध्ये हृन्माध्यान्नाभिमध्यमे।\nनाभिमध्यात् पुनर्मेढ्रे मेढ्राद् बाह्यलये ततः॥\nदेहमध्याद् गुदे गार्गि गुदाद्वै ऊरुमूलके।\nऊरुमध्यात्तयोर्मध्ये तस्माज्जान्वोर्निरोधयेत्॥\nचितिमूले ततस्तस्माज्जङ्घयोर्मध्यमे तथा।\nजङ्घां ततः समाकृष्य वायुं गुल्फे निरोधयेत्॥\nस्थानात् स्थानं समाकृष्य यस्त्वेवं धारयेद्धिया।\nनिष्पापः स विशुद्धात्मा जीवेदाचन्द्रतारकम्॥\nएतत्तु योगसिद्ध्यर्थे सामस्त्येनापि कीर्त्तितम्।\nप्रत्याहारेषु सर्वेषु प्रशस्तमिति योगिभिरिति॥\nएवमष्टादश प्रत्याहारचोदनाः। धारणाध्यानसमाधिसंज्ञास्तिस्रः। ततः सत्त्वपुरुषान्यताख्यातिसंज्ञा द्वाविंशतिचिदनाः। ततोऽपि सम्प्रेरितो जीवो नदीसमुद्रन्यायेन निर्विशेषचिन्मात्रतां प्रतिपद्यत इत्यर्थः॥५४॥\n"
    },
    {
      "book": "YS_Com_Pradipika",
      "id": "65824",
      "key": "2-54",
      "order": 254,
      "tags": [
        "2-54",
        "Pada 2",
        "Sutra 54",
        "Yoga Sutra Commentary"
      ],
      "text": "\nविवेकजज्ञानस्यैकमुदाहरणं प्रदर्शितम् । इदानीं सहेतुकं विवेकजज्ञानस्य मोक्षोपयोगमाह –\nतारकं सर्वविषयं सर्वथाविषयमक्रमं चेति विवेकजं ज्ञानम् ॥ ५४ ॥\nइतिशब्दो हेत्वर्थे । यतो विवेकजं ज्ञानं सर्वविषयादिरूपम्, अतः सर्वत्र वैराग्येण दोषदर्शनादिना च द्वारेण संसारतारकं भवतीत्यर्थः । सर्वेत्यादिविशेषणत्रयस्य सर्ववस्तूनामशेषविशेषत एकदा विषयत्वमित्यर्थः । विवेकजज्ञानस्येदं लक्षणमभिप्रेतम् । तेन सत्त्वपुरुषान्यताख्यातिजन्यसर्वज्ञताया अपि संग्रहात्तत्संयमसूत्रे सापि विवेकजज्ञानशब्देन भाष्यकारैरुक्तेति ॥ ५३ ॥\n"
    },
    {
      "book": "YS_Com_ManiPrabha",
      "id": "65586",
      "key": "2-54",
      "order": 254,
      "tags": [
        "2-54",
        "Pada 2",
        "Sutra 54",
        "Yoga Sutra Commentary"
      ],
      "text": "\nउक्तयमादिभिः संस्कृतचित्तस्य प्रत्याहारो भवतीति मत्वा तं लक्षयति- \nस्वविषयासंप्रयोगे चित्तस्य स्वरूपानुकार इवेन्द्रियाणां प्रत्याहारः ॥ ( ५४ )\nशुद्धचित्तस्य शब्दादिभिः स्वविषयैरसंप्रयोगे सति । वैराग्याद्विषयेभ्यो वियुज्य तत्त्वाभिमुखे सतीति यावत् । इन्द्रियाणां चक्षुरादीनां यः चित्तस्य स्वरूपानुकारः- स्वविषयासंप्रयोगे तत्त्वाभिमुखरूपः यः स प्रत्याहारः । इन्द्रियाणि विषयेभ्यः प्रातिलोभ्येनाह्रियन्ते अस्मिन्निति व्युत्पत्तेः । इन्द्रियाणां विषयशूराणां चित्तवत्तत्त्वाभिमुख्यं नास्तीति द्योतनार्थ इव शब्दः । यथा मक्षिका मधुकरराजं चलन्तमनुचलन्ति, स्थिरमनुस्थिता भवन्ति, तथा चित्तानुसारिणीन्द्रियाणि चित्तनिरोधेनैव निरुध्यन्ते न यत्नान्तरेणेति तात्पर्यम् ॥ \n"
    },
    {
      "book": "YS_Com_VyasaBhashya",
      "id": "65437",
      "key": "2-54",
      "order": 254,
      "tags": [
        "2-54",
        "Pada 2",
        "Sutra 54",
        "Yoga Sutra Commentary"
      ],
      "text": "\nअथ कः प्रत्याहारः –\nस्वविषयासंप्रयोगे चितस्वरूपानुकार इवेन्द्रियाणां प्रत्याहारः ॥ ५४ ॥ \nस्वविषयसंप्रयोगाभावे चित्तस्वरूपानुकार इवेति, चित्तनिरोधे चित्तवन्निरुद्धानीन्द्रियाणि नेतरेन्द्रियजयवदुपायान्तरमपेक्षन्ते। यथा मधुकरराजं मक्षिका उत्पतन्तमनूत्पतन्ति निविशमानमनु निविशन्ते तथेन्द्रियाणि चित्तनिरोधे नीत्येष प्रत्याहारः ॥ ५४ ॥ \n"
    },
    {
      "book": "YS_Com_RajaMartandaBhashya",
      "id": "64994",
      "key": "2-54",
      "order": 254,
      "tags": [
        "2-54",
        "Pada 2",
        "Sutra 54",
        "Yoga Sutra Commentary"
      ],
      "text": "\nप्रत्याहारस्य लक्षणमाह –\nस्वविषयासंप्रयोगे चितस्वरूपानुकार इवेन्द्रियाणां प्रत्याहारः ॥ ५४ ॥ \nइन्द्रियाणि विषयेभ्यः प्रतीपमाह्रियन्तेऽस्मिन्निति प्रत्याहारः। स च कथं निष्पद्यत इत्याह चक्षुरादीनामिन्द्रियाणां स्वविषयो रूपादिस्तेन संप्रयोगस्तदाभिमुख्येन वर्तनं तदभावस्तदाभिमुख्यं परित्यज्य स्वरूपमात्रेऽवस्थानं तस्मिन्सति चित्तस्वरूपमात्रानुकारीणीन्द्रियाणि भवन्ति। यतश्चित्तमनु वर्तमानानि मधुकरराजमिव मधुमक्षिकाः सर्वाणीन्द्रियाणि प्रतीयन्तेऽतश्चित्तनिरोधे तानि प्रत्याहृतानि भवन्ति। तेषां तत्स्वरूपानुकारः प्रत्याहारः उक्तः।\n"
    }
  ]
}