{
  "results": [
    {
      "book": "YogaSutras",
      "id": "64117",
      "key": "2-19",
      "order": 70,
      "tags": [
        "Pada 2",
        "Sutra 19"
      ],
      "text": "विशेषाविशेषलिङ्गमात्रालिङ्गानि गुणपर्वाणि ॥ २-१९ ॥"
    }
  ],
  "related": [
    {
      "book": "YS_Com_YogaChandrika",
      "id": "66691",
      "key": "2-19",
      "order": 219,
      "tags": [
        "2-19",
        "Pada 2",
        "Sutra 19",
        "Yoga Sutra Commentary"
      ],
      "text": "\nविशेषाविशेषलिङ्गमात्रालिङ्गानि गुणपर्वाणि ॥ १९ ॥\n"
    },
    {
      "book": "YS_Com_YogaSudhakara",
      "id": "66527",
      "key": "2-19",
      "order": 219,
      "tags": [
        "2-19",
        "Pada 2",
        "Sutra 19",
        "Yoga Sutra Commentary"
      ],
      "text": "\nएतस्य गुणत्रयात्मकस्य दृश्यस्य परिणामं विभज्य दर्शयति –\nविशेषाविशेषलिङ्गमात्रालिङ्गानि गुणपर्वाणि ॥ १९ ॥\nविशेषा महाभूतेन्द्रियमनोरूपाः षोडशविकाराः, अविशेषास्तन्मात्राहङ्काराः षट् प्रकृतिविकृतयः, लयं गच्छतीति लिङ्गमात्रं प्रकृतिविकाररूपं महत्तत्त्वम्, अलिङ्गं गुणानां साम्यावस्थारूपं प्रधानम्; एतानि चत्वारि गुणानां पर्वाणि अवस्थाविशेषा इत्यर्थः ॥ १९ ॥\n"
    },
    {
      "book": "YS_Com_Vritti",
      "id": "66350",
      "key": "2-19",
      "order": 219,
      "tags": [
        "2-19",
        "Pada 2",
        "Sutra 19",
        "Yoga Sutra Commentary"
      ],
      "text": "\nदृश्यानां गुणानां स्वरूपभेदमाह –\nविशेषाविशेषलिङ्गमात्रालिङ्गानि गुणपर्वाणि ॥ १९ ॥\nसत्त्वादिगुणात्मकस्य वृक्षस्य पत्रशाखाङ्कुरबीजवदवस्थाभेदादेतानि पर्वाणि नात्यन्तं भिन्नानीत्यर्थः । तत्र विशेषाः एकादशेन्द्रियपञ्चमहाभूतरूपाः षोडशविकाराः शान्तघोरमूढलक्षणविशषवत्त्वात् । तद्राहित्याच्च पञ्चतन्मात्राहङ्काररूपाः षडविशेषाः । शब्दस्पर्शरूपरसगन्धास्तन्मात्राणि एकद्वित्रिचतुःपञ्चलक्षणानि । आत्मना पूर्वेण शब्देन च द्विलक्षणं स्पर्शतन्मात्रमेवमुत्तरोत्तराणि आत्मना पूर्वाभ्यां पूर्वैश्च त्रिचतुःपञ्चलक्षणानीति बोध्यम् । सकलपुरुषार्थस्य शब्दादिभोगसत्त्वपुरुषान्यताख्यातिरूपस्य गमकत्वेन महत्तत्वं लिङ्गमात्रम् । क्वापि लयागमनादलिङ्गं प्रधानम् । तच्च गुणानां साम्यावस्थारूपम् । तच्च पुरुषार्थक्रियाक्षमत्वरूपसत्ताभावादसत्, कार्यजनकत्वरूपसत्तावत्त्वात्सदिति चोच्यते । न सत् नासदिति चोच्यते ताभ्यां च । पुरुषार्थहेतुत्वासंभवात्सा नित्या । यदि सा भोगादिरूपपुरुषार्थहेतुः स्यात्तदा साम्यावस्थात्वमेव भज्येत। एवं च तस्याः पुरुषार्थक्रियाक्षमत्वरूपसत्ताभावादसत्, कार्यजनकत्वरूपसत्तावत्त्वात्सदिति चोच्यते । न सत् नासदिति चोच्यते ताभ्यां च । पुरुषार्थहेतुत्वासंभवात्सा नित्या । यदि सा भोगादिरूपपुरुषार्थहेतुः स्यात्तदा साम्यावस्थात्वमेव भज्येत । एवं च तस्याः पुरुषार्थकारणत्वाज्ञानान्न सा स्वतः पुरुषार्थहेतुरतो नित्या । महदाद्यवस्थास्तु पुरुषार्थहेतुत्वादनित्याः । तदुत्पत्तिलयव्यवहारेणैव गुणानां तद्व्यवहारो नतु स्वतो गुणानामुत्पत्तिर्लयोवास्ति । यथा धननाशाद्देवदत्तस्य नष्टत्वव्यवहारः ॥ १९ ॥\n"
    },
    {
      "book": "YS_Com_SutrarthaBodhini",
      "id": "66124",
      "key": "2-19",
      "order": 219,
      "tags": [
        "2-19",
        "Pada 2",
        "Sutra 19",
        "Yoga Sutra Commentary"
      ],
      "text": "\nएतेषां गुणानां परिणामं विभज्य दर्शयति –\nविशेषाविशेषलिङ्गमात्रालिङ्गानि गुणपर्वाणि ॥ १९ ॥\nविशेष्यन्त इति विशेषा व्यावृत्ताः षोडशविकाराः । पञ्च भूतानि दशेन्द्रियाणि एकादशं मनश्चेत्येते षोडश विकारा एव, न तत्त्वान्तरप्रकृतयः । एतेषां विकाराणां प्रकृतयो बुद्धेर्विकृतयः षडविशेषाः पञ्चतन्मात्राहङ्काराः । लिङ्गमात्रं महत्तत्त्वम् ।अलिङ्गं गुणानां साम्यावस्थास्वरूपम् । एतानि चत्वारि गुणानां पर्वाणि परिणामाः । गुणत्वं चेतनं प्रति मन्तव्यम् ॥ १९ ॥\n"
    },
    {
      "book": "YS_Com_SiddhantaChandrika",
      "id": "65983",
      "key": "2-19",
      "order": 219,
      "tags": [
        "2-19",
        "Pada 2",
        "Sutra 19",
        "Yoga Sutra Commentary"
      ],
      "text": "\nगुणानामिव गुणविकाराणामपि दृश्यत्वज्ञापनाय गुणानामवस्थाः प्रदर्शयति-\nविशेषाविशेषलिङ्गमात्रालिङ्गानि गुणपर्वाणि॥१९॥\nविशिष्यन्ते व्यावर्त्यन्ते इति विशेषाः व्यावृत्ताः, पञ्च भूतानि, दशेन्द्रियाणि, एकादशं मनश्चेत्येते षोडश्विकारा एव। तेषां प्रकृतयो बुद्धेर्विकृतयः पञ्चतन्मात्राहङ्काराः षड् विशेषाः लिङ्गमात्रं महत्तत्त्वम् अलिङ्गगुणानां साम्यावस्थारूप प्रधानम्। एतानि चत्वारि पर्वाणि गुणानामवस्था इत्यर्थः॥१९॥\n"
    },
    {
      "book": "YS_Com_Pradipika",
      "id": "65884",
      "key": "2-19",
      "order": 219,
      "tags": [
        "2-19",
        "Pada 2",
        "Sutra 19",
        "Yoga Sutra Commentary"
      ],
      "text": "\nप्रत्ययस्य परचित्तज्ञानम् ॥ १९ ॥\nप्रत्ययस्य रागादिमत्याः स्वीयचित्तवृत्तेः संयमेनाश्रयादिरूपैरशेषविशेषैः साक्षात्करणात्परस्य चित्तमपि संकल्पमात्रेणैव ज्ञायत इत्यर्थः ॥ १९ ॥\n"
    },
    {
      "book": "YS_Com_ManiPrabha",
      "id": "65600",
      "key": "2-19",
      "order": 219,
      "tags": [
        "2-19",
        "Pada 2",
        "Sutra 19",
        "Yoga Sutra Commentary"
      ],
      "text": "\nएतेषां गुणानां परिणामं विभज्य दर्शयति-\nविशेषाविशेषलिङ्गमात्रालिङ्गानि गुणपर्वाणि ॥ ( १९ )\nविशेष्यन्त इति विशेषाः, व्यावृत्ताः षोडशविकाराः खवायुतेजोस्बवनयः स्थूलभूतानि पञ्च ज्ञानकर्मेन्द्रियाणि दश, मनश्च इत्येते षोडश विकारा एव न तत्त्वान्तरप्रकृतयः । एतेषां विकाराणां प्रकृतयो बुद्धेर्विकृतयः षडविशेषाः पञ्चतन्मात्राहङ्काराः । अहङ्कारात् पञ्चतन्मात्राणीति साङ्ख्याः । अहङ्कारस्यानुजानि बुद्धेरपत्यानि तन्मात्राणीति योगाः । तत्र पञ्च तन्मात्राणि शब्दस्पर्शरूपरसगन्धाख्यानि स्थूलभूतानां प्रकृतयः । अहङ्कारः सत्त्वेन रजसा उभयेन ज्ञानकर्मेन्द्रियमनसां प्रकृतिः । लयं गच्छतीति लिङ्गं तन्मात्रं महत्तत्त्वम् । मात्रपदेन विशेषाविशेषभ्यां वैलक्षण्यं द्योत्यते । तद्धि निर्विकल्पकाध्यवसायात्मकं प्रधानस्याद्यकार्यम् । अलिङ्गम्-गुणानां साम्यावस्थानरूपं प्रधानम् । एतानि चत्वारि गुणानां पर्वाणि परिणामाः । गुणत्वं चेतनं प्रति शेषत्वं मन्तव्यम् ॥ \n"
    },
    {
      "book": "YS_Com_VyasaBhashya",
      "id": "65413",
      "key": "2-19",
      "order": 219,
      "tags": [
        "2-19",
        "Pada 2",
        "Sutra 19",
        "Yoga Sutra Commentary"
      ],
      "text": "\nदृश्यानां गुणानां स्वरूपभेदावधारणार्थमिदमारभ्यते –\nविशेषाविशेषलिङ्गमात्रालिङ्गानि गुणपर्वाणि ॥ १९ ॥ \nतत्राऽऽकाशवाय्वग्न्युदकभूमयो भूतानि शब्दस्पर्शरूपरसगन्धतन्मात्राणामविशेषाणां विशेषाः। तथा श्रोत्रत्वक्चक्षुर्जिह्वाघ्राणानि बुद्धीन्द्रियाणि, वाक्पाणिपादपायूपस्थाः कर्मेन्द्रियाणि, एकादशं मनः सर्वार्थम्, इत्येतान्यस्मितालक्षणस्याविशेषस्य विशेषाः। गुणानामेष षोडशको विशेषपरिणामः।\nषडविशेषाः। तद्यथा – शब्दतन्मात्रं स्पर्शतन्मात्रं रूपतन्मात्रं रसतन्मात्रं गन्धतन्मात्रं चेति एकद्वित्रिचतुःपञ्चलक्षणाः शब्दादयः पञ्चाविशेषाः, षष्ठश्चाविशेषोऽस्मितामात्र इति। एते सत्तामात्रस्याऽऽत्मनो महतः षडविशेषपरिणामाः। यत्तत्परमविशेषेभ्यो लिङ्गमात्रं महत्तत्त्वं तस्मिन्नेते सत्तामात्रे महत्यात्मन्यवस्थाय विवृद्धिकाष्ठामनुभवन्ति।\nप्रतिसंसृज्यमानाश्च तस्मिन्नेव सत्तामात्रे महत्यात्मन्यवस्थाय यत्तन्निःसत्तासत्तं निःसदसन्निरसदव्यक्तमलिङ्गं प्रधानं तत्प्रतियन्ति। एष तेषां लिङ्गमात्रः परिणामो निःसत्तासत्तं चालिङ्गपरिणाम इति।\nअलिङ्गावस्थायां न पुरुषार्थो हेतुर्नालिङ्गावस्थायामादौ पुरुषार्थता कारणं भवतीति। न तस्याः पुरुषार्थता कारणं भवतीति। नासौ पुरुषार्थकृतेति नित्याऽऽख्यायते। त्रयाणां त्ववस्थाविशेषाणामादौ पुरुषार्थता कारणं भवति। स चार्थो हेतुर्निमित्तं कारणं भवतीत्यनित्याऽऽख्यायते। गुणास्तु सर्वधर्मानुपातिनो न प्रत्यस्तमयन्ते नोपजायन्ते। व्यक्तिभिरेवातीतानागतव्ययागमवतीभिर्गुणान्वयिनीभिरुपजननापायधर्मका इव प्रत्यवभासन्ते। यथा देवदत्तो दरिद्राति। कस्मात्। यतोऽस्य म्रियन्ते गाव इति, गवामेव मरणात्तस्य दरिद्राणं न स्वरूपहानादिति समः समाधिः।\nलिङ्गमात्रमलिङ्गस्य प्रत्यासन्नं, तत्र तत्संसृष्टं विविच्यते क्रमानतिवृत्तेः। तथा षडविशेषा लिङ्गमात्रे संसृष्टा विविच्यन्ते परिणामक्रमनियमात्। तथा तेष्वविशेषेषु भूतेन्द्रियाणि संसृष्टानि विविच्यन्ते। तथा चोक्तं पुरस्तात्। न विशेषेभ्यः परं तत्त्वान्तरमस्तीति विशेषाणां नास्ति तत्त्वान्तरपरिणामः। तेषां तु धर्मलक्षणावस्थापरिणामा व्याख्यायिष्यन्ते ॥ १९ ॥ \n"
    },
    {
      "book": "YS_Com_RajaMartandaBhashya",
      "id": "64996",
      "key": "2-19",
      "order": 219,
      "tags": [
        "2-19",
        "Pada 2",
        "Sutra 19",
        "Yoga Sutra Commentary"
      ],
      "text": "\nतस्य च दृश्यस्य नानावस्थारूपपरिणामात्मकस्य हेयत्वेन ज्ञातव्यत्वात्तदवस्थाः कथयितुमाह –\nविशेषाविशेषलिङ्गमात्रालिङ्गानि गुणपर्वाणि ॥ १९ ॥ \nगुणानां पर्वाण्यवस्थाविशेषाश्चत्वारो ज्ञातव्या इत्युपदिष्टं भवति। तत्र विशेषा महाभूतेन्द्रियाणि अविशेषास्तन्मात्रान्तःकरणानि लिङ्गमात्रं बुद्धिः अलिङ्गमव्यक्तमित्युक्तम्। सर्वत्र त्रिगुणरूपस्याव्यक्तस्यान्वयित्वेन प्रत्यभिज्ञानादवश्यं ज्ञातव्यतेन योगकाले चत्वारि पर्वाणि निर्दिष्टानि।\n"
    }
  ]
}