{
  "results": [
    {
      "book": "YogaSutras",
      "id": "64034",
      "key": "2-22",
      "order": 73,
      "tags": [
        "Pada 2",
        "Sutra 22"
      ],
      "text": "कृतार्थं प्रति नष्टमप्यनष्टं तदन्यसाधारणत्वात् ॥ २-२२ ॥"
    }
  ],
  "related": [
    {
      "book": "YS_Com_YogaChandrika",
      "id": "66736",
      "key": "2-22",
      "order": 222,
      "tags": [
        "2-22",
        "Pada 2",
        "Sutra 22",
        "Yoga Sutra Commentary"
      ],
      "text": "\nकृतार्थं प्रति नष्टमप्यनष्टं तदन्यसाधारणत्वात् ॥ २२ ॥\n"
    },
    {
      "book": "YS_Com_YogaSudhakara",
      "id": "66555",
      "key": "2-22",
      "order": 222,
      "tags": [
        "2-22",
        "Pada 2",
        "Sutra 22",
        "Yoga Sutra Commentary"
      ],
      "text": "\nननु द्रष्टुः प्रयोजने निष्पन्ने सति कृतकृत्यतया प्रधाने निर्व्यापारेऽधुना संसारो नोपलभ्येतेति चेत्, नेत्याह –\nकृतार्थं प्रति नष्टमप्यनष्टं तदन्यसाधारणत्वात् ॥ २२ ॥\nप्रधानमेकं पुरुषा अनन्ताः । तथा च पुरुषख्यातिपर्यन्तं भोगापवर्गौ दत्त्वा कञ्चन कृतार्थं प्रति नष्टं निर्व्यापारमपि पुरुषान्तरसाधारणत्वादनष्टमेवावतिष्ठते । तथा चैकमुक्तौ सर्वमुक्तिप्रसङ्गानवकाश इति भावः ॥ २२ ॥\nप्रसङ्गात्साधारणं मरणसूचकमाह –\nअरिवत्त्रासयन्तीत्यरिष्टानि त्रिविधान्याध्यात्मिकादीनि मरणलिङ्गानि, तेभ्यो वा मरणज्ञानं भवत्ययोगिनोऽपीत्यर्थः ॥\n"
    },
    {
      "book": "YS_Com_Vritti",
      "id": "66310",
      "key": "2-22",
      "order": 222,
      "tags": [
        "2-22",
        "Pada 2",
        "Sutra 22",
        "Yoga Sutra Commentary"
      ],
      "text": "\nनन्वेवं पुरुषस्य भोगापवर्गसमाप्तौ निष्प्रयोजनत्वाद्विरतव्यापारं स्यात् । स्थितिहेतोः पुरुषस्यार्थस्याभावात् । नश्येतैव वा । एवं च संसारोच्छेदः स्यादत आह –\nकृतार्थं प्रति नष्टमप्यनष्टं तदन्यसाधारणत्वात् ॥ २२ ॥\nक्वचित्कृतार्थं समाप्तपुरुषार्थं प्रति गुणादिकं प्रयोजनाकरणात् नष्टमपि अर्थक्रियाकारित्वरूपसत्ताशून्यमपि न नष्टं तदन्योऽकृतार्थस्तत्साधारणत्वादित्यर्थः । एवं च पुरुषान्तराणामर्थे प्रकृत्यादिस्थितिः प्रवृत्तिश्चेति भावः । प्रधानस्यैकत्वं पुरुषस्यानेकत्वं च ’अजामेकां लोहितशुक्लकृष्णां बह्वीः प्रजाः सृजमानां सरूपाः । अजो ह्येको जुषमाणोऽनुशेते जहात्येनां भूक्तभोगामजोऽन्यः’ इति श्रुतिराह । एकत्वश्रुतयश्च देशकालविभागाभावेन गौणाविभागरूपत्वपरा इति दिक् ॥ २२ ॥\n"
    },
    {
      "book": "YS_Com_SutrarthaBodhini",
      "id": "66118",
      "key": "2-22",
      "order": 222,
      "tags": [
        "2-22",
        "Pada 2",
        "Sutra 22",
        "Yoga Sutra Commentary"
      ],
      "text": "\nननु द्रष्टुः प्रयोजने सिद्धे सति कृत्याभावाद् दृश्यं प्रधानं निर्व्यापारं स्यात् । तथाचेदानीं संसारो नोपलभ्येतेत्यत आह –\nकृतार्थं प्रति नष्टमप्यनष्टं तदन्यसाधारणत्वात् ॥ २२ ॥\nप्रधानमेकं पुरुषास्त्वनन्ता इति स्थितिः । अजामेकामिति श्रुतेः । तत्र प्रधानं यं पुरुषं प्रति भोगापवर्गौ कृतवत् स कृताऽर्थः । स्वामित्वात् । यथा भृत्येन कृतजयेन स्वामी कृतजय इत्युच्यते तद्वत् । कृतार्थं कमपि पुरुषं प्रति नष्टमदर्शनं गतमपि तद् दृश्यमनष्टम् । पुरुषान्तरसाधारणत्वात् । एतदुक्तं भवति । प्रधानस्य कृतार्थं प्रति न प्रवृत्तिरनागतावस्थस्यैव पुरुषार्थस्य प्रव्रुत्तिहेतुत्वात् । अकृतार्थं प्रति महदाद्याकारेण प्रवृत्तिस्तु घटत एव । तथाचैकमुक्तौ न सर्वमुक्तिप्रसङ्गः ॥ २२ ॥\n"
    },
    {
      "book": "YS_Com_SiddhantaChandrika",
      "id": "65990",
      "key": "2-22",
      "order": 222,
      "tags": [
        "2-22",
        "Pada 2",
        "Sutra 22",
        "Yoga Sutra Commentary"
      ],
      "text": "\nननु पुरुषप्रयोजनकं दृश्यस्य स्वरूपं यदि तर्हि पुरुषार्थहेतुरूपस्थितिकत्वेन चेतनदृष्टिलब्धसत्ताकस्य भोगापवर्गरूपे पुरुषार्थे कृते सत्यवस्थानायोगादत्यन्तोच्छेदप्रसङ्गः। तथा च प्रकृतिनित्यत्वभगवन्नित्यैश्वर्यादिसिद्धान्तहानिः स्यात्। इदानीं संस्कारश्च नोपलभ्येत। यदि चात एव नाशस्तर्हि जीवस्यात्यन्तिकी संसारनिवृत्तिर्न स्यात्। कारणस्य सत्वात्। तत्राह-\nकृतार्थं प्रति नष्टमप्यनष्टं तदन्यसाधारणत्वात्॥२२॥\nकृतः समापितोऽर्थो यस्येति कृतार्थम्। एकं कञ्चिन्मुक्तपुरुषं प्रति गुणादिकं नष्टं प्रयोजनाकरणाद्राज्ञो राजवन्नष्टमपि सामान्यतो न नष्टम्। कुतः। तदन्यसाधारणत्वात्। तस्मिन्नन्यपुरुषेऽसाधारणत्वादित्यर्थः। सोऽयमर्थः, ‘अजामेकां लोहितशुक्लकृष्णां बह्वीः प्रजा जनयन्तीं सरूपाः* अजो ह्येको जुषमाणोऽनुशेते जहात्येनां भुक्तभोगामजोऽन्य’ इत्यादिश्रुतिसिद्धः एतदुक्तं भवति। प्रधानस्य कृतार्थं प्रति न प्रवृत्तिः। अनागतावस्थस्यैव पुरुषार्थस्य प्रवृत्तिहेतुत्वात्। अकृतार्थं प्रति तु घटते महदाद्याकारेण प्रवृत्तिरतो नोक्तदोष इति संक्षेपः॥२२॥\n"
    },
    {
      "book": "YS_Com_Pradipika",
      "id": "65867",
      "key": "2-22",
      "order": 222,
      "tags": [
        "2-22",
        "Pada 2",
        "Sutra 22",
        "Yoga Sutra Commentary"
      ],
      "text": "\nसोपक्रमं निरुपक्रमं च कर्म तत्संयमादपरान्तज्ञानमरिष्टेभ्यो वा ॥ २२ ॥\nसोपक्रमं तीव्रवेगेन फलदातृ । निरुपक्रमं मन्दवेगेन फलदातृ । एवं भूतं यत्कर्मार्थात्प्रारब्धफलकमायुष्करं तत्साक्षात्कारेणैवायुर्निर्णयौचित्यात्, तत्र संयमात्तदन्यतररूपेण तत्साक्षात्कारे सति अपरान्तस्य पश्चिमस्य मरणस्य ज्ञानं भवति । शीघ्रविलम्बान्यतरविशेषेणेति शेषः । आरब्धफलकस्यायुष्करकर्मणो हि तीव्रवेगतः फलदातृतया साक्षात्कारे सति आयुर्ह्रासो ज्ञायते, इतरथा वैपरीत्यं ज्ञायत इति योगिभिरवधानार्थं मरणकाले ज्ञातव्य इत्याशयेन । प्रसङ्गान्मरणज्ञानस्योपायान्तरमाह – अरिष्टेभ्यो वेति । अरिष्टानि वसिष्ठसंहितामार्कण्डेयपुराणादिषूक्तानि ॥ २१ ॥\n"
    },
    {
      "book": "YS_Com_ManiPrabha",
      "id": "65592",
      "key": "2-22",
      "order": 222,
      "tags": [
        "2-22",
        "Pada 2",
        "Sutra 22",
        "Yoga Sutra Commentary"
      ],
      "text": "\nननु तर्हि द्रष्टुः प्रयोजने निष्पन्ने सति कृत्याभावाददृश्यं प्रधानं निर्व्यापारं स्यात् । तथा चाधुना संसारो नोपलभेतेत्यत आह- \nकृतार्थं प्रति नष्टमप्यनष्टं तदन्यसाधारणत्वात् ॥ ( २२ )\nप्रधानमेकं, पुरुषा अनन्ता इति स्थितिः । ’अजामेकाम्’ इति श्रुतेः । तत्र प्रधानं यं पुरुषं प्रति भोगापवर्गौ कृतवत् स कृतार्थः, स्वामित्वात् यथा भृत्येन कृतजयेन स्वामी कृतजय इत्युच्यते, तद्वत् कृतार्थं मुक्तपुरुषं प्रति नष्टमदर्शनं गतमपि तद्दृश्यम् अनष्टं पुरुषान्तरसाधारणत्वात् । एतदुक्तं भवति- पुरुषार्थो ह्यनागतावस्थः प्रधानस्य प्रवृत्तिहेतुः । तत्र कृतार्थं प्रति प्रवर्त्तकत्वाभावात् प्रधानस्याप्रवृत्तावपि अकृतार्थं प्रति महदाद्याकारेण प्रवृत्तिर्घटते । तथा चैकस्य मुक्तौ सर्वेषां मुक्तिप्रसङ्गो नास्तीति ॥\n"
    },
    {
      "book": "YS_Com_VyasaBhashya",
      "id": "65445",
      "key": "2-22",
      "order": 222,
      "tags": [
        "2-22",
        "Pada 2",
        "Sutra 22",
        "Yoga Sutra Commentary"
      ],
      "text": "\nकस्मात् –\nकृतार्थं प्रति नष्टमप्यनष्टं तदन्यसाधारणत्वात् ॥ २२ ॥ \nकृतार्थमेकं पुरुषं प्रति दृश्यं नष्टमपि नाशं प्राप्तमप्यनष्टं तदन्यपुरुषसाधारणत्वात्। कुशलं पुरुषं प्रति नाशं प्राप्तमप्यकुशलान्पुरुषान्प्रति न कृतार्थमिति तेषां दृशेः कर्मविषयतामापन्नं लभत एव पररूपेणाऽऽत्मरूपमिति। अतश्च दृग्दर्शनशक्त्योर्नित्यत्वादनादिः संयोगो व्याख्यात इति। तथा चोक्तम् –र्धमिणामनादिसंयोगाद्धर्ममात्राणामप्यनादिः संयोग इति ॥ २२ ॥ \n"
    },
    {
      "book": "YS_Com_RajaMartandaBhashya",
      "id": "64977",
      "key": "2-22",
      "order": 222,
      "tags": [
        "2-22",
        "Pada 2",
        "Sutra 22",
        "Yoga Sutra Commentary"
      ],
      "text": "\nयद्येवं पुरुषस्य भोगसंपादनमेव प्रयोजनं तदा संपादिते तस्मिंस्तन्निष्प्रयोजनं विरतव्यापारं स्यात् तस्मिंश्च परिणामशून्ये शुद्धत्वात्सर्वे द्रष्टारो बन्धरहिताः स्युः ततश्च संसारोच्छेद इत्याशङ्क्याऽऽह –\nकृतार्थं प्रति नष्टमप्यनष्टं तदन्यसाधारणत्वात् ॥ २२ ॥ \nयद्यपि विवेकख्यातिपर्यन्ताद्भोगसंपादनात्मकपि कृतार्थं पुरुषं प्रप्ति तन्नष्टं विरतव्यापारं तथाऽपि सर्वपुरुषसाधारणत्वादन्यान्प्रत्यनष्टव्यापारमवतिष्ठते। अतःप्रधानस्य सकलभोक्तृसाधारणत्वान्न कृतार्थता न कदाचिदपि विनाशः। एकस्य मुक्तौ वा न सर्वमुक्तिप्रसङ्ग इत्युक्तं भवति।\n"
    }
  ]
}