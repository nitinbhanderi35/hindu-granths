{
  "results": [
    {
      "book": "YogaSutras",
      "id": "63977",
      "key": "1-30",
      "order": 30,
      "tags": [
        "Pada 1",
        "Sutra 30"
      ],
      "text": "व्याधिस्त्यान​संशयप्रमादालस्या​विरतिभ्रान्तिदर्शनालब्ध​भूमिकत्वानवस्थितत्वानि चितविक्षेपास्तेऽन्तरायाः ॥ १-३० ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66865",
      "key": "1-30",
      "order": 130,
      "tags": [
        "1-30",
        "Pada 1",
        "Sutra 30",
        "Yoga Sutra Commentary"
      ],
      "text": "\nव्याधिस्त्यान​संशयप्रमादालस्या​विरतिभ्रान्तिदर्शनालब्ध​भूमिकत्वानवस्थितत्वानि चितविक्षेपास्तेऽन्तरायाः ॥ ३० ॥ \nअन्तरायाः ।\nप्रत्यक्चेतनाधिगमसूत्रे प्रोक्तानन्तरायान् तत्क्रमांश्च प्रतिपादयति सूत्रकारोऽन्तरायसूत्रे । यस्तु स्वयं शक्तः सन् जगदीश्वरं तद्वाचकप्रणवजपतदर्थानुसन्धानध्यानभावनादिभिस्त्रिभिः करणैर्नाञ्चति तं वक्ष्यमाणा अन्तराया निष्प्रत्यूहं परिवृत्य पीडयन्ति । यस्त्वशक्तः सोऽपि मनसा धारयन् मनसैवाराधयति न तमन्तराया दुःखाकुर्वन्ति ।\nव्याधिः शरीरेन्द्रियचेतस्सु विशेषेण पीडनम् । स्त्यानं, सङ्गदोषात्तदननुष्ठानमीश्वरप्रणिधानस्य । संशयः, ईश्वरोऽस्ति न वेत्याकारो विचिकित्सा शास्त्रैः प्रतिपादितोऽपि स अस्मदिष्टान् निवारयति वा न वा इत्येवंरूपोऽपि वा स्यात् । प्रमादोऽनवहितत्वमश्रद्धा । आलस्यं, शास्त्रोक्तकालेऽननुष्ठानम् । अविरतिः शास्त्रोक्तनियमोल्लङ्घनम् । भ्रान्तिदर्शनं शास्त्रार्थमर्यादाननुसरणम् । अलब्धभूमिकत्वं वेदोक्तजीवनवेषभाषास्थानादिविसर्जनम् । अनवस्थितत्वं यथेष्टाचरणमनियतानुष्ठानञ्चेति नवधा अन्तरायाः प्रोक्ताः । नवान्तरायबाधा शरीरस्य नवद्वारेषु क्रमव्युत्क्रमाभ्यां पीडयन्ति । तच्चानुभवमात्रवेद्यम् ।\nभक्त्युत्पत्तये मनोनैर्मल्यमवश्यं संपादनीयमित्यध्यात्मयोगिनोऽप्यङ्गीकुर्वन्ति । भक्तिर्नाम विजातीयमानसिकसंबन्धः । संबन्धश्च द्विष्ठ इत्यत्र न विवादः । स च निर्मलमानसिकक्रियालभ्यः । मानसिकी क्रिया हि तादृशी निष्कलङ्कदेहिन एव । तादृशदेहश्च शास्त्रीयसात्त्विकाहारसेवनमात्रजन्यः । न केवलं सेवितस्याहारस्य जीर्णताप्यपेक्ष्यते । आहारजीर्णाद्धि सुप्रसिद्धा आरोग्यनामिका शक्तिस्तेजो वा देहे उत्पद्यते । जीर्णतासंपादनाय सन्तोऽपि बहुवो उपाया मितद्रव्यात् नाचरणायालं भवन्तीति मन्वानेन भगवता पतञ्जलिना ऐहिकामुष्मिकविषयभोगायं निर्मलदेहसिद्ध्यर्थमष्टविधयोगाङ्गेषु चत्वारि प्राधान्येन यमनियमासनप्राणायामेत्येतैर्नामभिः शारीरवाचिकमानसिककर्माणि विचित्राणि योगाङ्गानीति सनियमं प्रोक्तम् । आरोग्यरूपशक्तिस्तेजो वा पूर्वोक्तैश्चतुर्भिरङ्गैर्यादृशी जायते शरीरे, तादशी इतरैर्नानाविधैर्बहुधनव्ययादिभिश्चानुष्ठितादिभिर्नैव जायते । शरीरे प्राणशक्तिरन्या बाह्येन्द्रियशक्तिरन्या आभ्यां द्वाभ्यां विपरीता चित्तशक्तिरन्या । यदा ह्येतास्तिस्रः शक्तयः परस्पर्मविरोधं सङ्घीभूय स्त्रीपुरुषसाधारणशरीरान्तर्वर्तिषु षण्णवत्यस्थिसंधिष्वसंख्याकग्रन्थिषु च तत्तद्वयोनुगुणवृद्धिं ह्रासं च प्राप्तेषु नाडीसिराधमनीग्रन्थिष्वनर्गलं व्याप्य शरीरे नातिस्थौल्यनातिकार्श्यनातिदीर्घनातिवामनरूपान् विकारान् कुर्वन्ति तदा ताश्शक्तयः शरीरदृढारोग्यकारिण्य इत्यसंशयं वक्तुं शक्नुमः । तादृक् चतुराङ्गानुष्ठानं देहिनः न सर्वास्ववस्थासु बाल्यकौमारयौवनवार्धक्यरूपासु स्त्रीषु वा पुरुषेषु वा कर्तुं शक्नुयुर्न वेति । स्वस्वधीभिरवगत्य यस्यामवस्थायां यादृश्यङ्गेषु शक्तिरुत्थिता तयैव शक्त्या तदनुष्ठानं कर्तव्यं, तत्तु अत्यन्ताननुष्ठानं नो वा अत्यनुष्ठानमित्येतत्सर्वं अनुक्तमन्यतो ग्राह्यमिति नीत्याभगवद्गीतायां “नात्यश्नतस्तु योगोऽस्ति ………” इत्यादिभिर्वचनैश्चोह्यम् । यथा चतुर्ष्वाश्रमेषु तद्धर्मेषूत्तराश्रमप्राप्तेषु कतिपये पूर्वाश्रमधर्मास्त्यज्यन्ते, एवं चतुर्व्यवस्थासु पूर्वपूर्वावस्थानुष्ठितयोगधर्माणां संग्रहेणानुष्ठानम् । यथा सर्वाश्रमेषु ब्रह्मचर्यधर्मः पातिव्रत्यधर्मश्चानुस्यूतौ भातः, एवंयोगाङ्गानुष्ठानक्रमेषु सर्वासु शरीरावस्थासु ब्रह्मचर्यपातिव्रत्यपालनपूर्वकत्रैकालिककर्मसु प्रणायामो जगदीश्वरप्रतिपादकप्रणवतदर्थानुसंधानतध्यानानि च कुर्वतामन्तराया नैव भवन्तीति योगरहस्यकाराणां श्रीमन्नाथमुनीनामाशयः । “प्रणायामेन पवने प्रत्याहारेण चेन्द्रियं वशीकृत” मिति विष्णुपुराणवचनं प्रमाणं भवति ।\n"
    },
    {
      "book": "YS_Com_YogaChandrika",
      "id": "66713",
      "key": "1-30",
      "order": 130,
      "tags": [
        "1-30",
        "Pada 1",
        "Sutra 30",
        "Yoga Sutra Commentary"
      ],
      "text": "\nव्याधिस्त्यान​संशयप्रमादालस्या​विरतिभ्रान्तिदर्शनालब्ध​भूमिकत्वानवस्थितत्वानि चितविक्षेपास्तेऽन्तरायाः ॥ ३० ॥\nव्याधीति । व्याधिर्ज्वरादिः, स्त्यानमकर्मण्यता, उभयकोत्यालम्बनं विज्ञानं संशयः, प्रमादोऽनवधानता, आलस्यं कायचित्तयोर्गुरुत्वम्, अविरतिर्विषयासक्तिः, भ्रान्तिदर्शनं विपर्ययज्ञानम्, अलब्धभूमिकत्वं समाधिभूमेरलाभः, अनवस्थितत्वं चित्तस्य समाधावप्रतिष्ठा । एते नव विघ्नानीत्युच्यन्ते ॥ ३० ॥\n"
    },
    {
      "book": "YS_Com_YogaSudhakara",
      "id": "66470",
      "key": "1-30",
      "order": 130,
      "tags": [
        "1-30",
        "Pada 1",
        "Sutra 30",
        "Yoga Sutra Commentary"
      ],
      "text": "\nके तेऽन्तराया इत्यपेक्षायामाह –\nव्याधिस्त्यान​संशयप्रमादालस्या​विरतिभ्रान्तिदर्शनालब्ध​भूमिकत्वानवस्थितत्वानि चितविक्षेपास्तेऽन्तरायाः ॥ ३० ॥\nये चित्तं योगाद्विक्षिपन्ति भ्रंशयन्ति ते नव विक्षेपा योगस्यान्तराया विघ्नाः । तत्र दोषत्रयवैषम्यनिमित्तो ज्वरादिर्व्याधिः । चित्तस्याकर्मण्यत्वं स्त्यानम् । विरुद्धकोटिद्वयावगाहि ज्ञानं संशयः । अहिंसासत्यादिसाधनानामभावनं प्रमादः । कायवाक्चित्तगुरुत्वादप्रवृत्तिरालस्यम् । विषयाभिलाषोऽविरतिः । अतस्मिंस्तद्बुद्धिर्भ्रान्तिदर्शनम् । कुतश्चिन्निमित्तात्समाधि-भूमेरलाभोऽलब्धभूमिकत्वम् । लब्धायामपि तस्यां चितस्याप्रतिष्ठानवस्थितत्वमित्यर्थः ॥ ३० ॥\n"
    },
    {
      "book": "YS_Com_Vritti",
      "id": "66288",
      "key": "1-30",
      "order": 130,
      "tags": [
        "1-30",
        "Pada 1",
        "Sutra 30",
        "Yoga Sutra Commentary"
      ],
      "text": "\nतानन्तरायानाह –\nव्याधिस्त्यान​संशयप्रमादालस्या​विरतिभ्रान्तिदर्शनालब्ध​भूमिकत्वानवस्थितत्वानि चितविक्षेपास्तेऽन्तरायाः ॥ ३० ॥\nरजस्तमोजन्या एते नव चित्तविक्षेपकत्वाद्योगान्तरायाः । चित्तस्य विक्षेपोऽनेकवृत्तित्वम् । व्याधिर्वातपित्तश्लेष्मणां वैषम्यजन्यः। स्त्यानं योगानुष्ठानाक्षमत्वम् । संशयः शास्त्रोक्तसाधनेषूभयकोटिस्पृग्ज्ञानम् । प्रमादः शमादिभावनाभावः । आलस्यं कायचित्तयोर्गुरुत्वादप्रवृत्तिः । अविरतिर्विषयाभिलाषः । भ्रान्तिदर्शनं शास्त्रोक्तार्थविपरीतनिश्चयः । अलब्धभूमिकत्वं वक्ष्यमाणयोगभूमीनां साधनानुष्ठानेऽप्यलाभः । अनवस्थितत्वं योगभूमिलाभेऽपि योगभ्रंशः ॥ ३० ॥\n"
    },
    {
      "book": "YS_Com_SutrarthaBodhini",
      "id": "66104",
      "key": "1-30",
      "order": 130,
      "tags": [
        "1-30",
        "Pada 1",
        "Sutra 30",
        "Yoga Sutra Commentary"
      ],
      "text": "\nअन्तरायानाह –\nव्याधिस्त्यान​संशयप्रमादालस्या​विरतिभ्रान्तिदर्शनालब्ध​भूमिकत्वानवस्थितत्वानि चितविक्षेपास्तेऽन्तरायाः ॥ ३० ॥\nये चित्तं योगाद्विक्षिपन्ति ते विक्षेपा योगस्यान्तराया विघ्ना नव । तत्र वातादीनामिन्द्रियाणां च वैषम्यं व्याधिः । स्त्यानं चित्तलघुत्वेऽपि कर्मानर्हता । संशयः सिद्ध्यति न वेति । प्रमादो योगाङानामननुष्ठानलक्षणः । आलस्यं चित्तस्य गुरुत्वादप्रवृत्तिः । अविरतिर्विषयतृष्णा । भ्रान्तिदर्शनम् एककोटिविपर्ययः । अलब्धभूमिकत्वं समाधिभूम्यलाभः । मधुमत्यादयः समाधिभूमयो वक्ष्यन्ते । अनवस्थितत्वं नाम लब्धायां भूमौ चित्तस्याऽस्थिरत्वम् । पूर्वभूमौ स्थिरं हि चित्तम् उत्तरभूमिं जयेत् । तस्मादस्थिरत्वं दोषः ॥ ३० ॥\n"
    },
    {
      "book": "YS_Com_SiddhantaChandrika",
      "id": "65955",
      "key": "1-30",
      "order": 130,
      "tags": [
        "1-30",
        "Pada 1",
        "Sutra 30",
        "Yoga Sutra Commentary"
      ],
      "text": "\nन केवलमेते योगादिसाधनान्तरायाः, किन्तु दुःखादिरूपाऽन्तरायानपि कुर्वन्तीत्याह –\nदुःखदौर्मनस्याङ्गमेजयत्वश्वासप्रश्वासा विक्षेपसहभुवः ॥ ३१ ॥\nदुःखेति ॥ दुःखं शारीरं मानसञ्चाध्यात्मिकम् । तत्र शारीरं व्याधिवशात् । द्वितीयं कामादिवशात् । व्याघ्रसर्पादिजनितमाधिभौतिकम् । ग्रहपीडादिजमाधिदैविकम् । दौर्मनस्यम् इच्छाविघातात् क्षौभो मनसि । अङ्गमेजयत्वम् अङ्गानां कम्पः । श्वासः बाह्यवायोर्नियमेनाऽन्तःप्रवेशः समाध्यङ्गरेचकविरोधी । प्रश्वासः कौष्ठ्यस्य वायोर्नियमेन बहिर्गमनं पूरकविरोधी । प्रश्वासः कौष्ठ्यस्य वायोर्नियमेन बहिर्गमनं पूरकविरोधी । एते विक्षेपसहभुवः । विक्षेपेषूत्पन्नेषु भवन्तीत्यर्थः ॥ ३१ ॥\n"
    },
    {
      "book": "YS_Com_Pradipika",
      "id": "65756",
      "key": "1-30",
      "order": 130,
      "tags": [
        "1-30",
        "Pada 1",
        "Sutra 30",
        "Yoga Sutra Commentary"
      ],
      "text": "\nअन्तरायानाह –\nव्याधिस्त्यान​संशयप्रमादालस्या​विरतिभ्रान्तिदर्शनालब्ध​भूमिकत्वानवस्थितत्वानि चितविक्षेपास्तेऽन्तरायाः ॥ ३० ॥\nयतो व्याध्यादयश्चित्तविक्षेपका अतो योगान्तराया इत्यर्थः । तत्र व्याधिः धातुरसकरणानां वैषम्यम् । धातवो वातपित्तकफाः, रसा आहारपरिणामाः, करणानि त्वक्चक्षुरादीनि एषां वैषम्यं स्वभावप्रच्यवः । स्त्यानमकर्मण्यता । योगानुष्ठानाक्षमत्वमिति यावत् । संशयो गुरुशास्त्रोक्तसाधनेषूभयकोटिकं ज्ञानम् । प्रमादोऽनवधानम् । आलस्यं कायचित्तयोर्गुरुत्वादप्रवृत्तिः । अविरतिर्विषयाभिलाषः । भ्रान्तिदर्शनं गुर्वादिप्रमितार्थविपरीतनिश्चयः । अलब्धभूमिकत्वं वक्ष्यमाणानां योगभूमीनां साधनानुष्ठानेऽप्यलाभः । अनवस्थितत्वं योगभूमिलाभेऽपि योगभ्रंश इति ॥ ३० ॥\n"
    },
    {
      "book": "YS_Com_ManiPrabha",
      "id": "65546",
      "key": "1-30",
      "order": 130,
      "tags": [
        "1-30",
        "Pada 1",
        "Sutra 30",
        "Yoga Sutra Commentary"
      ],
      "text": "\nअन्तरायानाह- \nव्याधिस्त्यानसंशयप्रमादालस्याविरतिभ्रान्तिदर्शनालब्धभूमिकत्वानवस्थितत्त्वानि चित्तविक्षेपास्तेस्न्तरायाः ॥ (३०) \nये चित्तं योगाद्विक्षिपन्ति – भ्रशयन्ति ते चित्तविक्षेपाः योगस्यान्तरायाः – विघ्ना नव । तत्र व्याधिः वातपित्तश्लेष्माणामन्नरसस्येन्द्रियाणां च वैषम्यम् । स्त्यानम्- चित्तस्य लघुत्वेस्पि कर्मानर्हता । संशयः प्रसिद्धः । योगाङ्गाननुष्ठानं प्रमादः । आलस्यम्- चित्तस्य गुरुत्वादप्रवृत्तिः । अविरतिः- विशयतृष्णा । भ्रान्तिदर्शनम्- एककोटिको विपर्ययः । अलब्धभूमिकत्वम्- समाधिभूम्यलाभः । मधुमत्यादयः समाधिभूमयो वक्ष्यन्ते । अनवस्थिरत्वं नाम लब्धायां भूमौ चित्तस्यास्थिरत्वम्, पूर्वभूमौ हि स्थितं चित्तं उत्तरभूमिं जायते । तस्मादस्थिरत्वं दोष इत्यर्थः ।।\n"
    },
    {
      "book": "YS_Com_VyasaBhashya",
      "id": "65340",
      "key": "1-30",
      "order": 130,
      "tags": [
        "1-30",
        "Pada 1",
        "Sutra 30",
        "Yoga Sutra Commentary"
      ],
      "text": "\nअथ केऽन्तराया ये चित्तस्य विक्षेपाः। के पुनस्ते कियन्तो वेति –\nव्याधिस्त्यान​संशयप्रमादालस्या​विरतिभ्रान्तिदर्शनालब्ध​भूमिकत्वानवस्थितत्वानि चितविक्षेपास्तेऽन्तरायाः ॥ ३० ॥ \nनवान्तरायाश्चित्तस्य विक्षेपाः। सहैते चित्तवृत्तिभिर्भवन्ति। एतेषामभावे न भवन्ति पूर्वोक्ताश्चित्तवृत्तयः। व्याधिर्धातुरसकरणवैषम्यम्। स्त्यानमकर्मण्यता चित्तस्य। संशय उभयकोटिस्पृग्विज्ञानं स्यादिदमेवं नैवं स्यादिति। प्रमादः समाधिसाधनानामभावनम्। आलस्यं कायस्य चित्तस्य च गुरुत्वादप्रवृत्तिः। अविरतिश्चित्तस्य विषयसंप्रयोगात्मा गर्धः। भ्रान्तिदर्शनं विपर्यज्ञानम्। अलब्धभूमिकत्वं समाधिभूमेरलाभः। अनवस्थितत्वं यल्लब्धायां भूमौ चित्तस्याप्रतिष्ठा। समाधिप्रतिलम्भे हि सति तदवस्थितं स्यादिति। एते चित्तविक्षेपा नव योगमला योगप्रतिपक्षा योगान्तराया इत्यभिधीयन्ते ॥ ३० ॥ \n"
    },
    {
      "book": "YS_Com_RajaMartandaBhashya",
      "id": "64946",
      "key": "1-30",
      "order": 130,
      "tags": [
        "1-30",
        "Pada 1",
        "Sutra 30",
        "Yoga Sutra Commentary"
      ],
      "text": "\nअथ केऽन्तराया इत्याशङ्कायामाह –\nव्याधिस्त्यान​संशयप्रमादालस्या​विरतिभ्रान्तिदर्शनालब्ध​भूमिकत्वानवस्थितत्वानि चितविक्षेपास्तेऽन्तरायाः ॥ ३० ॥ \nनवैते रजस्तमोबलात्प्रवर्तमानाश्चित्तस्य विक्षेपा भवन्ति। तैरेकाग्रताविरोधिभिश्चित्तं विक्षिप्यत इत्यर्थः। तत्र 1 व्याधिर्धातुवैषम्यनिमित्तो ज्वरादिः। 2 स्त्यानमकर्मण्यता चित्तस्य। 3 उभयकोट्यालम्बनं ज्ञानं संशयः योगः साध्यो न वेति। 4 प्रमादोऽननुष्ठानशीलता समाधिसाधनेष्वौदासीन्यम्। 5 आलस्यं कायचित्तयोर्गुरुत्वं योगविषये प्रवृत्त्यभावहेतुः। 6 अविरतिश्चित्तस्य विषयसंप्रयोगात्मा गर्धः। 7 भ्रान्तिदर्शनं शुक्तिकायां रजतवद्विपर्ययज्ञानम्। 8 अलब्धभूमिकत्वं कुतश्चिन्निमित्तात्समाधिभूमेरलाभोऽसंप्राप्तिः। 9 अनवस्थितत्वं लब्धायामपि समाधिभूमाव चित्तस्य तत्राप्रतिष्ठा। त एते समाधेरेकाग्रताया यथायोगं प्रतिपक्षत्वादन्तराया इत्युच्यन्ते।\n"
    }
  ]
}