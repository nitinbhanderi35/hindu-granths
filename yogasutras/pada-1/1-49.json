{
  "results": [
    {
      "book": "YogaSutras",
      "id": "64021",
      "key": "1-49",
      "order": 49,
      "tags": [
        "Pada 1",
        "Sutra 49"
      ],
      "text": "श्रुतानुमानप्रज्ञाभ्यामन्यविषया विशेषार्थत्वात् ॥ १-४९ ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66897",
      "key": "1-49",
      "order": 149,
      "tags": [
        "1-49",
        "Pada 1",
        "Sutra 49",
        "Yoga Sutra Commentary"
      ],
      "text": "\nश्रुतानुमानप्रज्ञाभ्यामन्यविषया विशेषार्थत्वात् ॥ ४९ ॥ \nश्रुतप्रज्ञा आगमम् । अनुमानप्रज्ञा यत्र प्राप्तिस्तत्र गतिरिति नानम् । श्रुतं चानुमानं च श्रुतानुमाने । श्रुतानुमानयोः प्रज्ञा श्रुतानुमानप्रज्ञा । ताभ्यां श्रुतानुमानप्रज्ञाभ्यां द्वाभ्यामन्यविषया अतिक्रान्तविषया विशेषार्थत्वात् प्रातिस्विकविषयत्वात् प्रत्येकविषयत्वात् भवति । ऋतंभरा प्रज्ञा सामान्यप्रज्ञा, श्रुतप्रज्ञा शास्त्रविषये, अनुमानप्रज्ञा तर्कविषय इति त्रिधा प्रज्ञा भवति । प्रथमा इतराभ्यामन्या भवति ।\n"
    },
    {
      "book": "YS_Com_YogaChandrika",
      "id": "66724",
      "key": "1-49",
      "order": 149,
      "tags": [
        "1-49",
        "Pada 1",
        "Sutra 49",
        "Yoga Sutra Commentary"
      ],
      "text": "\nश्रुतानुमानप्रज्ञाभ्यामन्यविषया विशेषार्थत्वात् ॥ ४९ ॥\nश्रुतेति। श्रौतमागमज्ञानम् । अनुमानमुक्तलक्षणम् । ताभ्यां या जायते प्रज्ञा सा सामान्यविषया, इयं निर्विचारवैशारद्यसमुपेता ताभ्यां विलक्षणा विशेषविषयत्वात्, अस्यां हि सूक्ष्मव्यवहितविप्रकृष्टविषयाः स्फुटं भासन्ते । अतस्तस्यां यत्नो विधेयः ॥ ४९ ॥\n"
    },
    {
      "book": "YS_Com_YogaSudhakara",
      "id": "66560",
      "key": "1-49",
      "order": 149,
      "tags": [
        "1-49",
        "Pada 1",
        "Sutra 49",
        "Yoga Sutra Commentary"
      ],
      "text": "\nऋतम्भरत्वोपपत्तिमाह –\nश्रुतानुमानप्रज्ञाभ्यामन्यविषया विशेषार्थत्वात् ॥ ४९ ॥\nसूक्ष्मव्यवहितविप्रकृष्टवस्तुषु योगिप्रत्यक्षं  निर्वर्तते । आगमानुमानाभ्यां तानि वस्तूनि ज्ञायन्ते । ते च श्रुतानुमानजन्ये प्रज्ञे सामान्यमेव गोचरयतः । इदं तु योगिप्रत्यक्षं विशेषगोचरत्वादृतम्भरमित्यर्थः ॥ ४९ ॥\n"
    },
    {
      "book": "YS_Com_Vritti",
      "id": "66363",
      "key": "1-49",
      "order": 149,
      "tags": [
        "1-49",
        "Pada 1",
        "Sutra 49",
        "Yoga Sutra Commentary"
      ],
      "text": "\nनन्वागमानुमानाभ्यामर्थतत्त्वनिर्णयेऽलं तदुत्तरयोगेनेत्यत आह –\nश्रुतानुमानप्रज्ञाभ्यामन्यविषया विशेषार्थत्वात् ॥ ४९ ॥\nशब्दानुमाने हि सामान्यविषये तद्विषयातिरिक्तविषया च योगजप्रज्ञा विशेषविषयत्वादित्यर्थः । लौकिकप्रत्यक्षमपि न सूक्ष्मव्यवहितविप्रकृष्टविषयमित्यपि बोध्यम् । योगजज्ञानं तु सकलविशेषग्राहकमिति अनधिगतार्थगन्तृत्वात्तस्य प्रामाण्यम् । ननु पुरुषे विशेषाभावात्तत्प्रज्ञाकेन विशेषेण सफला स्यादिति चेन्न, अन्ततः स्वस्वोपाधिबिम्बानामेवातीतानागतवर्तमानानां भोगरूपाणां मुक्तामुक्तसकलपुरुषेष्वन्योन्यं विशेषत्वादिति बोध्यम् ॥ ४९ ॥\n"
    },
    {
      "book": "YS_Com_SutrarthaBodhini",
      "id": "66121",
      "key": "1-49",
      "order": 149,
      "tags": [
        "1-49",
        "Pada 1",
        "Sutra 49",
        "Yoga Sutra Commentary"
      ],
      "text": "\nअत एव तस्य क्लृप्तमाभ्यो विषयतो विशेषमाह –\nश्रुतानुमानप्रज्ञाभ्यामन्यविषया विशेषार्थत्वात् ॥ ४९ ॥\nशब्दानुमानयोः पदार्थतावच्छेदकव्यापकतावच्छेदकपुरस्कारेणैव ज्ञानजनकत्वात्तद्ग्रहणायोग्य-विशेषविषयकत्वादिति यावत् ।\nवेदान्तिनस्तु शब्दस्य पदार्थतावच्छेदकपुरस्कारेणैव ज्ञानजनकत्वे मानाभावः । तथाच शब्दस्य विषयस्तच्छक्यो तल्लक्ष्यश्च ग्राह्यः । तेन च ब्राह्मणशब्दलक्ष्यत्वेऽपि न क्षतिः । तथा च महावाक्यार्थबोधप्रयोजकीभूताऽवान्तरवाक्यस्थपदजन्यस्मृतिकारणीभूतानुभवजनकत्वम् असम्प्रज्ञातयोगस्य स्वजन्यधर्मद्वारेति न कोऽपि विरोधो, न वा महावाक्यार्थबोधानुपपत्तिरपीति भाव इति प्राहुः । यथा च पदार्थतावच्छेदकपुरस्कारेणैव ज्ञानजनकत्वनियमाभावस्तथाव्यक्तमाकर इति दिक् ॥ ४९ ॥\n"
    },
    {
      "book": "YS_Com_SiddhantaChandrika",
      "id": "65945",
      "key": "1-49",
      "order": 149,
      "tags": [
        "1-49",
        "Pada 1",
        "Sutra 49",
        "Yoga Sutra Commentary"
      ],
      "text": "\nनन्वनादिना विषयभोगसंस्कारेणातिबलीयसाभिहता समाधिप्रज्ञा स्थितिं न लभेतेत्यत आह –\nतज्जः संस्कारोऽन्यसंस्कारप्रतिबन्धी ॥ ५० ॥\nतज्जेति ॥ समाधिप्रज्ञाजन्यः संस्कारो व्युत्थानसंस्कारस्य प्रतिबन्धी बाधक इत्यर्थः । कथमेतदितिचेत् प्रज्ञासंस्कारस्य तत्त्वसंस्पर्शित्वादिति ध्येयम् ॥ ५० ॥\n"
    },
    {
      "book": "YS_Com_Pradipika",
      "id": "65766",
      "key": "1-49",
      "order": 149,
      "tags": [
        "1-49",
        "Pada 1",
        "Sutra 49",
        "Yoga Sutra Commentary"
      ],
      "text": "\nननु आगमानुमानाभ्यामेव प्रमाणाभ्यामर्थतत्वं गृह्यतामलं तदुत्तरं योगेनेत्याशङ्कायामाह –\nश्रुतानुमानप्रज्ञाभ्यामन्यविषया विशेषार्थत्वात् ॥ ४९ ॥\nसा तु योगसामान्यजा प्रज्ञा श्रवणमननाभ्यामतिरिक्तविषया विशेषार्थत्वात् । विशेषविषयत्वादित्यर्थः । शब्दानुमाने हि सामान्यमात्रविषयके भवतः सामान्यपुरस्कारेणैव संकेतग्रहात्, व्याप्तिग्रहाच्च । न तु संकेतग्राह्यानवच्छेदकविशेषग्राहके । योगजप्रज्ञा तु तद्ग्राहिकेति । अतोऽनधिगताधिगन्तृत्वाद्योगजप्रज्ञायाः प्रामाण्यम् । ननु पुरुषे विशेषाभावात्तत्प्रज्ञा किंविशेषग्रहणेन सफलास्यादितिचेन्न । अन्ततः स्वस्वोपाधिप्रतिबिम्बानामेवातीतानागतवर्तमानानां भोगरूपाणां मुक्तामुक्तसकलपुरुषेष्वन्योन्यं विशेषत्वादिति ॥ ४९ ॥\n"
    },
    {
      "book": "YS_Com_ManiPrabha",
      "id": "65614",
      "key": "1-49",
      "order": 149,
      "tags": [
        "1-49",
        "Pada 1",
        "Sutra 49",
        "Yoga Sutra Commentary"
      ],
      "text": "\nतस्याः क्लृप्तप्रमाणेभ्यो विषयतः विशेषमाह- \nश्रुतानुमानप्रज्ञाभ्यामन्यविषया विशेषार्थत्वात् ॥ ( ४९ )\nगवादिशब्दानां गोत्वादिसामान्ये शक्तिः न व्यक्तिविशेषेषु । तेषामानन्त्येनाशक्यग्रहत्वात् । एवं व्याप्तिरपि वन्हित्वादिसामान्यं गृह्यते । अतः श्रुतानुमानप्रज्ञयोः सामान्यं वस्तु विषयः । तथा हि – लोके शब्दलिङ्गज्ञानानन्तरं गोवन्ह्यादिवस्तुमात्रं ज्ञायते, न व्यक्तिविशेष इति स्वसाक्षिकमेतत् । ऐन्द्रियकप्रत्यक्षं यद्यपि गोपटादिविशेषविषयम्, तथापि सूक्ष्मव्यवहितविप्रकृष्ट-वस्तुविशेषः समाधिप्रज्ञाया असाधारणो विषयः । न च सूक्ष्मादिषु श्रुतानुमानप्रकाशितेषु प्रसरन्ती समाधिप्रज्ञा कथं स्वमूलश्रुतानुमानागोचरविशेषगोचरा स्यात् इति वाच्यम् । बुद्धेः स्वतः सर्वग्रहणशक्तत्वात् । बुद्धिसत्त्वं हि प्रकाशस्वभावं सर्वार्थग्रहणसमर्थमपि तमसा आवृतं सद् मानमपेक्ष्याल्पविषयं भवति । यदा तु समाधिना विगततमः पटलं सर्वतः प्रकाशमानमतिक्रान्तमानमर्य्यादं भवति, तदा प्रकाशनान्त्यात् किं नामगोचरः स्यात् । तस्मात् समाधिप्रज्ञा विशेषार्थगोचरत्वात् मानान्तरविषयत्वादन्यविषयेत्यर्थः । \nतदुक्तम्-प्रज्ञाप्रासादमारुह्य ह्यशोच्यः शोचतो जनान् ।भूमिष्ठानिव शैलस्थः सर्वान् प्राज्ञोस्नुशोचति ॥ इतिजनान् समाधिशून्यान् मानभृत्यानित्यर्थः ॥ \n(स्वतः) इतरप्रमाणसहकारं विना । अतिक्रान्तमानमर्यादं अतिक्रान्ता मानमर्यादा प्रमाणानुसारित्वरूपा येन तत्तथा । प्रमाणानुसारिता च प्रमाणविषयमात्रग्राहकता । प्रज्ञाप्रसादम्- ऋतम्भरा प्रज्ञारूपोच्चगृह्यम् । आरुह्य- प्राप्य । मानभृतान्- मानाधीनान् ।।\n"
    },
    {
      "book": "YS_Com_VyasaBhashya",
      "id": "65369",
      "key": "1-49",
      "order": 149,
      "tags": [
        "1-49",
        "Pada 1",
        "Sutra 49",
        "Yoga Sutra Commentary"
      ],
      "text": "\nसा पुनः –\nश्रुतानुमानप्रज्ञाभ्यामन्यविषया विशेषार्थत्वात् ॥ ४९ ॥ \nश्रुतमागमविज्ञानं तत्सामान्यविषयम्। न ह्यागमेन शक्यो विशेषोऽभिधातुं, कस्मात्, न हि विशेषेण कृतसंकेतः शब्द इति। तथाऽनुमानं सामान्यविषयमेव। यत्र प्राप्तिस्तत्र गतिर्यत्राप्राप्तिस्तत्र न भवति गतिरित्युक्तम्। अनुमानेन च सामान्येनोपसंहारः। तस्माच्छ्रुतानुमानविषयो न विशेषः कश्चिदस्तीति।\nन चास्य सूक्ष्मव्यवहितविप्रकृष्टस्य वस्तुनो लोकप्रत्यक्षेण ग्रहणमस्ति। न चास्य विशेषस्याप्रमाणकस्याभावोऽस्तीति समाधिप्रज्ञानिर्ग्राह्य एव स विशेषो भवति भूतसृऽक्ष्मगतो वा पुरुषगतो वा। तस्माच्छ्रतानुमानप्रज्ञाभ्यामन्यविषया सा प्रज्ञा विशेषार्थत्वादिति ॥ ४९ ॥ \n"
    },
    {
      "book": "YS_Com_RajaMartandaBhashya",
      "id": "64985",
      "key": "1-49",
      "order": 149,
      "tags": [
        "1-49",
        "Pada 1",
        "Sutra 49",
        "Yoga Sutra Commentary"
      ],
      "text": "\nअस्याः प्रज्ञान्तराद्वैलक्षण्यमाह –\nश्रुतानुमानप्रज्ञाभ्यामन्यविषया विशेषार्थत्वात् ॥ ४९ ॥ \nश्रुतमागमज्ञानम् अनुमानमुक्तलक्षणम् ताभ्यां या जायते प्रज्ञा सा सामान्यविषया। न हि शब्दलिङ्गयोरिन्द्रियवद्विशेषप्रतिपत्तौ सामर्थ्यम्। इयं पुनर्निर्विचारवैशारद्यसमुद्भवा प्रज्ञा ताभ्यां विलक्षणा विशेषविषयत्वात्। अस्यां हि प्रज्ञायां सूक्ष्मव्यवहितविप्रकृष्टानामपि विशेषः स्फुटेनैव रूपेण भासते। अतस्तस्यामेव योगिना परः प्रयत्नः कर्तव्य इत्युपदिष्टं भवति।\n"
    }
  ]
}