{
  "results": [
    {
      "book": "YogaSutras",
      "id": "63982",
      "key": "1-48",
      "order": 48,
      "tags": [
        "Pada 1",
        "Sutra 48"
      ],
      "text": "ऋतंभरा तत्र प्रज्ञा ॥ १-४८ ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66889",
      "key": "1-48",
      "order": 148,
      "tags": [
        "1-48",
        "Pada 1",
        "Sutra 48",
        "Yoga Sutra Commentary"
      ],
      "text": "\nऋतंभरा तत्र प्रज्ञा ॥ ४८ ॥ \nऋतं भरति इति ऋतंभरा स्वरूपज्ञानम् । तत्र निर्विचारवैशारद्यावस्थायां प्रज्ञा, प्रकर्षेण जानातीति, ज्ञानम् । तत्र निर्विचारवैशारद्यावस्थायां जीवस्य सत्यस्वरूपज्ञानं भवति ।\n“ऋतं च सत्यं चाभीद्धात्तपसोऽध्यजायते”\nति नारायणीयमत्र प्रमाणम् । सा प्रज्ञा संशयं च्छिनत्ति ॥\n"
    },
    {
      "book": "YS_Com_YogaChandrika",
      "id": "66671",
      "key": "1-48",
      "order": 148,
      "tags": [
        "1-48",
        "Pada 1",
        "Sutra 48",
        "Yoga Sutra Commentary"
      ],
      "text": "\nऋतंभरा तत्र प्रज्ञा ॥ ४८ ॥\n"
    },
    {
      "book": "YS_Com_YogaSudhakara",
      "id": "66494",
      "key": "1-48",
      "order": 148,
      "tags": [
        "1-48",
        "Pada 1",
        "Sutra 48",
        "Yoga Sutra Commentary"
      ],
      "text": "\nततः किम् ? –\nऋतंभरा तत्र प्रज्ञा ॥ ४८ ॥\nतत्र पुरुषख्यातौ सत्याम् ऋतम् सत्यमात्मानं बिभर्ति प्रकाशयतीति ऋतम्भरा प्रज्ञा धर्ममेघः समाधिर्जायत इत्यर्थः ॥ ४८ ॥\n"
    },
    {
      "book": "YS_Com_Vritti",
      "id": "66313",
      "key": "1-48",
      "order": 148,
      "tags": [
        "1-48",
        "Pada 1",
        "Sutra 48",
        "Yoga Sutra Commentary"
      ],
      "text": "\nतदेवाह –\nऋतंभरा तत्र प्रज्ञा ॥ ४८ ॥\nऋतं सत्यं कूटस्थनित्यं पुरुषं बिभर्ति तादृशी तत्संज्ञा प्रज्ञा साक्षात्कारस्तत्र प्रसादे सति भवतीत्यर्थः । तदुक्तम् – ’आगमेनानुमानेन ध्यानाभ्यासरसेन च । त्रिधा प्रकल्पयन् प्रज्ञां लभते योगमुत्तमम्’ इति । पूर्वार्धेन श्रवणमनननिदिध्यासनान्युक्तानि ॥ ४८ ॥\n"
    },
    {
      "book": "YS_Com_SutrarthaBodhini",
      "id": "66095",
      "key": "1-48",
      "order": 148,
      "tags": [
        "1-48",
        "Pada 1",
        "Sutra 48",
        "Yoga Sutra Commentary"
      ],
      "text": "\nतत्फलमाह –\nऋतंभरा तत्र प्रज्ञा ॥ ४८ ॥\nतत्र ऋतं सत्यमेव गृह्णाति प्रज्ञायते । तथाच निरोधसमाधिरूपस्य योगस्य पुण्यविशेषद्वारा यथार्थप्रत्यक्षहेतुत्वमितिभावः ॥ ४८ ॥\n"
    },
    {
      "book": "YS_Com_SiddhantaChandrika",
      "id": "65948",
      "key": "1-48",
      "order": 148,
      "tags": [
        "1-48",
        "Pada 1",
        "Sutra 48",
        "Yoga Sutra Commentary"
      ],
      "text": "\nअत एव तस्या क्लृप्ताभ्यो विषयतो विशेषमाह –\nश्रुतानुमानप्रज्ञाभ्यामन्यविषया विशेषार्थत्वात् ॥ ४९ ॥\nश्रुतानुमानेति ॥ सा तु समाधिजा प्रज्ञा श्रुतानुमानप्रज्ञाभ्यां श्रुतं श्रवणं शाब्दबोधः, अनुमानं मननं यौक्तिकं ज्ञानं, तद्रूपप्रज्ञाभ्याम् अन्यविषया अतिरिक्तविषया । कुतः । विशेषार्थत्वात् । विशेषो निर्विकल्पः अज्ञातो विषयो यस्याः सा, तथात्वात् । शब्दानुमानयोः पदार्थतावच्छेदकव्यापकतावच्छेदकपुरस्कारेणैव धीजनकत्वनियमेन तद्ग्रहणायोग्यविशेष्यमात्र-विषयकत्वादिति यावत् ॥\nवेदान्तिनस्तु शब्दस्य शक्त्या पदार्थतावच्छेदकपुरस्कारेणैव धीजनकत्वनियमो, न तु लक्षणयाऽपि । अतो लक्षणया केवलस्य ब्रह्मणः शब्दगम्यत्वेऽपि न  क्षतिः । तथाच महावाक्यार्थप्रयोजकीभूतानुभवजनकावान्तरवाक्यस्थपदजन्मस्मृतिकारणीभूतानुभावजनकत्वमसम्प्रज्ञातयोगस्य स्वजन्यधर्म्मद्वारेति न कोऽपि विरोधो, न वा महावाक्यार्थबोधानुपपत्तिरपीति भाव इति प्राहुः॥ \nइदन्तु बोध्यम् । यद्यपि, तं त्वौपनिषदं पुरुषं पृच्छामीत्यादिश्रुतेरुपनिषन्मात्रगम्यमेवात्मतत्त्वम्। दशमस्त्वमसीत्यादिवाक्याद्दशमा-दिसाक्षात्कारदर्शनात् । तत्त्वमस्यादिवाक्यैरप्यपरोक्षप्रमा च सम्भवति । योग्यपदार्थनिरूपितत्वम्पदार्थाभेदपरशब्दत्वादिना शब्दस्यापरोक्षधीजनकत्वेऽतिप्रसङ्गाभावाद्यागादि-वाक्यानां त्वम्पदार्थाभेदपरत्वाभावात् । धार्मिकस्त्वमसीत्यादिवाक्यानान्तु योग्यपदार्थनिरूपितत्वम्पदार्धाभेदपरत्वाभावात् ।  तस्मात्तानि विषयाजन्यधीजनकत्वेन परोक्षज्ञानजनकानि । तत्त्वमस्यादिवाक्यन्तु निरुक्तरूपेणापरोक्षधीजनकमेव । ततो जातायामप्यपरोक्षप्रमायां विपरीतभावनारूपदोषसत्त्वे फलं न सम्भवतीति प्रतिबन्धनिरासाय निदिध्यासनादिकमप्यावश्यकत्वं, भावनायाः प्रमाणान्तरत्वापातात् । कामिनीं भावयतो व्यवहितकामिनीसाक्षात्कारस्यैव भावनाजन्यत्वेनात्मसाक्षात्कारस्यप्रमात्वप्रसङ्गाच्च । मूलीभूतानुभवस्तु सुषुप्तेर्मोषाद्वा सम्भवत्येवेति न सर्वथा ज्ञाने भावनाविशेषरूपनिदिध्यासनापेक्षा, तथापि दशमवाक्यसहकृतेन मनसा चक्षुषा वा अपरोक्षप्रमाजननेन दृष्टान्तासिद्धेः निरुक्तरूपेण शब्दस्यापरोक्षज्ञानजनकत्वे मानाभावात् । इन्द्रियजन्यज्ञानस्यैवाऽपरोक्षत्वप्रतिपत्तेः । मनसैवानुद्रष्टव्यमिति श्रुतेश्च । श्रुत्या प्राक् त्वम्पदतत्पदवाच्यत्वादिना प्रमितयोर्जीवपरमात्मनोरविनाभावादिरूपाभेदस्य च मनसैव भावनासहकारेणापरोक्षप्रमाभवतीति भावनासमाधेर्ज्ञानफलकत्वकथनमेवैतन्मताऽनुसारेण युक्तमेवेति दिक् ॥\nन वा भावनाजन्यत्वेऽप्यात्मसाक्षात्कारस्याप्रामाण्यम् । अबाधितविषयत्वादुक्तसाक्षात्कारस्य तु बाधितार्थविषत्वादेवाप्रामाण्यं न भावनाजन्यत्वेनेति भावः ॥ ४९ ॥\n"
    },
    {
      "book": "YS_Com_Pradipika",
      "id": "65783",
      "key": "1-48",
      "order": 148,
      "tags": [
        "1-48",
        "Pada 1",
        "Sutra 48",
        "Yoga Sutra Commentary"
      ],
      "text": "\nपूर्वोक्ते सबीजयोगे जायमानायाः समापत्त्याख्यप्रज्ञाया अन्वर्था तान्त्रिकीं संज्ञामाह –\nऋतंभरा तत्र प्रज्ञा ॥ ४८ ॥\nतत्र सबीजयोगे जायमाना प्रज्ञा समापत्त्याख्या ऋतम्भरसंज्ञा भवति । ऋतस्य सत्यस्यैव भरणात् विषयत्वेन धारणमित्यर्थः । सवितर्कप्रज्ञायाश्च विकल्पसत्वेऽपि ऋतम्भरजातीयत्वेन संग्रहः । अथवा ततः किं तत्राह । ऋतम्भरा तत्र प्रज्ञा । तत्राध्यात्मप्रसादे जायमाना आत्मसाक्षात्काररूपा प्रज्ञा ऋतम्भरेत्यर्थः ॥ ४८ ॥\n"
    },
    {
      "book": "YS_Com_ManiPrabha",
      "id": "65573",
      "key": "1-48",
      "order": 148,
      "tags": [
        "1-48",
        "Pada 1",
        "Sutra 48",
        "Yoga Sutra Commentary"
      ],
      "text": "\nअस्य प्रसादस्य योगिसम्मतां संज्ञामाह- \nऋतम्भरा तत्र प्रज्ञा ॥ ( ४८ )\nतत्र वैशारद्ये सति या प्रज्ञा निर्विचारा समाधिजन्या तस्य ऋतम्भरेति संज्ञा भवति । ऋतमविकल्पितं सत्यं बिभर्तीति व्युत्पत्तेरित्यर्थः ॥ \n"
    },
    {
      "book": "YS_Com_VyasaBhashya",
      "id": "65342",
      "key": "1-48",
      "order": 148,
      "tags": [
        "1-48",
        "Pada 1",
        "Sutra 48",
        "Yoga Sutra Commentary"
      ],
      "text": "\nऋतंभरा तत्र प्रज्ञा ॥ ४८ ॥ \nतस्मिन्समाहितचित्तस्य या प्रज्ञा जायते तस्या ऋतंभरेति संज्ञा भवति। अन्वर्था च सा, सत्यमेव बिभर्ति न च तत्र विपर्यासज्ञानगन्धोऽप्यस्तीति। तथा चोक्तम् –\nआगमेनानुमानेन ध्यानाभ्यासरसेन च।\nत्रिधा प्रकल्पयन्प्रज्ञा लभत योगमुत्तमम् ॥ इति ॥ ४८ ॥ \n"
    },
    {
      "book": "YS_Com_RajaMartandaBhashya",
      "id": "64973",
      "key": "1-48",
      "order": 148,
      "tags": [
        "1-48",
        "Pada 1",
        "Sutra 48",
        "Yoga Sutra Commentary"
      ],
      "text": "\nतस्मिन्सति किं भवतीत्याह –\nऋतंभरा तत्र प्रज्ञा ॥ ४८ ॥ \nऋतं सत्यं बिभर्ति कदाचिदपि न विपर्ययेणाऽऽच्छाद्यते सा ऋतंभरा प्रज्ञा तस्मिन्सति भवतीत्यर्थः। तस्माच्च प्रज्ञालोकात्सर्वं यघावत्पश्यन्योगी प्रकृष्टं योगं प्राप्नोति।\n"
    }
  ]
}