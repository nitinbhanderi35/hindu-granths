{
  "results": [
    {
      "book": "YogaSutras",
      "id": "64050",
      "key": "1-26",
      "order": 26,
      "tags": [
        "Pada 1",
        "Sutra 26"
      ],
      "text": "पूर्वेषामपि गुरुः कालेनानवच्छेदात् ॥ १-२६ ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66894",
      "key": "1-26",
      "order": 126,
      "tags": [
        "1-26",
        "Pada 1",
        "Sutra 26",
        "Yoga Sutra Commentary"
      ],
      "text": "\nपूर्वेषामपि गुरुः कालेनानवच्छेदात् ॥ २६ ॥ \nस एषः, यः पूर्वमुक्तः परमात्मा एष बुद्धिस्थः पूर्वेषां, पूर्वकालीनानां वर्तमानकालीनानां भविष्यत्कालीनानां च पुरूषाणामत्मानां चेतनानां ज्ञानिनां गुरुरुपदेष्टा, अज्ञाननिवर्तकः । ईश्वरस्य भास्वरशरीरं कालेनानवच्छिन्नं नित्यं च ।\n"
    },
    {
      "book": "YS_Com_YogaChandrika",
      "id": "66732",
      "key": "1-26",
      "order": 126,
      "tags": [
        "1-26",
        "Pada 1",
        "Sutra 26",
        "Yoga Sutra Commentary"
      ],
      "text": "\nपूर्वेषामपि गुरुः कालेनानवच्छेदात् ॥ २६ ॥\nस इति । स ब्रह्मादीनामपि गुरुरुपदेष्टा यतः स कालेन नावच्छिद्यते अनादित्वात् तेषां पुनरादिमत्त्वादस्ति कालेनावच्छेदः ॥ २६ ॥\n"
    },
    {
      "book": "YS_Com_YogaSudhakara",
      "id": "66485",
      "key": "1-26",
      "order": 126,
      "tags": [
        "1-26",
        "Pada 1",
        "Sutra 26",
        "Yoga Sutra Commentary"
      ],
      "text": "\nनन्वयमेक एवेश्वरः किमन्येऽपि सन्ति ? नेत्याह –\nपूर्वेषामपि गुरुः कालेनानवच्छेदात् ॥ २६ ॥\n"
    },
    {
      "book": "YS_Com_Vritti",
      "id": "66309",
      "key": "1-26",
      "order": 126,
      "tags": [
        "1-26",
        "Pada 1",
        "Sutra 26",
        "Yoga Sutra Commentary"
      ],
      "text": "\nतत्र ब्रह्मादिभ्यो विशेषमाह –\nपूर्वेषामपि गुरुः कालेनानवच्छेदात् ॥ २६ ॥\nस एष ईश्वरः पूर्वेषां पूर्वसर्गोत्पन्नानामपि ब्रह्मविष्णुहरादीनामपि ब्रह्मविष्णुरादीनामपि गुरुः स्रष्टाऽन्तर्यामिविधया वेदादिद्वारा ज्ञानचक्षुःप्रदश्च कालानवच्छिन्नत्वात्तेषां कालेन शतवर्षादिनावच्छेदादिति भावः । ’यो ब्रह्माणं विदधाति पूर्वं यो वै वेदांश्च प्रहिणोति तस्मै’ इति श्रुतिरिति भावः । अस्य च निमित्तकारणत्वान्न प्रकृतिस्वातन्त्र्यक्षतिः । घटे कुलालवत् दण्डादीनां कारण्त्वेऽपि तद्वदेवास्य स्वतन्त्रत्वमपि। अत्रेश्वरस्य सर्वपितृत्ववचनात्सर्वान्तर्यामित्वेन रूपेण गुरुत्वेन जीवानामपि आत्मेश्वर इति वेदान्तवाक्यार्थोऽपि सूचितः । यो हि यस्याधिष्ठाता स यस्यात्मेति दृष्टम् । यथा सूर्यश्चक्षुषः। यथा वा जीवो देहस्य तेनाविभागलक्षणोऽभेद एव ’अविभागो वचनात्’ इति सूत्रेण वेदान्तेऽप्युक्तः । एतन्मूलक एव जीवब्रह्मणोरंशांशिभावव्यवहार इति दिक् । एतत्सर्गादौ स सिद्धस्तथा क्रान्तसर्गादावप्यागमात्स सिद्ध इति ॥ २६ ॥\n"
    },
    {
      "book": "YS_Com_SutrarthaBodhini",
      "id": "66080",
      "key": "1-26",
      "order": 126,
      "tags": [
        "1-26",
        "Pada 1",
        "Sutra 26",
        "Yoga Sutra Commentary"
      ],
      "text": "\nतस्य भगवतो ब्रह्मदिभ्यो भेदमाह –\nपूर्वेषामपि गुरुः कालेनानवच्छेदात् ॥ २६ ॥\nस ईश्वरः पूर्वेषां सर्गादावुत्पन्नानां हिरण्यगर्भादीनां कालपरिच्छिन्नानां गुरुर्धर्मार्थकाममोक्षोपदेष्टा। कालेनानवच्छेदात् । अनद्यनन्तत्वादित्यर्थः ॥ २६ ॥\n"
    },
    {
      "book": "YS_Com_SiddhantaChandrika",
      "id": "66064",
      "key": "1-26",
      "order": 126,
      "tags": [
        "1-26",
        "Pada 1",
        "Sutra 26",
        "Yoga Sutra Commentary"
      ],
      "text": "\nइदानीं परमेश्वरं निरूप्य तत्प्रणिधानं व्याख्यातुं प्रणिधानाऽङ्गमन्त्रमाह –\nतस्य वाचकः प्रणवः ॥ २७ ॥\nतस्य निरुपाधिकस्येश्वरस्य प्रणवः अखण्डोङ्कारः, वाचकः रूढ्या बोधकं नाम संज्ञारूपकम् । अदृष्टविग्रहो देवो भावग्राह्यो मनोमयः * तस्योङ्कारः स्मृतो नाम तेनाहूतः प्रसीदति इति योगियाज्ञवल्क्यादिस्मृतेः । ॐ तत्सदिति निर्देशो ब्रह्मणस्त्रिविधः स्मृत इति भगवदुक्तेश्च । अदृष्टविग्रहः अश्रुतशरीरः, भावग्राह्यः भक्तिग्राह्यः । अत एव मनोमयः मनोऽभिलषिताकारः । अथ वा तस्य स्वेच्छचाङ्गीकृतविग्रहावच्छिन्नस्य ब्रह्मादिमूर्त्तित्रयात्मकत्वेन श्रुतस्येश्वरस्य प्रणवः, अश्च उश्च मश्चेत्यकारात्मा अखण्डोङ्कारः । अकारं च उकारं च मकारं च प्रजापतिः * वेदत्रयात् समुद्धृत्य ॐङ्कारं निर्ममे पुरा इति मनुनोक्तेः । वाचकः प्रत्येकशक्त्या बोधकं नाम यौगिकम् । अकारं ब्रह्माणम्, उकारं विष्णुं, मकारं रुद्रमिति श्रुतेः । अत्र प्रतिपद्यस्येशस्यैकत्वेऽपि पदार्थतावच्छेदकानां भेदेन द्वन्द्वः । तस्यैव प्रातिभासिकभेदेन वा द्वन्द्वः । तत्र भेदाभेदयोस्तु मानं, ब्रह्माणमेव विष्णुमेव रुद्रमेव विभक्तांस्त्रीणि वा विभक्तानीत्यादि श्रुतिः । अखण्डाऽर्थपक्षे तु तस्य जीवपरयोरभेदरूपाखण्डार्थस्य परमात्मनः प्रणवः, अखण्ड एवोङ्कारः, वाचकः । अकारस्य जीवे, मकारस्य ब्रह्मणि, उकारस्य भेद इति प्रत्येकशक्त्या बोधकं नाम योगिकमेव । अकारेण मामात्मानमन्विच्च मकारेण ब्रह्मणा अनुसंदध्यादुकारेणाविचिकित्सान्नित्यादिश्रुतेः । अत्र समस्तं व्यस्तं – त्वां शरणद गृणाम्योमिति पदमिति स्मृतेः । सर्वेषां पक्षाणां युक्तत्वेऽप्ययं पक्षो युक्ततमः । तत्त्वमसीत्यादिमहावाक्यबोधिताभेदस्य लाभात् । तापिन्यादौ तथैव व्युत्पादनाच्च । अत एवास्मण्डात् सखण्ड एवोङ्कारो मनुनाव्यादृतः । तन्त्रे च, हंस इत्यजपां नित्यं श्वासप्रश्वासगां बुधः* विपरीतां तु तां कृत्वा सोऽहमेकत्वसिद्धये ॥ अन्योऽन्यं सहयोर्लोपात् सिद्ध्यस्योङ्कारशब्दकः * अपूर्वोऽयमुपास्याथ ब्रह्म सद्यो भवेन्नरः ॥ केवलोऽयं यतेरेव सहकञ्चुकितः पुनः * उपास्योऽयं मनुष्याणां सर्वेषां यतिनां मत इत्यभेदार्थकाऽजपामूल उक्तः । अस्मिन् पक्षे च अश्चासौवुश्चेत्यादिकर्म्मधारय एव । अभेदस्य प्रतिपादयिषितत्वात् ॥\nअत्रायं निष्कर्षः । प्रणवो न गवादिवत् केवलं, रूढं नाम । अवयवशक्त्याऽवयवार्थस्यापि बोधनात् । नापि पाचकादिपदवद्यौगिकमेव । रूढ्याऽखण्डितार्थस्यापि बोधनात् । नापि पङ्कजादिपदवद् योगरूढम् । यौगुकार्थान्वितरूढ्यर्थावच्छिन्नस्यैकस्याबोधनात् । नापि चैत्रादिपदवच्छरीरशक्तविष्ण्वादिपदपर्यायाणाम् अकारादीनामपि शरीरशक्तानामात्मनि लाक्षणीकत्वात् तदात्मोङ्कारो लक्षकं नाम सर्वं वेत्ति विष्णुरित्यादौ ज्ञानाश्रयत्वस्य शरीरे बाधेन विष्ण्वादिपदानामात्मन्येव शक्त्यङ्गीकारात् तात्पर्याणामपि अकारादिपदानामात्मनि शक्तेरेवाङ्गीकारात् । ॐङ्कारनिविष्टाकारादीनां शास्त्रगृहीतसङ्केतेन अज्ञातार्थज्ञापकानामसति बाधके बलवत्तरे लाक्षणिकत्वायोगाच्च । न विधौ परःशब्द इति न्यायात् । तस्मान्मण्डपादिपदवद् रूढयौगिकम् । समुदायशक्त्यवयवशक्तिभ्यां प्रत्येकमेव रूढ्यर्थावयवार्थयोर्बोधजननात् । यथा मडपपदं मण्डपे शेते इत्यादौ समुदायशक्त्या स्थण्डिलमेव बोधयति, न मण्डपायिनम् । मण्डपं भोजयेत्यादौ त्ववयवशक्त्या मण्डपायिनमेव बोधयतीति न स्थण्डिलम् । एवं प्रणवोऽपि समुदायशक्त्या निरुपाधिकमेवेश्वरं बोधयति, प्रत्येकशक्त्या ब्रह्मादीन् अभेदञ्च बोधयतीति दिक् ॥\nअत्र प्रणवस्य वाचकत्वकथनादीश्वरो वाच्य इति लब्धम् । सोऽयं वाच्यवाचकताभावः स्वरूपसम्बन्धविशेषोऽतिरिक्तो विभागरूपो वा, योऽर्थः स शब्दः, यः शब्दः सोऽर्थ इति शब्दार्थयोराहार्यऽन्योन्याभेदाध्यासरूपेणेश्वरसङ्केतेन, ॐमित्येतदक्षरमिदं सर्वम्, ॐमित्येकाक्षरं ब्रह्मेत्यादिश्रुतिस्मृतिमूलकेन द्योत्यते । न तु नैयायिकानामिव जन्यते । ईश्वरस्य स्वतन्त्रतया सर्गान्तरे तदीयसङ्केतभेदेन शब्दाऽर्थभेदप्रसङ्गात् । एतन्मते च सत्कार्यवादस्याऽङ्गीकारात् सम्बन्धस्य सदा समानरूपतया प्रलयोऽपि विद्यमानस्य सर्गान्तरे प्रकाशनान्न दोष इति संक्षेपः ॥\nननु भवत्येवं वाच्यवाचकभावस्तथाऽपि कथं प्रणवस्यैवात्राऽऽदरः । न च परमात्ममन्त्रत्वविशेषादितिवाच्यम् । सगुणशिवरामाऽऽदीनामपि परमात्मत्वेनैवोपास्यतया तत्तदाराधनप्रणवान्यमन्त्राणामपि परमात्ममन्त्रत्वस्य तत्तद्रूपाकर्षणरूपफलस्य च अधिकस्य तत्तत्तापिन्यादिषु प्रतिपादनात् । अतस्तद्वाचकस्तन्मन्त्र इत्येव वक्तुं युक्तमिति चेत् सत्यम् । यद्यप्येवं तथाऽपि तद्यथा शङ्कुना सर्वाणि पर्णानि संतृणास्येवमेवोङ्कारेण सर्वा वाक् संतृण्णा इति श्रुत्या ऋग्वेदः स्यादकाराद्य उकारान्तं यजुर्मतम् * सामवेदो मकारान्तः सर्वग्राही ततो ध्रुवः ॥ षडङ्गन्यायमीमांसा पुराणं स्मृतिपूर्वकम् * वेदेऽन्तर्भूतमेव स्यात् सर्ववेदाश्च तारगाः * अहयोर्मध्यगा वर्णा लक्षौ कषलगौ यतः ॥ अकारः प्रकृतिस्तत्र हकारःप्रकृतिर्मता * तथा प्रणवगोकारो जीवात्मा पुरुषः स्मृतः ॥ उकारः प्रकृतिरूपत्वात् प्रकृतिः सहरूपिणी* पुम्प्रकृत्यात्मका वर्णांस्तस्मादम्मध्यगाः सदा ॥ क्षराऽक्षरपरो देवो मकारः परमेश्वर इत्यादिस्मृत्या च सर्वेषामानुपूर्वीविशेषविशिष्टवर्णरूपाणां मन्त्राणां प्रणव एवान्तर्भावितत्वात् तदाराधनेनैव सर्वाराधनतत्फले स्त इत्यभिप्रेत्य, एतद्वैसत्यकाम परञ्चापरञ्च ब्रह्म यदोङ्कारः यश्छन्दसाम् ऋषभो विश्वरूपः । ओमितीदं सर्वं, सर्वे वेदा यत् पदमामनन्ति, एतदालम्बनं श्रेष्ठं धनुर्गृहीत्वोपनिषदं महास्त्रं प्रणवो धनुः, एतद्वै महोपनिषत्, ब्रह्मसंस्थोऽमृतत्वमिति, प्रणवेनैव तस्मिन्नवस्थिता ॐङ्कारे परे ब्रह्मणि पर्यवसितो भवेत् प्रणवमेवानुसन्दध्यादित्यादिश्रुतिभिः श्रेष्टत्वमभिसन्धाय तस्यैव मुमुक्षुजनाराध्यत्वप्रतिपादनात् । उदाहृतयाज्ञवल्क्यस्मृतौ, मनोमयस्तेनाहृत इति पदाभ्यां ध्यानविशेषयोगेन तत्तद्रूपाकर्षकत्वज्ञापनाच्च सर्वमन्त्ररूपत्वसर्वमन्त्रफलदातृत्वादिहेतुभिः सर्वाधिकोऽयमेवेति, तस्य वाचकस्तन्मन्त्र इति । विहाय तस्य वाचकः प्रणव इत्युक्तम् । अन्ये मन्त्राश्चैतन्मन्त्रव्याख्यारूपा अधिकारिविशेषाराध्यरूपा इत्यनवद्यम् । उपाधिभेदेनाऽप्युपास्यभेदो व्यावहारिकोऽपि नास्ति । नात्र काचन भिदास्ति, नैवात्र काचन भिदाऽस्तीत्यादिश्रुतेरिति सूचयितुं तस्येति व्यस्तैकवचननिर्देशः । तस्य वाचक ॐमितिविहाय तस्य वाचकः प्रणव इति निर्देशस्तु ॐमित्यस्यातिरहस्यत्वेन गोप्यत्वाय । अथ कस्मादुच्यते प्रणवः ? यस्मादुच्चार्यमाण एव ऋग्यजुः सामाऽथर्वाङ्गिरसः ब्रह्म ब्रह्मणेभ्यः प्रणामयति नामयति च तस्मादुच्यते प्रणव इति । प्रणवशब्दं व्युत्पादयन्त्याः श्रुत्या अनुसारात् तत्तदर्थकमन्त्रान्तरेणाऽपि बह्वीभावसूचनायेति दिक् ॥ यद्यप्येवं तथाऽपि, तज्जप इत्यत्र लक्षितलक्षणया प्रणवोपस्थापितस्य ॐमित्यस्यैव मुख्यतया ग्रहणम् । अथ कस्मादुच्यते ॐङ्कार इत्यादिश्रुत्या तस्यैव विशिष्टफलदत्वेन मन्त्रराजत्वेन चाभिषिक्तत्वादिति दिक्॥२७॥\n"
    },
    {
      "book": "YS_Com_Pradipika",
      "id": "65755",
      "key": "1-26",
      "order": 126,
      "tags": [
        "1-26",
        "Pada 1",
        "Sutra 26",
        "Yoga Sutra Commentary"
      ],
      "text": "\nतस्यैश्वर्यं नित्यमिति प्रतिपादयति –\nपूर्वेषामपि गुरुः कालेनानवच्छेदात् ॥ २६ ॥\nस एष ईश्वरः पूर्वेषां हिरण्यगर्भादीनामपि गुरुरन्तर्यामिविधया ज्ञानचक्षुःप्रदः । कालानवच्छिन्नत्वान्नित्यत्वा…..भवतीत्यर्थः ।तथा च श्रुतिः “जन्मनिरोधं प्रवदन्ति यस्य ब्रह्मवादिनो हि प्रवदन्ति नित्य”मिति । जन्मनिरोधं जन्माभावं ईश्वरस्य च जीववदेव ….सति (?)श्चिन्मात्रस्यैश्वर्यवानुपाधिरस्ति । ’कार्योपाधिरयं जीवः कारणोपाधिरीश्वरः’ इति स्मृतेः । ईश्वरस्याशेषविशेषास्तु वेदान्तशास्त्रे परीक्षिताः ॥ २६ ॥\n"
    },
    {
      "book": "YS_Com_ManiPrabha",
      "id": "65558",
      "key": "1-26",
      "order": 126,
      "tags": [
        "1-26",
        "Pada 1",
        "Sutra 26",
        "Yoga Sutra Commentary"
      ],
      "text": "\nतस्य भगवतो ब्रह्मादिभ्यो विशेषमाह- \nपूर्वेषामपि गुरुः कालेनानवच्छेदात् ॥ ( २६ ) \n’पूर्वेषां’ सर्गादावुत्पन्नानां कालपरिच्छिन्नानां ब्रह्मादीनां गुरुः-ईश्वरः । कुतः ? कालेनानवच्छेदात्- अनाद्यन्तत्वादित्यर्थः । तथा च श्रुतिः- ’यो ब्रह्माणं विदधाति पूर्वं यो वै वेदांश्च प्रहिणोति तस्मै’ इत्याद्या ।।\n"
    },
    {
      "book": "YS_Com_VyasaBhashya",
      "id": "65387",
      "key": "1-26",
      "order": 126,
      "tags": [
        "1-26",
        "Pada 1",
        "Sutra 26",
        "Yoga Sutra Commentary"
      ],
      "text": "\nस एषः –\nपूर्वेषामपि गुरुः कालेनानवच्छेदात् ॥ २६ ॥ \nपूर्वे हि गुरवः कालेनावच्छिद्यन्ते। यत्रावच्छेदार्थेन कालो नोपावर्तते स एष पूर्वेषामपि गुरुः। यथाऽस्य सर्गस्याऽऽदौ प्रकर्षगत्या सिद्धस्तथाऽतिक्रान्तसर्गादिष्वपि प्रत्येतव्यः ॥ २६ ॥ \n"
    },
    {
      "book": "YS_Com_RajaMartandaBhashya",
      "id": "64968",
      "key": "1-26",
      "order": 126,
      "tags": [
        "1-26",
        "Pada 1",
        "Sutra 26",
        "Yoga Sutra Commentary"
      ],
      "text": "\nएवमीश्वरस्य प्रमाणमभिधाय प्रभावमाह –\nपूर्वेषामपि गुरुः कालेनानवच्छेदात् ॥ २६ ॥ \nआद्यानां स्रटृ़णां ब्रह्मादीनामपि स गुरुरुपदेष्टा। यतः स कालेन नावच्छिद्यते अनादित्वात्। तेषां पुनरादिमत्त्वादस्ति कालेनावच्छेदः। \n"
    }
  ]
}