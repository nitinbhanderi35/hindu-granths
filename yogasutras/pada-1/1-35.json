{
  "results": [
    {
      "book": "YogaSutras",
      "id": "64035",
      "key": "1-35",
      "order": 35,
      "tags": [
        "Pada 1",
        "Sutra 35"
      ],
      "text": "विषयवती वा प्रवृत्तिरुत्पन्ना मनसः स्थितिनिबन्धनी ॥ १-३५ ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66896",
      "key": "1-35",
      "order": 135,
      "tags": [
        "1-35",
        "Pada 1",
        "Sutra 35",
        "Yoga Sutra Commentary"
      ],
      "text": "\nविषयवती वा प्रवृत्तिरुत्पन्ना मनसः स्थितिनिबन्धनी ॥ ३५ ॥ \nअस्मद्गुरुचरणा एतत्सूत्रोक्तविषयप्रवृत्तिस्थैर्यसाधनाय अतिदीर्घकालो यापनीयः, पूर्ववयस्कैरुत्तरवयस्कैर्वा चित्तस्थैर्यसंपादकेष्वनेकेषूपायेषु सत्सु विषयप्रवृत्तिसाधनमजाोगलस्तनदोहप्रायमित्यवदन् । चित्तस्य विषयः सर्वदा अप्राकृतो वैदिकश्च भाव्यः । विषयवतीसूत्रे सर्वप्रकाराणां संविदां प्राकृतविषयत्वान्नातीवेदं बहुमन्यन्ते आत्मार्थिनः ।\n"
    },
    {
      "book": "YS_Com_YogaChandrika",
      "id": "66673",
      "key": "1-35",
      "order": 135,
      "tags": [
        "1-35",
        "Pada 1",
        "Sutra 35",
        "Yoga Sutra Commentary"
      ],
      "text": "\nविषयवती वा प्रवृत्तिरुत्पन्ना मनसः स्थितिनिबन्धनी ॥ ३५ ॥\n"
    },
    {
      "book": "YS_Com_YogaSudhakara",
      "id": "66487",
      "key": "1-35",
      "order": 135,
      "tags": [
        "1-35",
        "Pada 1",
        "Sutra 35",
        "Yoga Sutra Commentary"
      ],
      "text": "\nविषयवती वा प्रवृत्तिरुत्पन्ना मनसः स्थितिनिबन्धनी ॥ ३५ ॥\nनासाग्रजिह्वाग्रतालुजिह्वामध्यजिह्वामूलेषु प्रदेशेषु चित्तस्य संयमाद्दिव्यगन्धरसरूपस्पर्श-शब्दविषयवत्यः संविदः प्रवृत्तयः शीघ्रमुत्पन्नाः सत्यो विश्वासमुत्पाद्य अतिसूक्ष्मेश्वरादौ मनसः स्थितिं बध्नन्ति । अतो मन एकाग्रतां प्राप्नोतीत्यर्तः ॥ ३५ ॥\n"
    },
    {
      "book": "YS_Com_Vritti",
      "id": "66373",
      "key": "1-35",
      "order": 135,
      "tags": [
        "1-35",
        "Pada 1",
        "Sutra 35",
        "Yoga Sutra Commentary"
      ],
      "text": "\nउपायान्तरमाह स्थितौ –\nविषयवती वा प्रवृत्तिरुत्पन्ना मनसः स्थितिनिबन्धनी ॥ ३५ ॥\nमनसो नासिकाग्रजिह्वाग्रतालुजिह्वामध्यजिह्वामूलेषु योगशास्त्रोक्तप्रकारेण धारणात् क्रमेण तन्मात्ररूपदिव्यगन्धदिव्यरूपदिव्यस्पर्शदिव्यशब्दविषया या प्रवृत्तिः पकृष्टा साक्षात्काररूपा वृत्तिः संविदुत्पद्यते । ता उत्पन्ना वृत्तयश्चित्तस्यैकाग्रताकारणानीत्यर्थः । एवं चन्द्रादित्यग्रहमणिप्रदीपमणिरत्नादिवृत्तयोऽपि । शास्त्रोक्तार्थैकदेशसाक्षात्कारेणार्थान्तरेऽपि संशयादित्यागेन श्रद्धावीर्याद्यप्रतिबद्धं भवतीत्याशयः ॥ ३५ ॥\n"
    },
    {
      "book": "YS_Com_SutrarthaBodhini",
      "id": "66091",
      "key": "1-35",
      "order": 135,
      "tags": [
        "1-35",
        "Pada 1",
        "Sutra 35",
        "Yoga Sutra Commentary"
      ],
      "text": "\nउपायान्तरमाह –\nविषयवती वा प्रवृत्तिरुत्पन्ना मनसः स्थितिनिबन्धनी ॥ ३५ ॥\nनासाग्रे चित्तस्य संयमाद्दिव्यगन्धसाक्षात्कारो भवति । एवं रसनादावपि ज्ञेयम् । ताः संविदो विषयवत्यः प्रवृत्तयः शीघ्रमुत्पन्नाः सत्यो विश्वासमुत्पाद्येश्वराद्यतिसूक्ष्मे लक्ष्ये मनसः स्थितिं निबध्नन्तीत्यर्थः । तथा च शास्त्रीयानुभवविशेषे जाते श्रद्धया योगी यः कोऽपि प्रवर्त्तत इति भावः ॥ ३५ ॥\n"
    },
    {
      "book": "YS_Com_SiddhantaChandrika",
      "id": "65939",
      "key": "1-35",
      "order": 135,
      "tags": [
        "1-35",
        "Pada 1",
        "Sutra 35",
        "Yoga Sutra Commentary"
      ],
      "text": "\nब्रह्मयोगं शिवयोगञ्चाह –\nविशोका वा ज्योतिष्मती ॥ ३६ ॥\nविशोकेति ॥ अष्टदलादौ नादाख्ये ब्रह्मणि मनसः संयोगाद् विशोका बहुतरसाधनाद्यायासकृतदुःखशून्या ज्योतिष्मती ज्योतिर्विषया नादगतचिदानन्दविषया संविन्मनसः स्थितिहेतुरित्यर्थः । तथाह्ययमत्र क्रमः । हृदयाधोऽधोमुखमष्टदलं कमलं रेचकेणोर्ध्वमुखं विभाव्य तत्र सूर्यमण्डलं द्वादशकलात्मकं स्वप्नस्थानमुकारं, तदुपरि वह्निमण्डलं दशकलात्मकं सुषुप्तिस्थानं मकारं, तदुपरि नादाख्यां तुरीयं ब्रह्म विभावयेदिति ब्रह्मयोगः । तदुक्तं गीतासारे – अनाहतस्य शब्दस्य तस्य शब्दस्य यो ध्वनिः* ध्वनेरन्तर्गतं ज्योतिर्ज्योतिरन्तर्गतं मनः ॥ तन्मनो विमलं याति तद्विष्णोः परमं पदम् ॥ हंसोपनिषदि चोक्तः – हंसानुसन्धानफाभूतोऽनेकविधः सफलः । अस्यैव जपकोट्या नादमनुभावयति यस्तस्य दशविध उपजायते । चिणीति प्रथमः, चिणिचिणीति द्वितीयः, घण्टानादस्तृतीयः, शङ्खनादश्चतुर्थः, पञ्चमस्तन्त्रीनादः षष्ठस्तलनादः, सप्तमो वेणुनादः, अष्टमो भेरीनादो, नवमो मृदङ्गनादो, दशमो मेघनादः । नवमं परित्यज्य दशममेवाऽभ्यसेत् । तस्मान्मनोविलीने मनसि गते संकल्पविकल्पे दग्धपुण्यपापे सदाशिवो मशक्त्यात्मना सर्वत्राऽवस्थितः शान्तः प्रकाशयति इत्यादिना । अतः संगृहीतः कलिदासेनापि –\nआनन्दलक्षणमनाहतनाम्नि देशेनादात्मना परिगतं तव रूपमीशे ।प्रत्यङ्मुखेना मनसा परिचीयमानं शंसन्ति नेत्रसलिलैः पुलकैश्च धन्या, इति ॥\nअथवा भ्रूमध्यादौ ज्योतीरूपे प्रत्यगात्मनि बहिर्दृष्टिबन्धेन मनसः संयमाद् विशोका । हठयोगादाविवायासकृतक्लेशरहिता ज्योतिष्मती साक्षिविषया संविन्मनसः स्थैर्य्यहेतुरिति शिवयोगः । अयमेव शाम्भवी मुद्रेत्युच्यते । तदुक्तम् – अन्तर्ल्लक्ष्या बहिर्दृष्टिर्न्निमेषोन्मेषवर्ज्जिता* एषा हि शाम्भवी मुद्रा सर्वतन्त्रेषु गोपिता । सा च, योगासनचाञ्चरीभुचरीखेचर्यऽगोचरीनिर्वाणमुद्राभिः सिद्ध्यति । प्रकारस्तु गुरुमुखादवगन्तव्यः । यद्यप्यनेनाऽऽत्मसाक्षात्कारेण कृतार्थत्वन्नास्य स्थितिविशेषतयोपन्यासो युक्तस्तथापि कृताऽऽत्मसात्क्षाकारेणाऽपि परवैराग्यार्थमभ्यासापेक्षणात् तथोक्तम् । स्वविषयस्थैर्य्यहेतुत्वाच्चान्यविषयकस्थैर्य्यहेतोः पूर्वयोगाद्भेद इति संक्षेपः ॥ ३६ ॥\n"
    },
    {
      "book": "YS_Com_Pradipika",
      "id": "65731",
      "key": "1-35",
      "order": 135,
      "tags": [
        "1-35",
        "Pada 1",
        "Sutra 35",
        "Yoga Sutra Commentary"
      ],
      "text": "\nप्रसादनापेक्षया स्थितिनिबन्धनान्तरमाह –\nविषयवती वा प्रवृत्तिरुत्पन्ना मनसः स्थितिनिबन्धनी ॥ ३५ ॥\nविषया गन्धादयो दिव्याः पञ्च विषयत्वेनास्याः सन्तीति विषयवती प्रवृत्तिः प्रकृष्टा साक्षात्काररूपा वृत्तिः योगशास्त्रोक्तप्रकारेण नासाग्रादौ चित्तधारणादल्पकालेनैव जायते । नासाग्रे दिव्यगन्धसंविदित्यादिभाष्यवचनात् । सा वा प्रवृत्तिरुत्पन्ना मनसो विषयान्तरेषु विवेकपर्यन्तेषु स्थितिनिबन्धिनी भवति । शास्त्रोक्तार्थैकदेशे साक्षात्कारेणार्थान्तरेऽपि संशयादिनिरसनतः श्रद्धावीर्याद्यप्रतिबन्धादित्यर्थः ॥ ३५ ॥\n"
    },
    {
      "book": "YS_Com_ManiPrabha",
      "id": "65561",
      "key": "1-35",
      "order": 135,
      "tags": [
        "1-35",
        "Pada 1",
        "Sutra 35",
        "Yoga Sutra Commentary"
      ],
      "text": "\nउपायान्तरमाह । \nविषयवती वा प्रवृत्तिरुत्पन्ना मनसः स्थितिनिबन्धिनी ॥ ( ३५ )\nनासाग्रे चित्तस्य संयमात् दिव्यगन्धसाक्षात्कारो भवति । जिह्वाग्रे संयमात् दिव्यरसस्य संविद्भवति । तालुनि रूपसंवित्, जिह्वामध्ये स्पर्शसंवित्, जिह्वामूले शब्दसंवित् । एताः संविदः गन्धादिविषयवत्यः प्रवृत्तयः शीघ्रमुत्पन्नाः सत्यः विश्वासमुत्पाद्यातिसूक्ष्मेश्वरादौ लक्ष्ये मनसः स्थितिं निबन्धन्तीत्यर्थः । शास्त्रोक्तविशेषस्य कस्यचिदनुभवे सत्यतिसूक्ष्मेस्पि अतिश्रद्धया संयमार्थं योगी प्रवर्त्तत इति भावः ।।\n"
    },
    {
      "book": "YS_Com_VyasaBhashya",
      "id": "65368",
      "key": "1-35",
      "order": 135,
      "tags": [
        "1-35",
        "Pada 1",
        "Sutra 35",
        "Yoga Sutra Commentary"
      ],
      "text": "\nविषयवती वा प्रवृत्तिरुत्पन्ना मनसः स्थितिनिबन्धनी ॥ ३५ ॥ \nनासिकाग्रे धारयतोऽस्य या दिव्यगन्धसंवित्सा गन्धप्रवृत्तिः। जिह्वाग्रे रससंवित्। तालुनि रूपसंवित्। जिह्वामध्ये स्पर्शसंवित्। जिह्वामूले शब्दसंविदित्येता वृत्तय उत्पन्नाश्चित्तं स्थितौ निबध्नन्ति, संशयं विधमन्ति, समाधिप्रज्ञायां च द्वारी भवन्तीति। एतेन चन्द्रादित्यग्रहमणिप्रदीपरश्म्यादिषु प्रवृत्तिरुत्पन्ना विषयवत्येव वेदितव्या। यद्यपि हि तत्तच्छास्त्रानुमानाचार्योपदेशैरवगतमर्थतत्त्वं सद्भूतमेव भवति, एतेषां यथाभूतार्थप्रतिपादनसामर्थ्यात् तथाऽपि यावदेकदेशोऽपि कश्चिन्न स्वकरणसंवेद्यो भवति तावत्सर्वं परोक्षमिवापवर्गादिषु सूक्ष्मेष्वर्थेषु न दृढां बुद्धिमुत्पादयति। तस्माच्छास्त्रानुमानाचार्योपदेशोपोद्बलनार्थमेवावश्यं कश्चिदर्थविशेषः प्रत्यक्षीकर्तव्यः। तत्र तदुपदिष्टार्थैकदेशप्रत्यक्षत्वे सति सर्वं सूक्ष्मविषयमपि आऽपवर्गाच्छ्रद्धीयते। एतदर्थमेवेदं चित्तपरिकर्म निर्दिश्यते। अनियतासु वृत्तिषु तद्विषयायां वशीकारसंज्ञायामुपजातायां समर्थं स्यात्तस्य तस्यार्थस्य प्रत्यक्षीकरणायेति। तथा च सति श्रद्धावीर्यस्मृतिसमाधयोऽस्याप्रतिबन्धेन भविष्यन्तीति ॥ ३५ ॥ \n"
    },
    {
      "book": "YS_Com_RajaMartandaBhashya",
      "id": "65034",
      "key": "1-35",
      "order": 135,
      "tags": [
        "1-35",
        "Pada 1",
        "Sutra 35",
        "Yoga Sutra Commentary"
      ],
      "text": "\nइदानीमुपायान्तरप्रदर्शनोपक्षेपेण संप्रज्ञातस्य समाधेः पूर्वाङ्गं कथयति –\nविषयवती वा प्रवृत्तिरुत्पन्ना मनसः स्थितिनिबन्धनी ॥ ३५ ॥ \nविषया गन्धरसरूपस्पर्शशब्दास्ते विद्यन्ते फलत्वेन यस्याः सा विषयवती प्रवृत्तिर्मनसः स्थैर्यं करोति। तथा हि नासाग्रे चित्तं धारयतो दिव्यगन्धसंविदुपजायते। तादृश्येव जिह्वाग्रे रससंवित्। ताल्वग्रे रूपसंवित्। जिह्वामध्ये स्पर्शसंवित्। जिह्वामूले शब्दसंवित्। तदेव तत्तदिन्द्रियद्वारेण तस्मिंस्तस्मिन्दिव्यविषये जायमाना संविच्चित्तस्यैकाग्रताया हेतुर्भवति। अस्ति योगस्य फलमिति योगिनः समाश्वासोत्पादनात्।\n"
    }
  ]
}