{
  "results": [
    {
      "book": "YogaSutras",
      "id": "63975",
      "key": "1-42",
      "order": 42,
      "tags": [
        "Pada 1",
        "Sutra 42"
      ],
      "text": "तत्र शब्दार्थज्ञानविकल्पैः संकीर्णा सवितर्का समापत्तिः ॥ १-४२ ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66901",
      "key": "1-42",
      "order": 142,
      "tags": [
        "1-42",
        "Pada 1",
        "Sutra 42",
        "Yoga Sutra Commentary"
      ],
      "text": "\nतत्र शब्दार्थज्ञानविकल्पैः संकीर्णा सवितर्का समापत्तिः ॥ ४२ ॥ \nसवितर्कसमापत्तिलक्षणमाह शब्दार्थज्ञानविकल्पैरिति सूत्रेण । यद्यपि प्रमाणसूत्रे विकल्परूपचित्तवृत्तेर्निर्वस्तुकत्वं ख्यापितं, तथापि तत्प्रमाणविषयकमिति ख्यापयता सूत्रकारेण सवितर्कसमाधिसूत्रस्थविकल्पशब्दोऽन्यथा वर्णनीयो भवति यद्वायं प्रक्षेप्तव्य इत्येव सन्दिहानो नाथमुनिः, अत्र सूत्रे विकल्पपदं समाधिविषयगणेषु प्राकृताप्राकृतविषयगणैर्मिलितमिति व्याचख्यौ । तत्सारांश एव भाष्यकृद्भिर्टीकाकृद्भिश्च स्थूलविषयः सवितर्क इति विवरणं कृतम् । परिशिष्टसमाधिद्वयं निर्वितर्कनिर्विचारात्मकं केवलमप्राकृततत्त्वविषयमिति बोध्यम् । सवितर्कविषये प्रथमाभ्यासिनां प्राकृतस्थूलविषये समाध्यभ्यासः सुखं भवतीति निश्चेतव्यम् । यदपि शब्दार्थज्ञानपूत्रे त्रयाणां परस्पराध्यासेन संकीर्णाबहवः समाधयो भवन्तीत्युक्तम्, तत् मन्दप्रज्ञविषयम् ।\nसमाध्यभ्यासिनां चित्तैकाग्रतासंपत्तये धारणादार्ढ्याय च प्राकृतैर्लोहैर्मृन्मयैर्वा स्वमनःसन्तोषकरीं मूर्तिमारचय्य प्रथमं तत्र दृष्टिं बद्ध्वा (बाह्यत्राटकसाधनेन) अभ्यासबलात् तावत् सा मूर्तिः स्वापेक्षितकालेषु स्वस्मृतिपथमधिरोहति तदर्थमेवोपयोक्तव्या । दर्शनसमानाकारस्मरणस्यैव ध्यानमिति नाम । तादृशध्यानसन्तानस्यैव ध्येयभूतवस्त्वात्मनस्त्वात्मनोनिश्चलावोस्थितिः समाधिः सवितर्करूपा सविचाररूपा चेति प्रथितो भवति । सा च मूर्तिरप्राकृस्थूलद्रव्यमयीति शुभाश्रयेति श्रुतिप्रमितेति चाभिहिता भवति । तादृशसमाधावेवार्थाध्यासः शब्दे, शब्दाध्यासोऽर्थे, अर्थाध्यासो ज्ञान इति संकीर्णता जाता । यावत् दृढीकृता स्मृतिः तावदभ्यसितव्यम् । तदनन्तरमेव निर्विचारनिर्वितर्कसमाधावधिकारःसंभवति । एतदर्थक एव सूत्रे विकल्पशब्दः प्रयुक्तः । अत एव उत्तरसूत्रारम्भे स्मृतिपदमेव प्रथममगृह्णन् पतञ्जलिमुनयः\n“स्मृतिपरिशुद्धौ स्वरूपशून्येवार्थमात्रनिर्भासा निर्वितर्का” इति ।\n"
    },
    {
      "book": "YS_Com_YogaChandrika",
      "id": "66702",
      "key": "1-42",
      "order": 142,
      "tags": [
        "1-42",
        "Pada 1",
        "Sutra 42",
        "Yoga Sutra Commentary"
      ],
      "text": "\nतत्र शब्दार्थज्ञानविकल्पैः संकीर्णा सवितर्का समापत्तिः ॥ ४२ ॥\n"
    },
    {
      "book": "YS_Com_YogaSudhakara",
      "id": "66551",
      "key": "1-42",
      "order": 142,
      "tags": [
        "1-42",
        "Pada 1",
        "Sutra 42",
        "Yoga Sutra Commentary"
      ],
      "text": "\nतत्र शब्दार्थज्ञानविकल्पैः संकीर्णा सवितर्का समापत्तिः ॥ ४२ ॥\nगौरिति शब्दः गौरित्यर्थः गौरिति ज्ञानम्, तेषां परस्परतादात्म्यगोचरा ये विकल्पास्तैः सङ्कीर्णा तत्तुल्या सवितर्का समापत्तिः, तस्या विकल्पत्वाविशेषादित्यर्थः ॥ ४२ ॥\n"
    },
    {
      "book": "YS_Com_Vritti",
      "id": "66302",
      "key": "1-42",
      "order": 142,
      "tags": [
        "1-42",
        "Pada 1",
        "Sutra 42",
        "Yoga Sutra Commentary"
      ],
      "text": "\nतत्र स्थूलसमापत्तेः सवितर्कनिर्वितर्काख्यौ विशेषावाह –\nतत्र शब्दार्थज्ञानविकल्पैः संकीर्णा सवितर्का समापत्तिः ॥ ४२ ॥\nसूक्ष्मविषयायास्तृतीयसूत्रे वक्ष्यमाणतयाऽत्रसूत्रे स्थूलविषयाग्रहणम् । तत्र गौरितिशब्दो गौरित्यर्थो गौरिति ज्ञानमित्यविभागरूपा ये शब्दार्थज्ञानविकल्पा अभेदभ्रमास्तद्युक्ता गवादिस्थूलसमापत्तिर्विपरीततर्कणयोगात्सवितर्कसंज्ञेत्यर्थः । अत एव स योगः सविकल्प इत्युच्यते । लोकेऽपीदृशं ज्ञानं सविकल्पकमुच्यते । एतद्विकल्पशून्यश्च निर्विकल्पकयोग इति । वस्तुत उदात्तत्वादिधर्मैः शब्दस्य जडत्वमूर्तत्वादिभिरर्थस्य प्रकाशमूर्तिविरहादिभिर्ज्ञानस्य परस्परस्माद्भेद एव । शब्दाद्यभेदविकल्प आरोपसामान्योपलक्षकः ॥ ४२ ॥\n"
    },
    {
      "book": "YS_Com_SutrarthaBodhini",
      "id": "66090",
      "key": "1-42",
      "order": 142,
      "tags": [
        "1-42",
        "Pada 1",
        "Sutra 42",
        "Yoga Sutra Commentary"
      ],
      "text": "\nसोऽपि संप्रज्ञातः सवितर्कनिर्वितर्कसविचारनिर्विचारभेदैश्चतुर्धा ।तत्र सवितर्कायाः स्वरूपमाह–\nतत्र शब्दार्थज्ञानविकल्पैः संकीर्णा सवितर्का समापत्तिः ॥ ४२ ॥\nतत्र तासु मध्ये सवितर्का समापत्तिरेषा ज्ञेया । तथाहि । गौरित्युक्ते शब्दार्थज्ञानानि त्रीण्यभिन्नानि । तत्र गौरित्येको विकल्पः । अयं हि गौरित्युपात्तयोरर्थज्ञानयोः शब्दाभेदविषयकः । तथा समाधिप्रज्ञा शब्दार्थज्ञानविकल्पैः सङ्कीर्णा तैस्तुल्या भवति । विकल्पत्वाविशेषात् ॥ ४२ ॥\n"
    },
    {
      "book": "YS_Com_SiddhantaChandrika",
      "id": "65944",
      "key": "1-42",
      "order": 142,
      "tags": [
        "1-42",
        "Pada 1",
        "Sutra 42",
        "Yoga Sutra Commentary"
      ],
      "text": "\nनिर्वितर्कामाह –\nस्मृतिपरिशुद्धौ स्वरूपशून्येवार्थमात्रनिर्भासा निर्वितर्का ॥ ४३ ॥\nस्मृतिपरिशुद्धाविति ॥ गवादिपदानां सङ्केतो लोके विकल्पितेष्वेव गृह्यते । तस्य स्मृत्या शाब्दज्ञानं पदार्थानुमितिश्च विकल्पित एव जायते । तत्र स्मृतिपरिशुद्धौ अर्थमात्रतात्पर्यवता चित्तेन अर्थमात्राभ्यासात् सङ्केतस्मृतेस्त्यागे सति सविकल्पकत्वाभावात् स्वरूपशून्येव, न वस्तुतः स्वरूपशून्याऽतोऽर्थमात्रस्य अविकल्पिताऽर्थस्य निर्भासो भानं पत्रेत्यर्थमात्रविषया सा समापत्तिर्निर्वितर्क्केत्यर्थः ॥ ४३ ॥\n"
    },
    {
      "book": "YS_Com_Pradipika",
      "id": "65772",
      "key": "1-42",
      "order": 142,
      "tags": [
        "1-42",
        "Pada 1",
        "Sutra 42",
        "Yoga Sutra Commentary"
      ],
      "text": "\nतासु चतसृषु समापत्तिषु मध्ये स्थूलसमापत्तेः सवितर्कनिर्वितर्काख्यौ विशेषौ क्रमेण दर्शयत्याद्यसूत्रद्वयेन –\nतत्र शब्दार्थज्ञानविकल्पैः संकीर्णा सवितर्का समापत्तिः ॥ ४२ ॥\nतृतीयसूत्रे सूक्ष्मसमापत्तेर्वक्ष्यमाणतया आद्यसूत्रयोः स्थूलविषयत्वं परिशेषाल्लभ्यते । तत्र समापत्तिसामान्ये गौरिति शब्दो गौरित्यर्थो गौरिति ज्ञानमित्यादिरूपैः शब्दार्थज्ञानानां ये विकल्पा अभेदभ्रमाः, तद्युक्ता गवादिस्थूलसमापत्तिः विपरीततर्कयोगात्सवितर्कसंज्ञेत्यर्थः । अत एव तत्कालीनयोग एव सविकल्प इत्यप्युच्यते । विकल्पसंकल्पसंकीर्णत्वात् । एतद्विकल्पशून्य एव च निर्विकल्पकयोग इति । एतेन यदाधुनिका आहुः – यत्किञ्चिद्धर्मपुरस्कारेणैव प्रवर्तमाने योगः सविकल्पकः, निर्धर्मकश्च निर्विकल्पक इति तदप्रामाणिकत्वादुपेक्षणीयम् । अत्र च शब्दाद्यभेदविकल्प आरोपसामान्योपलक्षकम् । एवमुत्तरसूत्रेऽपि ॥ ४२ ॥\n"
    },
    {
      "book": "YS_Com_ManiPrabha",
      "id": "65554",
      "key": "1-42",
      "order": 142,
      "tags": [
        "1-42",
        "Pada 1",
        "Sutra 42",
        "Yoga Sutra Commentary"
      ],
      "text": "\nसेयं सम्प्रज्ञाताख्या समापत्तिः पुनरवान्तरभेदाच्चतुर्धा भवति । सवितर्का निर्वितर्का सविचारा निर्विचारा इति । तत्र सवितर्कायाः स्वरूपमाह- \nतत्र शब्दार्थज्ञानविकल्पैः सङ्कीर्णा सवितर्का  समापत्तिः ॥ ( ४२ )\nतत्र- तासु समापत्तिषु मध्ये । सवितर्का समापत्तिरेषा ज्ञेया । तथा हि- गौः इत्युक्ते शब्दार्थज्ञानानि त्रीण्यभिन्नानि भासन्ते । तत्र ’गौरिति शब्दः’ इत्येको विकल्पः । अयं हि गौरित्युपात्तयोरर्थज्ञानयोः शब्दाभेदविषयकः । तथा ’गौरित्यर्थ इत्येको विकल्पः । तत्र गौरित्युपात्तयोः शब्दज्ञानयोरर्थाभेदविषयकः । एवं ’गौरिति ज्ञानम्’ इत्येको विकल्पः, अयं तु गौरित्युपात्तयोः शब्दार्थयोर्ज्ञानाभेदगोचरः । त्रय एते विकल्पाः, असदभेदगोचरत्वात् । एवं ’घटः पटः’ इत्यादयो विकल्पा ज्ञेयाः । तत्र शब्दज्ञानाभ्यामभेदेन विकल्पिते स्थूले गवाद्यर्थे समाहितचित्तस्य योगिनः समाधिजन्यसाक्षत्कारो यथा कल्पितार्थमेव गृह्णाति, तथा सा समाधिप्रज्ञा शब्दार्थज्ञानानां विकल्पैः सङ्कीर्णा तैः तुल्या भवति, विकल्पत्वाविशेषात् । सा सङ्कीर्णा सवितर्का समापत्तिरित्यर्थः ।।\n"
    },
    {
      "book": "YS_Com_VyasaBhashya",
      "id": "65382",
      "key": "1-42",
      "order": 142,
      "tags": [
        "1-42",
        "Pada 1",
        "Sutra 42",
        "Yoga Sutra Commentary"
      ],
      "text": "\nतत्र शब्दार्थज्ञानविकल्पैः संकीर्णा सवितर्का समापत्तिः ॥ ४२ ॥ \nतद्यथा गौरितिशब्दो गौरित्यर्थो गौरिति ज्ञानमित्यविभागेन विभक्तानामपि ग्रहणं दृष्टम्। विभज्यमानाश्चान्ये शब्दधर्मा अन्येऽर्थधर्मा अन्ये विज्ञानधर्मा इत्येतेषां विभक्तः पन्थाः। तत्र समापन्नस्य योगिनो यो गवाद्यर्थः समाधिप्रज्ञायां समारूढः स चेच्छब्दार्थज्ञानविकल्पानुविद्ध उपावर्तते सा संकीर्णा समापत्तिः सवितर्केत्युच्यते ।\nयदा पुनः शब्दसंकेतस्मृतिपरिशुद्धौ श्रुतानुमानज्ञानविकल्पशून्यायां समाधिप्रज्ञायां स्वरूपमात्रेणावस्थितोऽर्थस्तत्स्वरूपाकारमात्रतयैवावच्छिद्यते। सा च निर्वितर्का समापत्तिः। तत्परं प्रत्यक्षम्। तच्च श्रुतानुमानयोर्बीजम्। ततः श्रुतानुमाने प्रभवतः। न च श्रुतानुमानज्ञानसहभूतं तद्दर्शनम्। तस्मादसंकीर्णं प्रमाणान्तरेण योगिनो निर्वितर्कसमाधिजं दर्शनमिति ॥ ४२ ॥\n"
    },
    {
      "book": "YS_Com_RajaMartandaBhashya",
      "id": "65042",
      "key": "1-42",
      "order": 142,
      "tags": [
        "1-42",
        "Pada 1",
        "Sutra 42",
        "Yoga Sutra Commentary"
      ],
      "text": "\nइदानीमुक्ताया एव समापत्तेश्चातुर्विध्यमाह –\nतत्र शब्दार्थज्ञानविकल्पैः संकीर्णा सवितर्का समापत्तिः ॥ ४२ ॥ \nश्रोत्रेन्द्रियग्राह्यः स्फोटरूपो वा शब्दः। अर्थो जात्यादिः। ज्ञानं सत्त्वप्रधाना बुद्धिवृत्तिः। विकल्प उक्तलक्षणः। तैः संकीर्णा यस्यामेते शब्दादयः परस्पराध्यासेन प्रतिभासन्ते गौरिति शब्दो गौरित्यर्थो गौरिति ज्ञानमित्यनेनाऽऽकारेण सा सवितर्का समापत्तिरुच्यते।\n"
    }
  ]
}