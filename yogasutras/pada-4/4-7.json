{
  "results": [
    {
      "book": "YogaSutras",
      "id": "64151",
      "key": "4-7",
      "order": 168,
      "tags": [
        "Pada 4",
        "Sutra 7"
      ],
      "text": "कर्माशुक्लाकृष्णं योगिनस्त्रिविधमितरेषाम् ॥ ४-७ ॥"
    }
  ],
  "related": [
    {
      "book": "YS_Com_YogaChandrika",
      "id": "66819",
      "key": "4-7",
      "order": 407,
      "tags": [
        "4-7",
        "Pada 4",
        "Sutra 7",
        "Yoga Sutra Commentary"
      ],
      "text": "\nकर्माशुक्लाकृष्णं योगिनस्त्रिविधमितरेषाम् ॥ ७ ॥\n"
    },
    {
      "book": "YS_Com_YogaSudhakara",
      "id": "66603",
      "key": "4-7",
      "order": 407,
      "tags": [
        "4-7",
        "Pada 4",
        "Sutra 7",
        "Yoga Sutra Commentary"
      ],
      "text": "\nइत्थमस्तु योगिनश्चित्तम्, तत्कर्म कीदृशमित्यपेक्षायामाह –\nकर्माशुक्लाकृष्णं योगिनस्त्रिविधमितरेषाम् ॥ ७ ॥\nकाम्यकर्म विहितत्वाच्छुक्लम् । निषिद्ध्वं कृष्णम् । मिश्रं शुक्लकृष्णम् । तदेतत्त्रयमितरेषामयोगिनां सम्पद्यते । तच्च त्रिविधं जन्म प्रयच्छति । तदुक्तम् – ’शुभैराप्नोति देवत्वं निषिर्द्धैर्नारकीं गतिम् । उभाभ्यां पुण्यपापाभ्यां मानुष्यं लभतेऽवशः’ इति । अथ योगस्यानिषिद्धत्वादकृष्णत्वेऽपि विहितत्वाच्छुक्लत्वमेवेति चेत्, मैवम्; अकाम्यत्वाभिप्रायेणाशुक्लकृष्णत्वाभिधानात् । अतश्चित्तशुद्धिविवेकख्यातिद्वारा मोक्षैकफलकमशुक्लकृष्णं योगिनः कर्मेत्यर्थः ॥ ७ ॥\n"
    },
    {
      "book": "YS_Com_Vritti",
      "id": "66417",
      "key": "4-7",
      "order": 407,
      "tags": [
        "4-7",
        "Pada 4",
        "Sutra 7",
        "Yoga Sutra Commentary"
      ],
      "text": "\nअतस्तदेव मोक्षयोग्यमित्याह –\nकर्माशुक्लाकृष्णं योगिनस्त्रिविधमितरेषाम् ॥ ७ ॥\nयोगिनः समाधिसिद्धस्य क्षीणक्लेशस्य कायादिव्यापाररूपं कर्माशुक्लाकृष्णं पुण्यपापाहेतुरित्युक्तं भवति क्लेशमूलः कर्माशय इत्युक्तेः । इतरेषामयोगिनां जन्मादिसिद्धानामपि त्रिविधं कर्म भवति । शुक्लं कृष्णं शुक्लकृष्णं चेत्येवमित्यर्थः । तत्र शुक्लं कर्मान्तर्यागजपादि हिंसादिदोषासंनिहितत्वात् । कृष्णं मलिनं कर्म (अपेयपानादि) शुक्लकृष्णं च बहिर्यागयुद्धादि स्वकर्म पशुहिंसादिपापसाङ्कर्यात् । बहिःसाधनसाध्यं सर्वमप्येवमेव । एवं संन्यासिनां क्वचिदपि बहिंसाधनसाध्ये कर्मणि अप्रवृत्तानां कृष्णस्याभाव एव योगानुष्ठानसाध्यस्य फलस्येश्वरेसमर्णान्न शुक्लमपीत्यवधेयम् ॥ ७ ॥\n"
    },
    {
      "book": "YS_Com_SutrarthaBodhini",
      "id": "66256",
      "key": "4-7",
      "order": 407,
      "tags": [
        "4-7",
        "Pada 4",
        "Sutra 7",
        "Yoga Sutra Commentary"
      ],
      "text": "\nयोगिनश्चित्तवत् कर्मापि विलक्षणमाह –\nकर्माशुक्लाकृष्णं योगिनस्त्रिविधमितरेषाम् ॥ ७ ॥\nचतुष्पात् खल्वियं कर्मजातिः । कृष्णा, शुक्लकृष्णा, शुक्ला, अशुक्लाकृष्णा चेति । तत्र कृष्णा दुरात्मनां बहिर्मुखानामेव । शुक्लकुष्णा बहिःसाधनसाध्या । तत्र परपीडानुग्रहद्वारेण कर्माशयो जायते सत्त्वयोगिनां यागादिक्रियारतानामेव । शुक्ला तपःस्वाध्यायधानवताम् । सा हि केवले मनसि आयतत्वादबहिःसाधनाऽधीना न परान् पीडयित्वा भवति । इयं तु भगवद्भक्तानाम् । अशुक्लाऽकृष्णा तु संन्यासिनामेव योगज्ञानान्यतरतानां क्षीणक्लेशानां चरमशरीराणाम् । तत्राशुक्लं योगिन एव, फ्लसंन्यासात् । अकृष्णं चाऽनुपादानात् । इतरेषां तु पूर्वमेव त्रिविधमित्यर्थः ॥ ७ ॥\n"
    },
    {
      "book": "YS_Com_Pradipika",
      "id": "65878",
      "key": "4-7",
      "order": 407,
      "tags": [
        "4-7",
        "Pada 4",
        "Sutra 7",
        "Yoga Sutra Commentary"
      ],
      "text": "\nइतश्च ध्यानाचित्तमेव मोक्षयोग्यमित्याह –\nकर्माशुक्लाकृष्णं योगिनस्त्रिविधमितरेषाम् ॥ ७ ॥\nयोगिनः समाधिसिद्धस्य निष्पन्नयोगस्य क्षीणक्लेशस्य कायादिव्यापाररूपं कर्माशुक्लाकृष्णं पुण्यपापाहेतुर्भवति। क्लेशमूलः कर्माशय इत्युक्तत्वात् । इतरेषां त्वयोगिनां जन्मादिसिद्धानामपि यथासंभवं कर्म त्रिविधं भवति । शुक्लकृष्णयोः प्रत्येकसमुच्चयाभ्यामित्यर्थः । तत्राशुक्लाकृष्णं जीवन्मुक्तानां कर्म पुण्यापुण्याहेतुत्वात् । शुक्लं निर्मलं कर्म अन्तर्यागजपादि हिंसादिदोषासंभिन्नत्वादित्यर्थः । कृष्णं मलिनं कर्म अपेयपानादि । शुक्लकृष्णं च मिश्रितं कर्म बहिर्यागयुद्धादि पशुहिंसादिपापसाङ्कर्यादिति ॥ ७ ॥\n"
    },
    {
      "book": "YS_Com_ManiPrabha",
      "id": "65711",
      "key": "4-7",
      "order": 407,
      "tags": [
        "4-7",
        "Pada 4",
        "Sutra 7",
        "Yoga Sutra Commentary"
      ],
      "text": "\nयोगिनश्चित्तवत् कर्मापि विलक्षणमित्याह- \nकर्मशुक्लाकृष्णं योगिनस्त्रिविधमितरेषाम् ॥ ( ७ )\nवाङ्मनससाध्यं सुखैकफलकं शुक्लं कर्म स्वाध्यायतपः शीलानां भवति । दुःखैकफलकं कर्म कृष्णं दुरात्मनां भवति । सुखदुःखमिश्रफलकं बहिः साधनसाध्यं शुक्लकृष्णं सोमयागादिरतानां भवति । तत्र व्रीह्यादिवधे न पिपीलिकादिपरिपीडया दक्षिणादानादिपरानुग्रहेण च योगात् । इदं त्रिविधं कर्म इतरेषां अयोगिनां भवति । योगिनस्तु सन्यासिनः बाह्यसाधनसाध्यकर्मत्यागान्न शुक्लकृष्णं कर्म, क्षीणक्लेशत्वान्न कृष्णम्, योगजधर्मस्य फलमनभिसन्धाय ईश्वरार्पितत्वात् न शुक्लं कर्मास्ति, अतः चित्तशुद्धिविवेकख्यातिद्वारा मोक्षैकफलकम् अशुक्लाकृष्णं योगिनः कर्म इत्यर्थः ॥\n"
    },
    {
      "book": "YS_Com_VyasaBhashya",
      "id": "65481",
      "key": "4-7",
      "order": 407,
      "tags": [
        "4-7",
        "Pada 4",
        "Sutra 7",
        "Yoga Sutra Commentary"
      ],
      "text": "\nयतः –\nकर्माशुक्लाकृष्णं योगिनस्त्रिविधमितरेषाम् ॥ ७ ॥ \nचतुष्पदी खल्वियं कर्मजातिः। कृष्णा शुक्लकृष्णा शुक्लाऽशुक्लाकृष्णा चेति। तत्र कृष्णा दुरात्मनाम्। शुक्लकृष्णा बहिःसाधनसाध्या। तत्र परपीडानुग्रहद्वारेणैव कर्माशयप्रचयः। शुक्ला तपःस्वाध्यायध्यानवताम्। सा हि केवले मनस्यायत्तत्वादबहिःसाधनाधीना न परान्पीडयित्वा भवति। अशुक्लाकृष्णा संन्यासिनां क्षीणक्लेशानां चरमदेहानामिति। तत्राशुक्लं योगिन एव फलसंन्यासादकृष्णं चानुपादानात्। इतरेषां तु भूतानां पूर्वमेव त्रिविधमिति ॥ ७ ॥ \n"
    },
    {
      "book": "YS_Com_RajaMartandaBhashya",
      "id": "65105",
      "key": "4-7",
      "order": 407,
      "tags": [
        "4-7",
        "Pada 4",
        "Sutra 7",
        "Yoga Sutra Commentary"
      ],
      "text": "\nयथेतरचित्तेभ्यो योगिनश्चित्तं विलक्षणं क्लेशादिरहितं तथा कर्मापि विलक्षणमित्याह –\nकर्माशुक्लाकृष्णं योगिनस्त्रिविधमितरेषाम् ॥ ७ ॥ \nशुभफलदं कर्म यागादि शुक्लम्। अशुभफलदं ब्रह्महत्यादि कृष्णम्। उभयसंकीर्णं शुक्लकृष्णम्। तत्र शुक्लकर्म विचक्षणानां दानतपः स्वाध्यायादिमतां पुरुषाणाम्। कृष्णं कर्म नारकिणाम्। शुक्लकृष्णं मनुष्याणाम्। योगिनां तु सन्यासवतां त्रिविधकर्मविपरीतं यत्फलत्यागानुसंधानेनैवानुष्ठानान्न किंचित्फलमारभते।\n"
    }
  ]
}