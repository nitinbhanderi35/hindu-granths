{
  "results": [
    {
      "book": "YogaSutras",
      "id": "64088",
      "key": "4-10",
      "order": 171,
      "tags": [
        "Pada 4",
        "Sutra 10"
      ],
      "text": "तासामनादित्वं चाऽऽशिषो नित्यत्वात् ॥ ४-१० ॥"
    }
  ],
  "related": [
    {
      "book": "YS_Com_YogaChandrika",
      "id": "66834",
      "key": "4-10",
      "order": 410,
      "tags": [
        "4-10",
        "Pada 4",
        "Sutra 10",
        "Yoga Sutra Commentary"
      ],
      "text": "\nतासामनादित्वं चाऽऽशिषो नित्यत्वात् ॥ १० ॥\n"
    },
    {
      "book": "YS_Com_YogaSudhakara",
      "id": "66653",
      "key": "4-10",
      "order": 410,
      "tags": [
        "4-10",
        "Pada 4",
        "Sutra 10",
        "Yoga Sutra Commentary"
      ],
      "text": "\nननु जन्मान्तरितवासना न सन्तीति वदन्तं चार्वाकं प्रत्याह –\nतासामनादित्वं चाऽऽशिषो नित्यत्वात् ॥ १० ॥\nन केवलं तासां वासनानामानन्तर्यम्, किं त्वनादित्वमपीति चार्थः । ’सदाहं भूयासम्’ इत्याशिषो मरणत्रासस्य नित्यत्वात्सर्वजनेष्वव्यभिचारादित्यर्थः ॥ १० ॥\n"
    },
    {
      "book": "YS_Com_Vritti",
      "id": "66454",
      "key": "4-10",
      "order": 410,
      "tags": [
        "4-10",
        "Pada 4",
        "Sutra 10",
        "Yoga Sutra Commentary"
      ],
      "text": "\nननु सकलजन्मार्थ वासनाङ्गीकारेऽनवस्थापत्तिरत आह –\nतासामनादित्वं चाऽऽशिषो नित्यत्वात् ॥ १० ॥\nतासां वासनानां प्रवाहरूपेणादित्वम् कुतः । आशिषोनित्यत्वात् । मा न भूवं भूयासमिति स्वविषयकप्रार्थनाया जातमात्रस्यापि सर्वप्राणिनो नियतत्वादित्यर्थः । इयं हि भवनात्मा प्रार्थना द्वेषानुषक्तमरणदुःखस्मृत्यैव । नचेह जन्मनि मरणदुःखमनुभूतं नाप्यनुमितं श्रुतं वा, तस्मात्पूर्वजन्मानुभवोत्था मरणवासनानुमीयत इति । दृश्यते हि मातुरङ्कात्प्रस्खलन् कम्पमानो बालस्तदुरःसूत्रमतिगाढमालम्बमानः बालस्यायमीदृशः कम्पो भयजन्यः ईदृशकम्पत्वादस्मदादिकम्पवत् । तद्भयं च दुःखद्वेषस्मृतिनिमित्तकं भयत्वादस्मदादिभयवत् । अयं भयजनकः स्खलनादिरनेन दुःखजनकत्वेन ज्ञातः भयजनकत्वात् मद्वत् । इयं स्मृतिः पूवानुभवनिबन्धना स्मृतित्वात् मत्स्मृतिवत्, इत्यनुमानम् । एवं स्मितादिष्वनुमितहर्षादयोऽपि प्राग्भववासनाहेतवः । एतेन स्वाभाविकमिदमित्यपास्तम् । अस्मदादीनामपि भयस्य तथात्वापत्तेः । पद्मसंकोचविकासावपि न स्वाभाविकौ सूर्यकरसंपर्कस्य विकासं प्रति स्थितिस्थापकाख्यसंस्कारस्य संकोचं प्रति कारणत्वात् । तच्चित्तं मनोरूपं नाणु दीर्घशष्कुलीभक्षणादौ युगपज्ज्ञानपञ्चकोत्पत्तिदर्शनात् । नचाननुभूयमानक्रमस्य कल्पनायां प्रमाणमस्ति । तस्मात् घटप्रासाददीपकल्पसंकोचविकासशालि चित्तं शरीरपरिमाणं, देहप्रदेशवर्तिकार्यदर्शनेन । तद्वहिस्तत्सत्वे मानाभावात् । मूषकहस्तिदेहयोस्त्वस्य संकोचविकासा उपपद्येते । एवं च आतिवाहिकशरीरसंगेन पूर्वदेहत्यागदेहान्तरसंयोगोपपत्त्या संसारोऽपि युक्तः । अत एवाङ्गुष्ठमात्रं पुरुषं निश्चकर्ष यमो बलादित्यप्युपपन्नमिति केचित् । तन्न । मध्यमपरिमाणत्वे प्रलये नाशापत्तावदृष्टाद्याधारतानुपपत्तेः । तस्मादहंकारस्य गगनमण्डलवत् व्यापित्वेन तत्कार्यचेतसोऽपि विभुत्वमेव । अतएव भाष्ये उक्तं – ’वृत्तिरेवास्य विभुनः सङ्कोचविकासशालिनीत्याचार्यः’ इति । एवं चानन्तवासनाधारत्वमुपपद्यते । पूर्वसूत्रोक्तवासनानां देशव्यवधानं चोपपन्नम् । अत्र मिश्राः । अनाश्रयस्य देहान्तरसंचाराभावे कथमातिवाहिकमाश्रयेत् । तदर्थमपि देहान्तरकल्पनेऽनवस्था । नचास्य निष्कर्षोऽपि संभवति । अनिष्कर्षे चेतसाऽसंबन्धात् तस्याध्यक्षगोचरत्वाभावेन तत्र मानाभावश्च । उक्तागमोऽपि पुरुषस्य निष्कर्षमाह । नहि चित्तं सूक्ष्मशरीरं वा पुरुषः । किन्तु शक्तिरपरिणामिनी । नचास्या निष्कर्षो मुख्यः संभवतीति गौणो व्याख्येयः । एवं च चितेः चित्तस्य वा तत्र वृत्त्याभाव एव निष्कर्षः । गमनमपि देशान्तरावच्छेदेन वृत्तिलाभ एव । इन्द्रियाण्यप्यहङ्कारकार्यत्वात् चित्तसंबन्धान्येव । प्राणादयस्तु तस्यैव वृत्तिविशेषास्तत्सम्बन्धा एव । एतेन सप्पदशको गण इत्यादेरपि नानुपपत्तिः । एषामपि तत्तद्देशावच्छेदेन सम्बन्ध एव गमनम् । पाशबद्धनयनादिकं त्वर्थवाद इत्याहुः । तदुक्तं – ’ चित्ताकाशं चिदाकाशमाकाशं च तृतीयकम् । द्वाभ्यां शून्यतमं विद्धि चिदाकाशं वरानने’ ॥ इति । उपपादितं चैतत्प्रागपि । वृत्तिस्त्वस्य धर्माधर्मादिनिमित्तकत्वात्सङ्कोचविकासशालिनीति दिक् ॥ १० ॥\n"
    },
    {
      "book": "YS_Com_SutrarthaBodhini",
      "id": "66260",
      "key": "4-10",
      "order": 410,
      "tags": [
        "4-10",
        "Pada 4",
        "Sutra 10",
        "Yoga Sutra Commentary"
      ],
      "text": "\nननु जन्मान्तरितवासना न सन्तीति चार्वाकं प्रत्याह –\nतासामनादित्वं चाऽऽशिषो नित्यत्वात् ॥ १० ॥\nन केवलं तासां वासनानामानन्तर्यं, किन्त्वनादित्वमपीति भावः । सदा भूयासमित्याशिषो मरणत्रासस्य नित्यतात् सर्वजनेष्वव्यभिचारादित्यर्थः ॥ १० ॥\n"
    },
    {
      "book": "YS_Com_Pradipika",
      "id": "65900",
      "key": "4-10",
      "order": 410,
      "tags": [
        "4-10",
        "Pada 4",
        "Sutra 10",
        "Yoga Sutra Commentary"
      ],
      "text": "\nनन्वेवं सकलजन्मार्थमेव वासनाङ्गीकारेऽनवस्थापत्तिरित्याशङ्कां प्रामाणिकत्वेनापाकरोति –\nतासामनादित्वं चाऽऽशिषो नित्यत्वात् ॥ १० ॥\nतासां वासनानां प्रवाहरूपेणानादित्वम् । कुतः । आशिषो नित्यत्वात् । मा न भूवं भूयासमिति स्वविषयकप्रार्थनायाः जातमात्रस्यापि सर्वप्राणिनो नियतत्वादित्यर्थः । इयं हि भवनात्मा प्रार्थना मरणदुःखस्मृत्यैव युक्ता । न चेह जन्मनि मरणदुःखमनुभूतम् । नापि जातमात्रेणानुमितं श्रुतं वा । तस्मात्पूर्वजन्मानुभवोत्था मरणदुःखवासनानुमीयत इति ॥ १० ॥\n"
    },
    {
      "book": "YS_Com_ManiPrabha",
      "id": "65705",
      "key": "4-10",
      "order": 410,
      "tags": [
        "4-10",
        "Pada 4",
        "Sutra 10",
        "Yoga Sutra Commentary"
      ],
      "text": "\nननु जन्मान्तरितवासना न सन्तीति वदन्तं चार्वाकं प्रत्याह- \nतासामनादित्वं चाशिषो नित्यत्वाद् ॥ ( १० )\nन केवलं तासां वासनानाम् आनन्तर्यं किं त्वनादित्वमपीति चार्थः । कुतः ? ’सदा अहं भूयाशिषम्’ इत्याशिषः मरणत्रासस्य नित्यत्वात् सर्वजनेष्वभिचारादित्यर्थः । इदमत्राकूतम्- जातमात्रस्य कम्पाद्यनुमितो मरणत्रासो द्वेष्यदुःखस्मृतिमव्यभिचारात् कल्पयति । सा वासनां, सापि मरणजदुःखानुभवम् । सोस्स्मिञ्जन्मन्यसम्भाव्यमानो जन्मान्तरं कल्पयति इति अनादित्वसिद्धिरिति । \nननु देहस्यानात्मत्वे कस्य जन्ममरणत्रासः आत्मनोस्नाद्यन्त (स्तोभय) (स्याभय) त्वादिति चेत्, चित्तस्येति ब्रूमः । तस्यैव हि अनादिवासनानुविद्वस्य, चित्तस्याहङ्कारिकत्वेन विभुनः तत्तद्देहसङ्कोचविकासशीलवृत्तिलाभो जन्म, वृत्युपरमो मरणं तत्काले दुःखमित्याद्धि सर्वसंसारः ॥\n"
    },
    {
      "book": "YS_Com_VyasaBhashya",
      "id": "65508",
      "key": "4-10",
      "order": 410,
      "tags": [
        "4-10",
        "Pada 4",
        "Sutra 10",
        "Yoga Sutra Commentary"
      ],
      "text": "\nतासामनादित्वं चाऽऽशिषो नित्यत्वात् ॥ १० ॥ \nतासां वासनानामाशिषो नित्यत्वादनादित्वम्। येयमात्माशीर्मा न भूवं भूयासमिति सर्वस्य दृश्यते सा न स्वाभाविकी। कस्मात्। जातमात्रस्य जन्तोरननुभूतमरणधर्मकस्य द्वेषदुःखानुस्मृतिनिमित्तो मरणत्रासः कथं भवेत्। न च स्वाभाविकं वस्तु निमित्तमुपादत्ते। तस्मादनादिवासनानुविद्धमिदं चित्तं निमित्तवशात्काश्चिदेव वासनाः प्रतिलभ्य पुरुषस्य भोगायोपावर्तत इति।\nघटप्रासादप्रदीपकल्पं संकोचविकासि चित्तं शरीरपरिमाणाकारमात्रमित्यपरे प्रतिपन्नाः। तथा चान्तराभावः संसारश्च युक्त इति। वृत्तिरेवास्य विभुनश्चित्तस्य संकोचविकासिनीत्याचार्यः।\nतच्च धर्मादिनिमित्तापेक्षम्। निमित्तं च द्विविधम् – बाह्यमाध्यात्मिकं च। शरीरादिसाधनापेक्षं बाह्यं स्तुतिदानाभिवादनादि, चित्तमात्राधीनं श्रद्धाद्याध्यात्मिकम्। तथा चोक्तम् – ये चैते मैत्र्यादयो ध्यायिनां विहारास्ते बाह्यसाधननिरनुग्रहात्मानः प्रकृष्टं धर्ममभिनिर्वर्तयन्ति। तयोर्मानसं बलीयः। कथं, ज्ञानवैराग्ये केनातिशय्येते, दण्डकारण्यं च चित्तबलव्यतिरेकेण शारीरेण कर्मणा शून्यं कः कर्तुमुत्सहेत समुद्रमगस्त्यवद्वा पिबेत् ॥ १० ॥ \n"
    },
    {
      "book": "YS_Com_RajaMartandaBhashya",
      "id": "65089",
      "key": "4-10",
      "order": 410,
      "tags": [
        "4-10",
        "Pada 4",
        "Sutra 10",
        "Yoga Sutra Commentary"
      ],
      "text": "\nभवत्वानन्तर्यं कार्यकारणभावश्च वासनानां यदा नु प्रथममेवानुभवः प्रवर्तते तदा किं वासनानिमित्त उत निनिमित्त इति शङ्कां व्यपनेतुमाह –\nतासामनादित्वं चाऽऽशिषो नित्यत्वात् ॥ १० ॥ \nतासां वासनानामनादित्वं न विद्यत आदिर्यस्य तस्य भावस्तत्त्वं तासा मादिर्नास्तीत्यर्थः। कुत इत्यत आह आशिषो नित्यत्वात्। येयमाशीर्महामोहरूपा सदैव सुखसाधनानि मे भूयासुर्मा कदाचन तैर्मे वियोगो भूदिति यः संकल्पविशेषो वासनानां कारणं तस्य नित्यत्वादनादित्वादित्यर्थः। एतदुक्तं भवति कारणस्य संनिहितत्वादनुभवसंस्कारादीनां कार्याणां प्रवृत्तिः केन वार्यते अनुभवसंस्काराद्यनुविद्धं संकोचविकाशधर्मि चित्तं तत्तदभिव्यञ्जकविपाकलाभात्तत्तत्फलरूपतया परिणमत इत्यर्थः।\n"
    }
  ]
}