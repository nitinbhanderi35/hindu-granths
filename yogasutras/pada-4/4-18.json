{
  "results": [
    {
      "book": "YogaSutras",
      "id": "64136",
      "key": "4-18",
      "order": 179,
      "tags": [
        "Pada 4",
        "Sutra 18"
      ],
      "text": "सदा ज्ञाताश्चित्तवृत्तयस्तत्प्रभोः पुरुषस्यापरिणामित्वात् ॥ ४-१८ ॥"
    }
  ],
  "related": [
    {
      "book": "YS_Com_YogaChandrika",
      "id": "66848",
      "key": "4-18",
      "order": 418,
      "tags": [
        "4-18",
        "Pada 4",
        "Sutra 18",
        "Yoga Sutra Commentary"
      ],
      "text": "\nसदा ज्ञाताश्चित्तवृत्तयस्तत्प्रभोः पुरुषस्यापरिणामित्वात् ॥ १८ ॥\nपुरुषस्य परिणामित्वमाशङ्क्य परिहरति सदेति । याश्चित्तवृत्तयस्तास्तत्प्रभास्तस्य चित्तस्य ग्रहीतुः पुरुषस्य सदा सर्वकालमेव ज्ञेयाः तस्य चिद्रूपतयापरिणामात् ॥ १८ ॥\n"
    },
    {
      "book": "YS_Com_YogaSudhakara",
      "id": "66633",
      "key": "4-18",
      "order": 418,
      "tags": [
        "4-18",
        "Pada 4",
        "Sutra 18",
        "Yoga Sutra Commentary"
      ],
      "text": "\nनन्वित्थमात्मनोऽपि परिणामित्वं किं न स्यादित्यत आह –\nसदा ज्ञाताश्चित्तवृत्तयस्तत्प्रभोः पुरुषस्यापरिणामित्वात् ॥ १८ ॥\nपुरुषोऽपरिणामी सदा ज्ञातृत्वात् न यदेवं न तदेवं यथा चित्तम् । तथा यद्यसौ पुरुषः परिणामी स्यात्तदा परिणामस्य कादाचित्कत्वात्तासां चित्तवृत्तीनां सदा ज्ञातत्वं न स्यात् । अतः सदा ज्ञातृत्वादपरिणामी पुरुष इत्यर्थः ॥ १८ ॥\n"
    },
    {
      "book": "YS_Com_Vritti",
      "id": "66432",
      "key": "4-18",
      "order": 418,
      "tags": [
        "4-18",
        "Pada 4",
        "Sutra 18",
        "Yoga Sutra Commentary"
      ],
      "text": "\nचित्तार्थयोर्भेदं परीक्ष्य चित्तपुरुषयोरपि भेदमाह –\nसदा ज्ञाताश्चित्तवृत्तयस्तत्प्रभोः पुरुषस्यापरिणामित्वात् ॥ १८ ॥\nचित्तस्यार्थो ज्ञाताज्ञातरूप इत्युक्तम् । ये तु पुरुषस्यार्थाश्चित्तवृत्तयस्ते सदा ज्ञाता एव भवन्ति । अनेन वैधर्म्येण चितपुरुषयोर्भेदः । यतस्तत्प्रभोर्वृत्तिभोक्तुः पुरुषस्य पूर्वसूत्रोक्तोपरागादिलक्षणाशेषपरिणामशून्यत्वात् । यदि सत्यपि विषये पुरुषः कदाचिदेवार्थाकारः स्यात्तदा चित्तवत्परिणामी स्यात् । एवं सोऽपि ज्ञाताज्ञातविषयः स्यात्, नत्वेवं तस्मादपरिणामित्वाद्धेतोः सदा ज्ञातविषयत्वम् । अविभागलक्षणप्रतिबिम्बश्च स्यात्, नत्वेवं तस्मादपरिणामित्वाद्धेतोः सदा ज्ञातविषयत्वम् । अविभागलक्षणप्रतिबिम्बश्च सम्बन्धो न परिणामः । नापि वृत्तौ सत्यां तत्र विलम्बः अनादिवासनामूलत्वात् । अत एव जानामि नवा इच्छामि नवेति न संशयः ॥ १८ ॥\n"
    },
    {
      "book": "YS_Com_SutrarthaBodhini",
      "id": "66203",
      "key": "4-18",
      "order": 418,
      "tags": [
        "4-18",
        "Pada 4",
        "Sutra 18",
        "Yoga Sutra Commentary"
      ],
      "text": "\nननु तर्ह्यात्मनोऽपि परिणामित्वमित्यत आह-\nसदा ज्ञाताश्चित्तवृत्तयस्तत्प्रभोः पुरुषस्यापरिणामित्वात् ॥ १८ ॥\nपुरुषस्य ह् क्षित्यादिसर्ववृत्तिकं चित्तं विषयः। स यथा चित्तेन स्वसत्ताकाले वृत्तिरूपपरिणामं विना न गृह्यते, तथा पुरुषेणापि स्वसत्ताकाले न ज्ञायते चेत्तदा चित्तवत् परिणामी स्यात् पुरुषः । वृत्तिपरिणामिद्वयेनेति चित्तादन्यः पुरुषो न स्यात् । सदैव तु स्वसत्ताकाले ज्ञायमानाश्चित्तवृत्तयो भोग्याः शब्दाद्याकारास्तस्य प्रभोर्भोक्तुरपरिणामित्वं ज्ञापयन्ति साक्षिणोऽपरिणामित्वादेव स्वयं सर्वदा ज्ञाता भवन्ति, नान्यथेत्यर्थः ॥ १८ ॥\n"
    },
    {
      "book": "YS_Com_Pradipika",
      "id": "65806",
      "key": "4-18",
      "order": 418,
      "tags": [
        "4-18",
        "Pada 4",
        "Sutra 18",
        "Yoga Sutra Commentary"
      ],
      "text": "\nचित्तार्थयोर्भेदं परीक्ष्य चित्तपुरुषयोरपि भेदं परीक्षते –\nसदा ज्ञाताश्चित्तवृत्तयस्तत्प्रभोः पुरुषस्यापरिणामित्वात् ॥ १८ ॥\nचित्तस्यार्थो ज्ञाताज्ञातरूप इत्युक्तम् । ये तु पुरुषार्थाश्चित्तवृत्तयस्ते सदा ज्ञाता एव भवन्ति । अनेन वैधर्म्येण चित्तपुरुषयोर्भेद इति भावः । सदा ज्ञातत्वे हेतुमाह तत्प्रभोरित्यादि । तत्प्रभोर्वृत्तिभोक्तुः पुरुषस्य पूर्वसूत्रोक्तोपरागादिलक्षणाशेषपरिणामशून्यत्वात् । यदि सत्यपि विषये पुरुषः कदाचिदेवार्थाकारः स्यात् कदाचिन्नेत्येव चित्तवत्परिणामी स्यात् तदैवं चित्तवत्सोऽपि ज्ञाताज्ञातविषयकः स्यात् । नत्वेवम् । तस्मादपरिणामित्वाद्धेतोः सदा ज्ञातविषयत्वम् । अविभागलक्षणप्रतिबिम्बश्च सम्बन्धो न परिणामो नापि वृत्तौ सत्यां तत्प्रतिबिम्बे विलम्ब इत्यर्थः । यदि च वृत्तीनामज्ञातत्वं स्यात्तर्हि जानामि न वेत्यादिसंशयापत्तिरिति ॥ १८ ॥\n"
    },
    {
      "book": "YS_Com_ManiPrabha",
      "id": "65688",
      "key": "4-18",
      "order": 418,
      "tags": [
        "4-18",
        "Pada 4",
        "Sutra 18",
        "Yoga Sutra Commentary"
      ],
      "text": "\nतर्ह्यात्मनः परिणामित्वमित्यत आह- \nसदा ज्ञाताश्चित्तवृत्तयः तत्प्रभोः पुरुषस्यापरिणामित्वात् ॥ ( १८ )\nपुरुषस्य हि क्षिप्तमूढादिसर्ववृत्तिकं चित्तं विषयः । स यदि चित्तेन स्वविषयशब्दादिवत् पुरुषेण स्वसत्ताकाले न ज्ञायेत, तदा चित्तवत् परिणामी स्यात् पुरुषः । वृत्तिपरिणामं तत्तदाकारमपेक्ष्य तज्ज्ञातृत्वापातात् । तदा किं परिणामिद्वयेनेति चित्तादन्यः पुरुषो न स्यात् । सदैव तु स्वसत्ताकाले ज्ञायमानाः चित्तवृत्तयो भोग्याः शब्दाद्याकाराः तस्य भोग्यस्य प्रभोः भोक्तुः अपरिणामित्वं ज्ञापयन्ति । साक्शिणोस्परिणामित्वादेव हि स्वयं सदा ज्ञाता भवन्ति नान्यथा इत्यर्थः ॥\n"
    },
    {
      "book": "YS_Com_VyasaBhashya",
      "id": "65488",
      "key": "4-18",
      "order": 418,
      "tags": [
        "4-18",
        "Pada 4",
        "Sutra 18",
        "Yoga Sutra Commentary"
      ],
      "text": "\nयस्य तु तदेव चित्तं विषयस्तस्य –\nसदा ज्ञाताश्चित्तवृत्तयस्तत्प्रभोः पुरुषस्यापरिणामित्वात् ॥ १८ ॥ \nयदि चित्तवत्प्रभुरपि पुरुषः परिणमेत्ततस्तद्विषयाश्चित्तवृत्तयः शब्दादिविषयवज्ज्ञाताज्ञाताः स्युः। सदाज्ञातत्वं तु मनसस्तत्प्रभोः पुरुषस्यापरिणामित्वमनुमापयति ॥ १८ ॥ \n"
    },
    {
      "book": "YS_Com_RajaMartandaBhashya",
      "id": "65131",
      "key": "4-18",
      "order": 418,
      "tags": [
        "4-18",
        "Pada 4",
        "Sutra 18",
        "Yoga Sutra Commentary"
      ],
      "text": "\nयद्येवं प्रमाताऽपि पुरुषो यस्मिन्काले नीलं वेदयते न तस्मिन्काले पीतमतस्तस्यापि कदाचित्कत्वं ग्रहीतृरूपत्वादाकारग्रहणे परिणामित्वं प्राप्तमित्याशङ्कां परिहर्तुमाह –\nसदा ज्ञाताश्चित्तवृत्तयस्तत्प्रभोः पुरुषस्यापरिणामित्वात् ॥ १८ ॥ \nया एताश्चित्तस्य प्रमाणविपर्ययादिरूपा वृत्तयस्तास्तत्प्रभोश्चित्तस्य ग्रहीतुः पुरुषस्य सदा सर्वकालमेव ज्ञेयाः तस्य चिद्रूपतयाऽपरिणामात् परिणामित्वाभावादित्यर्थः। यद्यसौ परिणामी स्यात्तदा परिणामस्य कादाचित्कत्वात्प्रमातुस्तासां चित्तवृत्तीनां सदा ज्ञातत्वं नोपपद्येत। अयमर्थं पुरुषस्य चिद्रूपस्य सदैवाधिष्ठातृत्वेन व्यवस्थितस्य यदन्तरङ्गं निर्मलं सत्त्वं तस्यापि सदैवावस्थितत्वाद्येन येनार्थेनोपरक्तं भवति तथाविधस्यार्थस्य सदैव चिच्छायासंक्रान्तिसद्भावस्तस्यां सत्यां सिद्धं सदा ज्ञातृत्वमिति न कदाचित्परिणामित्वाशङ्का।\n"
    }
  ]
}