{
  "results": [
    {
      "book": "YogaSutras",
      "id": "64111",
      "key": "4-19",
      "order": 180,
      "tags": [
        "Pada 4",
        "Sutra 19"
      ],
      "text": "न तत्स्वाभासं दृश्यत्वात् ॥ ४-१९ ॥"
    }
  ],
  "related": [
    {
      "book": "YS_Com_YogaChandrika",
      "id": "66782",
      "key": "4-19",
      "order": 419,
      "tags": [
        "4-19",
        "Pada 4",
        "Sutra 19",
        "Yoga Sutra Commentary"
      ],
      "text": "\nन तत्स्वाभासं दृश्यत्वात् ॥ १९ ॥\nननु चित्तं स्वप्रकाशमस्तु किं ग्रहीत्रन्तरकल्पनेनेत्याशङ्कां परिहरति नेति । तच्चित्तं स्वाभासं स्वप्रकाशं न भवति किन्तु पुरुषवेद्यं कुतो दृश्यत्वात् ॥ १९ ॥\n"
    },
    {
      "book": "YS_Com_YogaSudhakara",
      "id": "66652",
      "key": "4-19",
      "order": 419,
      "tags": [
        "4-19",
        "Pada 4",
        "Sutra 19",
        "Yoga Sutra Commentary"
      ],
      "text": "\nननु क्षणिकं चित्तमेव स्वपरावभासकमस्तु, किं पुरुषेणेत्यत आह –\nन तत्स्वाभासं दृश्यत्वात् ॥ १९ ॥\n’घटोऽयं रूपवान्’ इतिवत् ’सुख्यहम्’ ’क्रुद्धोऽहम्’ ’शान्तं मे मनः’ इति दृश्यत्वाच्चित्तं स्वभासं स्वप्रकाशं न भवति ; किं तु स्वातिरिक्तद्रष्टृकं न क्षणिकम्, ’सोऽहम्’ इति प्रत्यभिज्ञानादित्युक्तम् ॥ १९ ॥\n"
    },
    {
      "book": "YS_Com_Vritti",
      "id": "66457",
      "key": "4-19",
      "order": 419,
      "tags": [
        "4-19",
        "Pada 4",
        "Sutra 19",
        "Yoga Sutra Commentary"
      ],
      "text": "\nननु वृत्तय एव सन्तु स्वप्रकाशाः अग्निवत् किं वृत्तिज्ञात्रा पुरुषेणेति वैनाशिकाशङ्कायामाह –\nन तत्स्वाभासं दृश्यत्वात् ॥ १९ ॥\nतच्चित्तवृत्तिरूपं न स्वाभासं न स्वप्रकाशं स्वगोचरप्रकाशं विना न प्रकाशव्यवहारक्षमम् । कुतः । दृश्यत्वात् परिणामितया नीलादिवत् । अनुभवव्याप्यं हि दृश्यं, यच्चानुभवव्याप्यं न तत्स्वाभासं, स्वात्मनि वृत्तिविरोधात् । नहि तदेव क्रियाकर्म कर्ता च । पुरुषस्तु नानुभवकर्म । अतो न तस्य स्वयंप्रकाशताविरोधः । अपराधीनप्रकाशता ह्यस्य स्वयं प्रकाशता नानुभवकर्मतेति मिश्राः । यत्तु मामहं जानामीत्यादौ पुरुषस्यानुभवव्याप्यतानुभूयते सा त्वनाद्यविद्यावासनावशाच्चित्तप्रतिबिम्बितस्यैवेति बोध्यम् । चित्ताविभक्तत्वेन गृहीतस्य वृत्त्यविभागेन गृहीतविषयेति तत्वम् । या सत्त्वगता चिच्छक्तिस्तदभिव्यक्तिरेव प्रतिबिम्बनम् । चिच्छक्तिद्वयं चात्र मते। एका नित्योदिता अपराभिव्यङ्ग्या । इयमेवान्तरङ्गत्वात्पुरुषस्य भोग्येति भोजराजः । एवं शब्दादिवज्जानामीच्छामीत्यादिरूपैर्दृश्यत्वेनानुभवान्न स्वाभासत्वमिति भावः । अग्निरपि ज्ञानादेव प्रकाशते इति दृष्टान्तासिद्धिः । किञ्चाग्नेः प्रकाशोऽपि क्रियारूप इति तस्यापरेणैव कर्त्रा करणेन च भाव्यम् । किञ्च यथा स्वात्मप्रतिष्ठमाकाशमित्यस्याप्रतिष्ठमित्येवार्थः एवं स्वाभासमित्यस्याग्राह्यमित्येवार्थः स्यात् । स चायुक्तः, स्वचित्तव्यापाराग्रहणेऽमुकाया क्रुद्धोऽहं भीतोऽहमित्याद्यभिलापानापत्तेः । ते च स्वाश्रयेण चित्तेन स्वविषयेण च सह प्रत्यात्ममनुभूयमानाः चित्तस्याग्राह्यतां विघटयन्तीति बोध्यम् ॥ १९ ॥\n"
    },
    {
      "book": "YS_Com_SutrarthaBodhini",
      "id": "66240",
      "key": "4-19",
      "order": 419,
      "tags": [
        "4-19",
        "Pada 4",
        "Sutra 19",
        "Yoga Sutra Commentary"
      ],
      "text": "\nननु चित्तमेव क्षणिकं स्वपकाशं स्वस्वार्थयोर्भासकमस्तु. किमन्तर्गधुना साक्षिणेत्यत आह-\nन तत्स्वाभासं दृश्यत्वात् ॥ १९ ॥\nदुःख्यहं क्रुद्धोऽहं शान्तं मे मन इति दृश्यत्वाच्चित्तं स्वाभासं स्वप्रकाशं न प्रभवतीत्यर्थः ॥ १९ ॥\n"
    },
    {
      "book": "YS_Com_Pradipika",
      "id": "65912",
      "key": "4-19",
      "order": 419,
      "tags": [
        "4-19",
        "Pada 4",
        "Sutra 19",
        "Yoga Sutra Commentary"
      ],
      "text": "\nननु वृत्तय एव स्वप्रकाशाः कल्प्यन्ते …. कृतं पुरुषेणेत्याशङ्क्य निराकरोति –\nन तत्स्वाभासं दृश्यत्वात् ॥ १९ ॥\nतच्चित्तवृत्तिरूपं न स्वाभासं न स्वप्रकाशं भवति । आकाशं स्वप्रतिष्ठमितिवत् स्वगोचरप्रकाशं विनैव प्रकाशव्यवहारा(?)ज्जानामीच्छामीत्यादिरूपैर्दृश्यतयानुभवादित्यर्थः ॥ १९ ॥\n"
    },
    {
      "book": "YS_Com_ManiPrabha",
      "id": "65682",
      "key": "4-19",
      "order": 419,
      "tags": [
        "4-19",
        "Pada 4",
        "Sutra 19",
        "Yoga Sutra Commentary"
      ],
      "text": "\nननु चित्तमेव क्षणिकं स्वप्रकाशं स्वस्यार्थयोर्भासकमस्तु किं साक्षिणा इत्यत आह- \nन तत्स्वाभासं दृश्यत्वात् ॥ ( १९ )\n’रूपी घट’ इतिवत् ’सुख्यहं’ ’क्रुद्धोस्हं’ ’शान्तं मे मन’ इति दृश्यत्वात् चित्तं स्वभासं- स्वप्रकाशं न भवतीत्यर्थः । \nअयं भावः- किमिदं स्वप्रकाशत्वम् । न तावत् स्वाभिन्नप्रकाशक्रियाकर्मत्वम् । क्रियाकर्मणोरैक्यायोगात् न हि गतिर्गम्यते, किं तु ग्रामः । नापि पुरुषवत् चित्तस्य स्वभिन्नप्रकाशाविषयत्वम् । ’क्रुद्धं मे मनः’ इत्यनुभवविषयत्वात् अतो दृश्यत्वात् स्वातिरिक्तद्रष्टुकं चित्तं सोस्हमिति प्रत्यभिज्ञानात् न क्षणिकमिति ॥\n"
    },
    {
      "book": "YS_Com_VyasaBhashya",
      "id": "65519",
      "key": "4-19",
      "order": 419,
      "tags": [
        "4-19",
        "Pada 4",
        "Sutra 19",
        "Yoga Sutra Commentary"
      ],
      "text": "\nस्यादाशङ्का चित्तमेव स्वाभासं विषयाभासं च भविष्यतीत्यग्निवत् –\nन तत्स्वाभासं दृश्यत्वात् ॥ १९ ॥ \nयथेतराणीन्द्रियाणि शब्दादयश्च दृश्यत्वान्न स्वाभासानि तथा मनोऽपि प्रत्येतव्यम्।\nन चाग्निरत्र दृष्टान्तः। न ह्यग्निरात्मस्वरूपमप्रकाशं प्रकाशयति। प्रकाशश्चायं प्रकाश्यप्रकाशकसंयोगे दृष्टः। न च स्वरूपमात्रेऽस्ति संयोगः। किं च स्वाभासं चित्तमित्यग्राह्यमेव कस्यचिदिति शब्दार्थः। तद्यथा स्वात्मप्रतिष्ठमाकाशं न परप्रतिष्ठमित्यर्थः। स्वबुद्धिप्रचारप्रतिसंवेदनात्सत्त्वानां प्रवृत्तिर्दृश्यते – क्रुद्धोऽहं भीतोऽहममुत्र मे रागोऽमुत्र मे क्रोध इति। एतत्स्वबुद्धेरग्रहणे न युक्तमिति ॥ १९ ॥ \n"
    },
    {
      "book": "YS_Com_RajaMartandaBhashya",
      "id": "65095",
      "key": "4-19",
      "order": 419,
      "tags": [
        "4-19",
        "Pada 4",
        "Sutra 19",
        "Yoga Sutra Commentary"
      ],
      "text": "\nननु चित्तमेव यदि सत्त्वोत्कर्षात्प्रकाशकं तदा स्वपरप्रकाशकत्वादात्मानमथं च प्रकाशयतीति तावतैव व्यवहारसमाप्तेः किं ग्रहीत्रन्तरेणेत्या शङ्कामपनेतुमाह –\nन तत्स्वाभासं दृश्यत्वात् ॥ १९ ॥ \nतच्चित्तं स्वाभासं स्वप्रकाशकं न भवति पुरुषवेद्यं भवतीति यावत् कुतः दृश्यत्वात् यत्किल दृश्यं तद्द्रष्टृवेद्यं दृष्टं यथा घटादि दृश्यं च चित्तं तस्मान्न स्वाभासम्।\n"
    }
  ]
}