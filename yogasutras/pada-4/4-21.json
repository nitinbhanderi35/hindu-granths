{
  "results": [
    {
      "book": "YogaSutras",
      "id": "64152",
      "key": "4-21",
      "order": 182,
      "tags": [
        "Pada 4",
        "Sutra 21"
      ],
      "text": "चित्तान्तरदृश्ये बुद्धिबुद्धेरतिप्रसङ्गः स्मृतिसंकरश्च ॥ ४-२१ ॥"
    }
  ],
  "related": [
    {
      "book": "YS_Com_YogaChandrika",
      "id": "66832",
      "key": "4-21",
      "order": 421,
      "tags": [
        "4-21",
        "Pada 4",
        "Sutra 21",
        "Yoga Sutra Commentary"
      ],
      "text": "\nचित्तान्तरदृश्ये बुद्धिबुद्धेरतिप्रसङ्गः स्मृतिसंकरश्च ॥ २१ ॥\n"
    },
    {
      "book": "YS_Com_YogaSudhakara",
      "id": "66611",
      "key": "4-21",
      "order": 421,
      "tags": [
        "4-21",
        "Pada 4",
        "Sutra 21",
        "Yoga Sutra Commentary"
      ],
      "text": "\nननु मा नाम भूच्चित्तं स्वप्रकाशम्; चित्तान्तरेण प्रकाश्यताम्; किं पुरुषेणेत्याशङ्क्याह –\nचित्तान्तरदृश्ये बुद्धिबुद्धेरतिप्रसङ्गः स्मृतिसंकरश्च ॥ २१ ॥\nयदि नीलादिगोचरं चित्तं चित्तान्तरेण दृश्येत, तदा तदपि बुद्ध्यात्मकं चित्तमन्यया बुद्ध्या, साप्यन्ययेत्यतिप्रसङ्गः स्यात् । किं चानन्तचित्तानामनुभवे सत्यनन्तचित्तस्मृतीनां सङ्करः प्राप्नोति । अतश्चितिशक्तिभास्यं चित्तमिति सिद्धम् ॥ २१ ॥\n"
    },
    {
      "book": "YS_Com_Vritti",
      "id": "66413",
      "key": "4-21",
      "order": 421,
      "tags": [
        "4-21",
        "Pada 4",
        "Sutra 21",
        "Yoga Sutra Commentary"
      ],
      "text": "\nननु वृत्त्यन्तरैर्वृत्तयो ग्राह्यास्तत्राह –\nचित्तान्तरदृश्ये बुद्धिबुद्धेरतिप्रसङ्गः स्मृतिसंकरश्च ॥ २१ ॥\nयदि वृत्तिश्चित्तान्तरेण गृह्येत तदा बुद्धिबुद्धेश्चित्तवृत्तिनामतिप्रसङ्गोऽनवस्था । अगृहीताया बुद्धेः बुद्धिग्रहणासामर्थ्यात् । अतथात्वे त्वाद्याया अपि तादृश्या एव विषयग्राकत्वं स्यादिति व्यर्था तत्कल्पना स्यात् । स्वयमप्रकाशमानाया इतरप्रकाशसामर्थ्यमिति चेत्तुल्यम् । स्मृतिसंकरश्च । यावतीनां बुद्धिवृत्तीनामनुभवस्तावतीनां धारापि घटघटज्ञानात्स्मर्येत । नन्वेवं स्मर्यते । तस्माद्वृत्त्यन्तरैर्वृत्तिग्रहो न युक्तः । किञ्चानन्तवृत्तिकल्पनापेक्षया नित्यविवेकचैतन्यकल्पने लाघवमिति बोध्यम् । ’येऽपि साङ्ख्ययोगादयः स्वप्रकाशं ज्ञानमिति वदन्ति ते स्वशब्देन तत्स्वामिनं पुरुषं भोक्तारं गृह्णन्ति’ इति भाष्यम् ॥ २१ ॥\n"
    },
    {
      "book": "YS_Com_SutrarthaBodhini",
      "id": "66237",
      "key": "4-21",
      "order": 421,
      "tags": [
        "4-21",
        "Pada 4",
        "Sutra 21",
        "Yoga Sutra Commentary"
      ],
      "text": "\nननु माऽस्तु स्वप्रकाशं चित्तान्तरेण दृश्यतां, किं साक्षिणेत्यत आह-\nचित्तान्तरदृश्ये बुद्धिबुद्धेरतिप्रसङ्गः स्मृतिसंकरश्च ॥ २१ ॥\nयदि नीलाकारं चित्तं चित्तान्तरेण दृश्यं तदा तदपि बुद्धिरूपं चित्तमन्यया, साप्यन्ययेत्यनवस्थापातात् । न च द्वित्रा एव ग्राह्या इति नानवस्थेति वाच्यम् । ग्राहकचित्तानिश्चये ग्राह्यचित्तानिश्चयात् । गेहे घटो दृष्टो न वेति संशये, न दृष्ट इति व्यतिरेकनिश्चये चार्थाप्रत्ययात् । ज्ञानचित्तानिश्चयेऽर्थनिश्चयोऽहेतुत्वात् । तत्तदनन्तचित्तानामनुभवे चानन्तचित्तस्मृतीनां संकरश्च प्राप्नोति। स्मृत्यानन्त्यादशक्यग्रहत्वाद्ग्राहकानिश्चयान्नीलस्मृतिरियं, न चित्तस्मृतिरिति विभागो न स्यादित्यर्थः ॥ २१ ॥\n"
    },
    {
      "book": "YS_Com_Pradipika",
      "id": "65851",
      "key": "4-21",
      "order": 421,
      "tags": [
        "4-21",
        "Pada 4",
        "Sutra 21",
        "Yoga Sutra Commentary"
      ],
      "text": "\nननु तथापि वृत्त्यन्तरैर्वृत्तयो ग्राह्यास्तत्राह –\nचित्तान्तरदृश्ये बुद्धिबुद्धेरतिप्रसङ्गः स्मृतिसंकरश्च ॥ २१ ॥\nयदि वृत्तिश्चित्तान्तरेण वृत्त्यन्तरेण ग्राह्या स्यात्तदा बुद्धिबुद्धेर्वृत्तिवृत्तीनामतिप्रसङ्गोऽनवस्था । तथा स्मृतिसङ्करः । अयं घट इति वृत्तिदशायां घटतज्ज्ञानज्ञानाद्यनन्तवृत्त्य(नुभवे)ज्ञानधारापि स्मर्येत । नत्वेवं स्मर्यते । तस्माद्वृत्त्यन्तरेण वृत्तिर्गृह्यत इति स्वीकर्तुमशक्यमित्यर्थः । अनन्तवृत्तिकल्पनापेक्षया सकलवृत्तिगोचरनित्यविवेकचैतन्यकल्पने लाघवमिति भावः ॥ २१ ॥\n"
    },
    {
      "book": "YS_Com_ManiPrabha",
      "id": "65702",
      "key": "4-21",
      "order": 421,
      "tags": [
        "4-21",
        "Pada 4",
        "Sutra 21",
        "Yoga Sutra Commentary"
      ],
      "text": "\nननु मास्तु चित्तं स्वदृश्यं चित्तान्तरेण दृश्यतां किं साक्षिणा इति अत आह- \nचित्तान्तरदृश्यत्वे बुद्धिबुद्धेरतिप्रसङ्गः स्मृतिसंकरश्च ॥ ( २१ )\nयदि नीलाकारं चित्तं चित्तान्तरेण दृश्यं, तदा तदपि बुद्धिरूपं चित्तमन्यया बुद्ध्या सापि अन्यया इत्यनवस्थापातात् । न च द्वित्रास्त्रिचतुराः पञ्चषा वा चित्तात्मनो ग्राह्या इति नानवस्थेति वाच्यम् । ग्राहकचित्तस्यानिश्चये ग्राह्यचित्तानिश्चयात् । गेहे घटो दृष्टो न वेति संशये, न दृष्ट इति व्यतिरेकनिश्चये च अर्थनिश्चयादर्शनेन ज्ञानचित्तानिश्चयस्य अर्थनिश्चयाहेतुत्वात् । तत्तदनन्तचित्तानामनुभवे च अनन्तचित्तस्मृतीनां संकरश्च प्राप्नोति । स्मृत्यानन्त्यात् अशक्यग्रहत्वात् ग्राहकाभावाच्च इयं नीलचित्तस्मृतिः इयं पीतचित्तस्मृतिः इति विभागो न स्यादित्यर्थः । वित्तानां समत्वात् दीपानामिव ग्राहकत्वासंभवश्च । अतः साक्षिवेद्यं चित्तमिति सिद्धम् ॥\n"
    },
    {
      "book": "YS_Com_VyasaBhashya",
      "id": "65472",
      "key": "4-21",
      "order": 421,
      "tags": [
        "4-21",
        "Pada 4",
        "Sutra 21",
        "Yoga Sutra Commentary"
      ],
      "text": "\nस्यान्मतिः स्वरसनिरुद्धं चित्तं चित्तान्तरेण समनन्तरेण गृह्यत इति –\nचित्तान्तरदृश्ये बुद्धिबुद्धेरतिप्रसङ्गः स्मृतिसंकरश्च ॥ २१ ॥ \nअथ चित्तं चेच्चित्तान्तरेण गृह्येत बुद्धिबुद्धिः केन गृह्यते, साऽप्यन्यया साऽप्यन्ययेत्यतिप्रसङ्गः। स्मृतिसंकरश्च, यावन्तो बुद्धिबुद्धीनामनुभवास्तावत्यः स्मृतयः प्राप्नुवन्ति। तत्संकराच्चैकस्मृत्यनवधारणं च स्यादित्येवं बुद्धिप्रतिसंवेदिनं पुरुषमपलपद्भिर्वैनाशिकैः सर्वमेवाऽऽकुलीकृतम्। ते तु भोक्तृस्वरूपं यत्र क्वचन कल्पयन्तो न न्यायेन संगच्छन्ते। केचित्तु सत्त्वमात्रमपि परिकल्प्यास्ति स सत्त्वो य एतान्पञ्च स्कन्धान्निक्षिप्यान्यांश्च प्रतिसंदधातीत्युक्त्वा तत एव पुनस्त्रस्यन्ति। तथा स्कन्धानां महन्निर्वेदाय विरागायानुत्पादाय प्रशान्तये गुरोरन्तिके ब्रह्मचर्यं चरिष्यामीत्युक्त्वा सत्त्वस्य पुनः सत्त्वमेवापह्नुवते। सांख्ययोगादयस्तु प्रवादाः स्वशब्देन पुरुषमेव स्वामिनं चित्तस्य भोक्तारमुपयन्तीति ॥ २१ ॥ \n"
    },
    {
      "book": "YS_Com_RajaMartandaBhashya",
      "id": "65129",
      "key": "4-21",
      "order": 421,
      "tags": [
        "4-21",
        "Pada 4",
        "Sutra 21",
        "Yoga Sutra Commentary"
      ],
      "text": "\nननु मा भूद्बुद्धेः स्वयं ग्रहणं बुद्ध्यन्तरेण भविष्यतीत्याशङ्क्याऽऽह –\nचित्तान्तरदृश्ये बुद्धिबुद्धेरतिप्रसङ्गः स्मृतिसंकरश्च ॥ २१ ॥ \nयदि हि बुद्धिर्बुद्ध्यन्तरेण वेद्यते तदा साऽपि बुद्धिः स्वयमबुद्धा बुद्ध्यन्तरं प्रकाशयितुमसमर्थेति तस्या बोधकं बुद्ध्यन्तरं कल्पनीयं तस्याप्यन्यदित्यनवस्थानात्पुरुषायुषेणाप्यर्थप्रतीतिर्न स्यात्। न हि प्रतीतावप्रतीतायामर्थः प्रतीतो भवति। स्मृतिसंकरश्च प्राप्नोति रूपे रसे वा समुत्पन्नायां बुद्धौ तद्ग्राहिकाणामनन्तानां बुद्धीनां समुत्पत्तेर्बुद्धिजनितैः संस्कारैः र्यदा युगपद्बह्व्यः स्मृतयः क्रियन्ते तदा बुद्धेरपर्यवसानाद्बुद्धिस्मृतीनां च बह्वीनां युगपदुत्पत्तेः कस्मिन्नर्थे स्मृतिरियमुत्पन्नेति ज्ञातुमशक्यत्वात्स्िमृतीनां संकरः स्यात्। इयं रूपस्मृतिरियं रसस्मृतिरिति न ज्ञायेत।\n"
    }
  ]
}