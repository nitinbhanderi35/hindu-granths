{
  "results": [
    {
      "book": "YogaSutras",
      "id": "64121",
      "key": "3-2",
      "order": 108,
      "tags": [
        "Pada 3",
        "Sutra 2"
      ],
      "text": "तत्र प्रत्ययैकतानता ध्यानम् ॥ ३-२ ॥"
    }
  ],
  "related": [
    {
      "book": "YS_Com_YogaChandrika",
      "id": "66779",
      "key": "3-2",
      "order": 302,
      "tags": [
        "3-2",
        "Pada 3",
        "Sutra 2",
        "Yoga Sutra Commentary"
      ],
      "text": "\nतत्र प्रत्ययैकतानता ध्यानम् ॥ २ ॥\n"
    },
    {
      "book": "YS_Com_YogaSudhakara",
      "id": "66565",
      "key": "3-2",
      "order": 302,
      "tags": [
        "3-2",
        "Pada 3",
        "Sutra 2",
        "Yoga Sutra Commentary"
      ],
      "text": "\nतत्साध्यं ध्यानं लक्षयति –\nतत्र प्रत्ययैकतानता ध्यानम् ॥ २ ॥\nतत्र यथोक्तदेशे प्रत्ययस्यैकतानता एकविषयप्रवाहः, स च विच्छिद्य विच्छिद्य जायमानो ध्यानं भवति । तदुक्तम् – ’विलाप्य विकृतिं कृत्स्नां संभवव्यत्ययक्रमात् । परिशिष्टं च सन्मात्रं चिदानन्दं विचिन्तयेत्’ इति ॥ २ ॥\n"
    },
    {
      "book": "YS_Com_Vritti",
      "id": "66333",
      "key": "3-2",
      "order": 302,
      "tags": [
        "3-2",
        "Pada 3",
        "Sutra 2",
        "Yoga Sutra Commentary"
      ],
      "text": "\nध्यानमाह –\nतत्र प्रत्ययैकतानता ध्यानम् ॥ २ ॥\nतत्र देशे चतुर्भुजादिध्येयाकारवृत्तिप्रवाहो वृत्त्यन्तराव्यवहितो ध्यानमित्यर्थः । बुद्धिवृत्तौ वा तद्विवेकतश्चैतन्यचिन्तनम् । कारणोपाधावीश्वरचिन्तनमिति । द्वादशधारणाकालं च ध्यानम् ॥ २ ॥\n"
    },
    {
      "book": "YS_Com_SutrarthaBodhini",
      "id": "66233",
      "key": "3-2",
      "order": 302,
      "tags": [
        "3-2",
        "Pada 3",
        "Sutra 2",
        "Yoga Sutra Commentary"
      ],
      "text": "\nधारणासाध्यं ध्यानं लक्षयति –\nतत्र प्रत्ययैकतानता ध्यानम् ॥ २ ॥\nयत्र धारणाविजातीयवृत्तिपरिहारे यत्नापेक्षा भवति तत्रैव या प्रत्ययानां वृत्तीनामेकतानता यत्नमनपेक्ष्यैवैकविषयता तद् ध्यानमित्यर्थः ॥ २ ॥\n"
    },
    {
      "book": "YS_Com_SiddhantaChandrika",
      "id": "65991",
      "key": "3-2",
      "order": 302,
      "tags": [
        "3-2",
        "Pada 3",
        "Sutra 2",
        "Yoga Sutra Commentary"
      ],
      "text": "\nध्यानं लक्ष्यति –\nतत्र प्रत्ययैकतानता ध्यानम्॥२॥\nतत्र हृन्पुण्डरीकादि दिशोपलक्षिते या प्रत्ययैकतानता प्रत्ययस्य चित्तवृत्तेर्विजातीयप्रत्ययतिरस्कारेण धारावाहिकता सा ध्यानमित्यर्थः। तदुक्त विष्णुपुराणे –\nतद्वृत्तिप्रत्ययैकाग्रसन्ततिर्यान्यनिःस्पृहा।\nतद्ध्यानं प्रथमैः षड्भिरङ्गैर्निष्पाद्यते नृपेति॥\nतच्च ध्यानं सगुणनिर्गुणभेदेन द्विविधम्। तत्र सगुणमाह ……..वल्क्यादिः। यथा नीलोत्पलदलश्श्यामं पीतकौशेयवाससम्।\nचतुर्भुजं शङ्खचक्रगदापद्मादिशोभितम्।\nकोटिसूर्यप्रतिकाशं ध्यायेदच्युतमध्ययम्॥\nअथैवं चिन्तयेद्देवं निर्मलं ज्ञानदं शुभम्।\nशुद्धस्फटिकसङ्काशं महादेवं महेश्वरम्॥\nपरात्परतरं नित्यं नीलकण्ठं त्रिलोचनम्।\nब्रह्माणं च सदाध्यायेत् सर्वपापप्रणाशनम्॥\nमकारार्थो महादेव उकारार्थो हारेर्मतः।\nअकारार्थो भवेद् ब्रह्मा भावयेत्तु ततः सदा।\nतेषामैक्यं ततः सद्यः क्षीणपापो भवेन्नरः, इति॥\nनिर्गुणस्य तु –\nएकं ज्योतिर्मयं शुद्धं सर्वगं व्योमवद् दृढम्।\nअव्यक्तममलं नित्यामादिमध्यान्तर्वर्जितम्॥\nस्थूलसूक्ष्ममनाकाशमसंस्पर्शमचाक्षुशम्।\nन रसं न च गन्धाढ्यमप्रमेयमनूपमम्॥\nआनन्दमजरं नित्यं सदसत्सर्वकारणम्।\nसर्वाधारं जगद्रूपममुर्तमजमव्यम्॥\nअदृश्यं दृश्यमध्यस्थं वृत्तिस्थं सर्वतोमुखम्।\nसर्वदृक् सर्वतः पादं सर्वस्पृक् सर्वतः शिरः॥\nब्रह्मब्रह्ममयोऽहं स्यामिति तत्त्वस्य वेदनम्।\nतदेतन्निर्गुणं ध्यानमिति योगविदो विदुरिति॥\nध्यानफलं तु प्रसिद्धं पुराणेषु। यथा –\nनाऽश्वमेधेन तत्पुण्यं न च वै राजसूयतः।\nयत्पुभ्ण्यमेकध्यानेन लभेद्योगी स्थिरासनः॥\nमहापातकयुक्तोऽपि ध्यायन्निमिषमच्युतम्।\nभुयस्तपस्वी भवति पङ्क्तिपावन एव सः, इत्यादि॥\nअत्र सूत्रे तत्रेति पदं देशविशेषपरमोत्सर्गीकध्यानाभिप्रायेण। सर्वध्याने देशानियमात्। अतोऽस्यापि गारुडे लक्षणमुक्तम् – तस्यैव ब्रह्मणि प्रोक्तं ध्यानं द्वादशधारणा ❀ इत्यादिना। तस्यैव द्वादशप्राणायामकालेन धारितचित्तस्य द्वादशधारणाकालावच्छिन्नं चिन्तनं ध्यानं प्रोक्तमित्यर्थः॥२॥\n"
    },
    {
      "book": "YS_Com_Pradipika",
      "id": "65770",
      "key": "3-2",
      "order": 302,
      "tags": [
        "3-2",
        "Pada 3",
        "Sutra 2",
        "Yoga Sutra Commentary"
      ],
      "text": "\nक्रमागतं ध्यानं लक्षयति –\nतत्र प्रत्ययैकतानता ध्यानम् ॥ २ ॥\nतत्र देशे चतुर्भुजादिध्येयाकारवृत्तिप्रवाहो ध्यानमित्यर्थः ॥ २ ॥\n"
    },
    {
      "book": "YS_Com_ManiPrabha",
      "id": "65591",
      "key": "3-2",
      "order": 302,
      "tags": [
        "3-2",
        "Pada 3",
        "Sutra 2",
        "Yoga Sutra Commentary"
      ],
      "text": "\nधारणासाध्यं ध्यानं लक्षयति- \nतत्र प्रत्ययैकतानता ध्यानम् ॥ ( २ )\nयत्र धारणा-विजातीयवृत्तिपरिहारे यत्नापेक्षा भवति तत्रैव या प्रत्ययानां वृत्तीनां एकतानता- यत्नमनपेक्ष्य एकविषयता, तत्र ध्यानमित्यर्थः ।\nतद्रूपप्रत्यया चैकासन्ततिश्चान्यननिःस्पृहा ।\nतद्ध्यानं प्रथमैरङ्गैः षड्भिर्निष्पाद्यते नृप ॥ इति \nतत्रैवोक्तं खाण्डिक्यजनकं प्रति केशिध्वजेन ।।\n"
    },
    {
      "book": "YS_Com_VyasaBhashya",
      "id": "65398",
      "key": "3-2",
      "order": 302,
      "tags": [
        "3-2",
        "Pada 3",
        "Sutra 2",
        "Yoga Sutra Commentary"
      ],
      "text": "\nतत्र प्रत्ययैकतानता ध्यानम् ॥ २ ॥ \nतस्मिन्देशे ध्येयालम्बनस्य प्रत्ययस्यैकतानता सदृशः प्रवाहः प्रत्त्ययान्तरेणापरामृष्टो ध्यानम् ॥ २ ॥ \n"
    },
    {
      "book": "YS_Com_RajaMartandaBhashya",
      "id": "65062",
      "key": "3-2",
      "order": 302,
      "tags": [
        "3-2",
        "Pada 3",
        "Sutra 2",
        "Yoga Sutra Commentary"
      ],
      "text": "\nतत्र धारणायाः स्वरूपमाह –\nतत्र प्रत्ययैकतानता ध्यानम् ॥ २ ॥ \nतत्र तस्मिन्प्रदेशे यत्र चित्तं धृतं तत्र प्रत्ययस्य ज्ञानस्य यैकतानता विसदृशपरिणामपरिहारद्वारेण यदेव धारणायामालम्बनीकृतं तदालम्बनतयैव निरन्तरमुत्पत्तिः सा ध्यानमुच्यते।\n"
    }
  ]
}