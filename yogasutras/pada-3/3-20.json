{
  "results": [
    {
      "book": "YogaSutras",
      "id": "64047",
      "key": "3-20",
      "order": 126,
      "tags": [
        "Pada 3",
        "Sutra 20"
      ],
      "text": "न च तत्सालम्बनं तस्याविषयीभूतत्वात् ॥ ३-२० ॥"
    }
  ],
  "related": [
    {
      "book": "YS_Com_YogaChandrika",
      "id": "66825",
      "key": "3-20",
      "order": 320,
      "tags": [
        "3-20",
        "Pada 3",
        "Sutra 20",
        "Yoga Sutra Commentary"
      ],
      "text": "\nन च तत्सालम्बनं तस्याविषयीभूतत्वात् ॥ २० ॥\nअस्यैव विशेषमाह नेति । तस्य परस्य यच्चित्तं तत्सालम्बनं स्वकीयालम्बनेन सहितं न शक्यते ज्ञातुमालम्बनस्य केनचिल्लिङ्गेनाविषयीकृतत्वात् यच्च न गृहीतं तत्र संयमं कर्तुमशक्यत्वान्न भवति चित्तधर्मज्ञानं यदि तु सालम्बनं गृहीतं तदा धर्मज्ञानं भवत्येव तत्संयमस्य कर्तुं शक्यत्वात् ॥ २० ॥\n"
    },
    {
      "book": "YS_Com_YogaSudhakara",
      "id": "66598",
      "key": "3-20",
      "order": 320,
      "tags": [
        "3-20",
        "Pada 3",
        "Sutra 20",
        "Yoga Sutra Commentary"
      ],
      "text": "\nननु संस्कारसाक्षात्कारात्तदनुबन्धसाक्षात्कारवत्किं परचित्तसाक्षात्कारादालम्बनज्ञानं भवति? नेत्याह –\nन च तत्सालम्बनं तस्याविषयीभूतत्वात् ॥ २० ॥\n…. चित्तमात्रं साक्षात्क्रियते; सालम्बनं सविषयं तु न साक्षात्क्रियते, तस्यालम्बनस्याज्ञातत्वात् । न हि लिङ्गादिनाज्ञाते संयमप्रवृत्तिः समस्ति । यदि परचित्तं ज्ञात्वा संयमेन साक्षात्कृत्यास्येदानीं किमालम्बनमिति स्वचित्तं प्रणिधत्ते, तदा तत्कालीनमालम्बनं जानाति । रागादिवृत्तयस्तु चित्ताभेदात्सदा साक्षात्क्रियन्त इति विशेषः ॥ २० ॥\n"
    },
    {
      "book": "YS_Com_Vritti",
      "id": "66421",
      "key": "3-20",
      "order": 320,
      "tags": [
        "3-20",
        "Pada 3",
        "Sutra 20",
        "Yoga Sutra Commentary"
      ],
      "text": "\nन च तत्सालम्बनं तस्याविषयीभूतत्वात् ॥ २० ॥\n\n\nकायरूपसंयमात्तद्ग्राह्यशक्तिस्तम्भे चक्षुष्प्रकाशासंप्रयोगेऽन्तर्धानम् ॥ २१ ॥\nस्वशरीरस्य रूपे संयमात् कारणाद्यशेषविशेषैः साक्षात्कृते सति संकल्पमात्रेण स्वीयरूपस्य दृश्यताशक्तिं परचक्षुर्योग्यतां स्तभ्नाति प्रतिबन्धाति तस्मिंश्च सति चक्षुःकिरणैरसंयोऽन्तर्धानं भवतीत्यर्थः । केनाप्यसौ न दृश्यत इति भावः ॥ २० ॥\n\n\nसोपक्रमं निरुपक्रमं च कर्म तत्संयमादपरान्तज्ञानमरिष्टेभ्यो वा ॥ २२ ॥\nसोपक्रमं तीव्रवेगेन फलदातृ, निरुपक्रमं मन्दवेगेन फलदातृ, एवंभूतं यत्प्रवृत्तफलकमायुष्करं कर्म तत्साक्षात्कारेणैवायुर्निर्णयौचित्यात्, तत्र संयमात्तदन्यतररूपेण साक्षात्कारे सति अपरान्तस्य मरणस्य कालज्ञानं भवतीत्यर्थः । तत्र तीव्रवेगत्वेऽल्पकालता । मन्दवेगत्वे विलम्बः । अरिष्टेभ्यो वा । अरिष्टानि मार्कण्डेयपुराणाद्युक्तानि यथा पिहितकर्णस्यान्तर्घोपाश्रवणं नेत्रेऽवष्टब्धे ज्योतिरदर्शनमित्यादीनि ॥ १२ ॥\nदिनमाससंवत्सराः ॥ दिनमाससंवत्सरादिभेदैर्मृत्युचिह्नानि । तेभ्यो वा लिङ्गेफ़्भ्यो मरणज्ञानं भवतीत्यर्थः ॥ २१ ॥\n\n\nमैत्र्यादिषु बलानि ॥ २३ ॥\nसुखितेषु मैत्री दुःखितेषु करूणा पुण्यशीलेषु मुदिता आसु तत्तत्वसाक्षात्कारपर्यन्तसंयमात् बलानि अवन्ध्यानि वीर्याणि भवन्ति परेषु मैत्र्याद्यर्थं प्रयत्नो विफलो न भवतीत्यर्थः ॥ २२ ॥\n\n\nबलेषु हस्तिबलादीनि ॥ २४ ॥\nहस्त्यादिबलेषु तत्त्वसाक्षात्कारपर्यन्तात्संयमाद्धस्त्यादिबलं भवति । आदिना गरुडवाय्वादिग्रहणम् ॥ २३ ॥\n\n\nप्रवृत्त्यालोकन्यासात्सूक्ष्मव्यवहितविप्रकृष्टज्ञानम् ॥ २५ ॥\nज्योतिष्मती नाम बुद्धिपुरुषान्यतरसाक्षात्काररूपा मनसः प्रवृत्तिराद्यपादे उक्ता । तस्या य आलोकस्तत्कालिको यः सत्त्वप्रकाशस्तं योगी सूक्ष्माद्यर्थेषु सूक्ष्मव्यवहितविप्रकृष्टेषु विन्यस्य तद्गोचरक्षणप्रणिधानेनापि तमर्थं साक्षात्करोतीत्यर्थः । चक्षुर्न्यासवदालोकन्यासमात्रवचनात्तेषु संयमापेक्षाभावः । परंपरया बुद्ध्यादिविषयकसंयमसाध्यत्वेन चास्या विभूतेस्तत्सिद्धिमध्ये पठनमिति बोध्यम् ॥ २४ ॥\n\n"
    },
    {
      "book": "YS_Com_SutrarthaBodhini",
      "id": "66232",
      "key": "3-20",
      "order": 320,
      "tags": [
        "3-20",
        "Pada 3",
        "Sutra 20",
        "Yoga Sutra Commentary"
      ],
      "text": "\nन च तत्सालम्बनं तस्याविषयीभूतत्वात् ॥ २० ॥\n\n"
    },
    {
      "book": "YS_Com_SiddhantaChandrika",
      "id": "66039",
      "key": "3-20",
      "order": 320,
      "tags": [
        "3-20",
        "Pada 3",
        "Sutra 20",
        "Yoga Sutra Commentary"
      ],
      "text": "\nअस्यैव परचित्तज्ञानस्य विशेषमाह –\nन च तत्सालम्बनं तस्याविषयीभूतत्वात्॥२०॥\nतत् परचित्तज्ञानं नीलविषयं पीतविषयमिति सालम्बनं नियमेन न भवति। तस्य परिचित्तालम्बनस्य संयमविषयेण स्वचित्तेनाऽविषयीकारणादित्यर्थः। किमनेनालम्बितमिति प्रणिधाने तु भवत्येव तस्यापि ज्ञानं प्रणिधानविशेषमाहात्म्यादिति सङ्क्षेपः॥२०॥\n"
    },
    {
      "book": "YS_Com_Pradipika",
      "id": "65863",
      "key": "3-20",
      "order": 320,
      "tags": [
        "3-20",
        "Pada 3",
        "Sutra 20",
        "Yoga Sutra Commentary"
      ],
      "text": "\nन च तत्सालम्बनं तस्याविषयीभूतत्वात् ॥ २० ॥\n\n"
    },
    {
      "book": "YS_Com_ManiPrabha",
      "id": "65668",
      "key": "3-20",
      "order": 320,
      "tags": [
        "3-20",
        "Pada 3",
        "Sutra 20",
        "Yoga Sutra Commentary"
      ],
      "text": "\nकिं संस्कारसाक्षात्कारात् तदनुबन्धज्ञानवत् परचित्तसाक्षात्कारात् तदालम्बनज्ञानं भवति । नेत्याह- \nन च तत्सालम्बनं तस्याविषयीभूतत्वात् ॥ ( २० )\nपरचित्तमात्रं साक्षात्क्रियते । च स्त्वर्थः । सालम्बनम्- सविषयं तु न साक्षात्क्रियते । तस्य सालम्बनस्याज्ञातत्वात् । लिङ्गादिना ज्ञाते हि समयम्-प्रवृत्तिर्नाज्ञाते । तथा च यथा संस्काराणां संस्कारत्वलिङ्गेन, \nजन्मान्तरे यदभ्यस्तं तदद्याप्युपतिष्ठते ।\nहिंस्राहिंस्रे मृदुक्रूरे धर्माधर्मावृतानृते ।\nतद्भाविताः प्रपद्यन्ते तस्मात्तत्तस्य रोचते ॥\nइत्याद्यागमेन, च जन्मान्तरानुबन्धित्वम् ज्ञातुं शक्यम् । तथा परस्य चित्तममुकविषयमिति ज्ञातुमशक्यं लिङ्गाद्यभावात् । चित्तमात्रं तु परस्य हर्षादिलिङ्गेन सुज्ञानम् । यदि परचित्तं ज्ञात्वा संयमेन साक्षात्कृत्य अस्येदानीं किमालम्बनम् इति स्वचित्तं प्रणिधत्ते तदा तत्कालीनमालम्बनं जानाति । रागादिवृत्तयस्तु चित्ताभेदात् साक्षात्क्रियन्ते इति विशेषः ।। \n"
    },
    {
      "book": "YS_Com_VyasaBhashya",
      "id": "65476",
      "key": "3-20",
      "order": 320,
      "tags": [
        "3-20",
        "Pada 3",
        "Sutra 20",
        "Yoga Sutra Commentary"
      ],
      "text": "\nन च तत्सालम्बनं तस्याविषयीभूतत्वात् ॥ २० ॥ \nरक्तं प्रत्यय जानात्यमुष्मिन्नालम्बने रक्तमिति न जानाति। परप्रत्ययस्य यदालम्बनं तद्योगिचित्तेन नाऽऽलम्बनीकृतं परप्रत्ययमात्रं तु योगिचित्तस्याऽऽलम्बनीभूतमिति ॥ २० ॥ \n"
    },
    {
      "book": "YS_Com_RajaMartandaBhashya",
      "id": "65017",
      "key": "3-20",
      "order": 320,
      "tags": [
        "3-20",
        "Pada 3",
        "Sutra 20",
        "Yoga Sutra Commentary"
      ],
      "text": "\nअस्यैव परचित्तज्ञानस्य विशेषमाह –\nन च तत्सालम्बनं तस्याविषयीभूतत्वात् ॥ २० ॥ \nतस्य परस्य यच्चित्तं तत्सालम्बनं स्वकीयेनाऽऽलम्बनेन सहितं न शक्यते ज्ञातुमालम्बनस्य केनचिल्लिङ्गेनाविषयीकृतत्वात्। लिङ्गाच्चित्तमात्रं परस्यावगतं ननु नीलविषयमस्य चित्तं पीतविषयमिति वा। यच्च न गृहीतं तत्र संयमस्य कर्तुमशक्यत्वान्न भवति परचित्तस्य यो विषयस्तत्र ज्ञानम्। तस्मात्परकीयचित्तं नाऽलम्बनसहितं गृह्यते तस्वाऽऽलम्बनस्यागृहीतत्वात्। चित्तधर्माः पुनर्गृह्यन्त एव। यदा तु किमनेनाऽऽलम्बितमिति प्रणिधानं करोति तदा तत्संयमात्तद्विषयमपि ज्ञानमुत्पद्यत एव।\n"
    }
  ]
}