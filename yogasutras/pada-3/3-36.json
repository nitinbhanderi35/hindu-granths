{
  "results": [
    {
      "book": "YogaSutras",
      "id": "64148",
      "key": "3-36",
      "order": 142,
      "tags": [
        "Pada 3",
        "Sutra 36"
      ],
      "text": "ततः प्रातिभश्रावणवेदनादर्शास्वादवार्ता जायन्ते ॥ ३-३६ ॥"
    }
  ],
  "related": [
    {
      "book": "YS_Com_YogaChandrika",
      "id": "66811",
      "key": "3-36",
      "order": 336,
      "tags": [
        "3-36",
        "Pada 3",
        "Sutra 36",
        "Yoga Sutra Commentary"
      ],
      "text": "\nततः प्रातिभश्रावणवेदनादर्शास्वादवार्ता जायन्ते ॥ ३६ ॥\nअस्य फलमाह – तत इति । ततः पुरुषसंयमात् व्युत्थितस्यापि ज्ञानानि जायन्ते । तत्र प्रातिभं पूर्वोक्तं ज्ञानं, श्रावणं श्रोत्रेन्द्रियजं वेदना स्पर्शनेन्द्रियजमादर्शश्चक्षुरिन्द्रियजं ज्ञानमास्वादो तसनेन्द्रियजं ज्ञानं वार्ता गन्धसंवित् । सर्वत्र दिव्यत्वं विवक्षितमेतानि भवन्ति ॥ ३६ ॥\n"
    },
    {
      "book": "YS_Com_YogaSudhakara",
      "id": "66635",
      "key": "3-36",
      "order": 336,
      "tags": [
        "3-36",
        "Pada 3",
        "Sutra 36",
        "Yoga Sutra Commentary"
      ],
      "text": "\nअधुनास्यैव संयमस्य पुरुषसाक्षात्कारात्प्राग्भवाः सिद्धीरुपदर्शयति –\nततः प्रातिभश्रावणवेदनादर्शास्वादवार्ता जायन्ते ॥ ३६ ॥\nदिव्यशब्दग्राहकं श्रोत्रं यदास्य योगिनो भवति तदा तस्य श्रोत्रस्य श्रावणमिति तान्त्रिकी संज्ञा भवति । एवं घ्राणस्य वार्त्तेति संज्ञेत्याद्यूह्यम् ॥ ३६ ॥\n"
    },
    {
      "book": "YS_Com_Vritti",
      "id": "66374",
      "key": "3-36",
      "order": 336,
      "tags": [
        "3-36",
        "Pada 3",
        "Sutra 36",
        "Yoga Sutra Commentary"
      ],
      "text": "\nफलं तावद्दर्शयति –\nततः प्रातिभश्रावणवेदनादर्शास्वादवार्ता जायन्ते ॥ ३६ ॥\nतत उक्तसंयमात् प्रातिभादिसंज्ञाः षट् सिद्धयो भवन्तीत्यर्थः । दृष्टकारणं विनैवाकस्माद्व्यवहितविप्रकृष्टातीतानागतसूक्ष्मार्थेषु यथार्थज्ञानसामर्थ्यं प्रतिभा तज्जन्यं ज्ञानं प्रातिभं मनसः सिद्धिः । तथा व्यवहितादिश्रवणसामर्थ्यं श्रोत्रस्य सिद्धिः । त्वचस्तादृशं सामर्थं वेदनम्, चक्षुष आदर्शः, रसनाया आस्वादः, घ्राणस्य वार्तेति ॥ ३५ ॥\n"
    },
    {
      "book": "YS_Com_SutrarthaBodhini",
      "id": "66246",
      "key": "3-36",
      "order": 336,
      "tags": [
        "3-36",
        "Pada 3",
        "Sutra 36",
        "Yoga Sutra Commentary"
      ],
      "text": "\nसम्प्रत्यस्य संयमस्य पुरुषसाक्षात्कारात् प्राग्भवाः सिद्धीर्दर्शयति –\nततः प्रातिभश्रावणवेदनादर्शास्वादवार्ता जायन्ते ॥ ३६ ॥\nततः स्वार्थसंयमात् प्रातिभं पूर्वोक्तं सर्वगोचरं ज्ञानं मनोमात्रेण योगजशुक्लधर्मानुगृहीतेन जायते। दिव्यानां शब्दस्पर्शरूपरसगन्धानां ग्राहकानि श्रोत्रादीनि क्रमेण श्रावणवेदनादर्शास्वादवार्तासंज्ञानि जायन्ते । दिव्यशब्दग्राहकं श्रोत्रं यदाऽस्य योगिनो भवति तदा तस्य श्रोत्रस्य श्रावणमिति तान्त्रिकी संज्ञा भवति । एवमन्यदपि ज्ञेयम् ॥ ३६ ॥\n"
    },
    {
      "book": "YS_Com_SiddhantaChandrika",
      "id": "65999",
      "key": "3-36",
      "order": 336,
      "tags": [
        "3-36",
        "Pada 3",
        "Sutra 36",
        "Yoga Sutra Commentary"
      ],
      "text": "\nअस्यैव संयमस्य फलान्तरमाह –\nततः प्रतिभं श्रावणवेदनादर्शास्वादवार्ता जायन्ते॥३६॥\nततः पुरुषसंयमात् प्रतिभं पूर्वोक्तमनौपदेशिकं श्रावणं श्रोत्रेन्द्रियजं, वेदना त्वगिन्द्रयजम्, आदर्शश्चाक्षुषम् अस्वादो रासनं वार्ता घ्राणजम्। इमानि दिव्यशब्दस्पर्शरूपरसगन्धविषयकाणि ज्ञानान्यपि भवन्ति, न पुरुषज्ञानमात्रमित्यर्थः। एतेन विविदिषोरलौकिकविषयानुभवार्थः। पृथक्कृतस्य योगोऽनावश्यकः पुरुषसंयमेनैव तत्सिद्धेरिति ज्ञापितम्॥\nअथवा पुरुषसाक्षात्कारस्य न सर्वपरोक्षज्ञानमात्रं फलं, किन्तु परोक्षमपरोक्षं चेति द्विविधमपि ज्ञानं भवतीत्याह॥ ततः प्रातिभेति॥ ततः पुरुषसाक्षात्कारात् प्रातिभामात्रसहकारेण जातं परोक्षं श्रावणं श्रोत्रेन्द्रियसहकारेण जातम्। एवं वेदनादि कमपि बोध्यम्। कृतात्मसाक्षात्कारस्य तत्त्वदर्थसाक्षात्कारार्थे भूतभौतिकानि प्रणिधानमात्रेणोपस्थितानि भवन्ति। एतेन योगिनां या सिद्धिः सा सुतरां योगसाध्यब्रह्मापरोक्षपरमावतो भवत्येवेति ज्ञापितम्। तथा च यस्येत्थं श्रुतिसिद्धं सर्वविज्ञानं स एवापरोक्षप्रमावान् इति निश्चीयते इति भावः॥\n"
    },
    {
      "book": "YS_Com_Pradipika",
      "id": "65881",
      "key": "3-36",
      "order": 336,
      "tags": [
        "3-36",
        "Pada 3",
        "Sutra 36",
        "Yoga Sutra Commentary"
      ],
      "text": "\nस्वार्थप्रत्ययसंयमेनात्मसाक्षात्कारे जाते तच्चिह्नानि वक्ष्यमाणलक्षणस्य विवेकजज्ञानस्य पूर्वरूपाणि प्रातिभाद्याः सिद्धयो भवन्ति । ताश्च पौरुषैकाग्रपरिपन्थित्वेनासंप्रज्ञातयोगे विघ्नभूता इति प्रतिपादयितुमादौ ताः प्रदर्शयति –\nततः प्रातिभश्रावणवेदनादर्शास्वादवार्ता जायन्ते ॥ ३६ ॥\nततः पुरुषसाक्षात्कारान्मन आदीनां प्रातिभादिसंज्ञाः षट्सिद्धयः सामर्थ्यविशेषरूपा भवन्तीत्यर्थः । तत्रोपदेशादिकं विनापि सूक्ष्मव्यवहितादिषु मनसो यथार्थज्ञानसामर्थ्यं प्रातिभमित्युच्यते । श्रोत्रस्य तादृश्यं सामर्थं श्रावणम् । त्वचस्तादृशं सामर्थ्यं वेदनम् । चक्षुष आदर्शः । रसनाया आस्वादम् । घ्राणस्य वार्तेति ॥ ३५ ॥\n"
    },
    {
      "book": "YS_Com_ManiPrabha",
      "id": "65712",
      "key": "3-36",
      "order": 336,
      "tags": [
        "3-36",
        "Pada 3",
        "Sutra 36",
        "Yoga Sutra Commentary"
      ],
      "text": "\nसंप्रति अस्य संयमस्य पुरुषसाक्षात्कारात् प्राग्भवाः सिद्धीर्दर्शयति- \nततः प्रातिभश्रावणवेदनादर्शास्वादवार्ता जायन्ते ॥ ( ३६ )\nततः- स्वार्थसंयमात् प्रातिभं पूर्वोक्तं सर्वगोचरं ज्ञानं मनोमात्रेण योगजशुक्लधर्मानुगृहीतेन जायते । दिव्यानां शब्दस्पर्शरूपरसगन्धानां ग्राहकाणि श्रोत्वत्वक्चक्षुर्जिह्वाघ्राणानि क्रमेण श्रावणवेदनादर्शास्वादवार्ता संज्ञानि जायन्ते । दिव्यशब्दग्राहकं श्रोत्रं यदा अस्य योगिनो भवति तदा तस्य श्रोत्रस्य श्रावणमिति तान्त्रिकी संज्ञा भवति । तथा घ्राणस्या वार्ता संज्ञा इत्याद्यूहनीयम् ॥\n"
    },
    {
      "book": "YS_Com_VyasaBhashya",
      "id": "65430",
      "key": "3-36",
      "order": 336,
      "tags": [
        "3-36",
        "Pada 3",
        "Sutra 36",
        "Yoga Sutra Commentary"
      ],
      "text": "\nततः प्रातिभश्रावणवेदनादर्शास्वादवार्ता जायन्ते ॥ ३६ ॥ \nप्रातिभात्सूक्ष्मव्यवहितविप्रकृष्टातीतानागतज्ञानम्। श्रावणाद्दिव्यशब्दश्रवणम्। वेदनाद्दिव्य-स्पर्शाधिगमः। आदर्शाद्दिव्यरूपसंवित्। आस्वादाद्दिव्यरससंवित्। वार्तातो दिव्यगन्धविज्ञानमित्येतानि नित्यं जायन्ते ॥ ३६ ॥ \n"
    },
    {
      "book": "YS_Com_RajaMartandaBhashya",
      "id": "65090",
      "key": "3-36",
      "order": 336,
      "tags": [
        "3-36",
        "Pada 3",
        "Sutra 36",
        "Yoga Sutra Commentary"
      ],
      "text": "\nअस्यैव संयमस्य फलमाह –\nततः प्रातिभश्रावणवेदनादर्शास्वादवार्ता जायन्ते ॥ ३६ ॥ \nततः पुरुषसंयमादभ्यस्यमानाद्व्युत्थितस्यापि ज्ञानानि जायन्ते। तत्र प्रातिभं पूर्वोक्तं ज्ञानं तस्याऽऽविर्भावात्सूक्ष्मादिकमर्थं पश्यति। श्रावणं श्रोत्रेन्द्रियजं ज्ञानं तस्माच्च प्रकृष्टाद्दिव्यंदिवि भवंशब्दं जानाति। वेदना स्पर्शेन्द्रियजं ज्ञानं वेद्यतेऽनयेति कृत्वा तान्त्रिक्या संज्ञया व्यवह्रियते। तस्माद्दिव्यस्यपर्शविषयं ज्ञानं समुपजायते। आदर्शश्चक्षुरिन्द्रियजं ज्ञानम्। आ समन्ताद्दृश्यतेऽनुभूयते रूपमनेनेति कृत्वा तस्य प्रकर्षाद्दिव्यं रूपज्ञानमुत्पद्यते। आस्वादो रसनेन्द्रियजं ज्ञानम्। आस्वाद्यतेऽनेनेति कृत्वा तस्मिन्प्रकृष्टे दिव्ये रसे संविदुपजायते। वार्ता गन्धसंवित्। वृत्तिशब्देन तान्त्रिक्या परिभाषया घ्राणेन्द्रियमुच्यते। वर्तते गन्धविषय इहि कृत्वा वृत्तेर्घ्राणेन्द्रिययाजाता वार्ता गन्धसंवित्। तस्यां प्रकृष्यमाणायां दिव्यगन्धोऽनुभूयते।\n"
    }
  ]
}