{
  "results": [
    {
      "book": "YogaSutras",
      "id": "64085",
      "key": "3-1",
      "order": 107,
      "tags": [
        "Pada 3",
        "Sutra 1"
      ],
      "text": "देशबन्धश्चित्तस्य धारणा ॥ ३-१ ॥"
    }
  ],
  "related": [
    {
      "book": "YS_Com_YogaChandrika",
      "id": "66716",
      "key": "3-1",
      "order": 301,
      "tags": [
        "3-1",
        "Pada 3",
        "Sutra 1",
        "Yoga Sutra Commentary"
      ],
      "text": "\nदेशबन्धश्चित्तस्य धारणा ॥ १ ॥\n"
    },
    {
      "book": "YS_Com_YogaSudhakara",
      "id": "66535",
      "key": "3-1",
      "order": 301,
      "tags": [
        "3-1",
        "Pada 3",
        "Sutra 1",
        "Yoga Sutra Commentary"
      ],
      "text": "\nइत्थं पूर्वस्मिन्पदे समाधिपरिपन्थिक्लेशतनूकरणार्थे समाधिमाभवनार्थे च पृथक्क्रियायोगं क्लेशतन्मूलकर्मतद्विपाकतत्फलजात्यादीनां दुःखात्वेन हेयत्वं हेयहेतुं तद्धानं कैवल्यं तदुपायभूतां पुरुषख्यातिं तत्साधनं यमादिपञ्चकं बहिरङ्गं च अभिधाय, अथाधुना धारणादित्रयमन्तरङ्गं संयमपदवाच्यं तदवान्तरफलविभूतिजातं च आचक्षाणः प्रथमं धारणां लक्षयति –\nदेशबन्धश्चित्तस्य धारणा ॥ १ ॥\nआधारादिदेशा अधस्तादभिहिताः । तत्रात्मनि वा चित्तस्य बन्धः स्थापनं धारणेत्युच्यते । तदुक्तं योगयाज्ञवल्क्ये – ’यमादिगुणयुक्तस्य मनसः स्थितिरात्मनि । धारणेत्युच्यते सद्भिर्योगशास्त्रविशारदैः’ इति ॥ १ ॥\n"
    },
    {
      "book": "YS_Com_Vritti",
      "id": "66359",
      "key": "3-1",
      "order": 301,
      "tags": [
        "3-1",
        "Pada 3",
        "Sutra 1",
        "Yoga Sutra Commentary"
      ],
      "text": "\nसोऽयं योगो यमनियमाभ्यां प्राप्तबीजो भवति । आसनप्राणायामाभ्यामङ्कुरितः प्रत्याहारेण कुसुमित इत्येतत्पञ्चकं बहिरङ्गम् । धारणादित्रयेण च फलतीति तदन्तरङ्गसाधनम् । तत्र धारणामाह –\nदेशबन्धश्चित्तस्य धारणा ॥ १ ॥\nयत्र हृत्पुण्डरीके नाभ्यां वा मूर्ध्नि पर्वतमस्तके । एवमादिप्रदेशेषु धारणा चित्तबन्धनम्’ इत्युक्तेः । एवं नासाग्रजिह्वाग्रताल्वादयोऽपि ननु मूर्त्यादिर्ध्यानदेशो घटतां, सत्वपुरुषान्यतायोगे शुद्धब्रह्मयोगे वा न देशः संभवति, ध्येयस्यापरिच्छिन्नत्वादिति चेन्न । स्वस्वोपाधिदेशस्यैव तद्देशत्वादित्याह । मूर्त्यादिध्यानेन चित्तस्यैकाग्य्रे एव तद्ध्यानमिति तदुपायतयैषा धारणोक्तेत्यन्ये । तत्र धारणा द्वादशप्राणायामकालपरिच्छिन्नेति ईश्वरगीतायाम् ॥ १ ॥\n"
    },
    {
      "book": "YS_Com_SutrarthaBodhini",
      "id": "66189",
      "key": "3-1",
      "order": 301,
      "tags": [
        "3-1",
        "Pada 3",
        "Sutra 1",
        "Yoga Sutra Commentary"
      ],
      "text": "\nउक्तानि पञ्चबहिरङ्गानि । अथेदानीमन्तरङ्गसाधनभूतां धारणां लक्षयति –\nदेशबन्धश्चित्तस्य धारणा ॥ १ ॥\nनाभिचक्रहृदयनासाग्रादौ देशे बाह्ये वा विषयविशेषे सम्प्रज्ञातयोगासिद्धये चित्तस्य बन्धः स्थिरीकरणं धारणेत्यर्थः ॥ १ ॥\n"
    },
    {
      "book": "YS_Com_SiddhantaChandrika",
      "id": "65997",
      "key": "3-1",
      "order": 301,
      "tags": [
        "3-1",
        "Pada 3",
        "Sutra 1",
        "Yoga Sutra Commentary"
      ],
      "text": "\nउक्तानि यमादिप्रत्यहारान्तानि योगाङ्गानि। इतः परं धारणादित्रयं तत्फलं च व्युत्पादयिष्यन् प्रथमं धारणां लक्षयति –\nदेशबन्धशित्तस्य धारणा॥१॥\nदेशे आध्यात्मिके नाभिचक्रहृदयकण्टमुखभ्रूमध्यमूर्धनासादौ बाह्ये पर्वतमस्तकाकाशादौ बन्धश्चित्तस्य विषयान्तरपरिहारेण यच्चित्तस्य ख्यापनं तदैकाग्र्यं सा धारणेत्यर्थः। तदुक्तमीश्वरगीतायाम् –\nहृत्पुण्डरीके नाभ्यां वा मूर्ध्नि पर्वतमस्तके।\nएवमादिप्रदेशेषु धारणा चित्तबन्धनमिति॥\nअत एव ध्यानाद्भेदः। ध्यानस्य देशेनोपलक्षितपरमेश्वरैकाग्र्यरूपत्वात्। तदुक्तं तत्रैव –\nदेशावस्थितमालक्ष्य बुद्धेर्यां वृत्तिसन्ततिः।\nवृत्यन्तरैरसंस्पृष्टा तद्ध्यानं सूरयो विदुरिति॥\nसेयं धारणा भुतानां भेदेन, स्तम्भिनी प्लाविनी दहनी भ्रामणी शमनी चेति पञ्चधा भवति। तत्र पादादिजानुपर्यन्तदेशे हरितालनिभसलकारसवेधसचतुष्कोणपृथिव्यैकाग्रता स्तम्भिनी। इयमेव पार्थिवी धारणेत्युच्यते। जानुतः पायुपर्यन्ते देशे अर्द्धेन्दुनिभसवकारसविष्णुकुन्दाभजलैकाग्रता प्लाविनी। इयमेव वारुणी धारणेत्युच्यते। आपायोर्हृदयपर्यन्ते देशे इन्द्रगोपाभत्रिकोणसरेफसरुद्रवन्ह्यैकाग्रता दहनी। इअयमेव तैजसी धारणेत्युच्यते। हृदयाद्भ्रूमध्यपर्यन्ते देशेऽञ्जनसन्निभसवृत्तसयकारसेशवाय्वेकाग्रता भ्रामणी। इयमेव वायवी धारणेत्युच्यते। भ्रूमध्याद् ब्रह्मरन्ध्रपर्यन्ते देशे सहकारविशुद्धवारिसदृशससदाशिवाकाशैकाग्रता शमनी। इयमेव नाभसी धारणेत्युच्यते॥अथवा नाभेरघो गुदस्योर्ध्वे धारयेत् पञ्च नाडिकाः।\nवायुं ततो भवेत् पृथ्वी धारणा चेद्भयापहा।\nपृथिवीसम्भवो मृत्युर्न भवेत् तस्य योगिनः॥\nनाभिस्थाने ततो वायुं धारयेत् पञ्चनाडिकाः।\nततो जलाद्भयं नास्ति जले मृत्युर्न योगिनः॥\nनाभ्यूर्ध्वमण्डले वायुं घटिकाः पञ्च धारयेत्।\nआग्नेयीधारणा केयं न मृत्युस्तस्य वन्हिना॥\nन दह्यते शरीरं च प्रविष्टे चाग्निसंस्तरे।\nनाभिभ्रूघ्राणमध्ये तु प्रादेशत्रयसम्मिते॥\nधारयेत् पञ्चघटिका वायुं सैषा च वायवी।\nधारणा नैव वायोस्तु भयं भवति योगिनः॥\nभ्रूमध्यादुपरिष्टात्तु धारयेत् पञ्च नाडिकाः।\nवायुं योगी प्रयत्नेन सेयमाकाशधारणा।\nआकाशधारणां कुर्वन् मृत्युं जयति शाश्वतम्, इति॥\nएवं मनसो बुद्धेश्च धारणा मूर्ध्नि॥ इत्थं हि धारणाः सप्तकुर्वन् योगी भवेत् दृढः ❀ ब्रह्मणः प्रलयेऽप्यस्य मृत्योर्भीतिर्न विद्यते॥ वायुसंयमनपूर्वकं तत्त्वैकाग्रता कार्येत्युक्तश्लोकानामर्थः। एतासामेव च फलं बहुकालजीवित्वादिरूपं भुशुण्डादीनां योगधासिष्ठे प्रतिपादितम्। एतादृश्यो धारणाः परिच्छिन्नगोचरा अपि सिद्धसम्पादकतया शास्त्रेषु बहुधा निरुपिताः। मुमुक्षुयोग्या त्वन्यादृश्येव। सा चोक्ता गारूडे –\nप्राणायामैर्द्वादशभिर्यावत्कालः कृतो भवेत्।\nएतावत्कार्यपर्यन्तं मनोब्रह्मणि धारयेदित्यादिभिः। इयं च धारणा भगवत्कृपातश्च भवतीति सङ्क्षेपः। अत्रैव लक्ष्ययोगस्यान्तर्भावः॥१॥\n"
    },
    {
      "book": "YS_Com_Pradipika",
      "id": "65823",
      "key": "3-1",
      "order": 301,
      "tags": [
        "3-1",
        "Pada 3",
        "Sutra 1",
        "Yoga Sutra Commentary"
      ],
      "text": "\nयोगस्य बहिरङ्गान्येव पञ्च पूर्वपादे व्याख्यातानि । अन्तरङ्गत्रयं तु सिद्धिभिः सहातिबहुलतया पृथक्पादेन व्याख्यायते –\nदेशबन्धश्चित्तस्य धारणा ॥ १ ॥\nयत्र हृत्पुण्डरीकादिरूपे देशे ध्येयं चिन्तनीयं तत्र देशे चित्तस्य बन्ध ऐकाग्र्यं धारणेत्यर्थः ॥ १ ॥\n"
    },
    {
      "book": "YS_Com_ManiPrabha",
      "id": "65643",
      "key": "3-1",
      "order": 301,
      "tags": [
        "3-1",
        "Pada 3",
        "Sutra 1",
        "Yoga Sutra Commentary"
      ],
      "text": "\nएवं द्वितीयपादे क्लेशतनूकरणद्वारा योगसाधनं क्रियायोगं निरूप्य, सप्रपञ्चं क्लेशकर्मविपाकानुक्त्वा, तेषां हेयत्वार्थं दुःखत्वं दर्शयित्वा, हेय-तद्धेतु-मोक्षतद्धेतूनुपन्यस्य- योगस्य बहिरङ्गयमादिपञ्चकं सावान्तरफलं निरूपितम् ।\nसंप्रति धारणादित्रितयमन्तरङ्गं संयमसंज्ञं वदन् संयमसाध्या विभूतयः श्रद्धाद्वारा कैवल्यफलकयोगप्रवृत्तिहेतवः वक्तव्या इति पादानन्तरमारभमाणः धारणां लक्षयति- \nदेशबन्धश्चित्तस्य धारणा ॥ ( १ )\nनाभिचक्रहृदयनासाग्रादौ देशे संप्रज्ञातयोगसिद्धये चित्तस्य यो बन्धः – स्थिरीकरणं सा धारणा इत्यर्थः । तदुक्तं विष्णुपुराणे – \nप्राणायामेन पवनं प्रत्याहारेण चेन्द्रियम् ।\nवशीकृत्य तत्ः कुर्यात् चित्तस्थानं शुभाश्रये ॥\nमूर्तं भगवतो रूपं सर्वापाश्रयनिःस्पृहम् ।\nएषा वै धारणा ज्ञेया यच्चित्तं तत्र धार्यते ॥\nतच्च मूर्त हरे रूपं यादृक् चिन्त्यं नराधिप ।\nतत्छ्रूयतामनाधारे धारणा नोपपद्यते ॥\nप्रसन्नवदनं चारु पद्मपत्रनिभेक्षणम् ।\nसुकपोलं सुविस्तीर्णं ललाटफलकोज्वलम् ॥\nसमकर्णान्तविन्यस्त चारुकुण्डलभूषणम् ।\nकम्बुग्रीवं सुविस्तीर्णं श्रीवत्साङ्कितवक्षसम् ॥\nवलित्रिभङ्गिना मग्ननाभिना चोदरेण च ।\nप्रलम्बाष्टभुजं विष्णुमथ वापि चतुर्भुजम् ॥\nसमस्थितोरु जङ्घं च सुस्थिराङ्घ्रिकरांबुजम् ।\nचिन्तयेत् ब्रह्मभूतं तं पीतनिर्मलवाससम् ॥ इति ॥\n"
    },
    {
      "book": "YS_Com_VyasaBhashya",
      "id": "65427",
      "key": "3-1",
      "order": 301,
      "tags": [
        "3-1",
        "Pada 3",
        "Sutra 1",
        "Yoga Sutra Commentary"
      ],
      "text": "\nउक्तानि पञ्च बहिरङ्गानि साधनानि। धारणावक्तव्या –\nदेशबन्धश्चित्तस्य धारणा ॥ १ ॥ \nनाभिचक्रे हृदयपुण्डरीके मूर्ध्नि ज्योतिषि नासिकाग्रे जिह्वाग्र इत्येवमादिषु देशेषु बाह्ये वा विषये चित्तस्य वृत्तिमात्रेण बन्ध इति धारणा ॥ १ ॥ \n"
    },
    {
      "book": "YS_Com_RajaMartandaBhashya",
      "id": "65083",
      "key": "3-1",
      "order": 301,
      "tags": [
        "3-1",
        "Pada 3",
        "Sutra 1",
        "Yoga Sutra Commentary"
      ],
      "text": "\nदेशबन्धश्चित्तस्य धारणा ॥ १ ॥ \nतदेवं पूर्वोद्दिष्टं धारणाद्यङ्गत्रयं निर्णेतुं संयमसंज्ञाविधानपूर्वकं बाह्याभ्यन्तरादि सिद्धिप्रतिपादनाय लक्षयितुमुपक्रमते।\n"
    }
  ]
}