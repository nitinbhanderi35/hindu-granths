{
  "results": [
    {
      "book": "YogaSutras",
      "id": "64025",
      "key": "3-9",
      "order": 115,
      "tags": [
        "Pada 3",
        "Sutra 9"
      ],
      "text": "व्युत्थाननिरोधसंस्कारयोरभिभवप्रादुर्भावौ निरोधक्षणचितान्वयो निरोधपरिणामः ॥ ३-९ ॥"
    }
  ],
  "related": [
    {
      "book": "YS_Com_YogaChandrika",
      "id": "66764",
      "key": "3-9",
      "order": 309,
      "tags": [
        "3-9",
        "Pada 3",
        "Sutra 9",
        "Yoga Sutra Commentary"
      ],
      "text": "\nव्युत्थाननिरोधसंस्कारयोरभिभवप्रादुर्भावौ निरोधक्षणचितान्वयो निरोधपरिणामः ॥ ९ ॥\nव्युत्थानेति व्युत्थानं क्षिप्तादिभूमित्रयं निरोधः प्रकृष्टसत्त्वाच्चेतसः परिणामः ताभ्यां जातौ यैः संस्कारौ तयोर्यथाक्रममभिभवप्रादुर्भावौ यदा भवतस्तदा निरोधक्षणे चित्तस्योभयभूमिकत्वादन्वयो यः स निरोधपरिणाम इत्युच्यते ॥ ९ ॥\n"
    },
    {
      "book": "YS_Com_YogaSudhakara",
      "id": "66584",
      "key": "3-9",
      "order": 309,
      "tags": [
        "3-9",
        "Pada 3",
        "Sutra 9",
        "Yoga Sutra Commentary"
      ],
      "text": "\nननु ’तदपि बहिरङ्गं निर्बीजस्य’ इत्युक्तम् । कोऽसौ निर्बीजः समाधिरित्यपेक्षायामाह –\nव्युत्थाननिरोधसंस्कारयोरभिभवप्रादुर्भावौ निरोधक्षणचितान्वयो निरोधपरिणामः ॥ ९ ॥\nव्युत्थानसंस्काराः समाधिविरोधिनः । ते च निरोधहेतुना योगिप्रयत्नेन प्रतिदिनं प्रतिक्षणं च अभिभूयन्ते, तद्विरोधिनश्च निरोधसंस्काराः प्रादुर्भवन्ति । तथा सति निरोध एकैकस्मिन्क्षणे चित्तमनुगच्छति । सोऽयमीदृशश्चित्तस्य निरोधपरिणामो निर्बीजः समाधिर्भवति ॥ ९ ॥\n"
    },
    {
      "book": "YS_Com_Vritti",
      "id": "66370",
      "key": "3-9",
      "order": 309,
      "tags": [
        "3-9",
        "Pada 3",
        "Sutra 9",
        "Yoga Sutra Commentary"
      ],
      "text": "\nअथासंप्रज्ञातस्य किं कार्यं तत्र च तस्य कीदृशः परिणामस्तत्राह –\nव्युत्थाननिरोधसंस्कारयोरभिभवप्रादुर्भावौ निरोधक्षणचितान्वयो निरोधपरिणामः ॥ ९ ॥\nसंप्रज्ञातोऽप्यत्र व्युत्थानम् । तत्र व्युत्थानकालिकसंस्काररूपेण तत्र चित्तस्य परिणामः । सर्वक्षणेषु च निरोधलक्षणस्य तत्स्वरूपस्यैव चित्तस्य तत्रान्वय इत्यर्थः ॥ ९ ॥\n"
    },
    {
      "book": "YS_Com_SutrarthaBodhini",
      "id": "66197",
      "key": "3-9",
      "order": 309,
      "tags": [
        "3-9",
        "Pada 3",
        "Sutra 9",
        "Yoga Sutra Commentary"
      ],
      "text": "\nसंप्रति संयमभूतिं वक्तुकामस्तस्य लक्षणात् परिणामान् दर्शयति –\nव्युत्थाननिरोधसंस्कारयोरभिभवप्रादुर्भावौ निरोधक्षणचितान्वयो निरोधपरिणामः ॥ ९ ॥\n"
    },
    {
      "book": "YS_Com_SiddhantaChandrika",
      "id": "66019",
      "key": "3-9",
      "order": 309,
      "tags": [
        "3-9",
        "Pada 3",
        "Sutra 9",
        "Yoga Sutra Commentary"
      ],
      "text": "\nननु त्रिगुणात्मकतया चलस्वभावचित्तस्य संयमादिसाध्यनिर्बीजसमाधौ कीदृशः कतिविधश्च परिणामस्तत्राह॥\nव्युत्थाननिरोधसंस्कारयोरभिभवप्रादुर्भावौ निरोधक्षणचित्तान्वयौ निरोधपरिणामः॥९॥\nव्युत्थानेति॥ क्षिप्तमूढविक्षिप्ताख्यं भूमित्रयं व्युत्थानम्। असम्प्रज्ञातापेक्षया सम्प्रज्ञातश्च निरोधः परवैराग्यं सम्प्रज्ञातो निरुद्ध्यनेऽनेनेति व्युत्पत्तेः। ताभ्यां जनितौ यौ संस्कारौ तयोर्यथार्थक्रममभिभवप्रादुर्भावौ। अभिभवः क्षिप्तादित्रयस्य दाहः, संज्ञातस्य तु ह्रासः। प्रादुर्भावो वर्तमानेऽध्वनि प्रकटतयाऽवस्थानम्। एतौ द्वौ क्रमेण वर्धितौ निरोधपरिणामः – निरोधकालीनः परिणामः। स च निरोधक्षणचित्तान्वयः। निरोधक्षणेषु कस्मिंश्चित् स्थिरे चित्तेन्वित इत्यर्थः। एतच्च विशेषणं योगकाले प्रतिक्षणं तादृशपरिणामाभावलाभाय, चित्तस्थैर्यलाभाय चेति सङ्क्षेपः। अनेन धर्मपरिणामो लक्षणपरिणामश्चोक्तः। व्युत्थानत्यगेन निरोधसंस्काररूपधर्मस्य लाभात्। तस्य धर्मस्य वर्तमानावस्थाप्राप्तेश्च॥९॥\n"
    },
    {
      "book": "YS_Com_Pradipika",
      "id": "65888",
      "key": "3-9",
      "order": 309,
      "tags": [
        "3-9",
        "Pada 3",
        "Sutra 9",
        "Yoga Sutra Commentary"
      ],
      "text": "\nज्ञानोपायप्रसङ्गेन योगाङ्गानि विस्तरतः प्रोक्तानि । इदानीमङ्गभूतस्य समाधेरङ्गिनोश्च योगयोः स्वरूपभेदावधारणाय तदवस्थासु विशेषा वक्तव्याः । तावतैव तयोरङ्गाङ्गिनोः प्रयोजनमपि प्रतिपादितं भविष्यति । तत्रादावङ्गसमाध्यवस्थातोऽङ्गियोगयोरवस्थायां विशेषमाह –\nव्युत्थाननिरोधसंस्कारयोरभिभवप्रादुर्भावौ निरोधक्षणचितान्वयो निरोधपरिणामः ॥ ९ ॥\nव्युत्थानं निरोधश्च योगद्वयसाधारणमेवात्र ग्राह्यम् । केवलस्यासंप्रज्ञातस्य ग्रहणे संप्रज्ञातकालीनपरिणामाकथनान्न्यूनतापत्तेरिति । अभिभवप्रादुर्भावौ च ह्रासवृद्धी । तथा च व्युत्थानसंस्कारस्य ह्रासो वृत्तिनिरोधसंस्कारस्य वृद्धिर्निरोधकालीनः परिणामः । स च निरोधक्षणेष्वेकस्मिन्नेव स्थिरे चित्ते इत्यतश्चित्तस्थैर्यप्रतिपादनाय चित्तपदम् । निरोधस्य प्रतिक्षणमेतादृशपरिणामलाभाय निरोधक्षणेत्युक्तम् ॥ ९ ॥\n"
    },
    {
      "book": "YS_Com_ManiPrabha",
      "id": "65662",
      "key": "3-9",
      "order": 309,
      "tags": [
        "3-9",
        "Pada 3",
        "Sutra 9",
        "Yoga Sutra Commentary"
      ],
      "text": "\nसंप्रति संयमात् विभूतीः वक्तुकामः लक्ष्यान्यपरिणामान् दर्शयति- \nव्युत्थाननिरोधसंस्कारयोरभिभवप्रादुर्भावौ निरोधक्षणचित्तान्वयो निरोधपरिणामः । ( ९ )\n(व्युत्थानं सम्प्रज्ञातः । सः निरुध्यते येन तत् परवैराग्यं निरोधः ।) ( असंप्रज्ञातसमाधिमपेक्ष्य संप्रज्ञातो व्युत्थानम् । स निरुध्यते येन स निरोधः । व्युत्थानं च निरोधश्च व्युत्थाननिरोधौ तयोः संस्कारौ तयोः । ) तत्र यदा व्युत्थानसंस्कारस्य अभिभवो निरोधसंस्कारस्य प्रादुर्भावश्च भवतः, तदा निरोधसंस्कारस्य असंप्रज्ञातस्य क्षणेन-अवसरेण युक्तं चित्तं भवति । तस्य निरोधक्षणस्य चित्तस्य धर्मिणः त्रिगुणत्वेन चलस्य सदा परिणामशीलस्य अभिभूतप्रादुर्भूतयोः संस्कारयोः धर्मित्वेन योस्न्वयः सः निरोधाख्यः परिणाम इत्यर्थः । परवैराग्यप्रवृत्या संप्रज्ञातवृत्तेः तत्संस्कारस्य च अभिभवे सति परवैराग्यसंस्कार एव अभिव्यक्तस्सन् निर्बीजनिरोधपरिणाम इति भावः ।।\n"
    },
    {
      "book": "YS_Com_VyasaBhashya",
      "id": "65442",
      "key": "3-9",
      "order": 309,
      "tags": [
        "3-9",
        "Pada 3",
        "Sutra 9",
        "Yoga Sutra Commentary"
      ],
      "text": "\nअथ निरोधचित्तक्षणेषु चलं गुणवृत्तमिति कीदृशस्तदा चित्तपरिणामः –\nव्युत्थाननिरोधसंस्कारयोरभिभवप्रादुर्भावौ निरोधक्षणचितान्वयो निरोधपरिणामः ॥ ९ ॥ \nव्युत्थानसंस्काराश्चित्तधर्मा न ते प्रत्ययात्मका इति प्रत्ययनिरोधे न निरुद्धा निरोधसंस्कारा अपि चित्तधर्मास्तयोरभिभवप्रादुर्भावौ व्युत्थानसंस्कारा हीयन्ते निरोधसंस्कारा आधीयन्ते। निरोधक्षणं चित्तमन्वेति तदेकस्य चित्तस्य प्रतिक्षणमिदं संस्कारान्यथात्वं निरोधपरिणामः। तदा संस्कारशेषं चित्तमिति निरोधसमाधौ व्याख्यातम् ॥ ९ ॥ \n"
    },
    {
      "book": "YS_Com_RajaMartandaBhashya",
      "id": "65011",
      "key": "3-9",
      "order": 309,
      "tags": [
        "3-9",
        "Pada 3",
        "Sutra 9",
        "Yoga Sutra Commentary"
      ],
      "text": "\nइदानीं योगसिद्धिराख्यातुकामः संयमस्य विषयपरिशुद्धिं कर्तुं क्रमेण परिणामत्रयमाह –\nव्युत्थाननिरोधसंस्कारयोरभिभवप्रादुर्भावौ निरोधक्षणचितान्वयो निरोधपरिणामः ॥ ९ ॥ \nव्युत्थानं क्षिप्तमूढविक्षिप्ताख्यं भूमित्रयम्। निरोधः प्रकृष्टसत्त्वस्याङ्गितया चेतसः परिणामः। ताभ्यां व्युत्थाननिरोधाभ्यां यौ जनितौ संस्कारौ तयोर्यथाक्रममभिभवप्रादुर्भावौ यदा भवतः। अभिभवो न्यग्भूततया कार्यकरणासामर्थ्येनावस्थानम्। प्रादुर्भावो वर्तमानेऽध्वनि अभिव्यक्तरूपतयाऽऽविर्भावः। तदा निरोधक्षणे चित्तस्योभयवृत्तित्वादन्वयो यः स निरोधपरिणाम उच्यते। अयमर्थः यदा व्युत्थानसंस्काररूपो धर्मस्तिरोभूतो भवति निरोधसंस्काररूपश्चाऽऽविर्भवति धर्मिरूपतया च चित्तमुभेयान्वयित्वेऽपि निरोधात्मनाऽवस्थितं प्रतीयते तदा स निरोधपरिणामशब्देन व्यवह्रियते। चलत्वाद्गुणवृत्तस्य यद्यपि चेतसो निश्चलत्वं नास्ति तथाऽपि एवंभूतः परिणामः स्थैर्यमुच्यते।\n"
    }
  ]
}