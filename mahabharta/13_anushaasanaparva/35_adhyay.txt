				
<tbody><tr><td>
	<b>युधिष्ठिर उवाच।</b>	</td><td>	13-35-1x	
</td></tr>
				
<tr><td>
	किं कर्तव्यं मनुष्येण लोकयात्राहितार्थिना।<br>कथं वै लोकयात्रां तु किंशीलश्च समाचरेत्।।	</td><td>	13-35-1a<br>13-35-1b	
</td></tr>
<tr><td>
	<b>भीष्म उवाच।</b>	</td><td>	13-35-2x	
</td></tr>
				
<tr><td>
	`देवे नारायणे भक्तिः शंकरे साधुपूजया।<br>ध्यानेनाथ जपः कार्यः स्वधर्मैः शुचिचेतसा।।'	</td><td>	13-35-2a<br>13-35-2b	
</td></tr>
				
<tr><td>
	कायेन त्रिविधं कर्म वाचा चापि चतुर्विधम्।<br>मनसा त्रिविधं चैव दश कर्मपथांस्त्यजेत्।।	</td><td>	13-35-3a<br>13-35-3b	
</td></tr>
				
<tr><td>
	प्राणातिपातः स्तैन्यं च परदाराभिमर्शनम्।<br>त्रीणि पापानि कायेन सर्वतः परिवर्जयेत्।।	</td><td>	13-35-4a<br>13-35-4b	
</td></tr>
				
<tr><td>
	असत्प्रलापं पारुष्यं पैशुन्यमनृतं तथा।<br>चत्वारि वाचा राजेन्द्र न जल्पेन्नानुचिन्तयेत्।।	</td><td>	13-35-5a<br>13-35-5b	
</td></tr>
				
<tr><td>
	अनभिध्या परस्वेषु सर्वसत्वेषु सौहृदम्।<br>कर्मणां फलमस्तीति त्रिविधं मनसा चरेत्।।	</td><td>	13-35-6a<br>13-35-6b	
</td></tr>
				
				
<tr><td>
	तस्माद्वाक्वायमनसा नाचरेदशुभं नरः।<br>शुभान्येवाचरँल्लोके भक्तो नारायणस्य हि।<br>तस्यैव तु पदं सूक्ष्मं प्रसादादश्नुयात्परम्।।'	</td><td>	13-35-7a<br>13-35-7b<br>13-35-7c	
</td></tr>
<tr><td>
	।। इति श्रीमन्महाभारते अनुशासनपर्वणि<br> दानधर्मपर्वणि पञ्चत्रिंशोऽध्यायः।। 35 ।।	</td><td>		
</td></tr></tbody>