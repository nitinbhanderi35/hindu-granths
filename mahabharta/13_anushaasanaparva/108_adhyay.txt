				
<tbody><tr><td>
	<b>पितामह उवाच।</b>	</td><td>	13-108-1x	
</td></tr>
				
<tr><td>
	योऽयं प्रश्नस्त्वया पृष्टो गोप्रदानादिकारितः।<br>नान्यः प्रष्टास्ति लोकेस्मिंस्त्वत्तोन्यो हि शतक्रतो?	</td><td>	13-108-1a<br>13-108-1b	
</td></tr>
				
<tr><td>
	सन्ति नानाविधा लोका यांस्त्वं शक्र न पश्यसि।<br>पश्यामि यानहं लोकानेकपत्न्यश्च याः स्त्रियः।।	</td><td>	13-108-2a<br>13-108-2b	
</td></tr>
				
<tr><td>
	कर्मभिश्चापि सुशुभैः सुव्रता ऋषयस्तथा।<br>सशरीरा हि तान्यान्ति ब्राह्मणाः शुभबुद्धयः।।	</td><td>	13-108-3a<br>13-108-3b	
</td></tr>
				
<tr><td>
	शरीरन्यासमोक्षेण मनसा निर्मलेन च।<br>स्वप्नभूतांश्च ताँल्लोकान्पश्यन्तीहापि सुव्रताः।।	</td><td>	13-108-4a<br>13-108-4b	
</td></tr>
				
<tr><td>
	ते तु लोकाः सहस्राक्ष शृणु यादृग्गुणान्विताः।<br>न तत्र क्रमते कालो न जरा न च पावकः।।	</td><td>	13-108-5a<br>13-108-5b	
</td></tr>
				
<tr><td>
	तथा नास्त्यशुभं किञ्चिन्न व्याधिस्तत्र न क्लमः।<br>यद्यच्च गावो मनसा तस्मिन्वाञ्छन्ति वासव।।	</td><td>	13-108-6a<br>13-108-6b	
</td></tr>
				
<tr><td>
	तत्सर्वं प्रापयन्ति स्म मम प्रत्यक्षदर्शनात्।<br>कामगाः कामचारिण्यः कामात्कामांश्च भुञ्जते।।	</td><td>	13-108-7a<br>13-108-7b	
</td></tr>
				
<tr><td>
	वाप्यः सरांसि सरितो विविधानि वनानि च।<br>गृहाणि पर्वताश्चैव यावद्द्रव्यं च किञ्चन।।	</td><td>	13-108-8a<br>13-108-8b	
</td></tr>
				
<tr><td>
	मनोज्ञं सर्वभूतेभ्यस्तद्वनं तत्र दृश्यते।<br>ईदृशान्विद्दि ताँल्लोकान्नास्ति लोकस्तथाविधः।।	</td><td>	13-108-9a<br>13-108-9b	
</td></tr>
				
<tr><td>
	तत्र सर्वसहाः क्षान्ता वत्सला गुरुवर्तिनः।<br>अहङ्कारैर्विरहिता यान्ति शक्र नरोत्तमाः।।	</td><td>	13-108-10a<br>13-108-10b	
</td></tr>
				
				
				
<tr><td>
	यः सर्वमांसानि न भक्षयीत<br>पुमान्सदा भावितो धर्मयुक्तः।<br>मातापित्रोरर्चिता सत्ययुक्तः<br>शुश्रुषिता ब्राह्मणानामनिन्द्यः।।	</td><td>	13-108-11a<br>13-108-11b<br>13-108-11c<br>13-108-11d	
</td></tr>
				
				
				
<tr><td>
	अक्रोधनो गोषु तथा द्विजेषु<br>धर्मे रतो गुरुशुश्रूषकश्च।<br>यावज्जीवं सत्यवृत्ते रतश्च<br>दाने रतो यः क्षमी चापराधे।।	</td><td>	13-108-12a<br>13-108-12b<br>13-108-12c<br>13-108-12d	
</td></tr>
				
				
				
<tr><td>
	मृदुर्दान्तो देवपरायणश्च<br>सर्वातिथिश्चापि यथा दयावान्।<br>ईदृग्गुणो मानवस्तं प्रयाति<br>लोकं गवां शाश्वतं चाव्ययं च।।	</td><td>	13-108-13a<br>13-108-13b<br>13-108-13c<br>13-108-13d	
</td></tr>
				
				
				
<tr><td>
	न पारदारी पश्यति लोकमेतं<br>न वै गुरुघ्नो न मृषा सम्प्रलापी।<br>सदापवादी ब्राह्मणेष्वात्तवैरो<br>दोषैरन्यैर्यश्च युक्तो दुरात्मा।।	</td><td>	13-108-14a<br>13-108-14b<br>13-108-14c<br>13-108-14d	
</td></tr>
				
				
				
<tr><td>
	न मित्रध्रुङ्नैकृतिकः कृतघ्नः<br>शठोऽनुजुर्धर्मविद्वेषकश्च।<br>न ब्रह्महा मनसाऽपि प्रपश्ये-<br>द्गवां लोकं पुण्यकृतां निवासम्।।	</td><td>	13-108-15a<br>13-108-15b<br>13-108-15c<br>13-108-15d	
</td></tr>
				
<tr><td>
	एतत्ते सर्वमाख्यातं नैपुण्येन सुरेश्वर।<br>गोप्रदानरतानां तु फलं शृणु शतक्रतो।।	</td><td>	13-108-16a<br>13-108-16b	
</td></tr>
				
<tr><td>
	दायाद्यलब्धैरर्थैर्यो गाः क्रीत्वा सम्प्रयच्छति।<br>धर्मार्जितान्धैः क्रीतान्स लोकानाप्नुतेऽक्षयान्।।	</td><td>	13-108-17a<br>13-108-17b	
</td></tr>
				
<tr><td>
	यो वै द्यूते धनं जित्वा गाः क्रीत्वा सम्प्रयच्छति।<br>स दिव्यमयुतं शक्र वर्षाणां फलमश्नुते।।	</td><td>	13-108-18a<br>13-108-18b	
</td></tr>
				
<tr><td>
	दायाद्याद्याः स्म वै गावो न्यायपूर्वैरुपार्जिताः।<br>प्रदद्यात्ताः प्रदातॄणां सम्भवन्त्यपि च ध्रुवाः।।	</td><td>	13-108-19a<br>13-108-19b	
</td></tr>
				
<tr><td>
	प्रतिगृह्य तु यो दद्याद्गाः संशुद्धेनि चेतसा।<br>तस्यापीहाक्षयाँल्लोकान्ध्रुवान्विद्धि शचीपते।।	</td><td>	13-108-20a<br>13-108-20b	
</td></tr>
				
<tr><td>
	जन्मप्रभृति सत्यं च यो ब्रूयान्नियतेन्द्रियः।<br>गुरुद्विजसहः क्षान्तस्तस्य गोभिः समा गतिः।।	</td><td>	13-108-21a<br>13-108-21b	
</td></tr>
				
<tr><td>
	न जातु ब्राह्मणो वाच्यो यदवाच्यं शचीपते।<br>मनसा गोषु न द्रुह्येद्गोवृत्तिर्गोनुकम्पकः।।	</td><td>	13-108-22a<br>13-108-22b	
</td></tr>
				
<tr><td>
	सत्ये धर्मे च निरतस्तस्य शक्र फलं शृणु।<br>गोसहस्रेण समिता तस्य धेनुर्भवत्युत।।	</td><td>	13-108-23a<br>13-108-23b	
</td></tr>
				
<tr><td>
	क्षत्रियस्य गुणैरतैरन्वितस्य फलं शृणु।<br>सप्तार्धशततुल्या गौर्भवतीति विनिश्चयः।।	</td><td>	13-108-24a<br>13-108-24b	
</td></tr>
				
<tr><td>
	वैश्यस्यैते यदि गुणास्तस्य पञ्चशतं भवेत्।<br>शूद्रस्यापि विनीतस्य चतुर्भागफलं स्मृतम्।।	</td><td>	13-108-25a<br>13-108-25b	
</td></tr>
				
				
				
<tr><td>
	एतच्चैनं योऽनुतिष्ठेत युक्तः<br>सत्ये रतो गुरुशुश्रूषया च।<br>दक्षः क्षान्तो देवतार्थी प्रशान्तः<br>शुचिर्बुद्धो धर्मशीलोऽनहंवाक्।।	</td><td>	13-108-26a<br>13-108-26b<br>13-108-26c<br>13-108-26d	
</td></tr>
				
				
				
<tr><td>
	महत्फलं प्राप्यते सद्द्विजाय<br>दत्त्वा दोग्ध्रीं विधिनाऽनेन धेनुम्।<br>नित्यं दद्यादेकभक्तः सदा च<br>सत्ये स्थितो गुरुशुश्रुषिता च।।	</td><td>	13-108-27a<br>13-108-27b<br>13-108-27c<br>13-108-27d	
</td></tr>
				
				
				
<tr><td>
	वेदाध्यायी गोषु यो भक्तिमांश्च<br>नित्यं दत्त्वा योऽभिनन्देत गाश्च।<br>आजातितो यश्च गवां नमेत<br>इदं फलं शक्र निबोध तस्य।।	</td><td>	13-108-28a<br>13-108-28b<br>13-108-28c<br>13-108-28d	
</td></tr>
				
				
				
<tr><td>
	यत्स्यादिष्ट्वा राजमूये फलं तु<br>यत्स्यादिष्ट्वा बहुना काञ्चनेन।<br>एततुल्यं फलमप्याहुरग्र्यं<br>सर्वे संन्तस्त्वषयो ये च सिद्धाः।।	</td><td>	13-108-29a<br>13-108-29b<br>13-108-29c<br>13-108-29d	
</td></tr>
				
				
				
<tr><td>
	योऽग्रं भक्तं किञ्चिदप्राश्य दद्या-<br>द्गोभ्यो नित्यं गोव्रती सत्यवादी।<br>शान्तोऽलुब्धो गोसहस्रस्य पुण्यं<br>संवत्सरेणाप्नुयात्सत्यशीलः।।	</td><td>	13-108-30a<br>13-108-30b<br>13-108-30c<br>13-108-30d	
</td></tr>
				
<tr><td>
	यदकेभक्तमश्नीयाद्दद्यादेकं गवां च यत्।<br>दशवर्षाण्यनन्तानि गोव्रती गोनुकम्पकः।।	</td><td>	13-108-31a<br>13-108-31b	
</td></tr>
				
<tr><td>
	एकेनैव च भक्तेन यः क्रीत्वा गां प्रयच्छति।<br>यावन्ति तस्या रोमाणि सम्भवन्ति शतक्रतो।।	</td><td>	13-108-32a<br>13-108-32b	
</td></tr>
				
<tr><td>
	तावच्छतानां स गवां फलमाप्नोति शाश्वतम्।<br>ब्राह्मणस्य फलं हीदं क्षत्रियस्य तु वै शृणु।।	</td><td>	13-108-33a<br>13-108-33b	
</td></tr>
				
<tr><td>
	पञ्चवार्षिकमेवं तु क्षत्रियस्य फलं स्मृतम्।<br>ततोऽर्धेन तु वैश्यस्य शूद्रो वैश्यार्धतः स्मृतः।।	</td><td>	13-108-34a<br>13-108-34b	
</td></tr>
				
<tr><td>
	यश्चात्मावेक्रयं कृत्वा गाः क्रीत्वा सम्प्रयच्छति।<br>यावत्संदर्शयेद्गां वै स तावत्फलमश्नुते।।	</td><td>	13-108-35a<br>13-108-35b	
</td></tr>
				
				
<tr><td>
	रोम्णि रोम्णि महाभाग लोकाश्चास्याक्षयाः स्मृताः<br>सङ्ग्रामेष्वर्जयित्वा तु यो वै गाः सम्प्रयच्छति।<br>आत्मविक्रयतुल्यास्ताः शाश्वता विद्धि कौशिक।।	</td><td>	13-108-36a<br>13-108-36b<br>13-108-36c	
</td></tr>
				
<tr><td>
	अभावे यो गवां दद्यात्तिलधेनुं यतव्रतः।<br>दुर्गात्स तारितो धेन्वा क्षीरनद्यां प्रमोदत्ते।।	</td><td>	13-108-37a<br>13-108-37b	
</td></tr>
				
				
				
<tr><td>
	न त्वेवासां दानमात्रं प्रशस्तं<br>पात्रं कालो गोविशेषो विधिश्च।<br>कालज्ञानं विप्रगवान्तरं हि<br>दुःखं ज्ञातुं पावकादित्यभूतम्।।	</td><td>	13-108-38a<br>13-108-38b<br>13-108-38c<br>13-108-38d	
</td></tr>
				
				
				
<tr><td>
	स्वाध्यायाढ्यं शुद्धयोनिं प्रशान्तं<br>वैतानस्थं पापभीरुं बहुज्ञम्।<br>गोषु क्षान्तं नातितीक्ष्णं शरण्यं<br>वृत्तिग्लानं तादृशं पात्रमाहुः।	</td><td>	13-108-39a<br>13-108-39b<br>13-108-39c<br>13-108-39d	
</td></tr>
				
				
				
<tr><td>
	वृत्तिग्लाने सीदति चातिमात्रं<br>तुष्ट्यर्थं वा होम्यहेतोः प्रसूतेः।<br>गुर्वर्थं वा बालसंवृद्धये वा<br>धेनुं दद्याद्देशकाले विशिष्टे।।	</td><td>	13-108-40a<br>13-108-40b<br>13-108-40c<br>13-108-40d	
</td></tr>
				
				
				
<tr><td>
	अन्तर्ज्ञाताः सक्रयज्ञानलब्धाः<br>प्राणैः क्रीतास्तेजसा यौतकाश्च।<br>कृच्छ्रोत्सृष्टाः पोषणाभ्यागताश्च<br>द्वारैरेतैर्गोविशेषाः प्रशस्ताः।।	</td><td>	13-108-41a<br>13-108-41b<br>13-108-41c<br>13-108-41d	
</td></tr>
				
				
				
<tr><td>
	बलान्विताः शीलवयोपपन्नाः<br>सर्वाः प्रशंसन्ति सुगन्धवत्यः<br>यथा हि गङ्गा सरितां वरिष्ठा<br>तथाऽर्जुनीनां कपिला वरिष्ठा।।	</td><td>	13-108-42a<br>13-108-42b<br>13-108-42c<br>13-108-42d	
</td></tr>
				
				
				
<tr><td>
	तिस्रो रात्रीस्त्वद्भिरुपोष्य भूमौ<br>तृप्ता गावस्तर्पितेभ्यः प्रदेयाः।<br>वत्सैः पुष्टैः क्षीरपैः सुप्रचारा-<br>स्त्र्यहं दत्त्वा गोरसैर्वर्तितव्यम्।।	</td><td>	13-108-43a<br>13-108-43b<br>13-108-43c<br>13-108-43d	
</td></tr>
				
				
				
<tr><td>
	दत्त्वा धेनुं सुव्रतां साधुदोहां<br>कल्याणवत्सामपलायिनीं च।<br>यावन्ति रोमाणि भवन्ति तस्या-<br>स्तावन्ति वर्षामि भवन्त्यमुत्र।।	</td><td>	13-108-44a<br>13-108-44b<br>13-108-44c<br>13-108-44d	
</td></tr>
				
				
				
<tr><td>
	तथाऽनड्वाहं ब्राह्मणाय प्रदाय<br>धुर्यं युवानं बलिनं विनीतम्।<br>हलस्य वोढारमनन्तवीर्यं<br>प्राप्नोति लोकान्दशधेनुदस्य।।	</td><td>	13-108-45a<br>13-108-45b<br>13-108-45c<br>13-108-45d	
</td></tr>
				
<tr><td>
	कान्ताराद्ब्राह्म्णान्गाश्च यः परित्राति कौशिक।<br>क्षेमेण स विमुच्येत तस्य पुण्यफलं शृणु।।	</td><td>	13-108-46a<br>13-108-46b	
</td></tr>
				
<tr><td>
	अश्वमेधक्रतोस्तुल्यं फलं भवति शाश्वतम्।<br>मृत्युकाले सहस्राक्ष यां वृत्तिमनुकाङ्क्षते।।	</td><td>	13-108-47a<br>13-108-47b	
</td></tr>
				
<tr><td>
	लोकान्बहुविधान्दिव्यान्यच्चास्य हृदि वर्तते।<br>तत्सर्वं समवाप्नोति कर्मणैतेन मानवः।।	</td><td>	13-108-48a<br>13-108-48b	
</td></tr>
				
<tr><td>
	गोभिश्च समनुज्ञातः सर्वत्र च महीयते।<br>यस्त्वेतेनैव कल्पेन गां वनेष्वनुगच्छति।।	</td><td>	13-108-49a<br>13-108-49b	
</td></tr>
				
<tr><td>
	तृणगोमयपर्णाशी निस्पृहो नियतः शुचिः।<br>अकामं तेन वस्तव्यं मुदितेन शतक्रतो।।	</td><td>	13-108-50a<br>13-108-50b	
</td></tr>
<tr><td>
	मम लोके वसति स लोके वा यत्र चेच्छति।।	</td><td>	13-108-51a	
</td></tr>
<tr><td>
	।। इति श्रीमन्महाभारते अनुशासनपर्वणि<br> दानधर्मपर्वणि अष्टाधिकशततमोऽध्यायः।। 108 ।।	</td><td>		
</td></tr></tbody>