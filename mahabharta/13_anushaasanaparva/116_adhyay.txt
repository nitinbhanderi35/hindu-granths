				
<tbody><tr><td>
	<b>युधिष्ठिर उवाच।</b>	</td><td>	13-116-1x	
</td></tr>
				
<tr><td>
	पवित्राणां पवित्रं यच्छ्रेष्ठं लोके च यद्भवेत्।<br>पावनं परमं चैव तन्मे ब्रूहि पितामह।।	</td><td>	13-116-1a<br>13-116-1b	
</td></tr>
<tr><td>
	<b>भीष्म उवाच।</b>	</td><td>	13-116-2x	
</td></tr>
				
<tr><td>
	गावो महार्थाः पुण्याश्च तारयन्ति च मानवान्।<br>धारयन्ति प्रजाश्चेमा हविषा पयसा तथा।।	</td><td>	13-116-2a<br>13-116-2b	
</td></tr>
				
<tr><td>
	न हि पुण्यतमं किञ्चिद्गोभ्यो भरतसत्तम।<br>एताः पुण्याः पवित्राश्च त्रिषु लोकेषु सत्तमाः।।	</td><td>	13-116-3a<br>13-116-3b	
</td></tr>
				
<tr><td>
	देवानामुपरिष्टाच्च गावः प्रतिवसन्ति वै।<br>दत्त्वा चैतास्तारयते यान्ति स्वर्गं मनीषिणः।।	</td><td>	13-116-4a<br>13-116-4b	
</td></tr>
				
<tr><td>
	मान्धाता यौवनाश्वश्च ययातिर्नहुषस्तथा।<br>गा वै ददन्तः सततं सहस्रशतसम्मिताः।।	</td><td>	13-116-5a<br>13-116-5b	
</td></tr>
				
<tr><td>
	गताः परमकं स्थानं देवैरपि सुदुर्लभम्।<br>अपि चात्र पुरावृत्तं कथयिष्यामि तेऽनघ।।	</td><td>	13-116-6a<br>13-116-6b	
</td></tr>
				
<tr><td>
	ऋषीणामुत्तमं धीमान्कृष्णद्वैपायनं शुकः।<br>अभिवाद्याह्निकं कृत्वा शुचिः प्रयतमानसः।।	</td><td>	13-116-7a<br>13-116-7b	
</td></tr>
				
<tr><td>
	पितरं परिपप्रच्छ दृष्टलोकपरावरम्।<br>को यज्ञः सर्वयज्ञानां वरिष्ठोऽभ्युपलक्ष्यते।।	</td><td>	13-116-8a<br>13-116-8b	
</td></tr>
				
<tr><td>
	किञ्च कृत्वा परं स्थानं प्राप्नुवन्ति मनीषिणः।<br>केन देवाः पवित्रेण स्वर्गमश्नन्ति वा विभो।।	</td><td>	13-116-9a<br>13-116-9b	
</td></tr>
				
				
<tr><td>
	किञ्च यज्ञस्य यज्ञत्वं क्व च यज्ञः प्रतिष्ठितः।<br>दानानामुत्तमं किञ्च किञ्च सत्रमितः परम्।<br>पवित्राणां पवित्रं च यत्तद्ब्रूहि महामुने।।	</td><td>	13-116-10a<br>13-116-10b<br>13-116-10c	
</td></tr>
				
<tr><td>
	एतच्छ्रुत्वा तु वचनं व्यासः परमधर्मवित्।<br>पुत्रायाकथयत्सर्वं तत्त्वेन भरतर्षभ।।	</td><td>	13-116-11a<br>13-116-11b	
</td></tr>
				
<tr><td>
	गावः प्रतिष्ठा भूतानां तथा गावः परायणम्।<br>गावः पुण्याः पवित्राश्च गोधनं पावनं तथा।।	</td><td>	13-116-12a<br>13-116-12b	
</td></tr>
				
<tr><td>
	पूर्वमासन्नंशृङ्गा वै गाव इत्यनुशश्रुम।<br>शृङ्गार्थे समुपासन्त ताः किल प्रभुमव्ययम्।।	</td><td>	13-116-13a<br>13-116-13b	
</td></tr>
				
<tr><td>
	ततो ब्रह्मा तु गाः सत्रमुपविष्टाः समीक्ष्य ह।<br>ईप्सितं प्रददौ ताभ्यो गोभ्यः प्रत्येकशः प्रभुः।।	</td><td>	13-116-14a<br>13-116-14b	
</td></tr>
				
<tr><td>
	तासां शृङ्गाण्यजायन्त तस्या यादृङ्भनोगतम्।<br>नानावर्णाः शृङ्गवन्त्यस्ता व्यरोचन्त पुत्रक।।	</td><td>	13-116-15a<br>13-116-15b	
</td></tr>
				
<tr><td>
	ब्रह्मणा वरदत्तास्ता हव्यकव्यप्रदाः शुभाः।<br>पुण्याः पवित्राः सुभगा दिव्यसंस्थानलक्षणाः।।	</td><td>	13-116-16a<br>13-116-16b	
</td></tr>
				
<tr><td>
	गावस्तेजो महद्दिव्यं गवां दानं प्रशस्यते।<br>ये चैताः सम्प्रयच्छन्ति साधवो वीतमत्सराः।।	</td><td>	13-116-17a<br>13-116-17b	
</td></tr>
				
<tr><td>
	ते वै सुकृतिनः प्रोक्ताः सर्वदानप्रदाश्च ते।<br>गवां लोकं तथा पुण्यमाप्नुवन्ति च तेऽनघ।।	</td><td>	13-116-18a<br>13-116-18b	
</td></tr>
				
<tr><td>
	यत्र वृक्षा मधुफला दिव्यपुष्पफलोपगाः।<br>पुष्पाणि च सुगन्धीनि दिव्यानि द्विजसत्तम।।	</td><td>	13-116-19a<br>13-116-19b	
</td></tr>
				
<tr><td>
	सर्वा मणिभयी भूमिः सर्वकाञ्चनवालुकाः।<br>सर्वर्तुसुखसंस्पर्शा निष्पङ्का निरजाः शुभाः।।	</td><td>	13-116-20a<br>13-116-20b	
</td></tr>
				
<tr><td>
	रक्तोत्पलवनैश्चैव मणिखण्डैर्हिरण्मयैः।<br>तरुणादित्यसङ्काशैर्भान्ति तत्र जलाशयाः।।	</td><td>	13-116-21a<br>13-116-21b	
</td></tr>
				
<tr><td>
	महार्हमणिपत्रैश्च काञ्चनप्रभकेसरैः।<br>नीलोत्पलविमिश्रैश्च सरोभिर्बहुपङ्कजैः।।	</td><td>	13-116-22a<br>13-116-22b	
</td></tr>
				
<tr><td>
	करवीरवनैः फुल्लैः सहस्रावर्तसंवृतैः।<br>सन्तानकवनैः फुल्लैर्वृक्षेश्च समलङ्कृताः।।	</td><td>	13-116-23a<br>13-116-23b	
</td></tr>
				
<tr><td>
	निर्मिलाभिश्च मुक्ताभिर्मणिभिश्च महाप्रभैः।<br>उद्भूतपुलिनास्तत्र जातरूपैश्चि निम्नगाः।।	</td><td>	13-116-24a<br>13-116-24b	
</td></tr>
				
<tr><td>
	सर्वरत्नमयैश्चित्रैरवगाढा द्रुमोत्तमैः।<br>जातरूपमयैश्चान्यैर्हुताशनसमप्रभैः।।	</td><td>	13-116-25a<br>13-116-25b	
</td></tr>
				
<tr><td>
	सौवर्णि गिरयस्तत्र मणिरत्नशिलोच्चयाः।<br>सर्वरत्नमयैर्भान्ति शृङ्गैश्चारुभिरुच्छ्रितैः।।	</td><td>	13-116-26a<br>13-116-26b	
</td></tr>
				
<tr><td>
	नित्यपुष्पफलास्तत्र नगाः पत्ररथाकुलाः।<br>दिव्यगन्धरसैः पुष्पैः फलैश्च भरतर्षभ।।	</td><td>	13-116-27a<br>13-116-27b	
</td></tr>
				
<tr><td>
	रमन्ते पुण्यकर्माणस्तत्र नित्यं युधिष्ठिर।<br>सर्वकामसमृद्धार्था निःशोका गतमन्यवः।।	</td><td>	13-116-28a<br>13-116-28b	
</td></tr>
				
<tr><td>
	विमानेषु विचित्रेषु रमणीयेषु भारत।<br>मोदन्ते पुण्यकर्माणो विरहन्तो यशस्विनः।।	</td><td>	13-116-29a<br>13-116-29b	
</td></tr>
				
<tr><td>
	उपक्रीडन्ति तान्राजञ्शुभाश्चाप्सरसां गणाः।<br>एतान्लोकानवाप्नोति गां दत्त्वा वै युधिष्ठिर।।	</td><td>	13-116-30a<br>13-116-30b	
</td></tr>
				
<tr><td>
	यासामधिपतिः पूषा मारुतो बलवान्बले।<br>ऐश्वर्ये वरुणो राजा ता मां पान्तु युगन्धराः।।	</td><td>	13-116-31a<br>13-116-31b	
</td></tr>
				
<tr><td>
	सुरूपा बहुरूपाश्च विश्वरूपाश्च मातरः।<br>प्राजापत्या इति ब्रह्मञ्जपेन्नित्यं यतव्रतः।।	</td><td>	13-116-32a<br>13-116-32b	
</td></tr>
				
<tr><td>
	गाश्च शुश्रूषते यश्च समन्वेति च सर्वशः।<br>तस्मै तुष्टाः प्रयच्छन्ति वरानपि सुदुर्लभान्।।	</td><td>	13-116-33a<br>13-116-33b	
</td></tr>
				
<tr><td>
	द्रुह्येन मनसा वाऽपि गोषु ता हि सुखप्रदाः।<br>अर्चयेत सदा चैव नमस्कारैश्च पूजयेत्।।	</td><td>	13-116-34a<br>13-116-34b	
</td></tr>
				
<tr><td>
	दान्तः प्रीतमना नित्यं गवां व्युष्टिं तथाऽश्नुते।<br>त्र्यहमुष्णं पिबेन्मूत्रं त्र्यहमुष्णं पिबेत्पयः।।	</td><td>	13-116-35a<br>13-116-35b	
</td></tr>
				
<tr><td>
	गवामुष्णं पयः पीत्वा त्र्यहमुष्णं घृतं विबेत्।<br>त्र्यहमुष्णं घृतं पीत्वा वायुभक्षो भवेत्र्यहम्।।	</td><td>	13-116-36a<br>13-116-36b	
</td></tr>
				
<tr><td>
	योन देवाः पवित्रेणि भुञ्जते लोकमुत्तमम्।<br>यत्पवित्रं पवित्राणां तद्धृतं शिरसा वहेत्।।	</td><td>	13-116-37a<br>13-116-37b	
</td></tr>
				
<tr><td>
	घृतेन जुहुयादग्निं घृतेन स्वस्ति वाचयेत्।<br>घृतं प्राशेद्धृतं दद्याद्गवां पुष्टिं तथाऽश्नुते।।	</td><td>	13-116-38a<br>13-116-38b	
</td></tr>
				
<tr><td>
	निर्हृतैश्च यवैर्गोभिर्मासं प्रश्रितयावकः।<br>ब्रह्महत्यासमं पापं सर्वमेतेन शुध्यते।।	</td><td>	13-116-39a<br>13-116-39b	
</td></tr>
				
<tr><td>
	पराभवार्थं दैत्यानां देवैः शौचमिदं कृतम्।।<br>ते देवत्वमपि प्राप्ताः संसिद्धाश्च महाबलाः।।	</td><td>	13-116-40a<br>13-116-40b	
</td></tr>
				
<tr><td>
	गावः पवित्राः पुण्याश्च पावनं परमं महत्।<br>ताश्च दत्त्वा द्विजातिभ्यो नरः स्वर्गमुपाश्नुते।।	</td><td>	13-116-41a<br>13-116-41b	
</td></tr>
				
<tr><td>
	गवां मध्ये शुचिर्भूत्वा गोमतीं मनसा जपेत्।<br>पूताभिरद्भिराचम्यि शुचिर्भवति निर्मलः।।	</td><td>	13-116-42a<br>13-116-42b	
</td></tr>
				
<tr><td>
	अग्निमध्ये गवां मध्ये ब्राह्मणानां च संसदि।<br>विद्यावेदप्रतस्नाता ब्राह्मणाः पुण्यकर्मिणः।।	</td><td>	13-116-43a<br>13-116-43b	
</td></tr>
				
<tr><td>
	अध्यापयेरञ्शिष्यान्वै गोमतीं यज्ञसम्मिताम्।<br>त्रिरात्रोपोषितो भूत्वा गोमतीं लभते वरम्।।	</td><td>	13-116-44a<br>13-116-44b	
</td></tr>
				
<tr><td>
	पुत्रिकामश्च लभते पुत्रं धनमथापि वा।।<br>पतिकामा च भर्तारं सर्वकामांश्च मानवः।।	</td><td>	13-116-45a<br>13-116-45b	
</td></tr>
				
				
<tr><td>
	गावस्तुष्टाः प्रयच्छन्ति सेविता वै न संशयः।<br>एवमेतां महाभागा यज्ञियाः सर्वकामदाः।<br>रोहिण्य इति जानीहि नैताभ्यो विद्यते परम्।।	</td><td>	13-116-46a<br>13-116-46b<br>13-116-46c	
</td></tr>
				
<tr><td>
	इत्युक्तः स महातेजाः शुकः पित्रा महात्मना।<br>पूजयामास तां नित्यं तस्मात्त्वमपि पूजय।।	</td><td>	13-116-47a<br>13-116-47b	
</td></tr>
<tr><td>
	।। इति श्रीमन्महाभारते अनुशासनपर्वणि<br> दानधर्मपर्वणि षोडशाधिकशततमोऽध्यायः।। 116 ।।	</td><td>		
</td></tr></tbody>