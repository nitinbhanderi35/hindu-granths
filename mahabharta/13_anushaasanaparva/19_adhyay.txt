				
<tbody><tr><td>
	<b>`युधिष्ठिर उवाच।</b>	</td><td>	13-19-1x	
</td></tr>
				
<tr><td>
	गरुडः पक्षिणां श्रेष्ठ इति पूर्वं पितामह।<br>उक्तस्त्वया महाबाहो श्वेतवाहं प्रशंसता।।	</td><td>	13-19-1a<br>13-19-1b	
</td></tr>
				
<tr><td>
	अत्र कौतूहल इति श्रवणे जायते मतिः।<br>कथं गरुत्मान्पक्षीणां श्रैष्ठ्यं प्राप परन्तप।।	</td><td>	13-19-2a<br>13-19-2b	
</td></tr>
				
<tr><td>
	सुपर्णो वैनतेयश्च केन शत्रुश्च भोगिनाम्।<br>किंवीर्यः किंबलश्चासौ वक्तुमर्हसि भारत।।	</td><td>	13-19-3a<br>13-19-3b	
</td></tr>
<tr><td>
	<b>भीष्म उवाच।</b>	</td><td>	13-19-4x	
</td></tr>
				
<tr><td>
	वासुदेव महाबाहो देवकी सुप्रजास्त्वया।<br>श्रुतं ते धर्मराजस्य मम हर्षविवर्धन।।	</td><td>	13-19-4a<br>13-19-4b	
</td></tr>
				
<tr><td>
	सुपर्णं शंस इत्येव मामाह कुरुनन्दनः।<br>अस्य प्रवक्तुमिच्छामि त्वयाऽज्ञप्तो महाद्युते।।	</td><td>	13-19-5a<br>13-19-5b	
</td></tr>
				
<tr><td>
	त्वं हि शौरे महाबाहो सुपर्णः प्रोच्यसे पुरा।<br>अनादिनिधने काले गरुडश्चासि केशव।।	</td><td>	13-19-6a<br>13-19-6b	
</td></tr>
				
<tr><td>
	तस्मात्पूर्वं प्रसाद्य त्वां धर्मपुत्राय धीमते।<br>गरुडं पततांश्रेष्ठं वक्तुमिच्छामि माधव।।	</td><td>	13-19-7a<br>13-19-7b	
</td></tr>
<tr><td>
	<b>वासुदेव उवाच।</b>	</td><td>	13-19-8x	
</td></tr>
				
<tr><td>
	यथैव मां भवान्वेद तथा वेद युधिष्ठिरः।<br>यथा च गरुडो जातस्तथाऽस्मै ब्रूहि तत्वतः'।।	</td><td>	13-19-8a<br>13-19-8b	
</td></tr>
<tr><td>
	।। इति श्रीमन्महाभारते अनुशासनपर्वणि <br>दानधर्मपर्वणि एकोनविंशोऽध्यायः।। 19 ।।	</td><td>		
</td></tr></tbody>