				
<tbody><tr><td>
	<b>युधिष्ठिर उवाच।</b>	</td><td>	13-83-1x	
</td></tr>
				
<tr><td>
	अर्थाश्रयाद्वा कामाद्वा वर्णानां चाप्यनिश्चयात्।<br>अज्ञानाद्वापि वर्णानां जायते वर्णसङ्करः।।	</td><td>	13-83-1a<br>13-83-1b	
</td></tr>
				
<tr><td>
	तेषामेतेन विधिना जातानां वर्णसङ्करे।<br>को धर्मः कानि कर्माणि तन्मे ब्रूहि पितामह।।	</td><td>	13-83-2a<br>13-83-2b	
</td></tr>
<tr><td>
	<b>भीष्म उवाच।</b>	</td><td>	13-83-3x	
</td></tr>
				
<tr><td>
	चातुर्वर्ण्यस्य कर्माणि चातुर्वर्ण्यं च केवलम्।<br>असृजत्स हि यज्ञार्थे पूर्वमेव प्रजापतिः।।	</td><td>	13-83-3a<br>13-83-3b	
</td></tr>
				
<tr><td>
	भार्याश्चतस्नो विप्रस्य द्वयोरात्मा प्रजायते।<br>आनुपूर्व्याद्द्वयोर्हीनौ मातृजात्यौ प्रसूयतः।।	</td><td>	13-83-4a<br>13-83-4b	
</td></tr>
				
				
				
<tr><td>
	परं शवाद्ब्राह्मणस्यैव पुत्रः<br>शूद्रापुत्रं पारशवं तमाहुः।<br>शुश्रूषकः स्वस्य कुलस्य स स्या-<br>त्स्वचारित्रं नित्यमथो न जह्यात्।।	</td><td>	13-83-5a<br>13-83-5b<br>13-83-5c<br>13-83-5d	
</td></tr>
				
				
				
<tr><td>
	सर्वानुपायानथ सम्प्रधार्य<br>समुद्धरेत्स्वस्य कुलस्य तन्त्रम्।<br>ज्येष्ठो यवीयानपि यो द्विजस्य<br>शुश्रूषया दानपरायणः स्यात्।।	</td><td>	13-83-6a<br>13-83-6b<br>13-83-6c<br>13-83-6d	
</td></tr>
				
<tr><td>
	तिस्रः क्षत्रियसम्बन्धाद्द्वयोरात्माऽस्य जायते।<br>हीनवर्णास्तृतीयायां शूद्रा उग्रा इति स्मृतिः।।	</td><td>	13-83-7a<br>13-83-7b	
</td></tr>
				
<tr><td>
	द्वे चापि भार्ये वैश्यस्य द्वयोरात्माऽस्व जायते।<br>शूद्रा शूद्रस्य चाप्येका शूद्रमेव प्रजायते।।	</td><td>	13-83-8a<br>13-83-8b	
</td></tr>
				
<tr><td>
	अतोऽविशिष्टस्त्वधमो गुरुदारप्रधर्षकः।<br>ब्राह्यं वर्णं जनयति चातुर्वर्ण्यविगर्हितम्।।	</td><td>	13-83-9a<br>13-83-9b	
</td></tr>
				
<tr><td>
	अयाज्यं क्षत्रियो व्रात्यंक सूतं स्तोत्रक्रियापरम्।<br>वैश्यो वैदेहकं चापि मौद्गल्यमपवर्जितम्।।	</td><td>	13-83-10a<br>13-83-10b	
</td></tr>
				
				
<tr><td>
	शूद्रश्चण्डालमत्युग्रं वध्यघ्नं बाह्यवासिनम्।<br>ब्राह्मण्यां सम्प्रजायन्त इत्येते कुलपांसनाः।<br>एते मतिमतांश्रेष्ठ वर्णसङ्करजाः प्रभो।।	</td><td>	13-83-11a<br>13-83-11b<br>13-83-11c	
</td></tr>
				
<tr><td>
	बन्दी तु जायते वैश्यान्मागधो वाक्यजीवनः।<br>शूद्रान्निषादो मत्स्यघ्नः क्षत्रियायां व्यतिक्रमात्।।	</td><td>	13-83-12a<br>13-83-12b	
</td></tr>
				
<tr><td>
	शूद्रादायोगवश्चापि वैश्यायां ग्राम्यधर्मिणः।<br>ब्राह्मणैरप्रतिग्राह्यस्तक्षा स्वधनजीवनः।।	</td><td>	13-83-13a<br>13-83-13b	
</td></tr>
				
<tr><td>
	एतेऽपि सदृशान्वर्णाञ्जनयन्ति स्वयोनिषु।<br>मातृजात्या प्रसूयन्ते ह्यवरा हीनयोनिषु।।	</td><td>	13-83-14a<br>13-83-14b	
</td></tr>
				
<tr><td>
	यथा चतुर्षु वर्णेषु द्वयोरात्माऽस्य जायते।<br>आनन्तर्यात्प्रजायन्ते यथा बाह्या प्रधानतः।।	</td><td>	13-83-15a<br>13-83-15b	
</td></tr>
				
<tr><td>
	ते चापि सदृशं वर्णं जनयन्ति स्वयोनिषु।<br>परस्परस्य दारेषु जनयन्ति विगर्हितान्।।	</td><td>	13-83-16a<br>13-83-16b	
</td></tr>
				
<tr><td>
	यथा शूद्रोऽपि ब्राह्मण्यां जन्तुं बाह्यं प्रसूयते।<br>एवं बाह्यतराद्बाह्यश्चातुर्वर्ण्यात्प्रजायते।।	</td><td>	13-83-17a<br>13-83-17b	
</td></tr>
				
<tr><td>
	प्रतिलोमं तु वर्धन्ते बाह्योद्बाह्यतरात्पुनः।<br>हीनाद्धीनाः प्रसूयन्ते वर्णाः पञ्चदशैव तु।।	</td><td>	13-83-18a<br>13-83-18b	
</td></tr>
				
				
<tr><td>
	अगम्यागमनाच्चैव जायते वर्णसङ्करः।<br>बाह्यानामनुजायन्ते सैरन्ध्र्यां मागधेषु च।<br>प्रसाधनोपचारज्ञमदासं दासजीवनम्।।	</td><td>	13-83-19a<br>13-83-19b<br>13-83-19c	
</td></tr>
				
<tr><td>
	क्षत्रा ह्यायोगवं सूते वागुराबन्धजीवनम्।<br>मैरेयकं च वैदेहः सम्प्रसूतेऽथ माधुकम्।।	</td><td>	13-83-20a<br>13-83-20b	
</td></tr>
				
<tr><td>
	निषादो मद्गुरं सूते दासं नावोपजीविनम्।<br>मृतपं चापि चाण्डालः श्वपाकमिति विश्रुतम्	</td><td>	13-83-21a<br>13-83-21b	
</td></tr>
				
<tr><td>
	चतुरो मागधी सूते क्रूरान्मायोपजीविनः।<br>मांसं स्वादुकरं क्षौद्रं सौगन्धमिति विश्रुतम्।।	</td><td>	13-83-22a<br>13-83-22b	
</td></tr>
				
<tr><td>
	वैदेहकाच्च पापिष्ठा क्रूरं मायोपजीविनम्।<br>निषादान्मद्रनाभं च खरयानप्रयायिनम्।।	</td><td>	13-83-23a<br>13-83-23b	
</td></tr>
				
<tr><td>
	चण्डालात्पुल्कसं चापि खराश्वगजभोजिनम्।<br>भृतचैलप्रतिच्छन्नं भिन्नभाजनभोजिनम्।।	</td><td>	13-83-24a<br>13-83-24b	
</td></tr>
				
<tr><td>
	आयोगवीषु जायन्ते हीनवर्णास्तु ते त्रयः।<br>क्षुद्रो वैदेहकादन्धो बहिर्ग्रामप्रतिश्रयः।।	</td><td>	13-83-25a<br>13-83-25b	
</td></tr>
				
<tr><td>
	कारावरो निषाद्यां तु चर्मकारः प्रसूयते।<br>चाण्डालात्पाण्डुसौपाकस्त्वक्सारव्यवहारवान्।।	</td><td>	13-83-26a<br>13-83-26b	
</td></tr>
				
<tr><td>
	आहिण्कों निषादेन वैदेह्यां सम्प्रसूयते।<br>चण्डालेन तु सौपाकश्चण्डालसमवृत्तिमान्।।	</td><td>	13-83-27a<br>13-83-27b	
</td></tr>
				
<tr><td>
	निषादी चापि चण्डालात्पुत्रमन्तेवसायिनम्।<br>श्मशानगोचरं सूते बाह्यैरपि बहिष्कृतम्।।	</td><td>	13-83-28a<br>13-83-28b	
</td></tr>
				
<tr><td>
	इत्येते सङ्करे जाताः पितृमातृव्यतिक्रमात्।<br>प्रच्छन्नान्वा प्रकाशा वा वेदितव्याः स्वकर्मभिः।।	</td><td>	13-83-29a<br>13-83-29b	
</td></tr>
				
<tr><td>
	चतुर्णामेव वर्णानां धर्मो नान्यस्य विद्यते।<br>वर्णानां धर्महीनेषु सङ्ख्या नास्तीह कस्यचित्।।	</td><td>	13-83-30a<br>13-83-30b	
</td></tr>
				
<tr><td>
	यदृच्छयोपसम्पन्नैर्यज्ञसाधुबहिष्कृतैः।<br>बाह्या बाह्यैश्च जायन्ते यथावृत्ति यथाश्रयम्।।	</td><td>	13-83-31a<br>13-83-31b	
</td></tr>
				
				
<tr><td>
	चतुष्पथश्मशानानि शैलांश्चान्यान्वनस्पतीन्।<br>कार्ष्णायसमलङ्कारं परिगृह्य च नित्यशः।<br>वसेयुरेते विज्ञाता वर्तयन्तः स्वकर्मभिः।।	</td><td>	13-83-32a<br>13-83-32b<br>13-83-32c	
</td></tr>
				
<tr><td>
	युञ्जन्तो वाऽप्यलङ्कारांस्तथोपकरणानि च।<br>गोब्राह्मणाय साहय्यं कुर्वाणा वै न संशयः।।	</td><td>	13-83-33a<br>13-83-33b	
</td></tr>
				
				
<tr><td>
	आनृशंस्यमनुक्रोशः सत्यवाक्यं तथा क्षमा।<br>स्वशरीरैरपि त्राणं बाह्यानां सिद्धिकारणम्।<br>भवन्ति मनुजव्याघ्र तत्र मे नास्ति संशयः।।	</td><td>	13-83-34a<br>13-83-34b<br>13-83-34c	
</td></tr>
				
				
				
<tr><td>
	यथोपदेशं परिकीर्तितासु<br>नरः प्रजायेत विचार्य बुद्धिमान्।<br>निहीनयोनिर्हि सुतोऽवसादये-<br>त्तितीर्षमाणं हि यथोपलो जले।।	</td><td>	13-83-35a<br>13-83-35b<br>13-83-35c<br>13-83-35d	
</td></tr>
				
<tr><td>
	अविद्वांसमलं लोके विद्वांसमपि वा पुनः।<br>नयन्ति ह्यपथं नार्यः कामक्रोधवशानुगम्।।	</td><td>	13-83-36a<br>13-83-36b	
</td></tr>
				
<tr><td>
	स्वभावश्चैव नारीणां नराणामिह दूषणम्।<br>अत्यर्थं न प्रसज्जन्ते प्रमदासु विपश्चितः।।	</td><td>	13-83-37a<br>13-83-37b	
</td></tr>
<tr><td>
	<b>युधिष्ठिर उवाच।</b>	</td><td>	13-83-38x	
</td></tr>
				
<tr><td>
	वर्णापेतमविज्ञाय नरं कलुषयोनिजम्।<br>आर्यरूपमिवानार्यं कथं विद्यामहे वयम्।।	</td><td>	13-83-38a<br>13-83-38b	
</td></tr>
<tr><td>
	<b>भीष्म उवाच।</b>	</td><td>	13-83-39x	
</td></tr>
				
<tr><td>
	योनिसङ्कलुषे जातं नानाभावसमन्वितम्।<br>कर्मभिः सज्जनाचीर्णैर्विज्ञेयाः शुद्धयोनिकाः।।	</td><td>	13-83-39a<br>13-83-39b	
</td></tr>
				
<tr><td>
	अनार्यत्वमनाचारः क्रूरत्वं निष्क्रियात्मता।<br>पुरुषं व्यञ्जयन्तीह लोके कलुषयोनिजम्।।	</td><td>	13-83-40a<br>13-83-40b	
</td></tr>
				
<tr><td>
	पित्र्यं वा भजते शीलं मातृजं वा तथोभयम्।<br>न कथञ्च सङ्कीर्णः प्रवृतिं स्वां नियच्छति।।	</td><td>	13-83-41a<br>13-83-41b	
</td></tr>
				
<tr><td>
	यथैव सदृसो रूपे मातावित्रोर्हि जायते।<br>व्याघ्रबिन्दोस्तथा योनिं पुरुषः स्वां नियच्छति।।	</td><td>	13-83-42a<br>13-83-42b	
</td></tr>
				
<tr><td>
	कुले स्रोतसि संच्छन्ने यस्य स्याद्योनिसङ्करः।<br>संश्रयत्येव तच्छीलं नरोऽल्पमथवा बहु।।	</td><td>	13-83-43a<br>13-83-43b	
</td></tr>
				
<tr><td>
	आर्यरूपसमाचारं चरन्तं कृतके पथि।<br>सवर्णमन्यवर्णं वा स्वशीलं सास्ति निश्चये।।	</td><td>	13-83-44a<br>13-83-44b	
</td></tr>
				
<tr><td>
	नानावृत्तेषु भूतेषु नानाक्रमरतेषु च।<br>जन्मवृत्तसमं लोके सुश्लिष्टं न विरज्यते।।	</td><td>	13-83-45a<br>13-83-45b	
</td></tr>
				
<tr><td>
	शरीरमिह सत्वेन न तस्य परिकृष्यते।<br>ज्येष्ठमध्यावरं सत्वं तुल्यसत्वं प्रमोदते।।	</td><td>	13-83-46a<br>13-83-46b	
</td></tr>
				
<tr><td>
	ज्यायांसमपि शीलेन विहीनं नैव पूजयेत्।<br>अपि शूद्रं च धर्मज्ञं सद्वृत्तमभिपूजयेत्।।	</td><td>	13-83-47a<br>13-83-47b	
</td></tr>
				
				
				
<tr><td>
	आत्मानमाख्याति हि कर्मभिर्नरः<br>सुशीलचारित्रकुलैः शुभाशुभैः।<br>प्रनष्टमप्यात्मकुलं तथा नरः<br>पुनः प्रकाशं कुरुते स्वकर्मतः।।	</td><td>	13-83-48a<br>13-83-48b<br>13-83-48c<br>13-83-48d	
</td></tr>
				
<tr><td>
	योनिष्वेतासु सर्वासु सङ्कीर्णास्वितरासु च।<br>यत्रात्मानं न जनयेद्बुधस्तां परिवर्जयेत्।।	</td><td>	13-83-49a<br>13-83-49b	
</td></tr>
<tr><td>
	।। इति श्रीमन्महाभारते अनुशासनपर्वणि <br>दानधर्मपर्वणि त्र्यशीतितमोऽध्यायः।। 83 ।।	</td><td>		
</td></tr></tbody>