				
<tbody><tr><td>
	<b>उमोवाच।</b>	</td><td>	13-212-1x	
</td></tr>
				
<tr><td>
	देवदेव नमस्तुभ्यं त्र्यक्ष भो वृषभध्वज।<br>श्रुतं मे भगवन्सर्वं त्वत्प्रसादान्महेश्वर।।	</td><td>	13-212-1a<br>13-212-1b	
</td></tr>
				
<tr><td>
	सङ्गृहीतं मया तच्च तव वाक्यमनुत्तमम्।<br>इदानीमस्ति संदेहो मानुषेष्विह कश्चन।।	</td><td>	13-212-2a<br>13-212-2b	
</td></tr>
				
<tr><td>
	तुल्यप्राणशिरःकायो राजाऽयमिति मृश्यते।<br>केन कर्मविपाकेन सर्वप्राधान्यमर्हति।।	</td><td>	13-212-3a<br>13-212-3b	
</td></tr>
				
				
<tr><td>
	स चापि दण्डयन्मर्त्यान्भर्त्सयन्विधमन्नपि।<br>प्रेत्यभावे कथं लोकाँल्लभते पुण्यकर्मणा।<br>राजवृत्तमहं तस्माच्छ्रोतुमिच्छामि मानद।।	</td><td>	13-212-4a<br>13-212-4b<br>13-212-4c	
</td></tr>
<tr><td>
	<b>महेश्वर उवाच।</b>	</td><td>	13-212-5x	
</td></tr>
<tr><td>
	तदहं ते प्रवक्ष्यामि राजधर्मं शुभानने।।	</td><td>	13-212-5a	
</td></tr>
				
<tr><td>
	राजायत्तं हि यत्सर्वं लोकवृत्तं शुभाशुभम्।<br>महतस्तपसो देवि फलं राज्यमिति स्मृतम्।।	</td><td>	13-212-6a<br>13-212-6b	
</td></tr>
				
<tr><td>
	तपोदानमयं राज्यं परं स्थानं विधीयते।<br>तस्माद्राज्ञः सदा मर्त्याः प्रणमन्ति यतस्ततः।।	</td><td>	13-212-7a<br>13-212-7b	
</td></tr>
				
<tr><td>
	न्यायतस्त्वं महाभागे श्रोतुकामाऽसि भामिनि।<br>तस्मात्तस्यैव चरितं जगत्पथ्यं शृणु प्रिये।।	</td><td>	13-212-8a<br>13-212-8b	
</td></tr>
				
				
<tr><td>
	अराजके पुरा त्वासीत्प्रजानां सङ्कुलं महत्।<br>तदृष्ट्वा सङ्कुलं ब्रह्मा मनुं राज्ये न्यवेदयत्।<br>तदाप्रभृति संदृष्टं राज्ञां वृत्तं शुभाशुभम्।।	</td><td>	13-212-9a<br>13-212-9b<br>13-212-9c	
</td></tr>
				
<tr><td>
	तन्मे शृणु वरारोहे तस्य पथ्यं जगद्धितम्।<br>यथा प्रेत्य लभेत्स्वर्गं यथा वीर्यं यशस्तथा।।	</td><td>	13-212-10a<br>13-212-10b	
</td></tr>
				
<tr><td>
	पित्र्यं वा भूतपूर्वं वा स्वयमुत्पाद्य वा पुनः।<br>राज्यधर्ममनुष्ठाय विधिवद्भोक्तुमर्हति।।	</td><td>	13-212-11a<br>13-212-11b	
</td></tr>
				
<tr><td>
	आत्मानमेव प्रथमं विनयैरुपपादयेत्।<br>अनु भृत्यान्प्रजाः पश्चादित्येष विनयक्रमः।।	</td><td>	13-212-12a<br>13-212-12b	
</td></tr>
				
<tr><td>
	स्वामिनं चोषमां कृत्वा प्रजास्तद्वृत्तकाङ्क्षया।<br>स्वयं विनयसम्पन्ना भवन्तीह शुभेक्षणे।।	</td><td>	13-212-13a<br>13-212-13b	
</td></tr>
				
<tr><td>
	स्वस्मात्पूर्वतरा राजा विनयत्येव वै प्रजाः।<br>अपहास्यो भवेत्तादृक्स्वदोषस्यानवेक्षणात्।।	</td><td>	13-212-14a<br>13-212-14b	
</td></tr>
				
<tr><td>
	विद्याभ्यासैर्वृद्धयोगैरात्मानं विनयं नयेत्।<br>विद्या धर्मार्थफलिनी तद्विदो वृद्धसंज्ञिताः।।	</td><td>	13-212-15a<br>13-212-15b	
</td></tr>
				
<tr><td>
	इन्द्रियाणां जयो देवि अत ऊर्ध्वमुदाहृतः।<br>अजये सुमहान्दोषो राजानं विनिपातयेत्।।	</td><td>	13-212-16a<br>13-212-16b	
</td></tr>
				
				
<tr><td>
	पञ्चैव स्ववशे कृत्वा तदर्थान्पञ्च शोषयेत्।<br>षडुत्सृज्य यथायोगं ज्ञानेन विनयेन च।<br>सास्त्रचक्षुर्नयपरो भूत्वा भृत्यान्समाहरेत्।।	</td><td>	13-212-17a<br>13-212-17b<br>13-212-17c	
</td></tr>
				
				
<tr><td>
	वृत्तश्रुतकुलोपेतानुपधाबिः परीक्षितान्।<br>अमात्यानुपधातीतान्सोपसर्पाञ्जितेन्द्रियान्।<br>योजयेत यथायोगं यथार्हं स्वेषु कर्मसु।।	</td><td>	13-212-18a<br>13-212-18b<br>13-212-18c	
</td></tr>
				
<tr><td>
	अमात्या बुद्धिसम्पन्ना राष्ट्रं बहुजनप्रियम्।<br>दुराधर्षं पुरश्रेष्ठं कोशः कृच्छ्रसहः स्मृतः।।	</td><td>	13-212-19a<br>13-212-19b	
</td></tr>
				
<tr><td>
	अनुरक्तं बलं साम्नामद्वैधं मन्त्रमेव च।<br>एताः प्रकृतयः स्वेषु स्वामी विनयतत्ववित्।	</td><td>	13-212-20a<br>13-212-20b	
</td></tr>
				
<tr><td>
	प्रजानां रक्षणार्थाय सर्वमेतद्विनिर्मितम्।<br>आभिः करणभूताभिः कुर्याल्लोकहितं नृपः।।	</td><td>	13-212-21a<br>13-212-21b	
</td></tr>
				
<tr><td>
	आत्मरक्षा नरेन्द्रस्य प्रजारक्षार्थमिष्यते।<br>तस्मात्सततमात्मानं संरक्षेदप्रमादवान्।।	</td><td>	13-212-22a<br>13-212-22b	
</td></tr>
				
<tr><td>
	भोजनाच्छादनस्नानाद्बहिर्निष्क्रमणादपि।<br>नित्यं स्त्रीगणसंयोगाद्रक्षेदात्मानमात्मवान्।।	</td><td>	13-212-23a<br>13-212-23b	
</td></tr>
				
<tr><td>
	स्वेभ्यश्चैव परेभ्यश्च शश्त्रादपि विषादपि।<br>सततं पुत्रदारेभ्यो रक्षेदात्मानमात्मवान्।।	</td><td>	13-212-24a<br>13-212-24b	
</td></tr>
				
<tr><td>
	सर्वेभ्य एव स्थानेभ्यो रक्षेदात्मानमात्मवान्।<br>प्रजानां रक्षणार्थाय प्रजाहितकरो भवेत्।।	</td><td>	13-212-25a<br>13-212-25b	
</td></tr>
				
				
<tr><td>
	प्रजाकार्यं तु तत्कार्यं प्रजासौख्यं तु तत्सुखम्।<br>प्रजाप्रियं प्रियं तस्य स्वहितं तु प्रजाहितम्।<br>प्रजार्तं तस्य सर्वस्वमात्मार्थं न विधीयते।	</td><td>	13-212-26a<br>13-212-26b<br>13-212-26c	
</td></tr>
				
				
<tr><td>
	प्रकृतीनां हि रक्षार्थं रागद्वेषौ व्युदस्य च।<br>उभयोः पक्षयोर्वादं श्रुत्वा चैव यथातथम्।<br>तमर्थं विमृशेद्बुद्ध्या स्वयमातत्वदर्शनात्।।	</td><td>	13-212-27a<br>13-212-27b<br>13-212-27c	
</td></tr>
				
<tr><td>
	तत्वविद्भिश्च बहुभिर्वृद्धैः सह नरोत्तमैः।<br>कर्तारमपराधं च देशकालौ नयानयौ।।	</td><td>	13-212-28a<br>13-212-28b	
</td></tr>
				
<tr><td>
	ज्ञात्वा सम्यग्यथाशास्त्रं ततो दण्डं नयेन्नृषु।<br>एवं कुर्वंल्लभेद्धर्मं पक्षपातविवर्जनात्।।	</td><td>	13-212-29a<br>13-212-29b	
</td></tr>
				
<tr><td>
	प्रत्यक्षाप्तोपदेशाभ्यामनुमानेन वा पुनः।<br>बोद्धव्यं सततं राज्ञा देशवृत्तं शुभाशुभम्।।	</td><td>	13-212-30a<br>13-212-30b	
</td></tr>
				
<tr><td>
	चारैः कर्मप्रवृत्त्या च तद्विज्ञाय विचारयेत्।<br>अशुभं निर्हरेत्सद्यो जोषयेच्छुभमात्मनः।।	</td><td>	13-212-31a<br>13-212-31b	
</td></tr>
				
<tr><td>
	गर्ह्यान्विगर्हयेदेव पूज्यान्सम्पूजयेत्तथा।<br>दण्ड्यांश्च दण्डयेद्देवि नात्र कार्या विचारणा।।	</td><td>	13-212-32a<br>13-212-32b	
</td></tr>
				
<tr><td>
	पञ्चावेक्षन्सदा मन्त्रं कुर्याद्बुद्धियुतैर्नरैः।<br>कुलवृत्तश्रुतोपेतैर्नित्यं मन्त्रपरो भवेत्।।	</td><td>	13-212-33a<br>13-212-33b	
</td></tr>
				
<tr><td>
	कामकारेण वै मुख्यैर्न च मन्त्रमना भवेत्।<br>राजा राष्ट्रहितापेक्षं सत्यधर्माणि कारयेत्।।	</td><td>	13-212-34a<br>13-212-34b	
</td></tr>
				
<tr><td>
	सर्वोद्योगं स्वयं कुर्याद्दुर्गादिषु सदा नृषु।<br>देशवृद्धिकरान्भृत्यानप्रमादेन कारयेत्।।	</td><td>	13-212-35a<br>13-212-35b	
</td></tr>
				
<tr><td>
	देशक्षयकरान्सर्वानप्रियांश्च विवर्जयेत्।<br>अहन्यहनि सम्पश्येदनुजीविगणं स्वयम्।।	</td><td>	13-212-36a<br>13-212-36b	
</td></tr>
				
<tr><td>
	सुमुखः सुप्रियो दत्त्वा सम्यग्वृत्तं समाचरेत्।<br>अधर्म्यं परुषं तीक्ष्णं वाक्यं वक्तुं न चार्हति।।	</td><td>	13-212-37a<br>13-212-37b	
</td></tr>
				
<tr><td>
	असंविश्वास्य वचनं वक्तुं सत्सु न चार्हति।<br>नरेनरे गुणान्दोषान्सम्यग्वेदितुमर्हति।।	</td><td>	13-212-38a<br>13-212-38b	
</td></tr>
				
<tr><td>
	स्वेङ्गितं वृणुयाद्धैर्यं न कुर्यात्क्षुद्रसंविदम्।<br>परेङ्गितज्ञो लोकेषु भूत्वा संसर्गमाचरेत्।।	</td><td>	13-212-39a<br>13-212-39b	
</td></tr>
				
<tr><td>
	स्वतश्च परतश्चैव परस्परभयादपि।<br>अमानुषभयेभ्यश्च स्वाः प्रजाः पालयेन्नृपः।।	</td><td>	13-212-40a<br>13-212-40b	
</td></tr>
				
<tr><td>
	लुब्धाः कठोराश्चाप्यस्य मानवा दस्युवृत्तयः।<br>निग्राह्या एव ते राज्ञा सङ्गृहीत्वा यतस्ततः।।	</td><td>	13-212-41a<br>13-212-41b	
</td></tr>
				
<tr><td>
	कुमारान्विनयोद्बोधैर्जन्मप्रभृति योजयेत्।<br>तेषामात्मगुणोपेतं यौवराज्येन योजयेत्।।	</td><td>	13-212-42a<br>13-212-42b	
</td></tr>
				
<tr><td>
	प्रकृतीनां यथा न स्याद्राज्यभ्रंशो भवेद्भयम्।<br>एतत्संचिन्तयेन्नित्यं तद्विधानं तथार्हति।।	</td><td>	13-212-43a<br>13-212-43b	
</td></tr>
				
<tr><td>
	अराजकं क्षणमपि राज्यं न स्याद्धि शोभने।<br>आत्मनोऽनुविधानाय यौवराज्यं सदेष्यते।।	</td><td>	13-212-44a<br>13-212-44b	
</td></tr>
				
<tr><td>
	कुलजानां च वैद्यानां श्रोत्रियाणां तपस्विनाम्।<br>अन्येषां वृत्तियुक्तानां विशेषं कर्तुमर्हति।।	</td><td>	13-212-45a<br>13-212-45b	
</td></tr>
				
<tr><td>
	आत्मार्थं राज्यतन्त्रार्थं कोशार्थं च समाचरेत्।<br>दुर्गाद्राष्ट्रात्समुद्राच्च वणिग्भ्यः पुरुषात्ययात्।।	</td><td>	13-212-46a<br>13-212-46b	
</td></tr>
				
<tr><td>
	परात्मगुणसाराभ्यां भृत्यपोषणमाचरेत्।<br>वाहनानां प्रकुर्वीत पोषणं योधकर्मसु।।	</td><td>	13-212-47a<br>13-212-47b	
</td></tr>
				
<tr><td>
	सादरः सततं भूत्वा अवेक्षाव्रतमाचरेत्।<br>चतुर्दा विभजेत्कोशं धर्मभृत्यात्मकारणात्।।	</td><td>	13-212-48a<br>13-212-48b	
</td></tr>
				
<tr><td>
	आपदर्थं च नीतिज्ञो देशकालवशेन तु।<br>अनाथान्व्यथितान्वृद्धान्स्वे देशे पोषयेन्नृपः।।	</td><td>	13-212-49a<br>13-212-49b	
</td></tr>
				
<tr><td>
	सन्धिं च विग्रहं चैव तद्विशेषांस्तथा पारन्।<br>यथावत्संविमृश्यैव बुद्धिपूर्वं समाचरेत्।।	</td><td>	13-212-50a<br>13-212-50b	
</td></tr>
				
<tr><td>
	सर्वेषां सम्प्रियो भूत्वा मण्डलं सततं चरेत्।<br>शुभेष्वपि च कार्येषु च चैकान्तः समाचरेत्।।	</td><td>	13-212-51a<br>13-212-51b	
</td></tr>
				
<tr><td>
	स्वतश्च परतश्चैव व्यसनानि विमृश्य सः।<br>परेणि धार्मिकान्योगान्नातीयाद्द्वेषलोभतः।।	</td><td>	13-212-52a<br>13-212-52b	
</td></tr>
				
<tr><td>
	रक्ष्यत्वं वै प्रजाधर्मः क्षत्रधर्मस्तु रक्षणम्।<br>कुनृपैः पीडितास्तस्मात्प्रजाः सर्वत्र पालयेत्।।	</td><td>	13-212-53a<br>13-212-53b	
</td></tr>
				
<tr><td>
	यात्राकालेऽनवेक्ष्यैव पश्चात्कोपफलोदयः।<br>तद्युक्ताश्चापदश्चैव शासनादिति चिन्तयेत्।।	</td><td>	13-212-54a<br>13-212-54b	
</td></tr>
				
<tr><td>
	व्यसनेभ्यो बलं रक्षेन्नयतो व्ययतोपि वा।<br>प्रायशो वर्जयेद्युद्धं प्राणरक्षणकारणात्।।	</td><td>	13-212-55a<br>13-212-55b	
</td></tr>
				
<tr><td>
	कारणादेवि योद्धव्यं नात्मनः परदोषतः।<br>सुयुद्धे प्राणमोक्षश्च तस्य धर्माय इष्यते।।	</td><td>	13-212-56a<br>13-212-56b	
</td></tr>
				
<tr><td>
	अभियुक्तो बलवता कुर्यादापद्विधिं नृपः।<br>अनुनीय तथा सर्वान्प्रजानां हितकारणात्।।	</td><td>	13-212-57a<br>13-212-57b	
</td></tr>
				
<tr><td>
	अन्यप्रकृतियुक्तानां राज्ञां वृत्तिविचारिणाम्।<br>अन्यांश्चापत्प्रपन्नानां न तान्संयोक्तुमर्हति।।	</td><td>	13-212-58a<br>13-212-58b	
</td></tr>
				
<tr><td>
	शुभाशुभं यदा देवि व्रतं तूभयसाधनम्।<br>आत्मैव तच्छुभं कुर्यादशुभं योजयेत्परान्।	</td><td>	13-212-59a<br>13-212-59b	
</td></tr>
				
<tr><td>
	एवमुद्देशतः प्रोक्तमलेपत्वं यथा भवेत्।<br>एष देवि समासेन राजधर्मः प्रकीर्तितः।।	</td><td>	13-212-60a<br>13-212-60b	
</td></tr>
				
<tr><td>
	एवं संवर्तमानस्तु दण्डयन्भर्त्सयन्प्रजाः।<br>निष्कल्मषमवाप्नोति पद्मपत्रमिवाम्भसा।।	</td><td>	13-212-61a<br>13-212-61b	
</td></tr>
				
<tr><td>
	एवं संवर्तमानस्य कालधर्मो यदा भवेत्।<br>स्वर्गलोके तदा राजा त्रिदशैः सह तोष्यते।।	</td><td>	13-212-62a<br>13-212-62b	
</td></tr>
				
<tr><td>
	द्विविधं राज्यवृत्तं च न्यायभाग्यसमन्वितम्।<br>एवं न्यायानुगं वृत्तं कथितं ते शुभेक्षणे।।	</td><td>	13-212-63a<br>13-212-63b	
</td></tr>
				
<tr><td>
	राज्यं न्यायानुगं तात बुद्धिशास्त्रानुगं भवेत्।<br>धर्म्यं पथ्यं यशस्यं च स्वर्ग्यं चैव तथा भवेत्।।	</td><td>	13-212-64a<br>13-212-64b	
</td></tr>
				
				
<tr><td>
	राज्यं भाग्यानुगं नाम अयथावत्प्रदृश्यते।<br>तत्तु शास्त्रविनिर्मुक्तं सतां कोपकरं भवेत्।<br>अधर्म्यमयशस्यं च दुरन्तं च भवेद्ध्रुवम्।।	</td><td>	13-212-65a<br>13-212-65b<br>13-212-65c	
</td></tr>
				
<tr><td>
	यत्र स्वच्छन्दतः सर्वं क्रियते कर्म राजभिः।<br>तत्र भाग्यवशाद्भृत्या लभन्ते न विशेषतः।।	</td><td>	13-212-66a<br>13-212-66b	
</td></tr>
				
<tr><td>
	यत्र दण्ड्या न दण्ड्यन्ते पूज्यन्ते वा नराधमाः।<br>यत्र सन्तोपि हन्यन्ते तत्र भाग्यानुगं भवेत्।।	</td><td>	13-212-67a<br>13-212-67b	
</td></tr>
				
<tr><td>
	शुभाशुभं यथा यत्र विपरीतं प्रदृश्यते।<br>राज्ञि चासुरपक्षे तु तत्र भाग्यानुगं भवेत्।।	</td><td>	13-212-68a<br>13-212-68b	
</td></tr>
				
<tr><td>
	भाग्यानुगे तु राजानो वर्तमाना यथातथा।<br>प्राप्याकीर्तिमनर्थं च इह लोके शुभेक्षणे।।	</td><td>	13-212-69a<br>13-212-69b	
</td></tr>
				
<tr><td>
	परत्र सुमहाघोरं तमः प्राप्य दुरत्ययम्।<br>तिष्ठन्ति नरके देवि प्रलयान्तादिति स्थितिः।।	</td><td>	13-212-70a<br>13-212-70b	
</td></tr>
				
<tr><td>
	मोक्षं दुष्कृतिनां चापि विद्यते कालपर्ययात्।<br>नास्त्येव मोक्षणं देवि राज्ञां दुष्कृतिकारिणाम्।।	</td><td>	13-212-71a<br>13-212-71b	
</td></tr>
				
<tr><td>
	एतत्सर्वं समासेन राजवृत्तं शुभाशुभम्।<br>कथितं ते महाभागे भूयः श्रोतुं किमिच्छसि।।	</td><td>	13-212-72a<br>13-212-72b	
</td></tr>
<tr><td>
	।। इति श्रीमन्महाभारते अनुशासनपर्वणि<br> दानधर्मपर्वणि द्वादशाधिकद्विशततमोऽध्यायः।। 212 ।।	</td><td>		
</td></tr></tbody>