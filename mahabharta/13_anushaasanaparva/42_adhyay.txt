				
<tbody><tr><td>
	<b>`सुपर्ण उवाच।</b>	</td><td>	13-42-1x	
</td></tr>
				
<tr><td>
	एवं दत्ताभयस्तेन ततोऽहमृषिसत्तमाः।<br>नष्टखेदश्रमभयः क्षणेन ह्यभवं तदा।।	</td><td>	13-42-1a<br>13-42-1b	
</td></tr>
				
<tr><td>
	स शनैर्याति भगवान्गत्या लघुपराक्रमः।<br> अहं तु सुमहावेगमास्तायानुव्रजामि तम्।।	</td><td>	13-42-2a<br>13-42-2b	
</td></tr>
				
<tr><td>
	स गत्वा दीर्घमध्वानमाकाशममितह्युतिः।<br>मनसाऽप्यगमं देवमाससादात्मतत्ववित्।।	</td><td>	13-42-3a<br>13-42-3b	
</td></tr>
				
<tr><td>
	अथ देवः समासाद्य मनसः सदृशं जवम्।<br>मोहयित्वा च मां तत्र क्षणेनान्तरधीयत।।	</td><td>	13-42-4a<br>13-42-4b	
</td></tr>
				
<tr><td>
	तत्राम्बुधरधीरेण भोशब्देनानुनादिना।<br>अयं भोऽहमिति प्राह वाक्यं वाक्यविशारदः।।	</td><td>	13-42-5a<br>13-42-5b	
</td></tr>
				
<tr><td>
	शब्दानुसारी तु ततस्तं देशमहमाव्रजम्।<br>तत्रापश्यं ततश्चाहं श्रीमद्धंसयुतं सरः।।	</td><td>	13-42-6a<br>13-42-6b	
</td></tr>
				
<tr><td>
	स तत्सरः समासाद्य भगवानात्मवित्तमः।<br>भोशब्दप्रतिसृष्टेन स्वरेण प्रतिवादिना।।	</td><td>	13-42-7a<br>13-42-7b	
</td></tr>
				
<tr><td>
	विवेश देवः स्वां योनिं मामिदं चाभ्यभाषत।<br>विशस्व सलिलं सौम्य सुखमत्र वसामहे।।	</td><td>	13-42-8a<br>13-42-8b	
</td></tr>
				
<tr><td>
	ततश्च प्राविशं तत्र सह तेन महात्मना।<br>दृष्टवानद्भुततरं तस्मिन्सरसि भास्वताम्।।	</td><td>	13-42-9a<br>13-42-9b	
</td></tr>
				
<tr><td>
	अग्नीनामप्रणीतानामिद्धानामिन्धनैर्विना।<br>दीप्तानामाज्यसिक्तानां स्यानेष्वर्चिष्मतां सदा।।	</td><td>	13-42-10a<br>13-42-10b	
</td></tr>
				
<tr><td>
	दीप्तिस्तेषामनाज्यानां प्राप्ताज्यानामिवाभवत्।<br>अनिद्धानामिव सतामिद्धानामिव भास्वताम्।।	</td><td>	13-42-11a<br>13-42-11b	
</td></tr>
				
<tr><td>
	अथाहं वरदं देवं नापश्यं तत्र सङ्गतम्।<br>ततः सम्मोहमापन्नो विषादभगमं परम्।।	</td><td>	13-42-12a<br>13-42-12b	
</td></tr>
				
<tr><td>
	अपश्यं चाग्निहोत्राणि शतशोऽथ सहस्रशः।<br>विधिना सम्प्रणीतानि धिष्ण्येष्वाज्यवतां तदा।।	</td><td>	13-42-13a<br>13-42-13b	
</td></tr>
				
<tr><td>
	असंभृष्टतलाश्चैव वेदीः कुसुमसंस्तृताः।<br>कुशपद्मोत्पलासङ्गाः कलशांश्च हिरण्मयान्।।	</td><td>	13-42-14a<br>13-42-14b	
</td></tr>
				
				
<tr><td>
	अग्निहोत्राणि चित्राणि शतशोऽथ सहस्रशः।<br>अग्निहोत्राय योग्यानि यानि द्रव्याणि कानिचित्।<br>तानि चात्र समृद्धानि दृष्टवानस्म्यनेकशः।।	</td><td>	13-42-15a<br>13-42-15b<br>13-42-15c	
</td></tr>
				
<tr><td>
	मनोहृद्यतमश्चाग्निः सुरभिः पुण्यलक्षणः।<br>आज्यगन्धो मनोग्राही घ्राणचक्षुस्सुखावहः।।	</td><td>	13-42-16a<br>13-42-16b	
</td></tr>
				
<tr><td>
	तेषां तत्राग्निहोत्राणामीडितानां सहस्रशः।<br>समीपे त्वद्भुततममपश्यमहमव्ययम्।।	</td><td>	13-42-17a<br>13-42-17b	
</td></tr>
				
				
<tr><td>
	चन्द्रांशुकाशशुभ्राणां तुषारोद्भेदवर्चसाम्।<br>विमलादित्यभासानां स्थण्डिलानि सहस्रशः।<br>दृष्टान्यग्निसमीपे तु ध्युतिमन्ति महान्ति च।।	</td><td>	13-42-18a<br>13-42-18b<br>13-42-18c	
</td></tr>
				
				
<tr><td>
	एषु चाग्निसमीपेषु शुश्राव सुपदाक्षराः।<br>प्रभावान्तरितानां तु प्रस्पष्टाक्षरभाषिणाम्।<br>ऋग्यजुःसामगानां च मधुराः सुस्वरा गिरः।।	</td><td>	13-42-19a<br>13-42-19b<br>13-42-19c	
</td></tr>
				
<tr><td>
	सुसंमृष्टतलैस्तैस्तु बृहद्बिर्दीप्ततेजसैः।<br>पावकैः पावितात्माहमभवं लघुविक्रमः।।	</td><td>	13-42-20a<br>13-42-20b	
</td></tr>
				
<tr><td>
	ततोऽहं तेषु धिष्ण्येषु ज्वलमानेषु यज्वनाम्।<br>तं देशं प्रणमित्वाऽथ अन्वेष्टुमुपचक्रमे।।	</td><td>	13-42-21a<br>13-42-21b	
</td></tr>
				
<tr><td>
	तान्यनेकसहस्राणि पर्यटंस्तु महाजवात्।<br>अपश्यमानस्तं देवं ततोऽहं व्यथितोऽभवम्।।	</td><td>	13-42-22a<br>13-42-22b	
</td></tr>
				
<tr><td>
	ततस्तेष्वग्निहोत्रेषु ज्वलत्सु विमलार्चिषु।<br>भानुमत्सु न पश्यामि देवदेवं सनातनम्।।	</td><td>	13-42-23a<br>13-42-23b	
</td></tr>
				
<tr><td>
	ततोऽहं तानि दीप्तानि परीय व्यस्थितेन्द्रियः।<br>नान्तं तेषां प्रपश्यामि खेदश्च सहसाभवत्।।	</td><td>	13-42-24a<br>13-42-24b	
</td></tr>
				
<tr><td>
	विसृत्य सर्वतो दृष्टिं भयमोहसमन्वितः।<br>श्रमं परंममापन्नश्चिन्तयानस्त्वचेतनः।।	</td><td>	13-42-25a<br>13-42-25b	
</td></tr>
				
<tr><td>
	तस्मिन्न खलु वर्तेऽहं लोके यत्रैतदीदृशम्।<br>ऋग्यजुस्सामनिर्घोषः श्रूयते न च दृश्यते।।	</td><td>	13-42-26a<br>13-42-26b	
</td></tr>
				
<tr><td>
	न च पश्यामि तं देवं येनाहमिह चोदितः।<br>एवं चिन्तासभापन्नः प्रध्यातुमुपचक्रमे।।	</td><td>	13-42-27a<br>13-42-27b	
</td></tr>
				
<tr><td>
	ततश्चिन्तयतो मह्यं मोहेनाविष्टचेतसः।<br>महाशब्दः प्रादुरासीत्सुभृशं मे व्यथाकरः।।	</td><td>	13-42-28a<br>13-42-28b	
</td></tr>
				
<tr><td>
	अथाहं सहसा तत्र शृणोमि विपुलध्वनिम्।<br>अपश्यं च सुपर्णानां सहस्राण्ययुतानि च।।	</td><td>	13-42-29a<br>13-42-29b	
</td></tr>
				
<tr><td>
	अभ्यद्रवन्त मामेव विपुलद्युतिरंहसः।<br>तेषामहं प्रभावेण सर्वथैवावरोऽभवम्।।	</td><td>	13-42-30a<br>13-42-30b	
</td></tr>
				
<tr><td>
	सोऽहं समन्ततः सर्वैः सुपर्णैरतितेजसैः।<br>दृष्ट्वाऽऽत्मानं परिगतं सम्भ्रमं परमं गतः।।	</td><td>	13-42-31a<br>13-42-31b	
</td></tr>
				
<tr><td>
	विनयावनतो भूत्वा नमश्चक्रे महात्मने।<br>अनादिनिधनायैभिर्नामभिः परमात्मने।।	</td><td>	13-42-32a<br>13-42-32b	
</td></tr>
				
<tr><td>
	नारायणाय शुद्धाय शाश्वताय ध्रुवाय च।<br>भूतभव्यभवेशाय शिवाय शिवमूर्तये।।	</td><td>	13-42-33a<br>13-42-33b	
</td></tr>
				
<tr><td>
	शिवयोनेः शिवाद्यायि शिवपूज्यतमाय च।<br>घोररूपाय महते युगान्तकरणाय च।।	</td><td>	13-42-34a<br>13-42-34b	
</td></tr>
				
<tr><td>
	विश्वाय विश्वदेवाय विश्वेशाय महात्मने।<br>सहस्रोदरपादाय सहस्रनयनाय च।।	</td><td>	13-42-35a<br>13-42-35b	
</td></tr>
				
<tr><td>
	सहस्रबाहवे चैव सहस्रवदनाय च।<br>शुचिश्रवाय महते ऋतुसंवत्सराय च।।	</td><td>	13-42-36a<br>13-42-36b	
</td></tr>
				
<tr><td>
	ऋग्यजुःसामवक्त्राय अथर्वशिरसे नमः।<br>हृषीकेशाय कृष्णाय द्रुहिणोरुक्रमाय च।।	</td><td>	13-42-37a<br>13-42-37b	
</td></tr>
				
<tr><td>
	बृहद्वेगाय तार्क्ष्याय वराहायैकशृङ्गिणे।<br>शिपिविष्टाय सत्याय हरयेऽथ शिखण्डिने।।	</td><td>	13-42-38a<br>13-42-38b	
</td></tr>
				
<tr><td>
	हुताशायोर्ध्ववक्त्राय रौद्रानीकाय साधवे।<br>सिन्धवे सिन्धुवर्षघ्ने देवानां सिन्धवे नमः।।	</td><td>	13-42-39a<br>13-42-39b	
</td></tr>
				
<tr><td>
	गरुत्मते त्रिनेत्राय सुधर्माय वृषाकृते।<br>सम्म्राडुग्रे संकृतये विरजे सम्भवे भवे।।	</td><td>	13-42-40a<br>13-42-40b	
</td></tr>
				
<tr><td>
	वृषाय वृषरूपाय विभवे भूर्भुवाय व।<br>दीप्तसृष्टाय यज्ञाय स्थिराय स्थविराय च।।	</td><td>	13-42-41a<br>13-42-41b	
</td></tr>
				
<tr><td>
	अच्युताय तुषाराय वीराय च समाय च।<br>जिष्णवे पुरुहूताय वसिष्ठाय वराय च।।	</td><td>	13-42-42a<br>13-42-42b	
</td></tr>
				
<tr><td>
	सत्येशाय सुरेशाय हरयेऽथ शिखण्डिने।<br>बर्हिषाय वरेण्याय वसवे विश्ववेधसे।।	</td><td>	13-42-43a<br>13-42-43b	
</td></tr>
				
<tr><td>
	किरीटिने सुकेशाय वासुदेवाय शुष्मिणे।<br>बृहदुक्थ्यसुषेणाय युग्ये दुन्दुभये तथा।।	</td><td>	13-42-44a<br>13-42-44b	
</td></tr>
				
<tr><td>
	भयेसखाय विभवे भरद्वाजेऽभयाय च।<br>भास्कराय च चन्द्राय पद्मनाभाय भूरिणे।।	</td><td>	13-42-45a<br>13-42-45b	
</td></tr>
				
<tr><td>
	पुनर्वसुभृतत्वाय जीवप्रभविषाय च।<br>वषट्काराय स्वाहाय स्वधाय निधनाय च।।	</td><td>	13-42-46a<br>13-42-46b	
</td></tr>
				
<tr><td>
	ऋचे च यजुषे साम्ने त्रैलोक्यपतये नमः।<br>श्रीपद्मायात्मसदृशे धरणीधारिणे परे।।	</td><td>	13-42-47a<br>13-42-47b	
</td></tr>
				
<tr><td>
	सौम्यासौम्यस्वरूपाय सौम्ये सुमनसे नमः।<br>विश्वाय च सुविश्वाय विश्वरूपधराय च।।	</td><td>	13-42-48a<br>13-42-48b	
</td></tr>
				
<tr><td>
	केशवाय सुकेशाय रश्मिकेशाय भूरिणे।<br>हिरण्यगर्भाय नमः सौम्याय वृषरूपिणे।।	</td><td>	13-42-49a<br>13-42-49b	
</td></tr>
				
				
<tr><td>
	नारायणाग्र्यवपुषे पुरुहूताय वज्रिणे।<br>वर्मिणे वृषसेनाय धर्मसेनाय रोधसे।<br>मुनये ज्वरमुक्तायि ज्वराधिपतये नमः।।	</td><td>	13-42-50a<br>13-42-50b<br>13-42-50c	
</td></tr>
				
<tr><td>
	अनेत्राय त्रिनेत्राय पिङ्गलाय विडूर्मिणे।<br>तपोब्रह्मनिधानाय युगपर्यायिणे नमः।।	</td><td>	13-42-51a<br>13-42-51b	
</td></tr>
				
<tr><td>
	शरणाय शरण्याय भक्तेष्टशरणाय च।<br>नमः सर्वभवेशाय भूतभव्यभवाय च।।	</td><td>	13-42-52a<br>13-42-52b	
</td></tr>
				
<tr><td>
	पाहि मां देवदेवेश कोप्यजोसि सनातनः।<br>एवं गतोस्मि शरणं शरण्यं ब्रह्मयोनिनम्।।	</td><td>	13-42-53a<br>13-42-53b	
</td></tr>
				
<tr><td>
	स्तव्यं स्तवं स्तुतवतस्तत्तमो मे प्रणश्यत।<br>भयं च मे व्यपगतं पक्षिणोऽन्तर्हिताऽभवन्।।	</td><td>	13-42-54a<br>13-42-54b	
</td></tr>
				
				
<tr><td>
	शृणोमि च गिरं दिव्यामन्तर्धानगतां शिवाम्।<br>मा भैर्गरुत्मन्दान्तोसि पुनः सेन्द्रान्दिवौकसः।<br>स्वं चैव भवनं गत्वा द्रक्ष्यसे पुत्रबान्धवान्।।	</td><td>	13-42-55a<br>13-42-55b<br>13-42-55c	
</td></tr>
				
<tr><td>
	ततस्तस्मिन्क्षणेनैव सहसैव महाद्युतिः।<br>प्रत्यदृश्यत तेजस्वी पुरस्तात्स ममान्तिके।।	</td><td>	13-42-56a<br>13-42-56b	
</td></tr>
				
				
<tr><td>
	समागम्य ततस्तेन शिवेन परमात्मना।<br>अपश्यं चाहमायान्तं नरनारायणाश्रमे।<br>चतुर्द्विगुणविन्यासं तं च देवं सनातनम्।।	</td><td>	13-42-57a<br>13-42-57b<br>13-42-57c	
</td></tr>
				
<tr><td>
	यजतस्तानृषीन्देवान्वदतो ध्यायतो मुनीन्।<br>युक्तान्सिद्धान्नैष्ठिकांश्च जपतो यजतो गृहे।।	</td><td>	13-42-58a<br>13-42-58b	
</td></tr>
				
<tr><td>
	पुष्पपूरपरिक्षिप्तं धूपितं दीपितं हुतम्।<br>वन्दितं सिक्तसम्मृष्टं नरनारायणाश्रमम्।।	</td><td>	13-42-59a<br>13-42-59b	
</td></tr>
				
<tr><td>
	तदद्भुतमहं दृष्ट्वा विस्मितोस्मि तदाऽनघाः।<br>जगाम शिरसा देवं प्रयतेनान्तरात्मना।।	</td><td>	13-42-60a<br>13-42-60b	
</td></tr>
				
<tr><td>
	तदत्यद्भुतसङ्कासं किमेतदिति चिन्तयन्।<br>नाध्यगच्छं परं दिव्यं तस्य सर्वभवात्मनः।।	</td><td>	13-42-61a<br>13-42-61b	
</td></tr>
				
				
<tr><td>
	प्रणिपत्य सुदुर्धर्षं पुनः पुनरुदीक्ष्य च।<br>शिरस्यञ्जलिमाधाय विस्मयोत्फुल्ललोचनः।<br>अवोचं तमदीनार्थं श्रेष्ठानां श्रेष्ठमुत्तमम्।।	</td><td>	13-42-62a<br>13-42-62b<br>13-42-62c	
</td></tr>
				
<tr><td>
	नमस्ते भगवन्देव भूतभव्यभवत्प्रभो।<br>यदेतदद्भुतं देव मया दृष्टं त्वदाश्रयम्।।	</td><td>	13-42-63a<br>13-42-63b	
</td></tr>
				
				
<tr><td>
	अनादिमद्यपर्यन्तं किं तच्छंसितुमर्हसि।<br>यदि जानासि सां भक्तं यदि वाऽनुग्रहो मयि।<br>शंस सर्वमशेषेण श्रोतव्यं यदि चेन्मया।।	</td><td>	13-42-64a<br>13-42-64b<br>13-42-64c	
</td></tr>
				
<tr><td>
	स्वभावस्तव दुर्ज्ञेयः प्रादुर्भावो भवस्य च।<br>भवद्भूतभविष्येश सर्वथा गहनं भवान्।।	</td><td>	13-42-65a<br>13-42-65b	
</td></tr>
				
<tr><td>
	ब्रूहि सर्वमशेषेण तदाश्चर्यं महामुने।<br>किं तदत्यद्भुतं वृत्तं तेष्वग्निषु समन्ततः।।	</td><td>	13-42-66a<br>13-42-66b	
</td></tr>
				
<tr><td>
	कानि तान्यग्निहोत्राणि केषां शब्दः श्रुतो मया।<br>शृण्वतां ब्रह्म सततमदृश्यानां महात्मनाम्।।	</td><td>	13-42-67a<br>13-42-67b	
</td></tr>
				
<tr><td>
	एतन्मे भगवन्कृष्ण ब्रूहि सर्वमशेषतः।<br>गृणन्त्यग्निसमीपेषु के च ते ब्रह्मराशयः।।'	</td><td>	13-42-68a<br>13-42-68b	
</td></tr>
<tr><td>
	।। इति श्रीमन्महाभारते अनुशासनपर्वणि <br>दानधर्मपर्वणि द्विचत्वारिंशोऽध्यायः।। 42 ।।	</td><td>		
</td></tr></tbody>