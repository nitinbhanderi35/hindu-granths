				
<tbody><tr><td>
	<b>महेश्वर उवाच।</b>	</td><td>	13-208-1x	
</td></tr>
				
<tr><td>
	हन्त ते कथयिष्यामि यत्ते देवि मनःप्रियम्।<br>शृणु तत्सर्वमखिलं धर्मं वर्णाश्रमाश्रितम्।।	</td><td>	13-208-1a<br>13-208-1b	
</td></tr>
				
				
<tr><td>
	ब्राह्मणाः क्षत्रिया वैश्याः शुद्राश्चेति चतुर्विधम्।<br>ब्राह्मणा विहिताः पूर्वं लोकतन्त्रमभीप्सता।<br>कर्माणि च तदर्हाणि शास्त्रेषु विहितानि वै।।	</td><td>	13-208-2a<br>13-208-2b<br>13-208-2c	
</td></tr>
				
<tr><td>
	यदीदमेकवर्णं स्याज्जगत्सर्वं विनश्यति।<br>सहैव देवि वर्णानि चत्वारि विहितान्यतः।।	</td><td>	13-208-3a<br>13-208-3b	
</td></tr>
				
<tr><td>
	मुखतो ब्राह्मणाः सृष्टस्तस्मात्ते वाग्विशारदाः।<br>बाहुभ्यां क्षत्रियाः सृष्टास्तस्मात्ते बाहुगर्विताः।।	</td><td>	13-208-4a<br>13-208-4b	
</td></tr>
				
<tr><td>
	ऊरुभ्यामुद्गता वैश्यास्तस्माद्वार्तोपजीविनः।<br>शूद्राश्च पादतः सृष्टास्तस्मात्ते परिचाकाः।।	</td><td>	13-208-5a<br>13-208-5b	
</td></tr>
				
				
<tr><td>
	तेषां धर्मांश्च कर्माणि शृणु देवि समाहिता।<br>विप्राः कृता भूमिदेवा लोकानां धारणे कृताः।<br>ते कैश्चिन्नावमन्तव्या ब्राह्मणा हितमिच्छुभिः।।	</td><td>	13-208-6a<br>13-208-6b<br>13-208-6c	
</td></tr>
				
<tr><td>
	यदि ते ब्राह्मणा न स्युर्दानयोगवहाः सदा।<br>उभयोर्लोकयोर्देवि स्थितिर्न स्यात्समासतः।।	</td><td>	13-208-7a<br>13-208-7b	
</td></tr>
				
<tr><td>
	लोकेषु दुर्लभं किंतु ब्राह्मणत्वमिति स्मृतम्।<br>अबुधो वा दरिद्रो वा पूजनीयः सदैव सः।।	</td><td>	13-208-8a<br>13-208-8b	
</td></tr>
				
<tr><td>
	ब्राह्मणान्योऽवमन्येत निन्देच्च क्रोधयेच्च वा।<br>प्रहरेत हरेद्वाऽपि धनं तेषां नराधमः।।	</td><td>	13-208-9a<br>13-208-9b	
</td></tr>
				
<tr><td>
	कारयेद्धीनकर्मणि कामलोभविमोहनात्।<br>स च मामवमन्येत मां क्रोधयति निन्दति।।	</td><td>	13-208-10a<br>13-208-10b	
</td></tr>
				
<tr><td>
	मामेव प्रहरेन्मूढो मद्धनस्यापहारकः।<br>मामेव प्रेषणं कृत्वा निदन्ते मूढचेतनः।।	</td><td>	13-208-11a<br>13-208-11b	
</td></tr>
				
				
<tr><td>
	स्वाध्यायो यजनं दानं तस्य धर्म इति स्थितिः।<br>कर्मण्यध्यापनं चैव याजनं च प्रतिग्रहः।<br>सत्यं शान्तिस्तपः शौचं तस्य धर्मः सनातनः।।	</td><td>	13-208-12a<br>13-208-12b<br>13-208-12c	
</td></tr>
				
<tr><td>
	विक्रयो रसधान्यानां ब्राह्मणस्य विगर्हितः।<br>अनापदि च शूद्रान्नं वृषलीसङ्ग्रहस्तथा।।	</td><td>	13-208-13a<br>13-208-13b	
</td></tr>
				
<tr><td>
	तप एव सदा धर्मो ब्राह्मणस्य न संशयः।<br>स तु धर्मार्थमुत्पन्नः पूर्वं धात्रा तपोबलात्।।	</td><td>	13-208-14a<br>13-208-14b	
</td></tr>
				
<tr><td>
	तस्योपनयनं धर्मो नित्यं चोदकधारणम्।<br>शास्त्रस्य श्रवणं धर्मो देवव्रतनिषेवणम्।।	</td><td>	13-208-15a<br>13-208-15b	
</td></tr>
				
				
<tr><td>
	अग्निकार्यं परो धर्मो नित्ययज्ञोपवीतिता।<br>शूद्रान्नवर्जनं धर्मो धर्मः सत्पथसेवनम्।<br>धर्मो नित्योपवासित्वं ब्रह्मचर्यं परं तथा।।	</td><td>	13-208-16a<br>13-208-16b<br>13-208-16c	
</td></tr>
				
<tr><td>
	गृहस्थस्य परो धर्मो गृहस्थाश्रमिणस्तथा।<br>गृहसम्मार्जनं धर्म आलेपनविधिस्तथा।।	</td><td>	13-208-17a<br>13-208-17b	
</td></tr>
				
<tr><td>
	अतिथिप्रियता धर्मो धर्मस्त्रेताग्निधारणम्।<br>इष्टिर्वा पशुबन्धाश्च विधिपूर्वं परंतप।।	</td><td>	13-208-18a<br>13-208-18b	
</td></tr>
				
<tr><td>
	दम्पत्योः समशीलत्वं धर्मो वै गृहमेधिनाम्।<br>एवं द्विजन्मनो धर्मो गार्हस्थ्ये धर्मधारणम्।।	</td><td>	13-208-19a<br>13-208-19b	
</td></tr>
				
<tr><td>
	यस्तु क्षत्रगतो धर्मस्त्वया देवि प्रयोदितः।<br>तमहं ते प्रवक्ष्यामि शृणु देवि समाहिता।।	</td><td>	13-208-20a<br>13-208-20b	
</td></tr>
				
<tr><td>
	क्षत्रियास्तु ततो देवि द्विजानां पालने स्मृताः।<br>यदि निःक्षत्रियो लोको जगत्स्यादधरोत्तरम्।।	</td><td>	13-208-21a<br>13-208-21b	
</td></tr>
				
<tr><td>
	रक्षणात्क्षत्रियैरेव जगद्भवति शाश्वतम्।<br>तस्याप्यध्ययनं दानं यजनं धर्मतः स्मृतम्।।	</td><td>	13-208-22a<br>13-208-22b	
</td></tr>
				
<tr><td>
	दीनानां रक्षणं चैव पापनामनुशासनम्।<br>सतां सम्पोषणं चैव कर्मषण्मार्गजीवनम्।।	</td><td>	13-208-23a<br>13-208-23b	
</td></tr>
				
<tr><td>
	उत्साहः शस्त्रजीवित्वं तस्य धर्मः सनातनः।<br>भृत्यानां भरणं धर्मः कृते कर्मण्यमोघता।।	</td><td>	13-208-24a<br>13-208-24b	
</td></tr>
				
<tr><td>
	सम्यग्गुणयुतो धर्मो धर्मः पौरहितक्रिया।<br>व्यवहारस्थितिर्नित्यं गुणयुक्तो महीपतिः।।	</td><td>	13-208-25a<br>13-208-25b	
</td></tr>
				
<tr><td>
	आर्तवित्तप्रदो राजा धर्मं प्राप्नोत्यनुत्तमम्।<br>एवं तैर्विहितः पूर्वैर्धर्मः कर्मविधानतः।।	</td><td>	13-208-26a<br>13-208-26b	
</td></tr>
				
<tr><td>
	तथैव देवि वैश्याश्च लोकयात्राहिताः स्मृताः।<br>अन्ये तानुपजीवन्ति प्रत्यक्षफलदा हि ते।।	</td><td>	13-208-27a<br>13-208-27b	
</td></tr>
				
<tr><td>
	यदि न स्युस्तथा वैश्या न भवेयुस्तथा परे।<br>तेषामध्ययनं दानं गजनं धर्म उच्यते।।	</td><td>	13-208-28a<br>13-208-28b	
</td></tr>
				
<tr><td>
	वैश्यस्य सततं धर्मः पाशुपाल्यं कृषिस्तथा।<br>अग्निहोत्रपरिस्पन्दास्त्रयो वर्णा द्विजातयः।।	</td><td>	13-208-29a<br>13-208-29b	
</td></tr>
				
<tr><td>
	वाणिज्यं सत्पथे स्थानमातिथेयत्वमेव च।<br>विप्राणां स्वागतन्यायो वैश्यधर्मः सनातनः।।	</td><td>	13-208-30a<br>13-208-30b	
</td></tr>
				
<tr><td>
	तिलगन्धरसाश्चैव न विक्रेयाः कथञ्चन।<br>वणिक्पथमुपासद्भिर्वैश्यैर्वैश्यपथि स्थितैः।।	</td><td>	13-208-31a<br>13-208-31b	
</td></tr>
				
<tr><td>
	सर्वातिथ्यं त्रिवर्गस्य यथाशक्ति दिवानिशम्।<br>एवं ते विहिता देवि लोकयात्रा स्वयंभुवा।।	</td><td>	13-208-32a<br>13-208-32b	
</td></tr>
				
<tr><td>
	तथैव शूद्रा विहिताः सर्वधर्मप्रसाधकाः।<br>शूद्राश्च यदि ते न स्युः कर्मकर्ता न विद्यते।।	</td><td>	13-208-33a<br>13-208-33b	
</td></tr>
				
<tr><td>
	त्रयः पूर्वे शूद्रमूलाः सर्वे कर्मकराः स्मृताः।<br>ब्राह्मणादिषु शुश्रूषा दासधर्म इति स्मृतः।।	</td><td>	13-208-34a<br>13-208-34b	
</td></tr>
				
<tr><td>
	वार्ता च कारुकर्माणि शिल्यं नाट्यं तथैव च।<br>अहिंसकः शुभाचारो देवतद्विजवन्दकः।।	</td><td>	13-208-35a<br>13-208-35b	
</td></tr>
				
<tr><td>
	शूद्रो धर्मफलैरिष्टैः स्वधर्मेणोपपद्यते।<br>एवमादि तथाऽन्यच्च शूद्रधर्म इति स्मृतः।।	</td><td>	13-208-36a<br>13-208-36b	
</td></tr>
<tr><td>
	तेऽप्येवं विहिता लोके कर्मयोग्याः शुभानने।।	</td><td>	13-208-37a	
</td></tr>
				
<tr><td>
	एवं चतुर्णां वर्णानां वर्णलोकाः परत्र च।<br>विहिताश्च तथा दृष्टा यथावद्धर्मचारिणि।।	</td><td>	13-208-38a<br>13-208-38b	
</td></tr>
				
<tr><td>
	एष वर्णाश्रयो धर्मः कर्म चैव तदर्पणम्।<br>कथितं श्रोतुकामायाः किं भूयः श्रोतुमिच्छसि।।	</td><td>	13-208-39a<br>13-208-39b	
</td></tr>
<tr><td>
	<b>उमोवाच।</b>	</td><td>	13-208-40x	
</td></tr>
				
<tr><td>
	भगवन्देवदेवेश नमस्ते वृषभध्वज।<br>श्रोतुमिच्छाम्यहं देव धर्ममाश्रमिणां विभो।।	</td><td>	13-208-40a<br>13-208-40b	
</td></tr>
<tr><td>
	<b>महेश्वर उवाच।</b>	</td><td>	13-208-41x	
</td></tr>
				
<tr><td>
	तथाऽऽश्रमगतं धर्मं शृणु देवि समाहिता।<br>आश्रमाणां तु यो धर्मः क्रियते ब्रह्मवादिभिः।।	</td><td>	13-208-41a<br>13-208-41b	
</td></tr>
				
<tr><td>
	गृहस्थः प्रवरस्तेषां गार्हस्थ्यं धर्ममाश्रितः।<br>पञ्चयज्ञक्रियाशौचं दारतुष्टिरतन्द्रिता।।	</td><td>	13-208-42a<br>13-208-42b	
</td></tr>
				
<tr><td>
	ऋतुकालाभिगमनं दानयज्ञतपांसि च।<br>अविप्रवासस्तस्येष्टः स्वाध्यायश्वाग्निपूर्वकम्।।	</td><td>	13-208-43a<br>13-208-43b	
</td></tr>
				
<tr><td>
	अतिथीनामाभिमुख्यं शक्त्या चेष्टनिमन्त्रणम्।<br>अनुग्रहश्च सर्वेषां मनोवाक्कायकर्मभिः।।	</td><td>	13-208-44a<br>13-208-44b	
</td></tr>
				
<tr><td>
	एवमादि शुभं चान्यत्कुर्यात्तद्वृत्तिमान्गृही।<br>एवं सञ्चरतस्तस्य पुण्यलोका न संशयः।	</td><td>	13-208-45a<br>13-208-45b	
</td></tr>
<tr><td>
	तथैव वानप्रस्थस्य धर्माः प्रोक्ताः सनातनाः।।	</td><td>	13-208-46a	
</td></tr>
				
<tr><td>
	गृहवासं समुत्सृकज्य निश्चित्यैकमनाः शुभैः।<br>वन्यैरेव तदाहारैः वर्तयेदिति च स्थितिः।।	</td><td>	13-208-47a<br>13-208-47b	
</td></tr>
				
<tr><td>
	भूमिशय्या जटाश्मश्रुचर्मवल्कलधारणम्।<br>देवतातिथिसत्कारो महाकृच्छ्राभिपूजनम्।।	</td><td>	13-208-48a<br>13-208-48b	
</td></tr>
				
				
<tr><td>
	अग्निहोत्रं त्रिषवणं नित्यं तस्य विधीयते।<br>ब्रह्मचर्यं क्षमा शौचं तस्य धर्मः सनातनः।<br>एवं स विगते प्राणे देवलोके महीयते।।	</td><td>	13-208-49a<br>13-208-49b<br>13-208-49c	
</td></tr>
				
<tr><td>
	यतिधर्मास्तथा देवि गृहांस्त्यक्त्वा यतस्ततः।<br>आकिञ्चन्यमनारम्भः सर्वतः शौचमार्जवम्।।	</td><td>	13-208-50a<br>13-208-50b	
</td></tr>
				
				
<tr><td>
	सर्वत्र भैक्षचर्या च सर्वत्रैव विवासनम्।<br>सदा ध्यानपरत्वं च देहशुद्धिः क्षमा दया।<br>तत्वानुगतबुद्धित्वं तस्य धर्मविधिर्भवेत्।।	</td><td>	13-208-51a<br>13-208-51b<br>13-208-51c	
</td></tr>
				
				
<tr><td>
	ब्रह्मचारी च यो देवि जन्मप्रभृति भिक्षितः।<br>ब्रह्मचर्यपरो भूत्वा साधयेद्गुरुमात्मनः।<br>सर्वकालेषु सर्वत्र गुरुपूजां समाचरेत्।।	</td><td>	13-208-52a<br>13-208-52b<br>13-208-52c	
</td></tr>
				
<tr><td>
	भैक्षचर्याग्निकार्यं च सदा जलनिषेवणम्।<br>स्वाध्यायः सततं तस्य एष धर्मः सनातनः।।	</td><td>	13-208-53a<br>13-208-53b	
</td></tr>
				
<tr><td>
	तस्य चेष्टा तु गुर्वर्थमाप्राणान्तमिति स्थितिः।<br>गुरोरभावे तत्पुत्रे गुरुवद्वृत्तिमाचरेत्।।	</td><td>	13-208-54a<br>13-208-54b	
</td></tr>
				
<tr><td>
	एवं सोप्यमलाँल्लोकान्ब्राह्मणः प्रतिपद्यते।<br>एष ते कथितो देवि धर्मश्चाश्रमवासिनाम्।।	</td><td>	13-208-55a<br>13-208-55b	
</td></tr>
				
<tr><td>
	चतुर्णामाश्रमो युक्तो लोक इत्येव विद्यते।<br>कथितं ते समासेन किं भूयः श्रोतुमिच्छसि।।	</td><td>	13-208-56a<br>13-208-56b	
</td></tr>
<tr><td>
	।। इति श्रीमन्महाभारते अनुशासनपर्वणि<br> दानधर्मपर्वणि अष्टोत्तरद्विशततमोऽध्यायः।। 208 ।।	</td><td>		
</td></tr></tbody>