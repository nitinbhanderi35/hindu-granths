				
<tbody><tr><td>
	<b>उमोवाच।</b>	</td><td>	13-250-1x	
</td></tr>
				
<tr><td>
	पतिमत्या दिवारात्रं वृत्तान्तं श्रूयतां शुभम्।<br>पत्युः पूर्वं समुत्थाय प्रातःक्रम समाचरेत्।।	</td><td>	13-250-1a<br>13-250-1b	
</td></tr>
				
<tr><td>
	पत्युर्भावं विदित्वा तु पश्चात्सम्बोधयेत्तु तम्।<br>नित्यं पौर्वाह्णिकं कार्यं स्वयं कुर्याद्यथाविधि।।	</td><td>	13-250-2a<br>13-250-2b	
</td></tr>
				
<tr><td>
	निवेद्य च तथाऽऽहारं यथा सम्पद्यतामिति।<br>तथैव कुर्यात्तत्सर्वं यथा पत्युः प्रियं भवेत्।।	</td><td>	13-250-3a<br>13-250-3b	
</td></tr>
<tr><td>
	यथा भर्ता तथा नारी गुरूणां प्रतिपद्यते।।	</td><td>	13-250-4a	
</td></tr>
				
<tr><td>
	शुश्रूषापोषणविधौ पतिप्रियचिकीर्षया।<br>भर्तुर्निष्क्रमणे कार्यं संस्मरेदप्रमादतः।।	</td><td>	13-250-5a<br>13-250-5b	
</td></tr>
				
<tr><td>
	आगतं तु पतिं दृष्ट्वा सहसा परिचारणम्।<br>स्वयं कुर्वीत सम्प्रीत्या कायश्रमहरं परम्।।	</td><td>	13-250-6a<br>13-250-6b	
</td></tr>
				
<tr><td>
	पाद्यसनाभ्यां शयनैर्वाक्यैश्च हृदयप्रियैः।<br>अतिथीनामागमेन प्रीतियुक्ता सदा भवेत्।।	</td><td>	13-250-7a<br>13-250-7b	
</td></tr>
				
<tr><td>
	कर्मणा वचनेनापि तोषयेदतिथीन्सदा।<br>मङ्गलं गृहशौचं च सर्वोपकरणानि च।।	</td><td>	13-250-8a<br>13-250-8b	
</td></tr>
				
<tr><td>
	सर्वकालमवेक्षेत कारयन्ती च कुर्वती।<br>धर्मकार्ये तु सम्प्राप्ते तद्वद्धर्मपरा भवेत्।।	</td><td>	13-250-9a<br>13-250-9b	
</td></tr>
				
<tr><td>
	अर्थकार्ये पुनर्भर्तुः प्रमादालस्यवर्जिता।<br>सा यत्नं परमं कुर्यात्तस्यि साहाय्यकारणात्।।	</td><td>	13-250-10a<br>13-250-10b	
</td></tr>
				
<tr><td>
	धुरन्धरा भवेद्भर्तुः साध्वी धर्मार्थयोः सदा।<br>विहारकाले वै भर्तुर्ज्ञात्वा भावं हृदि स्थितम्।।	</td><td>	13-250-11a<br>13-250-11b	
</td></tr>
				
<tr><td>
	अलङ्कृत्य यथायोगं मन्दहाससमन्वितम्।<br>वाक्यैर्मधुरसंयुक्तैः स्मयन्ती तोषयेत्पतिम्।।	</td><td>	13-250-12a<br>13-250-12b	
</td></tr>
				
<tr><td>
	कठोराणि न वाच्यानि अन्यथा प्रमदान्तरे।<br>यस्यां कामी भवेद्भर्ता तस्याः प्रीतिकरी भवेत्।।	</td><td>	13-250-13a<br>13-250-13b	
</td></tr>
				
<tr><td>
	अप्रमादं पुरस्कृत्य मनसा तोषयेत्पतिम्।<br>अनन्तरमथान्येषां भोजनावेक्षणं चरेत्।।	</td><td>	13-250-14a<br>13-250-14b	
</td></tr>
				
				
<tr><td>
	दासीदासबलीवर्दांश्चण्डालं च शुनस्तथा।<br>अनाथान्कृपणांश्चैव भिक्षुकांश्च तथैव च।<br>पूजयेद्बलिभैक्षेण पत्युर्धर्मं विवर्धयेत्।।	</td><td>	13-250-15a<br>13-250-15b<br>13-250-15c	
</td></tr>
				
<tr><td>
	कुपितं वाऽर्थहीनं वा श्रान्तं वोपचरेत्पतिम्।<br>यता स तुष्टः स्वस्थश्च तथा सन्तोषयेत्पतिम्।।	</td><td>	13-250-16a<br>13-250-16b	
</td></tr>
				
<tr><td>
	यथा कुटुम्बचिन्तायां विवादे वाऽर्थसञ्चये।<br>आहूता तत्सहायार्थं तथा प्रियहितं वदेत्।।	</td><td>	13-250-17a<br>13-250-17b	
</td></tr>
				
<tr><td>
	अप्रियं च हितं ब्रूयात्तस्य धर्मार्थकाङ्क्षया।<br>एकान्तचर्याकथनं कलहं वर्जयेत्परैः।।	</td><td>	13-250-18a<br>13-250-18b	
</td></tr>
				
<tr><td>
	बहिरालोकनं चैव मोहं व्रीडां च पैशुनम्।<br>बह्वाशित्वं दिवास्वप्नमेवमादि विवर्जयेत्।।	</td><td>	13-250-19a<br>13-250-19b	
</td></tr>
				
<tr><td>
	रहस्येकासनं साध्वी न कुर्यादात्मजैरपि।<br>यद्यद्दद्यान्नियत्स्वेति न्यासवत्परिपालयेत्।।	</td><td>	13-250-20a<br>13-250-20b	
</td></tr>
				
<tr><td>
	विस्मृतं वाऽपि यद्द्रव्यं प्रतिपद्यात्स्वशौचतः।<br>यत्किञ्चित्पतिना दत्तं लब्ध्वा तत्सा सुकी भवेत्।।	</td><td>	13-250-21a<br>13-250-21b	
</td></tr>
				
<tr><td>
	अतीवाज्ञामतीर्ष्यां च दूरतः परिवर्जयेत्।<br>बालवद्वृद्धवद्भार्या सदैवानुचरेत्पतिम्।।	</td><td>	13-250-22a<br>13-250-22b	
</td></tr>
				
<tr><td>
	भार्याया व्रतमित्येव कर्तव्यं सततं विभो।<br>एतत्पतिव्रतावृत्तमुक्तं देव समासतः।।	</td><td>	13-250-23a<br>13-250-23b	
</td></tr>
				
<tr><td>
	न च भोगे न चैश्वर्ये न सुखे न धने तथा।<br>स्पृहा यस्यास्तथा भर्तुः सा नारीणां पतिव्रता।।	</td><td>	13-250-24a<br>13-250-24b	
</td></tr>
				
<tr><td>
	पतिर्हि दैवतं स्त्रीणां पतिर्बन्धुः पतिर्गतिः।<br>नान्यं गतिमहं पश्ये प्रमदाया यथा पतिः।।	</td><td>	13-250-25a<br>13-250-25b	
</td></tr>
				
				
<tr><td>
	जातिष्वपि च वै स्त्रीत्वं विशिष्टं मे मतिः प्रभो।<br>कायक्लेशेन महता पुरुषः प्राप्नुयात्फलम्।<br>तत्सर्वं लभते नारी सुखेन पतिपूजया।।	</td><td>	13-250-26a<br>13-250-26b<br>13-250-26c	
</td></tr>
				
				
<tr><td>
	यथासुखं पतिमती सर्वं पत्यनुकूलतः।<br>ईदृशं धर्मसाकल्यं पश्य त्वं प्रमदां प्रति।<br>एतद्विसृज्य पच्यन्ते कुस्त्रियः पापमोहिताः।।	</td><td>	13-250-27a<br>13-250-27b<br>13-250-27c	
</td></tr>
				
<tr><td>
	तपश्चर्या च दानं च पतौ तस्याः समर्पितम्।<br>रूपं कुलं यशस्तेजः सर्वं तस्मिन्प्रतिष्ठितम्।।	</td><td>	13-250-28a<br>13-250-28b	
</td></tr>
				
<tr><td>
	एवं व्रतसमाचाराः स्ववृत्तेनैव शोभनाः।<br>स्वभर्त्रा च सम गच्छेत्पुण्यलोकान्सुकर्मणा।।	</td><td>	13-250-29a<br>13-250-29b	
</td></tr>
				
<tr><td>
	वृद्धो विरुपो बीभत्सो धनवान्निर्धनोऽपि वा।<br>एवंभूतोपि वै भर्ता स्त्रीणां भूषणमुत्तमम्।।	</td><td>	13-250-30a<br>13-250-30b	
</td></tr>
				
<tr><td>
	आढ्यं वा रूपयुक्तं वा विरूपं धनवर्जितम्।<br>या पतिं तोषयेत्साध्वी सा पत्नीनां विशिष्यते।।	</td><td>	13-250-31a<br>13-250-31b	
</td></tr>
				
<tr><td>
	दरिद्रांश्च विरूपाश्च प्रमूढान्कुष्टसंयुतान्।<br>पतीनुपचरेल्लोकानक्षयान्प्रतिपद्यते।।	</td><td>	13-250-32a<br>13-250-32b	
</td></tr>
				
<tr><td>
	एवं प्रवर्तमानायाः पतिः पूर्वं म्रियेत चेत्।<br>तदाऽनुमरणं गच्छेत्पुनर्धर्मं चरेत वा।।	</td><td>	13-250-33a<br>13-250-33b	
</td></tr>
				
<tr><td>
	एतदेवं मया प्रोक्तं स्त्रियस्तु बहुधा स्मृताः।<br>देवदानवगन्धर्वा मनुष्या इति नैकधा।।	</td><td>	13-250-34a<br>13-250-34b	
</td></tr>
				
<tr><td>
	सौम्यशीलाः शुभाचाराः सर्वास्ताः सम्भवन्ति च।<br>यथा शुभं प्रवक्ष्यामि स्त्रीणां धर्मं महेश्वर।।	</td><td>	13-250-35a<br>13-250-35b	
</td></tr>
				
<tr><td>
	आसुर्यश्चैव पैशाच्यो राक्षस्यश्च भन्ति हि।<br>तासां वृत्तमशेषेण श्रूयतां लोककारणात्।।	</td><td>	13-250-36a<br>13-250-36b	
</td></tr>
				
<tr><td>
	न्यायतो वाऽन्यथा प्रोक्ता भावदोषसमन्विताः।<br>भर्तॄनुपचरन्त्येव रागद्वेषबलात्कृताः।।	</td><td>	13-250-37a<br>13-250-37b	
</td></tr>
				
<tr><td>
	स्वधर्मविमुखा भूत्वा प्रदूष्यन्ति यतस्ततः।<br>प्रवृद्दविषया नित्यं प्रतिकूलं वदन्ति च।।	</td><td>	13-250-38a<br>13-250-38b	
</td></tr>
				
<tr><td>
	अर्थान्विनाशयन्त्येवं न गृह्णन्ति हितं क्वचित्।<br>स्वबुद्धिनिरता भूत्वा जीवन्ति च यथा तथा।।	</td><td>	13-250-39a<br>13-250-39b	
</td></tr>
				
<tr><td>
	गुणवत्यः क्वचिद्भूत्वा पतिधर्मपरा इव।<br>पुनर्भवन्ति पापिष्ठा विषमं वृत्तमास्थिताः।।	</td><td>	13-250-40a<br>13-250-40b	
</td></tr>
				
<tr><td>
	अनवस्थितमर्यादा बहुवेषा व्यवस्थिताः।<br>असन्तुष्टाश्च लुब्धाश्च ईर्ष्याक्रोधयुता भृशम्।।	</td><td>	13-250-41a<br>13-250-41b	
</td></tr>
				
<tr><td>
	भोगप्रिया हितद्वेष्याः कामभोगपरायणाः।<br>प्रायशोऽनृतभूयिष्ठा गुरूणां प्रतिलोमकाः।।	</td><td>	13-250-42a<br>13-250-42b	
</td></tr>
				
<tr><td>
	एवंवृत्तसमाचारा आसुरं भावमाश्रिताः।<br>अपकारपरा नित्यं सततं कलहप्रिया।।	</td><td>	13-250-43a<br>13-250-43b	
</td></tr>
				
<tr><td>
	परुषा रुक्षवचना निर्घृणा निरपत्रपाः।<br>निःस्नेहाः क्रोधनाश्चैव भर्तृपुत्रस्वबन्धुषु।।	</td><td>	13-250-44a<br>13-250-44b	
</td></tr>
				
				
<tr><td>
	घोरा मांसप्रिया नित्यं हसन्ति च रुदन्ति च।<br>पतीन्व्यभिचरन्त्येव दुर्मार्गेण यथा तथा।<br>बन्धुभिर्भर्त्सिता भूत्वा गृहकार्याणि कुर्वते।।	</td><td>	13-250-45a<br>13-250-45b<br>13-250-45c	
</td></tr>
				
<tr><td>
	अथवा भर्त्सिता देव निवृत्ताः स्वेषु कर्मसु।<br>तथैवात्मवधं घोरं व्यवस्येयुर्न संशयः।।	</td><td>	13-250-46a<br>13-250-46b	
</td></tr>
				
<tr><td>
	निर्दया निरनुक्रोशाः कुटुम्बार्थविलोपकाः।<br>धर्मर्थरहिता घोराः सततं कुर्वते क्रियाः।।	</td><td>	13-250-47a<br>13-250-47b	
</td></tr>
				
<tr><td>
	अनर्थे निपुणाः पापाः परप्राणेषु निर्दयाः।<br>एवंयुक्तसमाचाराः स्त्रियः पैशाचमाश्रिताः।।	</td><td>	13-250-48a<br>13-250-48b	
</td></tr>
				
				
<tr><td>
	अपरा मोहसंयुक्ता निर्लज्जा रोदनप्रियाः।<br>अशुद्धा मलदिग्धाङ्ग्य पानमांसरता भृशम्।<br>वदन्त्यनृतवाक्यानि हसन्ति विलपन्ति च।	</td><td>	13-250-49a<br>13-250-49b<br>13-250-49c	
</td></tr>
				
				
<tr><td>
	दुष्पसादा महाक्रोधाः स्वप्नशीला निरन्तरम्।<br>तामस्यो नष्टतत्वार्था मन्दशीला महोदराः।<br>भुञ्जते विविधं सिद्धं भोजनं तीव्रसम्भ्रमाः।।	</td><td>	13-250-50a<br>13-250-50b<br>13-250-50c	
</td></tr>
				
<tr><td>
	गुणरूपवयोयुक्तं पतिं कामिनमुत्तमम्।<br>हित्वाऽन्येनैव गच्छन्ति सर्वधा भृशतापिताः।।	</td><td>	13-250-51a<br>13-250-51b	
</td></tr>
				
<tr><td>
	निर्लज्जा धर्मसन्दिग्धाः प्रतिकूलाः समन्ततः।<br>एवंरूपसमाचाराः स्त्रियो राक्षसमाश्रिताः।।	</td><td>	13-250-52a<br>13-250-52b	
</td></tr>
				
<tr><td>
	एवंविधानां सर्वासां न परत्र महासुखम्।<br>नरकाद्विप्रमुक्तानां मानुष्यं दुर्लभं भवेत्।।	</td><td>	13-250-53a<br>13-250-53b	
</td></tr>
				
				
<tr><td>
	कष्टं तत्रापि भुञ्जन्ते स्वकृतं दुःखजं बहु।<br>दरिद्राः क्लेशभूयिष्ठा विरूपाः कुत्सिताः परैः।<br>विधवा दुर्भगा वाऽपि लभन्ते दुःखमीदृशम्।।	</td><td>	13-250-54a<br>13-250-54b<br>13-250-54c	
</td></tr>
				
<tr><td>
	शतवर्षसहस्राणि निरयं व्यभिचारिणी।<br>व्रजेत्पतिं च पापेन संयोज्य स्वकुलं तथा।।	</td><td>	13-250-55a<br>13-250-55b	
</td></tr>
				
<tr><td>
	एतद्विज्ञाय पतितं पुनश्चेद्धितमात्मनः।<br>कुर्याद्भर्तारमाश्रित्य तथा धर्मवमाप्नुयात्।।	</td><td>	13-250-56a<br>13-250-56b	
</td></tr>
				
<tr><td>
	अतिसंयान्ति ताँल्लोकान्पुण्यान्परमशोभनान्।<br>अवमत्य च याः पूर्वं पतिं दुष्टेन चेतसा।।	</td><td>	13-250-57a<br>13-250-57b	
</td></tr>
				
<tr><td>
	वर्तमानास्च सततं भर्तॄणां प्रतिकूलतः।<br>भर्त्रानुमरणं काले याः कुर्वन्ति तथाविधाः।।	</td><td>	13-250-58a<br>13-250-58b	
</td></tr>
				
<tr><td>
	कामात्क्रोधाद्भयाल्लोभादपहास्या भवन्ति ताः।<br>आदिप्रभृति कुस्त्रीणां तथाऽनुमरणं वृथा।।	</td><td>	13-250-59a<br>13-250-59b	
</td></tr>
				
<tr><td>
	आदिप्रभृति या साध्वी पत्युः प्रियपरायणा।<br>ऊर्ध्वं गच्छति सा पूता भर्त्राऽनुमरणं गता।।	</td><td>	13-250-60a<br>13-250-60b	
</td></tr>
				
<tr><td>
	एवं मृताया वै लोकानहं पश्यामि चक्षुषा।<br>स्पृहणीयान्सुरगणैर्यान्गच्छन्ति पतिव्रताः।।	</td><td>	13-250-61a<br>13-250-61b	
</td></tr>
				
				
<tr><td>
	अथवा भर्तरि मृते वैधव्यं धर्ममाश्रिताः।<br>तूष्णीं भौमं जले नित्यमञ्जलिस्नानमुत्तमम्।<br>व्रतं च पतिमुद्दिश्य कुर्यश्चैव विधिं ततः।।	</td><td>	13-250-62a<br>13-250-62b<br>13-250-62c	
</td></tr>
				
<tr><td>
	एवं गच्छति सा नारी पतिलोकमनुत्तमम्।<br>रमणीयमनिर्देश्यं दुष्प्रापं देवमानुषैः।।	</td><td>	13-250-63a<br>13-250-63b	
</td></tr>
				
<tr><td>
	प्राप्नुयात्तादृशं लोकं केवलं या पतिव्रता।<br>इति ते कथितं देव स्त्रीणां धर्मिमनुत्तमम्।।	</td><td>	13-250-64a<br>13-250-64b	
</td></tr>
				
<tr><td>
	भवतः प्रियकामिन्या यन्मयोक्तं तवाग्रतः।<br>चापल्यान्मम देवेश तद्भवान्क्षन्तुमर्हति।।	</td><td>	13-250-65a<br>13-250-65b	
</td></tr>
<tr><td>
	<b>नारद उवाच।</b>	</td><td>	13-250-66x	
</td></tr>
				
<tr><td>
	एवं वदन्तीं रुद्राणीं लज्जाभावसमन्विताम्।<br>प्रशशंस च देवेशो वाचा सञ्जनयन्प्रियम्।।	</td><td>	13-250-66a<br>13-250-66b	
</td></tr>
				
<tr><td>
	ऋषयो देवगन्धर्वाः प्रमदाश्च सहस्रशः।<br>प्रणम्य शिरसा देवीं स्तुतिभिश्चाभितुष्टुवुः।।	</td><td>	13-250-67a<br>13-250-67b	
</td></tr>
				
<tr><td>
	पूजयामासुरपरे देवदेव मुदा युताः।<br>संवादं चिन्तयन्त्यन्ते श्रद्दधानाः सुचेतसः।।	</td><td>	13-250-68a<br>13-250-68b	
</td></tr>
				
				
<tr><td>
	ततस्तु देवदेवेशो देवीं वचनमब्रवीत्।<br>शृणु कल्याणि मद्वाक्यं संवादोऽयं मया तव।<br>पुण्यं पवित्रं ख्यातं च भविता नात्र संशयः।।	</td><td>	13-250-69a<br>13-250-69b<br>13-250-69c	
</td></tr>
				
<tr><td>
	य इमं श्रावयेद्विद्वान्संवादं चावयोः प्रिये।<br>शुचिर्भूत्वा नरान्युक्तान्स तैः स्वर्गं व्रजेत्सुखम्।।	</td><td>	13-250-70a<br>13-250-70b	
</td></tr>
				
<tr><td>
	यस्त्वेनं शृणुयान्नित्यं संवादं चावयोः शुभम्।<br>कीर्तिमायुष्यमारोग्यं लभते स गतिं पराम्।। 	</td><td>	13-250-71a<br>13-250-71b	
</td></tr>
<tr><td>
	।। इति श्रीमन्महाभारते अनुशासनपर्वणि<br> दानधर्मपर्वणि पञ्चाशदधिकद्विशततमोऽध्यायः।। 250 ।।	</td><td>		
</td></tr></tbody>