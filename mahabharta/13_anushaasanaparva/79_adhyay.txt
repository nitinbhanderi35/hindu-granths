				
<tbody><tr><td>
	<b>युधिष्ठिर उवाच।</b>	</td><td>	13-79-1x	
</td></tr>
				
<tr><td>
	यन्मूलं सर्वधर्माणां प्रजनस्य गृहस्य च।<br>पितृदेवातिथीनां च तन्मे ब्रूहि पितामह।।	</td><td>	13-79-1a<br>13-79-1b	
</td></tr>
				
<tr><td>
	अयं हि सर्वधर्माणां धर्मश्चिन्त्यतमो मतः।<br>कीदृशाय प्रदेया स्यात्कन्येति वसुधाधिप।।	</td><td>	13-79-2a<br>13-79-2b	
</td></tr>
<tr><td>
	<b>भीष्म उवाच।</b>	</td><td>	13-79-3x	
</td></tr>
				
				
<tr><td>
	शीलवृत्ते समाज्ञाय विद्यां योनिं च कर्म च।<br>अद्भिरेव प्रदातव्या कन्या गुणवते भवेत्।<br>ब्राह्मणानां सतामेष नित्यं धर्मो युधिष्ठिर।।	</td><td>	13-79-3a<br>13-79-3b<br>13-79-3c	
</td></tr>
				
<tr><td>
	आवाह्यमावहेदेवं यो दद्यादनुकूलतः।<br>शिष्टानां क्षत्रियाणां च धर्म एष सनातनः।।	</td><td>	13-79-4a<br>13-79-4d	
</td></tr>
				
				
<tr><td>
	आत्माभिप्रेतमुत्सृज्य कन्याभिप्रेत एष यः।<br>अभिप्रेता च या यस्य तस्मै देया युधिष्ठिर।<br>गान्धर्वमिति तं धर्मं प्राहुर्वेदविदो जनाः।।	</td><td>	13-79-5a<br>13-79-5b<br>13-79-5c	
</td></tr>
				
<tr><td>
	धनेन बहुधा क्रीत्वा सम्प्रलोभ्य च बान्धवान्।<br>असुराणां नृपैतं वै धर्ममाहुर्मनीषिणः।।	</td><td>	13-79-6a<br>13-79-6b	
</td></tr>
				
<tr><td>
	हत्वा छित्त्वा च शीर्षाणि रुदतां रुदतीं गृहात्।<br>प्रसह्य हरणं तात राक्षसो विधिरुच्यते।।	</td><td>	13-79-7a<br>13-79-7b	
</td></tr>
				
<tr><td>
	`सुसां मत्तां प्रमत्तां वा रहो रात्रौ च गच्छति।<br>स पापिष्ठो विवाहानां पैशाचः कथितोऽधमः।।	</td><td>	13-79-8a<br>13-79-8b	
</td></tr>
				
<tr><td>
	पञ्चानां तु त्रयो धर्म्या द्वावधर्म्यौ युधिष्ठिर।<br>पैशाचश्चासुरश्चैव न कर्तव्यौ कथञ्चन।।	</td><td>	13-79-9a<br>13-79-9b	
</td></tr>
				
<tr><td>
	ब्राह्मः क्षात्रोऽथ गान्धर्व एते धर्म्या नरर्षभ।<br>पृथग्वा यदि वा मिश्राः कर्तव्या नात्र संशयः।।	</td><td>	13-79-10a<br>13-79-10b	
</td></tr>
				
<tr><td>
	तिस्त्रो भार्या ब्राह्मणस्य द्वे भार्ये क्षत्रियस्य तु।<br>वैश्यः स्वजात्यां विन्देत तास्वपत्यं हिताय हि।।	</td><td>	13-79-11a<br>13-79-11b	
</td></tr>
				
<tr><td>
	द्विजस्य ब्राह्म्णी श्रेष्ठा क्षत्रिया क्षत्रियस्य तु।<br>रत्यर्थमपि शूद्रा स्यान्नेत्याहुरपरे जनाः।।	</td><td>	13-79-12a<br>13-79-12b	
</td></tr>
				
<tr><td>
	अपत्यजन्म शूद्रायां न प्रशंसन्ति साधवः।<br>शूद्रायां जनयविन्प्रः प्रायश्चित्ती विधीयते।।	</td><td>	13-79-13a<br>13-79-13b	
</td></tr>
				
<tr><td>
	`नातिबालां वहन्त्यन्ते अनित्यत्वात्प्रजार्थिनः।<br>वहन्ति कर्मिणस्तस्यामन्तः शुद्धिव्यपेक्षया।।	</td><td>	13-79-14a<br>13-79-14b	
</td></tr>
				
<tr><td>
	अपरान्वयसम्भूतां संस्वप्नादिविवर्जिताम्।<br>कामो यस्यां निषिद्धश्च केचिदिच्छन्ति चापदि।।	</td><td>	13-79-15a<br>13-79-15b	
</td></tr>
				
<tr><td>
	त्रिंशद्वर्षो दशवर्षां भार्यां विन्देत नग्निकाम्।<br>एकविंशतिवर्षो वा सप्तवर्षामवाप्नुयात्।।	</td><td>	13-79-16a<br>13-79-16b	
</td></tr>
				
<tr><td>
	यस्यास्तु न भवेद्भाता पिता वा भरतर्षभ।<br>नोपयच्छेत तां जातु पुत्रिकाधर्मिणी हि सा।।	</td><td>	13-79-17a<br>13-79-17b	
</td></tr>
				
<tr><td>
	त्रीणि वर्षाण्युदीक्षेत कन्या ऋतुमती सती।<br>चतुर्थेऽत्वथ सम्प्राप्ते स्वयं भर्तारमर्जयेत्।।	</td><td>	13-79-18a<br>13-79-18b	
</td></tr>
				
<tr><td>
	प्रजा न हीयते तस्या रतिश्च भरतर्षभ।<br>अतोऽन्यथा वर्तमाना भवेद्वाच्या प्रजापतेः।।	</td><td>	13-79-19a<br>13-79-19b	
</td></tr>
				
<tr><td>
	असपिण्डा च या मातुरसगोत्रा च या पितुः।<br>इत्येतामुपयच्छेत तं धर्मं मनुरब्रवीत्।।	</td><td>	13-79-20a<br>13-79-20b	
</td></tr>
<tr><td>
	<b>युधिष्ठिर उवाच।</b>	</td><td>	13-79-21x	
</td></tr>
				
<tr><td>
	शुल्कमन्येन दत्तं स्याद्ददानीत्याह चापरः।<br>बलादन्यः प्रभाषेत धनमन्यः प्रदर्शयेत्।।	</td><td>	13-79-21a<br>13-79-21b	
</td></tr>
				
<tr><td>
	पाणिग्रहीत्ता चान्यः स्यात्कस्य भार्या पितामह।<br>तत्त्वं जिज्ञासमानानां चक्षुर्भवतु नो भवान्।।	</td><td>	13-79-22a<br>13-79-22b	
</td></tr>
<tr><td>
	<b>भीष्म उवाच।</b>	</td><td>	13-79-23x	
</td></tr>
				
<tr><td>
	यत्किञ्चित्कर्म मानुष्यं संस्थानाय प्रदृश्यते।<br>मन्त्रवन्मन्त्रितं तस्य मृषावादस्तु पातकः।।	</td><td>	13-79-23a<br>13-79-23b	
</td></tr>
				
<tr><td>
	भार्यापत्यृत्विगाचार्याः शिष्योपाध्याय एव च।<br>मृषोक्ते दण्डमर्हन्ति नेत्याहुरपरे जनाः।।	</td><td>	13-79-24a<br>13-79-24b	
</td></tr>
				
<tr><td>
	नह्यकामेन संवादं मनुरेवं प्रशंसति।<br>अयशस्यमधर्म्यं च यन्मृषा धर्मगोपनम्।।	</td><td>	13-79-25a<br>13-79-25b	
</td></tr>
				
<tr><td>
	नैकान्तो दोष एकस्मिंस्तदा केनोपपद्यते।<br>धर्मतो यां प्रयच्छन्ति यां च क्रीणन्ति भारत।।	</td><td>	13-79-26a<br>13-79-26b	
</td></tr>
				
<tr><td>
	बन्धुभिः समनुज्ञाते मन्त्रहोमौ प्रयोजयेत्।<br>तथा सिध्यन्ति ते मन्त्रा नादत्तायाः कथञ्चन।।	</td><td>	13-79-27a<br>13-79-27b	
</td></tr>
				
<tr><td>
	यस्त्वत्र मन्इत्रसमयो भार्यापत्योर्मिथः कृतः।<br>तमेवाहुर्गरीयांसं यश्चासौ ज्ञातिभिः कृतः।।	</td><td>	13-79-28a<br>13-79-28b	
</td></tr>
				
<tr><td>
	देवदत्तां पतिर्भार्यां वेत्ति धर्मस्य शासनात्।<br>स दैवीं मानुषीं वाचमनृतां पर्युदस्यति।।	</td><td>	13-79-29a<br>13-79-29b	
</td></tr>
<tr><td>
	<b>युधिष्ठिर उवाच।</b>	</td><td>	13-79-30x	
</td></tr>
				
<tr><td>
	कन्यायां प्राप्तसुल्कायां ज्यायांश्चेदाव्रजेद्वरः।<br>धर्मकामार्थसम्पन्नो वाच्यमत्रानृतं न वा।।	</td><td>	13-79-30a<br>13-79-30b	
</td></tr>
				
<tr><td>
	तस्मिन्नुभयतो दोषे कुर्वञ्श्रेयः समाचरेत्।<br>अयं नः सर्वधर्माणां धर्मश्चिन्त्यतमो मतः।।	</td><td>	13-79-31a<br>13-79-31b	
</td></tr>
				
<tr><td>
	तत्त्वं जिज्ञासमानानां चक्षुर्भवतु नो भवान्।<br>तदेतत्सर्वमाचक्ष्व न हि तृप्यामि कथ्यताम्।।	</td><td>	13-79-32a<br>13-79-32b	
</td></tr>
<tr><td>
	<b>भीष्म उवाच।</b>	</td><td>	13-79-33x	
</td></tr>
				
				
<tr><td>
	नैव निष्ठाकरं शुल्कं ज्ञात्वाऽऽसीत्तेन नानृतम्।<br>न हि शुल्कपराः सन्तः कन्यां ददति कर्हिचित्।<br>अन्यैर्गुणैरुपेतं तु शुल्कं याचन्ति बान्धवाः।।	</td><td>	13-79-33a<br>13-79-33b<br>13-79-33c	
</td></tr>
				
				
<tr><td>
	अलङ्कृत्वा वहस्वेति यो दद्यादनुकूलतः।<br>यच्च तां च ददत्येवं न शुल्कं विक्रयो न सः।<br>प्रतिगृह्य भवेद्देमेव धर्मः सनातनः।।	</td><td>	13-79-34a<br>13-79-34b<br>13-79-34c	
</td></tr>
				
<tr><td>
	दास्यामि भवते कन्यामिति पूर्वं नभाषितम्।<br>ये चाहुर्ये च नाहुर्ये ये चावश्यं वदन्त्युत।।	</td><td>	13-79-35a<br>13-79-35b	
</td></tr>
				
<tr><td>
	तस्मादाग्रहणात्पाणेर्याचयन्ति परस्परम्।<br>कन्यावरः पुरा दत्तो मरुद्भिरिति नः श्रुतम्।।	</td><td>	13-79-36a<br>13-79-36b	
</td></tr>
				
<tr><td>
	नानिष्टाय प्रदातव्या कन्या इत्यृषिचोदितम्।<br>तन्मूलं काममूलस्य प्रजनस्येति मे मतिः।।	</td><td>	13-79-37a<br>13-79-37b	
</td></tr>
				
<tr><td>
	समीक्ष्य च बहून्दोषान्संवासाद्विद्धि पाणयोः।<br>यथा निष्ठाकरं शुल्कं न जात्वासीत्तथा शृणु।।	</td><td>	13-79-38a<br>13-79-38b	
</td></tr>
				
<tr><td>
	अहं विचित्रवीर्यस्य द्वे कन्ये समुदावहम्।<br>जित्वाऽङ्गमागधान्सर्वान्काशीनथ च कोसलान्।।	</td><td>	13-79-39a<br>13-79-39b	
</td></tr>
				
				
<tr><td>
	गृहीतपाणिरेकाऽऽसीत्प्राप्तशुल्काऽपराऽभवत्।<br>कन्याऽगृहीता तत्रैव विसर्ज्या इति मे पिता।<br>अब्रवीदितरां कन्यामावहेति स कौरवः।।	</td><td>	13-79-40a<br>13-79-40b<br>13-79-40c	
</td></tr>
				
<tr><td>
	अप्यन्याननुपप्रच्छ शङ्कमानः पितुर्वचः।<br>अतीव ह्यस्य धर्मेच्छा पितुर्मेऽभ्यधिकाऽभवत्।।	</td><td>	13-79-41a<br>13-79-41b	
</td></tr>
				
<tr><td>
	ततोहमब्रवं राजन्नाचारेप्सुरिदं वचः।<br>आचारं तत्त्वतो वेत्तुमिच्छामि च पुनःपुनः।।	</td><td>	13-79-42a<br>13-79-42b	
</td></tr>
				
<tr><td>
	ततो मयैवमुक्ते तु वाक्ये धर्मभृतावरः।।<br>पिता मम महाराज बीह्लीको वाक्यमब्रवीत्।।	</td><td>	13-79-43a<br>13-79-43b	
</td></tr>
				
<tr><td>
	यदि व शुल्कतो निष्ठा न पाणिग्रहणात्तथा।<br>लाजान्तरमुपासीत प्राप्तशुल्क इति स्मृतिः।।	</td><td>	13-79-44a<br>13-79-44b	
</td></tr>
				
<tr><td>
	न हि धर्मविदः प्राहुः प्रमाणं वाक्यतः स्मृतम्।<br>येषां वै शुल्कतो निष्ठा न पाणिग्रहणात्तथा।।	</td><td>	13-79-45a<br>13-79-45b	
</td></tr>
				
<tr><td>
	प्रसिद्धं भाषितं दाने नैषां प्रत्यायकं पुनः।<br>ये मन्यन्ते क्रयं शुल्कं न ते धर्मविदो नराः।।	</td><td>	13-79-46a<br>13-79-46b	
</td></tr>
				
<tr><td>
	न चैतेभ्यः प्रदातव्या न वोढव्या तथाविधा।<br>न ह्येव भार्या क्रेतव्या न विक्रय्यां कथञ्चन।।	</td><td>	13-79-47a<br>13-79-47b	
</td></tr>
				
<tr><td>
	ये च क्रीणन्ति दासीवद्विक्रीणन्ति तथैव च।<br>भवेत्तेषां तथा निष्ठा लुब्धानां पापचेतसाम्।।	</td><td>	13-79-48a<br>13-79-48b	
</td></tr>
				
<tr><td>
	अस्मिन्नर्थे सत्यवन्तं पर्यपृच्छन्त वै जनाः।<br>कन्यायाः प्राप्तशुल्कायाः शुल्कदः प्रशमं गतः।।	</td><td>	13-79-49a<br>13-79-49b	
</td></tr>
				
<tr><td>
	पाणिग्रहीता वाऽन्यः स्यादत्र नो धर्मसंशयः।<br>तन्नश्छिन्धि महाप्राज्ञ त्वं हि वै प्राज्ञसम्मतः।।	</td><td>	13-79-50a<br>13-79-50b	
</td></tr>
				
<tr><td>
	तत्त्वं जिज्ञासमानानां चक्षुर्भवतु नो भवान्।<br>तानेवं ब्रुवतः सर्वान्सत्यवान्वाक्यमब्रवीत्।।	</td><td>	13-79-51a<br>13-79-51b	
</td></tr>
				
<tr><td>
	यत्रेष्टं तत्र देया स्यान्नात्र कार्या विचारणा।<br>कुर्वते जीवतोप्येवं मृते नैवास्ति संशयः।।	</td><td>	13-79-52a<br>13-79-52b	
</td></tr>
				
<tr><td>
	देवरं प्रविशेत्कन्या तप्येद्वाऽपि तपः पुनः।<br>तमेवानुगता भूत्वा पाणिग्राहस्य नाम सा।।	</td><td>	13-79-53a<br>13-79-53b	
</td></tr>
				
<tr><td>
	लिखन्त्येव तु केषांचिदपरेषां शनैरपि।<br>इति ये संवदन्त्यत्र त एतं निश्चयं विदुः।।	</td><td>	13-79-54a<br>13-79-54b	
</td></tr>
				
<tr><td>
	तत्पाणिग्रहणात्पूर्वमन्तरं यत्र वर्तते।<br>सर्वमङ्गलमन्त्रं वै मृषावादस्तु पातकः।।	</td><td>	13-79-55a<br>13-79-55b	
</td></tr>
				
<tr><td>
	पाणिग्रहणमन्त्राणां निष्ठा स्यात्सप्तमे पदे।<br>पाणिग्रहस्य भार्या स्याद्यस्य चाद्भिः प्रदीयते।।	</td><td>	13-79-56a<br>13-79-56b	
</td></tr>
				
				
<tr><td>
	इति देयं वदन्त्यत्र त एतं निश्चयं विदुः।<br>अनुकूलामनुवशां भ्रात्रा दत्तामुपाग्निकाम्।<br>परिक्रम्य यथान्यायं भार्यां विन्देद्द्विजोत्तमः।।	</td><td>	13-79-57a<br>13-79-57b<br>13-79-57c	
</td></tr>
<tr><td>
	।। इति श्रीमन्महाभारते अनुशासनपर्वणि <br>दानधर्मपर्वणि एकोनाशीतितमोऽध्यायः।।	</td><td>		
</td></tr></tbody>