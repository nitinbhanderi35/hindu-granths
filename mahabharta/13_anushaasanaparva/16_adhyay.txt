				
<tbody><tr><td>
	<b>`भीष्म उवाच।</b>	</td><td>	13-16-1x	
</td></tr>
				
<tr><td>
	द्वारकायां यथा प्राह पुराऽयं मुनिसत्तमः।<br>वेदविप्रमयत्वं तु वासुदेवस्य तच्छृणु।।	</td><td>	13-16-1a<br>13-16-1b	
</td></tr>
				
				
				
<tr><td>
	यूपं विष्णुं वासुदेवं विजान-<br>न्सर्वान्विप्रान्बोधते तत्वदर्शि।<br>विष्णुं क्रान्तं वासुदेवं विजान-<br>न्विप्रो विप्रत्वं गच्छते तत्वदर्शी।।	</td><td>	13-16-2a<br>13-16-2b<br>13-16-2c<br>13-16-2d	
</td></tr>
				
				
				
<tr><td>
	विष्णुर्यज्ञस्त्विज्यते चापि विष्णुः<br>कृष्णो विष्णुर्यश्च कृत्स्नः प्रभुश्च।<br>कृष्णो वेदाङ्गं वेदवादाश्च कृष्ण<br>एवं जानन्ब्राह्मणो ब्रह्म एति।।	</td><td>	13-16-3a<br>13-16-3b<br>13-16-3c<br>13-16-3d	
</td></tr>
				
				
				
<tr><td>
	स्थानं सर्वं वैष्णवं यज्ञमार्गे<br>चातुर्होत्रं वैष्णवं तत्र कृष्णः।<br>सर्वैर्भावैरिज्यते सर्वकामैः<br>पुण्याँल्लोकान्ब्राह्मणाः प्राप्नुवन्ति।।	</td><td>	13-16-4a<br>13-16-4b<br>13-16-4c<br>13-16-4d	
</td></tr>
				
				
				
<tr><td>
	सोमं सद्भावाद्ये च जातं पिबन्ति<br>दीप्तिं कर्म ये विदानाश्चरन्ति।<br>एकान्तमिष्टं चिन्तयन्तो दिविस्था-<br>स्ते वै स्थानं प्राप्नुवन्ति व्रतज्ञाः।।	</td><td>	13-16-5a<br>13-16-5b<br>13-16-5c<br>13-16-5d	
</td></tr>
				
				
				
<tr><td>
	ओमित्येतद्ध्यायमानो न गच्छे-<br>द्दुर्गं पन्थानं पापकर्मापि विप्रः।<br>सर्वं कृष्णं वासुदेवं हि विग्राः<br>कृत्वा ध्यानं दुर्गतिं न प्रयान्ति।।	</td><td>	13-16-6a<br>13-16-6b<br>13-16-6c<br>13-16-6d	
</td></tr>
				
				
				
<tr><td>
	आज्यं यज्ञः स्रुक्स्रुवौ यज्ञदाता<br>इच्छा पत्नी पत्निशाला हवींषि।<br>इध्याः पुरोडाशं सर्वदा होतृकर्ता<br>कृत्स्नं विष्णुं संविजानंस्तमेति।।	</td><td>	13-16-7a<br>13-16-7b<br>13-16-7c<br>13-16-7d	
</td></tr>
				
				
				
<tr><td>
	योगेयोगे कर्मणां चाभिहारे<br>युक्ते वैताने कर्मणि ब्राह्मणस्य।<br>पुष्ट्यर्थेषु प्राप्नुयात्कर्मसिद्धिं<br>शान्त्यर्थेषु प्राप्नुयात्सर्वशान्तिम्ट'।।	</td><td>	13-16-8a<br>13-16-8b<br>13-16-8c<br>13-16-8d	
</td></tr>
<tr><td>
	।। इति श्रीमन्महाभारते अनुशासनपर्वणि<br> दानधर्मपर्वणि षोडशोऽध्यायः।। 16 ।।	</td><td>		
</td></tr></tbody>