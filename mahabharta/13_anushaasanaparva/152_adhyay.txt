				
<tbody><tr><td>
	<b>`पराशर उवाच।</b>	</td><td>	13-152-1x	
</td></tr>
				
<tr><td>
	एवं स भिक्षुर्निर्वाणं प्राप्नुयाद्दग्धकिल्बिषः।<br>इहस्थो देहमुत्सृज्य नीडं शकुनिवद्यथा।।	</td><td>	13-152-1a<br>13-152-1b	
</td></tr>
				
<tr><td>
	सत्पथालम्बनादेव शूद्रः प्राप्नोति सद्गतिम्।<br>ब्रह्मणः स्थानमचलं स्थानात्स्थानमवाप्नुयात्।।	</td><td>	13-152-2a<br>13-152-2b	
</td></tr>
				
<tr><td>
	यथा खनन्खनित्रेण जाङ्गले वारि विन्दति।<br>अनिर्वेदात्ततः स्थानमीप्सितं प्रतिपद्यते।।	</td><td>	13-152-3a<br>13-152-3b	
</td></tr>
				
				
<tr><td>
	सैषा गतिरनाद्यन्ता सर्वैरप्युपधारिता।<br>तस्माच्छूद्रैरनिर्वेदाच्छ्रद्दधानैस्तु नित्यदा।<br>वर्तितव्यं यथाशक्त्या यथा प्रोक्तं मनीषिभिः।	</td><td>	13-152-4a<br>13-152-4b<br>13-152-4c	
</td></tr>
				
<tr><td>
	यत्करोति तदश्नाति शुभं वा यदि वाऽशुभम्।<br>नाकृतं भुज्यते कर्म न कृतं नश्यते फलम्।।	</td><td>	13-152-5a<br>13-152-5b	
</td></tr>
				
				
<tr><td>
	तथा शुभसमाचारः शुभमेवाप्नुते फलम्।<br>तथाऽशुभसमाचारो ह्यशुभं समवाप्नुते।<br>शुभान्येव समादद्याद्य इच्छेद्भूतिमात्मनः।।	</td><td>	13-152-6a<br>13-152-6b<br>13-152-6c	
</td></tr>
				
<tr><td>
	भूतिश्च नान्यतः शक्त्या शूद्राणामिति निश्चयः।<br>क्रते यतीनां शुश्रूषामिति सन्तो व्यवस्थिताः।।	</td><td>	13-152-7a<br>13-152-7b	
</td></tr>
				
<tr><td>
	तस्मादागमसम्पन्नो भवेत्सुनियतेन्द्रियः।<br>शक्यते ह्यागमादेव गतिं प्राप्तुमनामयाम्।।	</td><td>	13-152-8a<br>13-152-8b	
</td></tr>
				
<tr><td>
	वरा चैषा गतिर्दृष्टा यामन्वेपन्ति साधवः।<br>यत्रामृतत्वं लभते त्यक्त्वा दुःखमनन्तरम्।।	</td><td>	13-152-9a<br>13-152-9b	
</td></tr>
				
				
<tr><td>
	इमं हि धर्मिमास्थाय येऽपि स्युः पापयोनयः।<br>स्त्रियो वैश्याश्च शूद्राश्च प्राप्नुयुः परमां गतिम्।<br>किं पुनर्ब्राह्मणो विद्वान्क्षत्रियो वा बहुश्रुतः।।	</td><td>	13-152-10a<br>13-152-10b<br>13-152-10c	
</td></tr>
				
<tr><td>
	न चाप्यक्षीणपापस्य ज्ञानं भवति देहिनः।<br>ज्ञानोपलब्धिर्भवति कृतकृत्यो यदा भवेत्।।	</td><td>	13-152-11a<br>13-152-11b	
</td></tr>
				
<tr><td>
	उपलभ्य तु विज्ञानं ज्ञानं वाऽप्यनसूयकः।<br>तथैव वर्तेद्गुरुषु भूयांसं वा समाहितः।।	</td><td>	13-152-12a<br>13-152-12b	
</td></tr>
				
<tr><td>
	अथावमन्येत गुरुं तथा तेषु प्रवर्तते।<br>व्यर्थमस्य श्रुतं भवति ज्ञानमज्ञानतां व्रजेत्।।	</td><td>	13-152-13a<br>13-152-13b	
</td></tr>
				
<tr><td>
	गतिं चाप्यशुभां गच्छेन्निरयाय न संशयः।<br>प्रक्षीयते तस्य पुण्यं ज्ञानमस्य विरुध्यते।।	</td><td>	13-152-14a<br>13-152-14b	
</td></tr>
				
<tr><td>
	अदृष्टपूर्वकल्याणो यथा दृष्ट्वा विधिं नरः।<br>उत्सेकान्मोहमापद्य तत्वज्ञानमवाप्तवान्।।	</td><td>	13-152-15a<br>13-152-15b	
</td></tr>
				
<tr><td>
	एवमेवि हि नोत्सेकः कर्तव्यो ज्ञानसम्भवः।<br>फलं ज्ञानस्य हि शमः प्रशामाय यतेत्सदा।।	</td><td>	13-152-16a<br>13-152-16b	
</td></tr>
				
<tr><td>
	उपशान्तेन दान्तेन क्षमायुक्तेन सर्वदा।<br>शुश्रूषा प्रतिपत्तव्या नित्यमेवानसूयता।।	</td><td>	13-152-17a<br>13-152-17b	
</td></tr>
				
<tr><td>
	धृत्या शिश्नोदरं रक्षेत्पाणिपादं च चक्षुषा।<br>इन्द्रियार्थांश्च मनसा मनो बुद्धौ समादधेत्।।	</td><td>	13-152-18a<br>13-152-18b	
</td></tr>
				
<tr><td>
	धृत्याऽऽसीत ततो गत्वा शुद्धदेशं सुसंवृतम्।<br>लब्धासनं यथा दृष्टं विधिपूर्वं समाचरेत्।।	</td><td>	13-152-19a<br>13-152-19b	
</td></tr>
				
<tr><td>
	ज्ञानयुक्तस्तथा देवं हृदिस्थमुपलक्षयेत्।<br>आदीप्यमानं वपुषा विधूममनलं यथा।।	</td><td>	13-152-20a<br>13-152-20b	
</td></tr>
				
<tr><td>
	रश्मिमन्तमिवादित्यं वैद्युताग्निमिवाम्बरे।<br>संस्थितं हृदये पश्येदीशं शाश्वतमव्ययम्।।	</td><td>	13-152-21a<br>13-152-21b	
</td></tr>
				
<tr><td>
	न चायुक्तेन शक्येत द्रष्टुं देहे महेश्वरः।<br>युक्तस्तु पश्यते बुद्ध्या सन्निवेश्य मनो हृदि।।	</td><td>	13-152-22a<br>13-152-22b	
</td></tr>
				
<tr><td>
	अथ त्वेवं न शक्नोति कर्तुं हृदयधारणम्।<br>यथासांख्यमुपासीत यथावद्योगमास्थितः।।	</td><td>	13-152-23a<br>13-152-23b	
</td></tr>
				
<tr><td>
	पञ्च बुद्धीन्द्रियाणीह पञ्च कर्मेन्द्रियाणि वै।<br>पञ्च भूतविशेषाश्च मनश्चैव तु षोडश।।	</td><td>	13-152-24a<br>13-152-24b	
</td></tr>
				
				
<tr><td>
	तन्मात्राण्यपबि पञ्चैव मनोऽहङ्कार एव च।<br>अष्टमं चाप्यथाव्यक्तमेताः प्रकृतिसंज्ञिताः।<br>एताः प्रकृतयश्चाष्टौ विकाराश्चापि षोडश।।	</td><td>	13-152-25a<br>13-152-25b<br>13-152-25c	
</td></tr>
				
<tr><td>
	एवमेतदिहस्थेन विज्ञेयं तत्वबुद्धिना।<br>एवं वर्ष्म समुत्तीर्य तीर्णो भवति नान्यथा।।	</td><td>	13-152-26a<br>13-152-26b	
</td></tr>
<tr><td>
	परिसंख्यानमेवैतन्मन्तव्यं ज्ञानबुद्धिना।।	</td><td>	13-152-27a	
</td></tr>
				
				
<tr><td>
	अहन्यहनि शान्तात्मा पावनाय हिताय च।<br>एवमेव प्रसंख्याय तत्वबुद्धिर्विमुच्यते।<br>निष्पलं केवलं भवति शुद्धतत्वार्थतत्ववित्।।	</td><td>	13-152-28a<br>13-152-28b<br>13-152-28c	
</td></tr>
				
<tr><td>
	भिक्षुकाश्रममास्थाय शुश्रूषानिरतो बुधः।<br>शूद्रो निर्मुच्यते सत्वसंसर्गादेव नान्यथा।।	</td><td>	13-152-29a<br>13-152-29b	
</td></tr>
				
				
				
<tr><td>
	सत्संनिक्रषे परिवर्तितव्यं<br>विद्याधिकाश्चापि निषेवितव्याः।<br>सवर्णतां गच्छति सन्निकर्षा-<br>न्नीलः खगो मेरुमिवाश्रयन्वै।।	</td><td>	13-152-30a<br>13-152-30b<br>13-152-30c<br>13-152-30d	
</td></tr>
<tr><td>
	<b>भीष्म उवाच।</b>	</td><td>	13-152-31x	
</td></tr>
				
				
				
<tr><td>
	इत्येवमाख्याय महामुनिस्तदा<br>चतुर्षु वर्णेषु विधानमर्थवित्।<br>शुश्रूषया वृत्तगतिं समाधिना<br>समाधियुक्तः प्रययौ स्वमाश्रमम्।।'	</td><td>	13-152-31a<br>13-152-31b<br>13-152-31c<br>13-152-31d	
</td></tr>
<tr><td>
	।। इति श्रीमन्महाभारते अनुशासनपर्वणि<br> दानधर्मपर्वणि द्विपञ्चाशदधिकशततमोऽध्यायः।। 152 ।।	</td><td>		
</td></tr></tbody>