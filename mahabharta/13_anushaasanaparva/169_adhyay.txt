				
<tbody><tr><td>
	<b>`सनत्कुमार उवाच।</b>	</td><td>	13-169-1x	
</td></tr>
				
<tr><td>
	अरिष्टानि प्रवक्ष्यामि तत्वेन शृणु तद्भवान्।<br>मध्य उत्तरतस्तात दक्षिणामुखनिष्ठितम्।।	</td><td>	13-169-1a<br>13-169-1b	
</td></tr>
				
				
<tr><td>
	विद्युत्संस्थानपुरुषं यदि पश्येत मानवः।<br>वर्षत्रयेण जानीयाद्देहन्यासमुपस्थितम्।<br>एतत्फलमंरिष्टस्य शङ्कराहुर्मनीषिणः।	</td><td>	13-169-2a<br>13-169-2b<br>13-169-2c	
</td></tr>
				
<tr><td>
	शुद्धमण्डमादित्यमरश्मिमथ पश्यतः।<br>वर्षार्धकेन जानीयाद्देहन्यासमुपस्थितम्।।	</td><td>	13-169-3a<br>13-169-3b	
</td></tr>
				
<tr><td>
	छिद्रां चन्द्रमसश्छायां पादावप्यनपश्यतः।<br>संवत्सरेण जानीयाद्देहन्यासमुपस्थितम्।।	</td><td>	13-169-4a<br>13-169-4b	
</td></tr>
				
<tr><td>
	कनीनिकायामशिरःपुरुषं यदि पश्यति।<br>जानीयात्षट्सु मासेषु देहन्यासमुपस्थितम्।।	</td><td>	13-169-5a<br>13-169-5b	
</td></tr>
				
<tr><td>
	कर्णौ पिधाय हस्ताभ्यां शब्दं न शृणुयाद्यदि।<br>विजानीयात्तु मासेन देहन्यासमुपस्थितम्।।	</td><td>	13-169-6a<br>13-169-6b	
</td></tr>
				
<tr><td>
	आमगन्धमुपाघ्राति सुरभिं प्राप्य भास्वरम्।<br>देवतायतनस्थोपि सप्तरात्रेण मृत्युभाक्।।	</td><td>	13-169-7a<br>13-169-7b	
</td></tr>
				
				
<tr><td>
	सर्वाङ्गधारणावस्थां धारयेत समाहितः।<br>यथा स मृत्युं जयति नान्यथेह महेश्वर।<br>यदि जीवितुमिच्छेत चिरकालं महामुने।।	</td><td>	13-169-8a<br>13-169-8b<br>13-169-8c	
</td></tr>
				
<tr><td>
	अथ नेच्छेच्चिरं कालं त्यजेदात्मानमात्मना।<br>केवलं चिन्तयानस्तु निष्कलं स निरामयम्।।	</td><td>	13-169-9a<br>13-169-9b	
</td></tr>
				
<tr><td>
	अथ तं निर्विकारं तु प्रकृते परमं शुचिः।<br>पुरुषं देहसाधर्म्यं देहन्यासमुपाश्नुयात्।।	</td><td>	13-169-10a<br>13-169-10b	
</td></tr>
				
<tr><td>
	जाग्रतो हि मयोक्तानि तवारिष्टानि तत्वतः।<br>धारणाच्चैव सर्वाङ्गे मृत्यु जीयात्सुरर्षभ।।	</td><td>	13-169-11a<br>13-169-11b	
</td></tr>
				
<tr><td>
	एकत्वदर्शनं भूयो नानात्वं च निबोध मे।<br>अक्षरं च क्षरं चैव चतुष्टयविधानतः।।	</td><td>	13-169-12a<br>13-169-12b	
</td></tr>
				
<tr><td>
	अव्यक्तादीनि तत्वानि सर्वाण्येव महाद्युते।<br>आहुश्चतुर्विंशतितमं विकारपुरुषान्वितम्।।	</td><td>	13-169-13a<br>13-169-13b	
</td></tr>
				
<tr><td>
	एकत्वदर्शनं चैव नानात्वेन वरं स्मृतम्।<br>पञ्चविंशतिवर्गः स्यादपवर्गोऽजरामरः।।	</td><td>	13-169-14a<br>13-169-14b	
</td></tr>
				
<tr><td>
	स निर्विकारः पुरुषस्तत्वेनैवोपदिश्यते।<br>स एव पञ्चविंशस्तु विकारः पुरुषः स्मृतः।।	</td><td>	13-169-15a<br>13-169-15b	
</td></tr>
				
<tr><td>
	यद्येष निर्विकारः स्यात्तत्वं न तु भवेद्भव।<br>विकारो विद्यमानस्तु तत्वसंज्ञकमुच्यते।।	</td><td>	13-169-16a<br>13-169-16b	
</td></tr>
				
<tr><td>
	यद्योषोऽव्यक्ततां नैति व्यतिरेकान्न संशयः।<br>तथा भवति निस्तत्वस्तथा सत्वस्तथागुणः।।	</td><td>	13-169-17a<br>13-169-17b	
</td></tr>
				
<tr><td>
	विकारगुणसंत्यागात्प्रकृत्यन्यत्वता शुचिः।<br>तदा नानात्वतामेति सर्गहीनोऽपवर्गभाक्।।	</td><td>	13-169-18a<br>13-169-18b	
</td></tr>
				
<tr><td>
	बोध्यमानः प्रबुध्येत समो भवति बुद्धिमान्।<br>अक्षरश्च भवत्येष यथावा च्युतवान्क्षणात्।।	</td><td>	13-169-19a<br>13-169-19b	
</td></tr>
				
<tr><td>
	अव्यक्ताव्यक्तिरुक्ता स्यान्निर्गुणस्य गुणाकरात्।<br>एतदेकत्वनानात्वमक्षरः क्षर एव च।।	</td><td>	13-169-20a<br>13-169-20b	
</td></tr>
				
				
<tr><td>
	व्याख्यातं तव शूलाङ्क तथारिष्टानि चैव हि।<br>विमोक्षलक्षणं शेषं तदपीह ब्रवीमि ते।<br>यं ज्ञात्वा यतयः प्राप्ताः केवलत्वमनामयम्।।	</td><td>	13-169-21a<br>13-169-21b<br>13-169-21c	
</td></tr>
				
<tr><td>
	साङ्ख्याश्चाप्यथ योगाश्च दग्धपङ्का गतज्वराः।<br>अमूर्तित्वमनुप्राप्ता निर्गुणा निर्भया भव।।	</td><td>	13-169-22a<br>13-169-22b	
</td></tr>
				
				
<tr><td>
	विपाप्मानो महादेव मुक्ताः संसारसागरात्।<br>सरणे प्रजनादाने गुणानां प्रकृतिः सदा।<br>परा प्रमत्ता सततमेतावत्कार्यकारणम्।।	</td><td>	13-169-23a<br>13-169-23b<br>13-169-23c	
</td></tr>
				
<tr><td>
	असच्चैव च सच्चैव कुरुते स पुनः पुनः।<br>चैतन्येन पुराणेन चेतनाचेतनात्परः।।	</td><td>	13-169-24a<br>13-169-24b	
</td></tr>
				
<tr><td>
	यस्तु चेतयते चेतो मनसा चैकबुद्धिकम्।<br>स नैव सन्न चैवासन्सदसन्न च संस्मृतः।।	</td><td>	13-169-25a<br>13-169-25b	
</td></tr>
				
<tr><td>
	व्यतिरिक्तश्च शुद्धश्च सोऽन्यश्चाप्रकृतिस्तथा।<br>उपेक्षकश्च प्रकृतेर्विकारपुरुषः स्मृतः।।	</td><td>	13-169-26a<br>13-169-26b	
</td></tr>
				
<tr><td>
	विकारपुरुषेणैषा संयुक्ता सृजते जगत्।<br>पुनराददते चैव गुणानामन्यथात्मनि।।	</td><td>	13-169-27a<br>13-169-27b	
</td></tr>
				
<tr><td>
	मत्स्योदकात्ससंज्ञातः प्रकृतेरेव कर्मणः।<br>तद्वत्क्षेत्रसहस्राणि स एव प्रकरिष्यति।।	</td><td>	13-169-28a<br>13-169-28b	
</td></tr>
				
<tr><td>
	क्षेत्रप्रलयतज्ज्ञस्तु क्षेत्रज्ञ इति चोच्यते।<br>सयोगो नित्य इत्याहुर्ये जनास्तत्वदर्शिनः।।	</td><td>	13-169-29a<br>13-169-29b	
</td></tr>
				
<tr><td>
	एवमेष ह्यसत्सच्च विकारपुरुषः स्मृतः।<br>विकारापद्यमानं तु विकृतिं प्रवदन्ति नः।।	</td><td>	13-169-30a<br>13-169-30b	
</td></tr>
				
<tr><td>
	यदा त्वेष विकारस्य प्रकृतानिति मन्यते।<br>तदा विकारतामेति विकारान्यत्वतां व्रजेत्।।	</td><td>	13-169-31a<br>13-169-31b	
</td></tr>
				
				
<tr><td>
	प्रकृत्या च विकारैश्च व्यतिरिक्तो यदा भवेत्।<br>शुचि यत्परमं शुद्धं प्रतिबुद्धं सनातनम्।<br>अयुक्तं निष्कलं शुद्धमव्ययं चाजरामरम्।।	</td><td>	13-169-32a<br>13-169-32b<br>13-169-32c	
</td></tr>
				
<tr><td>
	समेत्य तेन शुद्धेन बुध्यमानः स भास्वरः।<br>विमोक्षं भजते व्यक्तादप्रबुद्धादचेतनात्।।	</td><td>	13-169-33a<br>13-169-33b	
</td></tr>
				
<tr><td>
	उदुम्बराद्वा मशकः प्रलयान्निर्गतो यथा।<br>तथाऽव्यक्तस्य संत्यागान्निर्ममः पञ्च विंशकः।।	</td><td>	13-169-34a<br>13-169-34b	
</td></tr>
				
<tr><td>
	यथा पुष्करपर्णस्थो जलबिन्दुर्न संश्लिषेत्।<br>तथैवाव्यक्तविषये न लिप्येत्पञ्चविंशकः।।	</td><td>	13-169-35a<br>13-169-35b	
</td></tr>
				
<tr><td>
	आकाश इव निःसङ्गस्तथा सङ्गस्त्था वरः।<br>पञ्चविंशतिमो बुद्धो बुद्धेनि समतां गतः।।	</td><td>	13-169-36a<br>13-169-36b	
</td></tr>
				
<tr><td>
	एतद्धि प्रकृतं ज्ञानं तत्वतश्च समुत्थितम्।<br>पूर्वजेभ्यस्तथोत्पन्नं ब्रह्मजेभ्यस्तथानघ।।	</td><td>	13-169-37a<br>13-169-37b	
</td></tr>
				
<tr><td>
	आदिसर्गो महाबाहो तामसेनावृतं परम्।<br>प्रतिष्टावयवंदेवमभेद्यमजरामरम्।।	</td><td>	13-169-38a<br>13-169-38b	
</td></tr>
				
<tr><td>
	सनकः सनन्दनश्चैवि तृतीयश्च सनातनः।<br>ते विदुः परमं धर्ममव्ययं व्ययधर्षणम्।।	</td><td>	13-169-39a<br>13-169-39b	
</td></tr>
				
<tr><td>
	अव्यक्तात्परमात्सूक्ष्मादव्रणान्मूर्तिसंज्ञकात्।<br>क्षेत्रज्ञो भगवानास्ते नरायणपरायणः।।	</td><td>	13-169-40a<br>13-169-40b	
</td></tr>
				
<tr><td>
	अस्माकं सहजातानामुत्पन्नं ज्ञानमुत्तमम्।<br>एते हि मूर्तिमन्तो वै लोकान्प्रविचरामहे।।	</td><td>	13-169-41a<br>13-169-41b	
</td></tr>
				
<tr><td>
	पुनःपुनः प्रजाता वै तत्रतत्र पिनाकधृक्।<br>द्वन्द्वैर्विरज्यमानस्य ज्ञानमुत्पन्नमुत्तमम्।।	</td><td>	13-169-42a<br>13-169-42b	
</td></tr>
				
<tr><td>
	कपिलान्मूलआचार्यात्तत्वबुद्धिविनिश्चयम्।<br>योगसांख्यमवाप्तं मे कार्त्स्न्येन मुनिसत्तमात्।।	</td><td>	13-169-43a<br>13-169-43b	
</td></tr>
				
<tr><td>
	तेन संबोधिताः शिष्या बहवस्तत्वदर्शिनः।<br>तद्बुद्ध्वा बहवः शिष्या मयाप्येतन्निदर्शिताः।।	</td><td>	13-169-44a<br>13-169-44b	
</td></tr>
				
<tr><td>
	जन्ममृत्युहरं तथ्यं ज्ञानं ज्ञेयं सनातनम्।<br>यज्ज्ञात्वा नानुशोचन्ति तत्वज्ञाना निरिन्द्रियाः।।	</td><td>	13-169-45a<br>13-169-45b	
</td></tr>
				
<tr><td>
	शुद्धबीजमलाश्चैव विपङ्का वै निरक्षराः।<br>स्वतन्त्रास्ते स्वतन्त्रेण सम्मिता निष्कलाः स्मृताः।।	</td><td>	13-169-46a<br>13-169-46b	
</td></tr>
				
<tr><td>
	शाश्वताश्चाव्ययाश्चैव तमोग्राह्याश्च भास्वर।<br>विपाप्मानस्तथा सर्वे सत्वस्थाश्चापि निर्व्रणाः।।	</td><td>	13-169-47a<br>13-169-47b	
</td></tr>
				
<tr><td>
	विमुक्ताः केवलाश्चैव वीतमोहभयास्तथा।<br>अमूर्तास्ते महाभाग सर्वे च विगतज्वराः।।	</td><td>	13-169-48a<br>13-169-48b	
</td></tr>
				
<tr><td>
	हिरण्यनाभस्त्रिशिरास्तथा प्रह्लादभास्करौ।<br>वसुर्विश्वावसुश्चैव सार्धं पञ्चशिखस्तथा।।	</td><td>	13-169-49a<br>13-169-49b	
</td></tr>
				
<tr><td>
	गार्ग्योऽथासुरिरावन्त्यो गौतमो वृत एव च।<br>कात्यायनोऽथ नमुचिर्हरिश्च दमनश्चि ह।।	</td><td>	13-169-50a<br>13-169-50b	
</td></tr>
				
<tr><td>
	एते चान्ये च बहवस्तत्वमेवोपदर्शिताः।<br>केचिन्मुक्ताः स्थिताः केचिच्छन्दतश्चापरे मृताः।।	</td><td>	13-169-51a<br>13-169-51b	
</td></tr>
				
<tr><td>
	दर्शितास्त्रिविधं बन्धं विमोक्षं त्रिविधं तथा।<br>अज्ञानं चैव रागश्च संयोगं प्राकृतं तथा।।	</td><td>	13-169-52a<br>13-169-52b	
</td></tr>
				
<tr><td>
	एतेभ्यो बन्धनं प्रोक्तं विमोक्षमपि मे शृणु।<br>परितस्तावता सम्यक्सम्बन्धो यावता कृतः।।	</td><td>	13-169-53a<br>13-169-53b	
</td></tr>
				
<tr><td>
	कृत्स्नक्षयपरित्यागाद्विमोक्ष इति नः श्रुतिः।<br>निवृत्तः सर्वसङ्गेभ्यः केवलः पुरुषोऽमलः।।	</td><td>	13-169-54a<br>13-169-54b	
</td></tr>
<tr><td>
	<b>भीष्म उवाच।</b>	</td><td>	13-169-55x	
</td></tr>
<tr><td>
इत्येवमुक्त्वा भगवानीश्वराय महात्मने<br>सनत्कुमारः प्रययावाकाशं समुपाश्रितः</td><td>	13-169-55a<br>13-169-55b	
</td></tr></tbody>