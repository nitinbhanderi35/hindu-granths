				
<tbody><tr><td>
	<b>उमोवाच।</b>	</td><td>	13-235-1x	
</td></tr>
				
<tr><td>
	भगवन्कानि देयानि धर्ममुद्दिश्य मानवैः।<br>तान्यहं श्रोतुमिच्छामि तन्मे शंसितुमर्हसि।।	</td><td>	13-235-1a<br>13-235-1b	
</td></tr>
<tr><td>
	<b>महेश्वर उवाच।</b>	</td><td>	13-235-2x	
</td></tr>
				
<tr><td>
	अजस्रं धर्मकार्यं च तथा नैमित्तिकं प्रिये।<br>अन्नं प्रतिश्रयो दीपः पानीयं तृणमिन्धनम्।। 	</td><td>	13-235-2a<br>13-235-2b	
</td></tr>
				
<tr><td>
	स्नेहो गन्धश्च भैषज्यं तिलाश्च लवणं तथा।<br>एवमादि तथाऽन्यश्च दानमाजस्रमुच्यते।।	</td><td>	13-235-3a<br>13-235-3b	
</td></tr>
				
<tr><td>
	अजस्रदानात्सततमाजस्रमिति निश्चितम्।<br>सामान्यं सर्ववर्णानां दानं शृणु समाहिता।।	</td><td>	13-235-4a<br>13-235-4b	
</td></tr>
				
<tr><td>
	अन्नं प्राणो मनुष्याणामन्नदः प्राणदो भवेत्।<br>तस्माकदन्नं विशेषेण दातुमिच्छति मानवः।।	</td><td>	13-235-5a<br>13-235-5b	
</td></tr>
				
<tr><td>
	ब्राह्मणायाभिरूपाय यो दद्यादन्नमीप्सितम्।<br>निदधाति निधिं श्रेष्ठं सोऽनन्तं पारलौकिकम्।।	</td><td>	13-235-6a<br>13-235-6b	
</td></tr>
				
<tr><td>
	श्रान्तमध्वपरिश्रान्तमतिथिं गृहमागतम्।<br>अर्चयीत प्रयत्नेन स हि यज्ञो वरप्रदः।।	</td><td>	13-235-7a<br>13-235-7b	
</td></tr>
				
<tr><td>
	कृत्वा तु पातकं कर्म यो दद्यादन्नमर्थिनाम्।<br>ब्राह्मणानां विशेषेण सोपहन्ति स्वकं तमः।।	</td><td>	13-235-8a<br>13-235-8b	
</td></tr>
				
<tr><td>
	पितरस्तस्य नन्दन्ति सुवृष्ट्या कर्षका इव।<br>पुत्रो यस्य तु पौत्रो वा श्रोत्रियं भोजयिष्यति।।	</td><td>	13-235-9a<br>13-235-9b	
</td></tr>
				
<tr><td>
	अपि चण्डालशूद्राणामन्नदानं न गर्हते।<br>तस्मात्सर्वप्रयत्नेन दद्यादन्नममत्सरः।।	</td><td>	13-235-10a<br>13-235-10b	
</td></tr>
				
<tr><td>
	कलत्रं पीडयित्वाऽपि पोषयेदतिथीन्सदा।<br>जन्मापि मानुषे लोके तदर्थं हि विधीयते।।	</td><td>	13-235-11a<br>13-235-11b	
</td></tr>
				
<tr><td>
	अन्नदानाच्च लोकांस्तान्सम्प्रवक्ष्याम्यनिन्दिते।<br>भवनानि प्रकाशन्ते दिवि तेषां महात्मनाम्।।	</td><td>	13-235-12a<br>13-235-12b	
</td></tr>
				
<tr><td>
	अनेकशतभौमानि सान्तर्जलवनानि च।<br>वैडूर्यार्चिःप्रकाशपनि हेमरूप्यमयानि च।।	</td><td>	13-235-13a<br>13-235-13b	
</td></tr>
				
<tr><td>
	नानारूपाणि संस्थानां नानारत्नमयानि च।<br>चन्द्रमण्डलशुभ्राणि किङ्किणीजालवन्ति च।।	</td><td>	13-235-14a<br>13-235-14b	
</td></tr>
				
<tr><td>
	तरुणादित्यवर्णानि स्थावराणि चराणि च।<br>यथेष्टभक्ष्यभोज्यानि शयनासनवन्ति च।।	</td><td>	13-235-15a<br>13-235-15b	
</td></tr>
				
<tr><td>
	सर्वकामफलाश्चात्र वृक्षा भवनसंस्थिताः।<br>वाप्यो बह्व्यश्च कूपाश्च दीर्घिकाश्च सहस्रशः।।	</td><td>	13-235-16a<br>13-235-16b	
</td></tr>
				
<tr><td>
	अरुजानि विशोकानि नित्यानि विविधानि च।<br>भवनानि विचित्राणि प्राणदानां त्रिविष्टपे।।	</td><td>	13-235-17a<br>13-235-17b	
</td></tr>
				
<tr><td>
	विवस्वतश्च सोमस्य ब्रह्मणश्च प्रजापतेः।<br>विशन्ति लोकांस्ते नित्यं जगत्यन्नोदकप्रदाः।।	</td><td>	13-235-18a<br>13-235-18b	
</td></tr>
				
<tr><td>
	तत्र ते सुचिरं कालं विहृत्याप्सरसां गणैः।<br>जायन्ते मानुषे लोके सर्वकल्याणसंयुताः।।	</td><td>	13-235-19a<br>13-235-19b	
</td></tr>
				
<tr><td>
	बलसंहननोपेता नीरोगाश्चिरजीविनः।<br>कुलीना मतिमन्तश्च भवन्त्यन्नप्रदा नराः।।	</td><td>	13-235-20a<br>13-235-20b	
</td></tr>
				
<tr><td>
	तस्मादन्नं विशेषेण दातव्यं भूतिमिच्छता।<br>सर्वकालं च सर्वस्य सर्वत्र च सदैव च।।	</td><td>	13-235-21a<br>13-235-21b	
</td></tr>
				
<tr><td>
	सुवर्णदानं परमं स्वर्ग्यं स्वस्त्ययनं महत्।<br>तस्मात्ते वर्णयिष्यामि यथावदनुपूर्वशः।।	</td><td>	13-235-22a<br>13-235-22b	
</td></tr>
<tr><td>
	अपि पापकृतं क्रूरं दत्तं रुक्मं प्रकाशयेत्।।	</td><td>	13-235-23a	
</td></tr>
				
<tr><td>
	सुवर्णं ये प्रयच्छन्ति श्रोत्रिभेभ्यः सुचेतसः।<br>देवतास्ते तर्पयन्ति समस्ता इति वैदिकम्।।	</td><td>	13-235-24a<br>13-235-24b	
</td></tr>
				
<tr><td>
	अग्निर्हि देवताः सर्वाः सुवर्णं चाग्निरुच्यते।<br>तस्मात्सुवर्णदानेन तृप्ताः स्युः सर्वदेवताः।।	</td><td>	13-235-25a<br>13-235-25b	
</td></tr>
				
<tr><td>
	अग्न्यभावे तु कुर्वन्ति वह्निस्थानेषु काञ्चनम्।<br>तस्मात्सुवर्णदातारः सर्वान्कामानवाप्नुयुः।।	</td><td>	13-235-26a<br>13-235-26b	
</td></tr>
				
<tr><td>
	आदित्यस्य हुताशस्य लोकान्नानाविधाञ्शुभान्।<br>काञ्चनं सम्प्रदायाशु प्रविशन्ति न संशयः।।	</td><td>	13-235-27a<br>13-235-27b	
</td></tr>
				
<tr><td>
	अलङ्कारं कृतं चापि केवलान्प्रविशिष्यते।<br>सौवर्णैर्ब्राह्मणं काले तैरलङ्कृत्य भोजयेत्।।	</td><td>	13-235-28a<br>13-235-28b	
</td></tr>
				
<tr><td>
	य एतत्परमं दानं दत्त्वा सौवर्णमद्भुतम्।<br>द्युतिं मेधां वपुः कीर्तिं पुनर्जाते लबेद्ध्रुवम्।।	</td><td>	13-235-29a<br>13-235-29b	
</td></tr>
				
<tr><td>
	तस्मात्स्वशक्त्या दातव्यं काञ्चनं भुवि मानवैः।<br>न ह्येतस्मात्परं लोकेष्वन्यत्पापात्प्रमुच्यते।।	</td><td>	13-235-30a<br>13-235-30b	
</td></tr>
				
<tr><td>
	अत ऊर्ध्वं प्रवक्ष्यामि गवां दानमनिन्दिते।<br>नहि गोभ्यः परं दानं विद्यते जगति प्रिये।।	</td><td>	13-235-31a<br>13-235-31b	
</td></tr>
				
<tr><td>
	लोकान्सिसृक्षुणा पूर्वं गावः सृष्टाः स्वयंभुवा।<br>वृत्त्यर्थं सर्वभूतानां तस्मात्ता मातरः स्मृताः।।	</td><td>	13-235-32a<br>13-235-32b	
</td></tr>
				
				
				
<tr><td>
	लोकज्येष्ठा लोकवृत्त्या प्रवृत्ता<br>मय्यायत्ताः सोमनिष्यन्दभूताः।<br>सौम्याः पुण्याः प्राणदाः कामदाश्च<br>तस्मात्पूज्याः पुण्यकामैर्मनुष्यैः।।	</td><td>	13-235-33a<br>13-235-33b<br>13-235-33c<br>13-235-33d	
</td></tr>
				
				
				
<tr><td>
	धेनुं दत्त्वा निभृतां सुशीलां<br>कल्याणवत्सां च पयस्विनीं च।<br>यावन्ति रोमाणि भवन्ति तस्या-<br>स्तावत्समाः स्वर्गफलानि भुङ्क्ते।।	</td><td>	13-235-34a<br>13-235-34b<br>13-235-34c<br>13-235-34d	
</td></tr>
				
				
				
<tr><td>
	प्रयच्छते यः कपिलां सचेलां<br>सकांस्यदोहां कनकाग्र्यशृङ्गीम्।<br>पुत्राश्च पौत्रांश्च कुलं च सर्व-<br>मासप्तमं तारयते परत्र च।।	</td><td>	13-235-35a<br>13-235-35b<br>13-235-35c<br>13-235-35d	
</td></tr>
				
				
				
<tr><td>
	अन्तर्जाताः क्रीतका द्यूतलब्धाः।<br>प्राणक्रीताः सोदकाश्चौजसा वा।<br>कृच्छ्रोत्सृष्टाः पोषणार्थागताश्च<br>द्वारैरेतैस्ताः प्रलब्धाः प्रदद्यात्।।	</td><td>	13-235-36a<br>13-235-36b<br>13-235-36c<br>13-235-36d	
</td></tr>
				
<tr><td>
	कृसाय बहुपुत्राय श्रोत्रियायाहिताग्नये।<br>प्रदाय नीरुजां धेनुं लोकान्प्राप्नोत्यनुत्तमान्।।	</td><td>	13-235-37a<br>13-235-37b	
</td></tr>
				
<tr><td>
	नृशंसस्य कृतघ्नस्य लुब्धस्यानृतवादिनः।<br>हव्यकव्यव्यपेतस्य न दद्याद्गाः कथञ्चन।।	</td><td>	13-235-38a<br>13-235-38b	
</td></tr>
				
<tr><td>
	समानवत्सां यो दद्याद्धेर्नुं विप्रे पयस्विनीम्।<br>सुवृत्तां वस्त्रसंछन्नां सोमलोके महीयते।।	</td><td>	13-235-39a<br>13-235-39b	
</td></tr>
				
<tr><td>
	समानवत्सां यो दद्यात्कृष्णां धेनुं पयस्विनीम्।<br>सुवृत्तां वस्त्रसंछन्नां लोकान्प्राप्नोत्यपांपतेः।।	</td><td>	13-235-40a<br>13-235-40b	
</td></tr>
				
<tr><td>
	हिरण्यवर्णां पिङ्गाक्षीं सवत्सां कांस्यदोहनाम्।<br>प्रदाय वस्त्रसम्पन्नां यान्ति कौकबेरसद्मनः।।	</td><td>	13-235-41a<br>13-235-41b	
</td></tr>
				
<tr><td>
	वायुरेणुसवर्मां च सवत्सां कांस्यदोहनाम्।<br>प्रदाय वस्त्रसम्पन्नां वायुलोके महीयते।।	</td><td>	13-235-42a<br>13-235-42b	
</td></tr>
				
<tr><td>
	समानवत्सां यो धेनुं दत्त्वा गौरीं पयस्विनीम्।<br>सुवृत्तां वस्त्रसंछन्नामग्निलोके महीयते।।	</td><td>	13-235-43a<br>13-235-43b	
</td></tr>
				
<tr><td>
	युवानं बलिनं श्यामं शतेन सह यूथपम्।<br>गवेन्द्रं ब्राह्मणेन्द्राय भूरिशृङ्गमलंकृतम्।।	</td><td>	13-235-44a<br>13-235-44b	
</td></tr>
				
<tr><td>
	ऋषभं ये प्रयच्छन्ति श्रोत्रियाणां महात्मनाम्।<br>ऐश्वर्यमभिजायन्ते जायमानाः पुनःपुनः।।	</td><td>	13-235-45a<br>13-235-45b	
</td></tr>
				
<tr><td>
	गवां मूत्रपुरीषाणि नोद्विजेन कदाचन।<br>न चासां मांसमश्नीयाद्गोषु भक्तः सदा भवेत्।।	</td><td>	13-235-46a<br>13-235-46b	
</td></tr>
				
<tr><td>
	ग्रासमुष्टिं परगवे दद्यात्संवत्सरं शुचि।<br>अकृत्वा स्वयमाहारं व्रतं तत्सार्वकामिकम्।।	</td><td>	13-235-47a<br>13-235-47b	
</td></tr>
				
<tr><td>
	गवामुभयतः काले नित्यं स्वस्त्ययनं वदेत्।<br>न चासां चिन्तयेत्पापमिति धर्मविदो विदुः।।	</td><td>	13-235-48a<br>13-235-48b	
</td></tr>
				
<tr><td>
	गावः पवित्रं परमं गोषु लोकाः प्रतिष्ठिताः।<br>कथञ्चिन्नावमन्तव्या गावो लोकस्य मातरः।।	</td><td>	13-235-49a<br>13-235-49b	
</td></tr>
				
<tr><td>
	तस्मादेव गवां दानं विशिष्टमिति कथ्यते।<br>गोषु पूजा च भक्तिश्च नरस्यायुष्यतां वहेत्।।	</td><td>	13-235-50a<br>13-235-50b	
</td></tr>
				
<tr><td>
	अतःपरं प्रवक्ष्यामि भूमिदानं महाफलम्।<br>भूमिदानसमं दानं लोके नास्तीति निश्चयः।।	</td><td>	13-235-51a<br>13-235-51b	
</td></tr>
				
<tr><td>
	गृहयुक्क्षेत्रयुग्वाऽपि भूमिभागः प्रदीयते।<br>सुखभोगं निराक्रोशं वास्तुपूर्वं प्रकल्प्य च।।	</td><td>	13-235-52a<br>13-235-52b	
</td></tr>
				
				
<tr><td>
	ग्रहीतारमलङ्कृत्य वस्त्रपुष्पानुलोपनैः।<br>सभृत्यं सपरीवारं भोजयित्वा यथेष्टतः।<br>यो दद्याद्दक्षिणां काले त्रिरद्भिर्गृह्यतामिति।।	</td><td>	13-235-53a<br>13-235-53b<br>13-235-53c	
</td></tr>
				
<tr><td>
	एवं भूम्यां प्रदत्तायां श्रद्धया वीतमत्सरैः।<br>यावत्तिष्ठति सा भूमिस्तावद्दत्तफलं विदुः।।	</td><td>	13-235-54a<br>13-235-54b	
</td></tr>
				
<tr><td>
	भूमिदः स्वर्गमारुह्य रमते शाश्वतीः समाः।<br>अचला ह्यक्षया भूमिः सर्वकामान्दुधुक्षति।।	</td><td>	13-235-55a<br>13-235-55b	
</td></tr>
				
<tr><td>
	यत्किञ्चित्कुरुते पापं पुरुषो वृत्तिकर्शितः।<br>अपि गोकर्णमात्रेण भूमिदानन मुच्यते।।	</td><td>	13-235-56a<br>13-235-56b	
</td></tr>
				
<tr><td>
	सुवर्णं रजतं वस्त्रं मणिमुक्तावसूनि च।<br>सर्वमेतन्महाभागे भूमिदाने प्रतिष्ठितम्।।	</td><td>	13-235-57a<br>13-235-57b	
</td></tr>
				
<tr><td>
	भर्तुर्निः श्रेयसे युक्तास्त्यक्तात्मानो रणे हताः।<br>ब्रह्मलोकाय संसिद्धा नातिक्रामन्ति भूमिदम्।।	</td><td>	13-235-58a<br>13-235-58b	
</td></tr>
				
<tr><td>
	हलकृष्टां महीं दद्यात्सर्वबीजफलान्विताम्।<br>सुकूपशरणां वाऽपि सा भवेत्सर्वकामदा।।	</td><td>	13-235-59a<br>13-235-59b	
</td></tr>
				
<tr><td>
	निष्पन्नसस्यां पृथिवीं यो ददाति द्विजन्मनाम्।<br>विमुक्तः कलुषैः सर्वैः शकलोकं स गच्छति।।	</td><td>	13-235-60a<br>13-235-60b	
</td></tr>
				
<tr><td>
	यथा जनित्री क्षीरेणि स्वपुत्रमभिवर्धयेत्।<br>एवं सर्वफलैर्भूमिर्दातारमभिवर्धयेत्।।	</td><td>	13-235-61a<br>13-235-61b	
</td></tr>
				
<tr><td>
	ब्राह्मणं वृत्तसम्पन्नमाहिताग्निं शुचिव्रतम्।<br>ग्राहयित्वा निजां भूमिं न यान्ति यमसादनम्।।	</td><td>	13-235-62a<br>13-235-62b	
</td></tr>
				
<tr><td>
	यथा चन्द्रमसो वृद्धिरहन्यहनि दृश्यते।<br>तथा भूमेः कृतं दानं सस्येसस्ये विवर्धते।।	</td><td>	13-235-63a<br>13-235-63b	
</td></tr>
				
<tr><td>
	यथा बीजानि रोहन्ति प्रकीर्णानि महीतले।<br>तथा कामाः प्ररोहन्ति भूमिदानगुणार्जिताः।।	</td><td>	13-235-64a<br>13-235-64b	
</td></tr>
				
<tr><td>
	पितरः पितृलोकस्था देवताश्च दिवि स्थिताः।<br>सन्तर्पयन्ति भोगैस्तं यो ददाति वसुन्धराम्।।	</td><td>	13-235-65a<br>13-235-65b	
</td></tr>
				
<tr><td>
	दीर्घायुष्यं वराङ्गत्वं स्फीतां च श्रियमुत्तमाम्।<br>परत्र लभते मर्त्यः सम्प्रदाय वसुन्धराम्।।	</td><td>	13-235-66a<br>13-235-66b	
</td></tr>
				
<tr><td>
	एतत्सर्वं मयोद्दिष्टं भूमिदानस्य यत्फलम्।<br>श्रद्दधानैर्नरैर्नित्यं श्राव्यमेतत्सनातनम्।।	</td><td>	13-235-67a<br>13-235-67b	
</td></tr>
				
<tr><td>
	अतः परं प्रवक्ष्यामि कन्यादानं यथाविधि।<br>कन्या देया महादेवि परेषामात्मनोपि वा।।	</td><td>	13-235-68a<br>13-235-68b	
</td></tr>
				
<tr><td>
	कन्यां शुद्धव्रताचारां कुलरूपसमन्विताम्।<br>यस्मै दित्सति पात्राय तेनापि भृशकामिताम्।।	</td><td>	13-235-69a<br>13-235-69b	
</td></tr>
				
<tr><td>
	प्रथमं तत्समाकल्प्य बन्धुभिः कृतनिश्चयः।<br>कारयित्वा गृहं पूर्वं दासीदासपरिच्छदैः।।	</td><td>	13-235-70a<br>13-235-70b	
</td></tr>
				
<tr><td>
	गृहोपकरणैश्चैव पशुधान्येन संयुताम्।<br>तदर्थिने तदर्हाय कन्यां तां समलङ्कृताम्।।	</td><td>	13-235-71a<br>13-235-71b	
</td></tr>
				
<tr><td>
	सविवाहं यथान्यायं प्रचच्छेदग्निसाक्षिकम्।<br>वृत्त्यातीं यथा कृत्वा सद्गृहे तौ निवेशयेत्।।	</td><td>	13-235-72a<br>13-235-72b	
</td></tr>
				
<tr><td>
	एवं कृत्वा वधूदानं तस्य दानस्य गौरवात्।<br>प्रेत्यभावे महीयेत स्वर्गलोके यथासुखम्।।	</td><td>	13-235-73a<br>13-235-73b	
</td></tr>
<tr><td>
	पुनर्जातस्य सौभाग्यं कुलवृद्धिं तथाऽऽप्नुयात्।।	</td><td>	13-235-74a	
</td></tr>
				
<tr><td>
	विद्यादानं तथा देवि पात्रभूताय वै ददत्।<br>प्रेत्यभावे लभेन्मर्त्यो मेधां वृद्धिं धृतिं स्मृतिम्।।	</td><td>	13-235-75a<br>13-235-75b	
</td></tr>
				
<tr><td>
	अनुरूपाय शिष्याय यश्च विद्यां प्रयच्छति।<br>यथोक्तस्य प्रदानस्य फलमानन्त्यमश्नुते।।	</td><td>	13-235-76a<br>13-235-76b	
</td></tr>
				
<tr><td>
	दापनं त्वथ विद्यानां दरिद्रेभ्योऽर्थवेदनैः।<br>स्वयं दत्तेन तुल्यं स्यादिति विद्धि शुभानने।।	</td><td>	13-235-77a<br>13-235-77b	
</td></tr>
				
<tr><td>
	एवं ते कथितान्येव महादानानि मानिनि।<br>त्वत्प्रियार्थं मया देवि भूयः श्रोतुं किमिच्छसि।।	</td><td>	13-235-78a<br>13-235-78b	
</td></tr>
<tr><td>
	।। इति श्रीमन्महाभारते अनुशासनपर्वणि<br> दानधर्मपर्वणि पञ्चत्रिंशदधिकद्विशततमोऽध्यायः।। 235 ।।	</td><td>		
</td></tr></tbody>