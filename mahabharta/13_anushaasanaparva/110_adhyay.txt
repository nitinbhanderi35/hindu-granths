				
<tbody><tr><td>
	<b>युधिष्ठिर उवाच।</b>	</td><td>	13-110-1x	
</td></tr>
				
<tr><td>
	विस्रम्भितोऽहं भवता धर्मान्प्रवदता विभो।<br>प्रवक्ष्यामि तु संदेहं तन्मे ब्रूहि पितामह।।	</td><td>	13-110-1a<br>13-110-1b	
</td></tr>
				
<tr><td>
	व्रतानां किं फलं प्रोक्तं कीदृशं वा महाद्युते।<br>नियमानां फलं किं च स्वधीतस्य च किं फलम्।।	</td><td>	13-110-2a<br>13-110-2b	
</td></tr>
				
<tr><td>
	दमस्येह फलं किं च वेदानां धारणे च किम्।<br>अध्यापने फलं किं च सर्वमिच्छामि वेदितुम्।।	</td><td>	13-110-3a<br>13-110-3b	
</td></tr>
				
<tr><td>
	अप्रतिग्राहके किं च फलं लोके पितामह।<br>तस्य किञ्च फलं दृष्टं श्रुतं यस्तु प्रयच्छति।।	</td><td>	13-110-4a<br>13-110-4b	
</td></tr>
				
<tr><td>
	स्वकर्मनिरतानां च शूराणां चापि किं फलम्।<br>सत्ये च किं फलं प्रोक्तं ब्रह्मचर्ये च किं फलम्।	</td><td>	13-110-5a<br>13-110-5b	
</td></tr>
				
<tr><td>
	पितृशुश्रूषणे किञ्च मातृशुश्रूषणे तथा।<br>आचार्यगुरुशुश्रूषा स्वनुक्रोशानुकम्पने।।	</td><td>	13-110-6a<br>13-110-6b	
</td></tr>
				
<tr><td>
	एतत्सर्वमशेषेण पितामह यथातथम्।<br>वेतुमिच्छामि धर्मज्ञ परं कौतूहलं हि मे।।	</td><td>	13-110-7a<br>13-110-7b	
</td></tr>
<tr><td>
	<b>भीष्म उवाच।</b>	</td><td>	13-110-8x	
</td></tr>
				
<tr><td>
	यो व्रतं वै यथोद्दिष्टं तथा सम्प्रतिपद्यते।<br>अखण्डं सम्यगारभ्य तस्य लोकाः सनातनाः।।	</td><td>	13-110-8a<br>13-110-8b	
</td></tr>
				
<tr><td>
	नियमानां फलं राजन्प्रत्यक्षमिह दृश्यते।<br>नियमानां क्रतूनां च त्वयाऽवाप्तमिदं फलम्।।	</td><td>	13-110-9a<br>13-110-9b	
</td></tr>
				
<tr><td>
	स्वधीतस्यापि च फलं दृश्यतेऽमुत्र चेह च।<br>इह लोकेऽर्थवान्नित्यं ब्रह्मलोके च मोदते।।	</td><td>	13-110-10a<br>13-110-10b	
</td></tr>
				
				
<tr><td>
	दमस्य तु फलं राजञ्शृणु त्वं विस्तरेण मे।<br>दान्ताः सर्वत्र सुखिनो दान्ताः सर्वत्र निर्वृताः।<br>यत्रेच्छागामिनो दान्ताः सर्वशत्रुनिषूदनाः।।	</td><td>	13-110-11a<br>13-110-11b<br>13-110-11c	
</td></tr>
				
<tr><td>
	प्रार्थयन्ति च यद्दान्ता लभन्ते तन्न संशयः।<br>युज्यन्ते सर्वकामैर्हि दान्ताः सर्वत्र पाण्डव।।	</td><td>	13-110-12a<br>13-110-12b	
</td></tr>
				
<tr><td>
	स्वर्गे यथा प्रमोदन्ते तपसा विक्रमेण च।<br>दानैर्यज्ञैश्च विविधैस्तथा दान्ताः क्षमान्विताः।।	</td><td>	13-110-13a<br>13-110-13b	
</td></tr>
				
				
				
<tr><td>
	दानाद्दमो विशिष्टो हि ददत्किञ्चिद्द्विजातये।<br>दाता कुप्यति नो दान्तस्तस्माद्दानात्परंदमः।।<br>यस्तु दद्यादकुप्यन्हि तस्य लोकाः सनातनाः।<br>क्रोधो हन्ति हि यद्दानं तस्माद्दानाद्वरो दमः।।	</td><td>	13-110-14a<br>13-110-14b<br>13-110-15c<br>13-110-15b	
</td></tr>
				
<tr><td>
	अदृश्यानि महाराज स्थानान्ययुतशो दिवि।<br>ऋषीणां सर्वलोकषु यानि ते यान्ति देवताः।।	</td><td>	13-110-16a<br>13-110-16b	
</td></tr>
				
<tr><td>
	दमेन यानि नृपते गच्छन्ति परमर्षयः।<br>कामयाना महत्स्थानं तस्माद्दानात्परं दमः।।	</td><td>	13-110-17a<br>13-110-17b	
</td></tr>
				
<tr><td>
	`विद्यादानाद्वरं नास्ति वेदविद्या महाफलाः।<br>अध्यापकः परिक्लेशादक्षयं फलमश्नुते।।	</td><td>	13-110-18a<br>13-110-18b	
</td></tr>
				
				
<tr><td>
	विधिवत्पावकं हुत्वा ब्रह्मलोके नराधिप।<br>अधीत्यापि हि यो वेदान्न्यायविद्भ्यः प्रयच्छति।<br>गुरुकर्मप्रशंसी तु सोपि स्वर्गे महीयते।।	</td><td>	13-110-19a<br>13-110-19b<br>13-110-19c	
</td></tr>
				
<tr><td>
	क्षत्रियोऽध्ययने युक्तो यजने दानकर्मणि।<br>युद्धे यश्च परित्राता सोपि स्वर्गे महीयते।।	</td><td>	13-110-20a<br>13-110-20b	
</td></tr>
				
<tr><td>
	वैश्यः स्वकर्मनिरतः प्रदानाल्लभते महत्।<br>शूद्रः स्वकर्मनिरतः स्वर्गं शुश्रूषयाऽऽर्च्छति।।	</td><td>	13-110-21a<br>13-110-21b	
</td></tr>
				
<tr><td>
	शूरा बहुविधाः प्रोक्तास्तेषामर्थास्तु मे शृणु।<br>शूरान्वयानां निर्दिष्टं फलं शूरस्य चैव हि।।	</td><td>	13-110-22a<br>13-110-22b	
</td></tr>
				
<tr><td>
	यज्ञशूरा दमे शूराः सत्यशूरास्तथा परे।<br>युद्धशूरास्तथैवोक्ता दानशूराश्च मानवाः।।	</td><td>	13-110-23a<br>13-110-23b	
</td></tr>
				
				
<tr><td>
	`बुद्धिशूरास्तथैवान्ये क्षमाशूरास्तथा परे।<br>साङ्ख्यशूराश्च बहवो योगशूरास्तथा परे।<br>अरण्ये गृहवासे च त्यागे शूरास्तथा परे।।	</td><td>	13-110-24a<br>13-110-24b<br>13-110-24c	
</td></tr>
				
				
<tr><td>
	आर्जवे च तथा शूराः शमे वर्तन्ति मानवाः।<br>तैस्तैश्च नियमैः शूरा बहवः सन्ति चापरे।<br>वेदाध्ययनशूराश्च शूराश्चाध्यापने रताः।।	</td><td>	13-110-25a<br>13-110-25b<br>13-110-25c	
</td></tr>
				
<tr><td>
	गुरुशुश्रूषया शूराः पितृशुश्रूषया परे।<br>मातृशुश्रूषया शूरा भैक्ष्यशूरास्तथा परे।।	</td><td>	13-110-26a<br>13-110-26b	
</td></tr>
				
<tr><td>
	अरण्ये गृहवासे च शूराश्चातिथिपूजने।<br>सर्वे यान्ति पराँल्लोकान्स्वकर्मफलनिर्जितान्।।	</td><td>	13-110-27a<br>13-110-27b	
</td></tr>
				
<tr><td>
	धारणं सर्ववेदानां सर्वतीर्थावगाहनम्।<br>सत्यं च ब्रुवतो नित्यं समं वा स्यान्नवा समम्।।	</td><td>	13-110-28a<br>13-110-28b	
</td></tr>
				
<tr><td>
	अश्वमेधसहस्रं च सत्यं च तुलया धृतम्।<br>अश्वमेधसहस्राद्धि सत्यमेव विशिष्यते।।	</td><td>	13-110-29a<br>13-110-29b	
</td></tr>
				
<tr><td>
	सत्येन सूर्यस्तपति सत्येनाग्निः प्रदीप्यते।<br>सत्येन मरुतो वान्ति सर्वं सत्ये प्रतिष्ठितम्।।	</td><td>	13-110-30a<br>13-110-30b	
</td></tr>
				
<tr><td>
	सत्येन देवाः प्रीयन्ते पितरो ब्राह्मणास्तथा।<br>सत्यमाहुः परो धर्मस्तस्मात्सत्यं न लोपयेत्।।	</td><td>	13-110-31a<br>13-110-31b	
</td></tr>
				
<tr><td>
	मुनयः सत्यनिरता मुनयः सत्यविक्रमाः।<br>मुनयः सत्यशपथास्तस्मात्सत्यं विशिष्यते।।	</td><td>	13-110-32a<br>13-110-32b	
</td></tr>
				
<tr><td>
	सत्यवन्तः सत्यलोके मोदन्ते भरतर्षभ।<br>दमः सत्यफलावाप्तिरुक्ता सर्वात्मना मया।।	</td><td>	13-110-33a<br>13-110-33b	
</td></tr>
				
<tr><td>
	असंशयं विनीतात्मा स वै स्वर्गे महीयते।<br>ब्रह्मचर्यस्य च गुणं शृणु त्वं वसुधाधिप।।	</td><td>	13-110-34a<br>13-110-34b	
</td></tr>
				
<tr><td>
	आजन्ममरणाद्यस्तु ब्रह्मचारी भवेदिह।<br>न तस्य किञ्चिदप्राप्यमिति विद्धि नराधिप।।	</td><td>	13-110-35a<br>13-110-35b	
</td></tr>
				
<tr><td>
	बह्व्यः कोट्यस्त्वषीणां तु ब्रह्मलोके वसन्त्युत<br>सत्ये रतानां सततं दान्तानामूर्ध्वरेतसाम्।।	</td><td>	13-110-36a<br>13-110-36b	
</td></tr>
				
<tr><td>
	ब्रह्मचर्यं दहेद्राजन्सर्वपापान्युपासितम्।<br>ब्राह्मणेन विशेषेण ब्राह्ममो ह्यग्निरुच्यते।।	</td><td>	13-110-37a<br>13-110-37b	
</td></tr>
				
<tr><td>
	प्रत्यक्षं हि तथा ह्येतद्ब्राह्मणेषु तपस्विषु।<br>बिभेति हि यथा शक्रो ब्रह्मचारिप्रधर्षितः।।	</td><td>	13-110-38a<br>13-110-38b	
</td></tr>
				
<tr><td>
	तद्ब्रह्मचर्यस्य फलमृषीणामिह दृश्यते।<br>मातापित्रोः पूजने यो धर्मस्तमपि मे शृणु।।	</td><td>	13-110-39a<br>13-110-39b	
</td></tr>
				
<tr><td>
	शुश्रूषते यः पितरं न चासूयेत्कदाचन।<br>मातरं भ्रातरं वाऽपि गुरुमाचार्यमेव च।।	</td><td>	13-110-40a<br>13-110-40b	
</td></tr>
				
<tr><td>
	तस्य राजन्फलं विद्धि स्वर्लोके स्थानमर्चितम्।<br>न च पश्येत नरकं गुरुशुश्रूषयाऽऽत्मवान्।।	</td><td>	13-110-41a<br>13-110-41b	
</td></tr>
<tr><td>
	।। इति श्रीमन्महाभारते अनुशासनपर्वणि<br> दानधर्मपर्वणि दशाधिकशततमोऽध्यायः।। 110 ।।	</td><td>		
</td></tr></tbody>