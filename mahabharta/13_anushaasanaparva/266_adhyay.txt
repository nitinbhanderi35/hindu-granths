				
<tbody><tr><td>
	<b>वासुदेव उवाच।</b>	</td><td>	13-266-1x	
</td></tr>
				
<tr><td>
	युधिष्ठिर महाबाहो महाभाग्यं महात्मनः।<br>रुद्राय बहुरूपाय बहुनाम्ने निबोध मे।।	</td><td>	13-266-1a<br>13-266-1b	
</td></tr>
				
<tr><td>
	वदन्त्युग्रं महादेवं तथा स्थाणुं महेश्वरम्।<br>एकाक्षं त्र्यम्बकं चैव विश्वरूपं शिवं तथा।।	</td><td>	13-266-2a<br>13-266-2b	
</td></tr>
				
<tr><td>
	द्वे तनू तस्य देवस्य वेदज्ञा ब्राह्मणा विदुः।<br>घोरामन्यां शिवामन्यां ते तनू बहुधा पुनः।।	</td><td>	13-266-3a<br>13-266-3b	
</td></tr>
				
<tr><td>
	उग्रा घोरा तनुर्याऽस्य सोऽग्निर्विद्युत्स भास्करः।<br>शिवा सौम्या च या त्वस्य धर्मस्त्वापोथ चन्द्रमाः।।	</td><td>	13-266-4a<br>13-266-4b	
</td></tr>
				
<tr><td>
	आत्मनोऽर्धं तु तस्याग्निः सोमोऽर्धं पुनरुच्यते।<br>ब्रह्मचर्यं चरत्येका शिवा चास्य तनुस्तथा।।	</td><td>	13-266-5a<br>13-266-5b	
</td></tr>
				
<tr><td>
	याऽस्य घोरतमा मूर्तिर्जगत्संहरते तथा।<br>ईश्वरत्वान्महत्त्वाच्च महेश्वर इति स्मृतः।।	</td><td>	13-266-6a<br>13-266-6b	
</td></tr>
				
<tr><td>
	यन्निर्दहति यत्तीक्ष्णो यदुग्रो यत्प्रतापवान्।<br>मांसशोणितमज्जादो यत्ततो रुद्र उच्यते।।	</td><td>	13-266-7a<br>13-266-7b	
</td></tr>
				
<tr><td>
	देवानां सुमहान्यच्च यच्चास्य विषयो महान्।<br>यच्च विश्वं जगत्पाति महादेवस्ततः स्मृतः।।	</td><td>	13-266-8a<br>13-266-8b	
</td></tr>
<tr><td>
	धूम्ररूपा जटा यस्माद्धूर्जटीत्यत उच्यते।।	</td><td>	13-266-9a	
</td></tr>
				
<tr><td>
	स मेधयति यन्नित्यं सर्वान्वै सर्वकर्मभिः।<br>शिवमिच्छन्मनुष्याणां तस्मादेष शिवः स्मृतः।।	</td><td>	13-266-10a<br>13-266-10b	
</td></tr>
				
<tr><td>
	दहत्यूध्वं स्थितो यच्च प्राणान्नॄणां स्थिरश्च यत्।<br>स्थिरलिङ्गश्च यन्नित्यं तस्मात्स्थाणुरिति स्मृतः।।	</td><td>	13-266-11a<br>13-266-11b	
</td></tr>
				
<tr><td>
	यदस्य बहुधा रूपं भूतं भव्यं भवत्तथा।<br>स्थावरं जङ्गमं चैव बहुरूपस्ततः स्मृतः।।	</td><td>	13-266-12a<br>13-266-12b	
</td></tr>
				
				
<tr><td>
	विश्वेदेवाश्च यत्तस्मिन्विश्वरूपस्ततः स्मृतः।<br>सहस्राक्षोऽयुताक्षो वा सर्वतोक्षिमयोपि वा।<br>चक्षुषः प्रभवं तेजः सर्वतश्चक्षुरेव तत्।।	</td><td>	13-266-13a<br>13-266-13b<br>13-266-13c	
</td></tr>
				
<tr><td>
	सर्वथा यत्पशून्पाति तैश्च यद्रमते सह।<br>तेषामधिपतिर्यच्च तस्मात्पशुपतिः स्मृतः।।	</td><td>	13-266-14a<br>13-266-14b	
</td></tr>
				
				
<tr><td>
	नित्येन ब्रह्मचर्येण लिङ्गमस्य यदा स्थितम्।<br>`भक्तानुग्रहणार्थाय गूढलिङ्गस्ततः स्मृतः।'<br>महयत्यस्य लोकश्च प्रियं ह्येतन्महात्मनः।।	</td><td>	13-266-15a<br>13-266-15b<br>13-266-15c	
</td></tr>
				
<tr><td>
	विग्रहं पूजयेद्यो वै लिङ्गं वाऽपि महात्मनः।<br>लिङ्गं पूजयिता नित्यं महतीं श्रियमश्नुते।।	</td><td>	13-266-16a<br>13-266-16b	
</td></tr>
				
<tr><td>
	ऋषयश्चापि देवाश्च गन्धर्वाप्सरसस्तथा।<br>लिङ्गमेवार्चयन्ति स्म यत्तदूर्ध्वं समास्थितम्।	</td><td>	13-266-17a<br>13-266-17b	
</td></tr>
				
<tr><td>
	पूज्यमाने ततस्तस्मिन्मोदते स महेश्वरः।<br>सुखं ददाति प्रीतात्मा भक्तानां भक्तवत्सलः।।	</td><td>	13-266-18a<br>13-266-18b	
</td></tr>
				
<tr><td>
	एष एव श्मशानेषु देवो वसति निर्दहन्।<br>यजन्ते ये जनास्तत्र वीरस्थाननिषेविणः।।	</td><td>	13-266-19a<br>13-266-19b	
</td></tr>
				
<tr><td>
	विषमस्थः शरीरेषु स मृत्युः प्राणिनामिह।<br>स च वायुः शरीरेषु प्राणपालः शरीरिणाम्।।	</td><td>	13-266-20a<br>13-266-20b	
</td></tr>
				
<tr><td>
	तस्य घोराणि रूपाणि दीप्तानि च बहुनि च।<br>लोके यान्यस्य पूज्यन्ते विप्रास्तानि विदुर्बुधाः।।	</td><td>	13-266-21a<br>13-266-21b	
</td></tr>
				
<tr><td>
	नामधेयानि देवेषु बहून्यस्य यथार्थवत्।<br>निरुच्यन्ते महत्त्वाच्च विभुत्वात्कर्मभिस्तथा।।	</td><td>	13-266-22a<br>13-266-22b	
</td></tr>
				
<tr><td>
	वेदे चास्य विदुर्विप्राः शतरुद्रीयमुत्तमम्।<br>व्यासेनोक्तं च यच्चापि उपस्थानं महात्मनः।।	</td><td>	13-266-23a<br>13-266-23b	
</td></tr>
				
<tr><td>
	प्रदाता सर्वलोकानां विश्वसाक्षी निरामयः।<br>ज्येष्ठभूतं वदन्त्येनं ब्राह्मणा ऋषयोऽपरे।।	</td><td>	13-266-24a<br>13-266-24b	
</td></tr>
				
<tr><td>
	प्रथमो ह्येष देवानां मुखादग्निमजीजनत्।<br>ग्रहैर्बहुविधैः प्राणान्संरुद्धानुत्सृजत्यपि।।	</td><td>	13-266-25a<br>13-266-25b	
</td></tr>
				
<tr><td>
	विमोक्षयति तुष्टात्मा शरण्यः शरणागतान्।<br>आयुरारोग्यमैश्वर्यं हितं कामांश्च पुष्कलान्।।	</td><td>	13-266-26a<br>13-266-26b	
</td></tr>
				
<tr><td>
	स ददाति मनुष्येभ्यः स एवाक्षिपते पुनः।<br>शक्रादिषु च देवेषु तस्य चैश्वर्यमुच्यते।।	</td><td>	13-266-27a<br>13-266-27b	
</td></tr>
				
<tr><td>
	स एव स्थापको नित्यं त्रैलोक्यस्य शुभाशुभे।<br>ऐश्वर्याच्चैव कामानामीश्वरः पुनरुच्यते।।	</td><td>	13-266-28a<br>13-266-28b	
</td></tr>
				
				
<tr><td>
	महेश्वरश्च लोकानां महातामीश्वरश्च सः।<br>बहुभिर्विविधै रूपैर्विश्वं व्याप्तमिदं जगत्।<br>तस्य देवस्य यद्वक्त्रं समुद्रे वडंवामुखण्।।	</td><td>	13-266-29a<br>13-266-29b<br>13-266-29c	
</td></tr>
<tr><td>
	।। इति श्रीमन्महाभारते अनुशासनपर्वणि<br> दानधर्मपर्वणि षट्षष्ट्यधिकद्विशततमोऽध्यायः।। 266 ।।	</td><td>		
</td></tr></tbody>