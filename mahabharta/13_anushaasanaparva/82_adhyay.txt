				
<tbody><tr><td>
	<b>युधिष्ठिर उवाच।</b>	</td><td>	13-82-1x	
</td></tr>
				
<tr><td>
	सर्वशास्त्रविधानज्ञ राजधर्मविदुत्तम।<br>अतीव संशयच्छेत्ता भवान्वै प्रथितः क्षितौ।।	</td><td>	13-82-1a<br>13-82-1b	
</td></tr>
				
				
<tr><td>
	कश्चित्तु संशयो मेऽस्ति तन्मे ब्रूहि पितामह।<br>`अस्यामापदि कष्टायामन्यं पृच्छाम कं वयम्'।।<br>जातेऽस्मिन्संशये राजन्नान्यं पृच्छेम कञ्चन।।	</td><td>	13-82-2a<br>13-82-2b<br>13-82-2c	
</td></tr>
				
<tr><td>
	यथा नरेण कर्तव्यं धर्ममार्गानुवर्तिना।<br>एतत्सर्वं महाबाहो भवान्व्याख्यातुमर्हति।।	</td><td>	13-82-3a<br>13-82-3b	
</td></tr>
				
<tr><td>
	चतस्रो विहिता भार्या ब्राह्मणस्य पितामह।<br>ब्राह्मणी क्षत्रिया वैश्या शूद्रा च रतिमिच्छतः।।	</td><td>	13-82-4a<br>13-82-4b	
</td></tr>
				
<tr><td>
	तत्र जातेषु पुत्रेषु सर्वासां कुरुसत्तम।<br>आनुपूर्व्येण कस्तेषां पित्र्यं दायाद्यमर्हति।।	</td><td>	13-82-5a<br>13-82-5b	
</td></tr>
				
<tr><td>
	केन वा किं ततो हार्यं पितृवित्तात्पितामह।<br>एतदिच्छामि कथितं विभागस्तेषु कः स्मृतः।।	</td><td>	13-82-6a<br>13-82-6b	
</td></tr>
<tr><td>
	<b>भीष्म उवाच।</b>	</td><td>	13-82-7x	
</td></tr>
				
<tr><td>
	ब्राह्मणः क्षत्रियो वैश्यस्त्रयो वर्णा द्विजातयः।<br>एतेषु विहितो धर्मो ब्राह्मणस्य युधिष्ठिर।।	</td><td>	13-82-7a<br>13-82-7b	
</td></tr>
				
<tr><td>
	वैषम्यादथवा लोभात्कामाद्वाऽपि परन्तप।<br>ब्राह्मणस्य भवेच्छूद्रा न तु दृष्टा न तु स्मृता।।	</td><td>	13-82-8a<br>13-82-8b	
</td></tr>
				
<tr><td>
	शूद्रां शयनमारोप्य ब्राह्मणि यात्यधोगतिम्।<br>प्रायश्चित्तीयते चापि विधिदृष्टेन कर्मणा।।	</td><td>	13-82-9a<br>13-82-9b	
</td></tr>
				
<tr><td>
	तत्र जातेष्वपत्येषु द्विगुणं स्वाद्युधिष्ठिर।<br>अतस्ते नियमं वित्ते सम्प्रवक्ष्यामि भारत।।	</td><td>	13-82-10a<br>13-82-10b	
</td></tr>
				
<tr><td>
	लक्षण्यं गोवृषो यानं यत्प्रधानतमं भवेत्।<br>ब्राह्मण्यास्तद्धरेत्पुत्र एकांशं वै पितुर्धनात्।।	</td><td>	13-82-11a<br>13-82-11b	
</td></tr>
				
<tr><td>
	एषं तु दशधा कार्यं ब्राह्मणस्वं युधिष्ठिर।<br>तत्र तेनैव हर्तव्याश्चत्वारोंशाः पितुर्धनात्।।	</td><td>	13-82-12a<br>13-82-12b	
</td></tr>
				
<tr><td>
	त्रियायास्तु यः पुत्रो ब्राह्मणः सोप्यसंशयः।<br>स तु मातुर्विशेषेण त्रीनंशान्हर्तुमर्हति।।	</td><td>	13-82-13a<br>13-82-13b	
</td></tr>
				
<tr><td>
	वर्णे तृतीये जातस्तु वैश्यायां ब्राह्मणादपि।<br>द्विरंशस्तेन हर्तव्यो ब्राह्मणस्वाद्युधिष्ठिर।।	</td><td>	13-82-14a<br>13-82-14b	
</td></tr>
				
<tr><td>
	शूद्रायां ब्राह्मणाज्जातो नित्यादेयधनः स्मृतः।<br>अल्पं चापि प्रदातव्यं शूद्रापुत्राय भारत।।	</td><td>	13-82-15a<br>13-82-15b	
</td></tr>
				
<tr><td>
	दशधा प्रविभक्तस्य धनस्यैव भवेत्क्रमः।<br>सवर्णासु तु जातानां समान्भागान्प्रकल्पयेत्।।	</td><td>	13-82-16a<br>13-82-16b	
</td></tr>
				
<tr><td>
	अब्राह्मणं तु मन्यन्ते शूद्रापुत्रमनैपुणात्।<br>त्रिषु वर्णेषु जातो हि ब्राह्मणाद्ब्राह्मणो भवेत्।।	</td><td>	13-82-17a<br>13-82-17b	
</td></tr>
				
<tr><td>
	स्मृताश्च वर्णाश्चत्वारः पञ्चमो नाधिगम्यते।<br>हरेच्च दशमं भागं शूद्रापुत्रः पितुर्धनात्।।	</td><td>	13-82-18a<br>13-82-18b	
</td></tr>
				
<tr><td>
	तत्तु दत्तं हरेत्पित्रा नादत्तं हर्तुमर्हति।<br>अवश्यं हि धनं देयं शूद्रापुत्राय भारत।।	</td><td>	13-82-19a<br>13-82-19b	
</td></tr>
				
<tr><td>
	आनृशंस्यं परो धर्म इति तस्मै प्रदीयते।<br>यत्रतत्र समुत्पन्नं गुणायैवोपपद्यते।।	</td><td>	13-82-20a<br>13-82-20b	
</td></tr>
				
<tr><td>
	यद्यप्येष सुपुत्रः स्यादपुत्रो यदि वा भवेत्।<br>नाधिकं दशमाद्दद्याच्छूद्रापुत्राय भारत।।	</td><td>	13-82-21a<br>13-82-21b	
</td></tr>
				
<tr><td>
	`स्मृत एकश्चतुर्भागः कन्याभागस्तु धर्मतः।<br>अभ्रातृका समग्राहा चार्धास्येत्यपरे विदुः।।'	</td><td>	13-82-22a<br>13-82-22b	
</td></tr>
				
<tr><td>
	त्रैवार्विकाद्यदा भक्तादधिकं स्याद्द्विजस्य तु।<br>यजेत तेन द्रव्येण न वृथा साधयेद्धनम्।।	</td><td>	13-82-23a<br>13-82-23b	
</td></tr>
				
<tr><td>
	त्रिसहस्रपरो दायः स्त्रियै देयो धनस्य वै।<br>भर्त्रा तच्च धनं दत्तं यथार्हं भोक्तुमर्हति।।	</td><td>	13-82-24a<br>13-82-24b	
</td></tr>
				
<tr><td>
	स्त्रीणां तु पतिदायाद्यमुपभोगफलं स्मृतम्।<br>नापहारं स्त्रियः कुर्युः पितृवित्तात्कथञ्चन।।	</td><td>	13-82-25a<br>13-82-25b	
</td></tr>
				
<tr><td>
	स्त्रियास्तु यद्भवेद्वित्तं पित्रा दत्तं युधिष्ठिर।<br>ब्राह्मण्यास्तद्धरेत्कन्या यथा पुत्रस्तथाऽस्य सा।।	</td><td>	13-82-26a<br>13-82-26b	
</td></tr>
				
				
<tr><td>
	सा हि पुत्रसमा राजन्विहिता कुरुनन्दन।<br>एवमेव समुद्दिष्टो धर्मो वै भरतर्षभ।<br>एवं धर्ममनुस्मृत्य न वृथा साधयेद्धनम्।।	</td><td>	13-82-27a<br>13-82-27b<br>13-82-27c	
</td></tr>
<tr><td>
	<b>युधिष्ठिर उवाच।</b>	</td><td>	13-82-28x	
</td></tr>
				
<tr><td>
	शूद्रायां ब्राह्मणाज्जातो यद्यदेयधनः स्मृतः।<br>केन प्रतिविशेषेण दशमोऽप्यस्य दीयते।।	</td><td>	13-82-28a<br>13-82-28b	
</td></tr>
				
<tr><td>
	ब्राह्मण्यां ब्राह्मणाज्जातो ब्राह्मणः स्यान्न संशयः।<br>क्षत्रियायां तथैव स्याद्वैश्यायामपि चैव हि।।	</td><td>	13-82-29a<br>13-82-29b	
</td></tr>
				
<tr><td>
	कस्मात्तु विषमं भागं भजेरन्नृपसत्तम।<br>यदा सर्वे त्रयो वर्णास्त्वयोक्ता ब्राह्मणा इति।।	</td><td>	13-82-30a<br>13-82-30b	
</td></tr>
<tr><td>
	<b>भीष्म उवाच।</b>	</td><td>	13-82-31x	
</td></tr>
				
<tr><td>
	दारा इत्युच्यते लोके नाम्नैकेन परन्तप।<br>प्रोक्तेनि चैव नाम्नाऽयं विशेषः सुमहान्भवेत्।।	</td><td>	13-82-31a<br>13-82-31b	
</td></tr>
				
<tr><td>
	तिस्रः कृत्वा पुरो भार्याः पश्चाद्विन्देत ब्राह्मणीम्।<br>सा ज्येष्ठा सा च पूज्या स्यात्सा च ताभ्यो गरीयसी	</td><td>	13-82-32a<br>13-82-32b	
</td></tr>
				
<tr><td>
	स्नानं प्रसाधनं भर्तुर्दन्तधावनमुञ्जनम्।<br>हव्यं कव्यं च यच्चान्यद्धर्मयुक्तं गृहे भवेत्।।	</td><td>	13-82-33a<br>13-82-33b	
</td></tr>
				
<tr><td>
	न तस्यां जातु तिष्ठन्त्यामन्या तत्कर्तुमर्हति।<br>ब्राह्मणीत्वेव कुर्याद्वा ब्राह्मणस्य युधिष्ठिर।।	</td><td>	13-82-34a<br>13-82-34b	
</td></tr>
				
<tr><td>
	अन्नं पानं च माल्यं च वासांस्याभरणानि च।<br>ब्राह्मण्यैतानि देयानि भर्तुः सा हि गरीयसी।।	</td><td>	13-82-35a<br>13-82-35b	
</td></tr>
				
<tr><td>
	मनुनाऽभिहितं शास्त्रं यच्चापि कुरुनन्दन।<br>तत्राप्येष महाराज दृष्टो धर्मः सनातनः।।	</td><td>	13-82-36a<br>13-82-36b	
</td></tr>
				
<tr><td>
	अथ चेदन्यथा कुर्याद्यदि कामाद्युधिष्ठिर।<br>यथा ब्राह्मणचाण्डालः पूर्वदृष्टस्तथैव सः।।	</td><td>	13-82-37a<br>13-82-37b	
</td></tr>
				
<tr><td>
	ब्राह्मण्याः सदृशः पुत्रः क्षत्रियायाश्च यो भवेत्।<br>राजन्विशेषो यस्त्वत्र वर्णयोरुभयोरपि।।	</td><td>	13-82-38a<br>13-82-38b	
</td></tr>
				
<tr><td>
	न तु जात्या समा लोके ब्राह्मण्याः क्षत्रिया भवेत्।<br>ब्राह्मण्याः प्रथमः पुत्रो भूयान्स्याद्राजसत्तम।।	</td><td>	13-82-39a<br>13-82-39b	
</td></tr>
				
<tr><td>
	भूयोभूयोपि संहार्यः पितृवित्ताद्युधिष्ठिर।<br>यथा न सदृशी जातु ब्राह्मण्याः क्षत्रिया भवेत्।।	</td><td>	13-82-40a<br>13-82-40b	
</td></tr>
				
<tr><td>
	क्षत्रियायास्तथा वैश्या न जातु सदृशी भवेत्।<br>श्रीश्च राज्यं च कोशश्च क्षत्रियाणां युधिष्ठिर।।	</td><td>	13-82-41a<br>13-82-41b	
</td></tr>
				
				
<tr><td>
	विहितं दृश्यते राजन्सागरान्तां च मेदिनीम्।<br>क्षत्रियो हि स्वधर्मेण श्रियं प्राप्नोति भूयसीम्।<br>राजा दण्डधरो राजन्रक्षा नान्यत्र क्षत्रियात्।।	</td><td>	13-82-42a<br>13-82-42b<br>13-82-42c	
</td></tr>
				
<tr><td>
	ब्राह्मणा हि महाभाग देवानामपि देवताः।<br>तेषु राजा प्रवर्तेत पूजया विधिपूर्वकम्।।	</td><td>	13-82-43a<br>13-82-43b	
</td></tr>
				
<tr><td>
	प्रणीतमृषिभिर्ज्ञात्वा धर्मं शाश्वतमव्ययम्।<br>लुप्यमानं स्वधर्मेण क्षत्रियो रक्षति प्रजाः।।	</td><td>	13-82-44a<br>13-82-44b	
</td></tr>
				
<tr><td>
	दस्युभिर्ह्रियमाणं च धनं दारांश्च सर्वशः।<br>सर्वेषामेव वर्णानां त्राता भवति पार्थिवः।।	</td><td>	13-82-45a<br>13-82-45b	
</td></tr>
				
<tr><td>
	भूयान्स्यात्क्षत्रियापुत्रो वैश्यापुत्रान्न संशयः।<br>भूयस्तेनापि हर्तव्यं पितृवित्ताद्युधिष्ठिर।।	</td><td>	13-82-46a<br>13-82-46b	
</td></tr>
<tr><td>
	<b>युधिष्ठिर उवाच।</b>	</td><td>	13-82-47x	
</td></tr>
				
<tr><td>
	उक्तं ते विधिवद्राजन्ब्राह्मणस्य पितामह।<br>इतरेषां तु वर्णानां कथं वै नियमो भवेत्।।	</td><td>	13-82-47a<br>13-82-47b	
</td></tr>
<tr><td>
	<b>भीष्म उवाच।</b>	</td><td>	13-82-48x	
</td></tr>
				
<tr><td>
	क्षत्रियस्यापि भार्ये द्वे विहिते कुरुनन्दन।<br>तृतीया च भवेच्छूद्रा न तु दृष्टा न तु स्मूता।।	</td><td>	13-82-48a<br>13-82-48b	
</td></tr>
				
<tr><td>
	एष एव क्रमो हि स्यात्क्षत्रियाणां युधिष्ठिर।<br>अष्टधा तु भवेत्कार्यं क्षत्रियस्वं जनाधिप।।	</td><td>	13-82-49a<br>13-82-49b	
</td></tr>
				
<tr><td>
	क्षत्रियाया हरेत्पुत्रश्चतुरोंशान्पितुर्धनात्।<br>युद्धावहारिकं यच्च पितुः स्वात्स हरेत्तु तत्।।	</td><td>	13-82-50a<br>13-82-50b	
</td></tr>
				
<tr><td>
	वैश्यापुत्रस्तु भागांस्त्रीञ्शूद्रापुत्रस्तथाष्टमम्।<br>एकैव हि भवेद्भार्या वैश्यस्य कुरुनन्दन।	</td><td>	13-82-51a<br>13-82-51b	
</td></tr>
				
<tr><td>
	द्वितीया तु भवेच्छूद्रा न तु दृष्टा न तु स्मृता।।<br>वैश्यस्य वर्तमानस्य वैश्यायां भरतर्षभ।	</td><td>	13-82-52a<br>13-82-52b	
</td></tr>
				
<tr><td>
	शूद्रायां चापि कौन्तेय तयोर्विनियमः स्मृतः।।<br>पञ्चधा तु भवेत्कार्यं वैश्यस्वं भरतर्षभ।	</td><td>	13-82-53a<br>13-82-53b	
</td></tr>
				
<tr><td>
	तयोरपत्ये वक्ष्यामि विभागं च जनाधिप।।<br>वैश्यापुत्रेण हर्तव्याश्चत्वारोंशाः पितुर्धनात्।	</td><td>	13-82-54a<br>13-82-54b	
</td></tr>
				
<tr><td>
	पञ्चमस्तु स्मृतोः भागः शूद्रापुत्राय भारत।।<br>सोपि दत्तं हरेत्पित्रा नादत्तं हर्तुमर्हति।	</td><td>	13-82-55a<br>13-82-55b	
</td></tr>
				
<tr><td>
	त्रिमिर्वर्णैः सदा जातः शूद्रो देयधनो भवेत्।।<br>0	</td><td>	13-82-56a<br>13-82-56b	
</td></tr>
				
<tr><td>
	शूद्रस्य स्यात्सवर्णैव भार्या नान्या कथञ्चन।<br>समभागाश्च पुत्राः स्युर्यदि पुत्रशतं भवेत्।।	</td><td>	13-82-57a<br>13-82-57b	
</td></tr>
				
<tr><td>
	जातानां समवर्णायाः पुत्राणामविशेषतः।<br>सर्वेषामेव वर्णानां समभागो धनात्स्मृतः।।	</td><td>	13-82-58a<br>13-82-58b	
</td></tr>
				
<tr><td>
	ज्येष्ठस्य भागो ज्येष्ठः स्यादेकांशो यः प्रधानतः।<br>एष दायविधिः पार्थ पूर्वमुक्तः स्वयंभुवा।।	</td><td>	13-82-59a<br>13-82-59b	
</td></tr>
				
<tr><td>
	समवर्णासु जातानां विशेषोऽस्त्यपरो नृप।<br>विवाहवैशिष्ट्यकृतः पूर्वपूर्वो विशिष्यते।।	</td><td>	13-82-60a<br>13-82-60b	
</td></tr>
				
<tr><td>
	हरेज्ज्येष्ठः प्रधानांशमेकभार्यासुतेष्वपि।<br>मध्यमो मध्यमं चैव कनीयांस्तु कनीयसम्।।	</td><td>	13-82-61a<br>13-82-61b	
</td></tr>
				
<tr><td>
	एवं जातिषु सर्वासु सवर्णः श्रेष्ठतां गतः।<br>महर्षिरपि चैतद्वै मारीचः काश्यपोऽब्रवीत्।।	</td><td>	13-82-62a<br>13-82-62b	
</td></tr>
<tr><td>
	।। इति श्रीमन्महाभारते अनुशासनपर्वणि <br>दानधर्मपर्वणि द्व्यशीतितमोऽध्यायः।।। 82 ।।	</td><td>		
</td></tr></tbody>