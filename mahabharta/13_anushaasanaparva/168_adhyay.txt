				
<tbody><tr><td>
	<b>`सनत्कुमार उवाच।</b>	</td><td>	13-168-1x	
</td></tr>
				
<tr><td>
	इन्द्रियेभ्यो मनः पूर्वमहङ्कारस्ततः परम्।<br>अहङ्कारात्परा बुद्धिर्बुद्धेः परतरं महत्।।	</td><td>	13-168-1a<br>13-168-1b	
</td></tr>
				
<tr><td>
	महतः परमव्यक्तमव्यक्तात्पुरुषः परः।<br>एतावदेतत्सांख्यानां दर्शनं देवसत्तम।।	</td><td>	13-168-2a<br>13-168-2b	
</td></tr>
				
				
<tr><td>
	अव्यक्तं बुद्ध्यहङ्कारौ महाभूतानि पञ्च च।<br>मनस्तथा विशेषाश्च दश चैवेन्द्रियाणि च।<br>एतास्तत्वचतुर्विंशन्महापुरुषसम्मिताः।।	</td><td>	13-168-3a<br>13-168-3b<br>13-168-3c	
</td></tr>
				
<tr><td>
	बुद्ध्यामानेन देवेश चेतनेन महात्मना।<br>संयोगमेतयोर्नित्यमाहुरव्यक्तपुंसयोः।।	</td><td>	13-168-4a<br>13-168-4b	
</td></tr>
				
<tr><td>
	एकत्वं च बहुत्वं च सर्गप्रलयकोटिशः।<br>तमःसंज्ञितमेतद्धि प्रवदन्ति त्रिशूलधृक्।।	</td><td>	13-168-5a<br>13-168-5b	
</td></tr>
				
<tr><td>
	समुत्पाट्य यथाव्यक्ताज्जीवा यान्ति पुनःपुनः।<br>आदिरेष महानात्मा गुणानामिति नः प्रभो।।	</td><td>	13-168-6a<br>13-168-6b	
</td></tr>
				
<tr><td>
	गुणस्थत्वाद्गुणं चैनमाहुरव्यक्तलक्षणम्।<br>एतेनाध्युषितो व्यक्तस्त्रिगुणं चेतयत्युत।।	</td><td>	13-168-7a<br>13-168-7b	
</td></tr>
				
<tr><td>
	अचेतनः प्रकृत्येषु न चान्यमनुबुध्यते।<br>बुध्यमानो ह्यहंकारो नित्यं मानाप्रबोधनात्।।	</td><td>	13-168-8a<br>13-168-8b	
</td></tr>
				
<tr><td>
	विमलस्व विशुद्धस्य नीरुजस्य महात्मनः।<br>विमलोदरशीलः स्याद्बुध्यमानाप्रबुद्धयोः।।	</td><td>	13-168-9a<br>13-168-9b	
</td></tr>
				
<tr><td>
	द्रष्टा भवत्यभोक्ता च सत्वमूर्तिश्च निर्गुणः।<br>बुध्यमानाप्रबुद्धाभ्यामन्य एव तु निर्गुणः।।	</td><td>	13-168-10a<br>13-168-10b	
</td></tr>
				
<tr><td>
	उपेक्षकः शुचिस्ताभ्यामुभाभ्यामयुतस्तथा।<br>बुध्यमानो न बुध्येत बुद्धमेवं सनातनम्।।	</td><td>	13-168-11a<br>13-168-11b	
</td></tr>
				
<tr><td>
	स एव बुद्धेरव्यक्तस्वभावत्वादचेतनः।<br>सोहमेव न मेऽन्योस्ति य एवमभिमन्यते।।	</td><td>	13-168-12a<br>13-168-12b	
</td></tr>
				
<tr><td>
	न मन्यते ममान्योस्ति येन चेतोस्म्यचेतनः।<br>एवमेवाभिमन्येत बुध्यमानोप्यनात्मवान्।।	</td><td>	13-168-13a<br>13-168-13b	
</td></tr>
				
<tr><td>
	अहमेव न मेऽन्योस्ति न प्रबुद्धवशानुगः।<br>अव्यक्तस्थो गुणानेष नित्यमेवाभिमन्यते।।	</td><td>	13-168-14a<br>13-168-14b	
</td></tr>
				
<tr><td>
	तेनाधिष्ठिततत्वज्ञैर्महद्भिरभिधीयते।<br>अहङ्कारेण संयुक्तस्ततस्ददभिमन्यते।।	</td><td>	13-168-15a<br>13-168-15b	
</td></tr>
				
<tr><td>
	क्षेत्रं प्रविश्य दुर्बुद्धिर्बुद्ध्यमानो ह्यनात्मवान्।<br>अहमेव सृजत्यन्यद्द्वितीयं लोकसारथिः।।	</td><td>	13-168-16a<br>13-168-16b	
</td></tr>
				
<tr><td>
	सर्वाभावैरहङ्कारैस्तृतीयं सर्गसंज्ञितम्।<br>ततो भूतान्यहङ्कारमहङ्कारो मनोऽसृजत्।।	</td><td>	13-168-17a<br>13-168-17b	
</td></tr>
				
				
<tr><td>
	सर्वस्नोतस्यभिमुखं सम्प्रावर्तत बुद्धिमान्।<br>तथैव यज्ञे भूतेषु विषयार्थी पुनःपुनः।<br>इन्द्रियैः सह शूलाङ्क पञ्च पञ्चभिरेव च।।	</td><td>	13-168-18a<br>13-168-18b<br>13-168-18c	
</td></tr>
				
<tr><td>
	मनो वेद न चात्मानमङ्कारं प्रजापतिः।<br>न वेद वाप्यहङ्कारो बुद्धिं बुद्धिमतांवर।।	</td><td>	13-168-19a<br>13-168-19b	
</td></tr>
				
<tr><td>
	एवमेते महाभाग नेतरे नयवादिनः।<br>अहङ्कारेण संयुक्तः स्रोतस्यभिमुखः सदा।।	</td><td>	13-168-20a<br>13-168-20b	
</td></tr>
				
<tr><td>
	एवमेष विकारात्मा महापुरुषसञ्ज्ञकः।<br>प्रतनोति जगत्कृत्स्नं पुनराददते सकृत्।।	</td><td>	13-168-21a<br>13-168-21b	
</td></tr>
				
<tr><td>
	ससंज्ञत्वाज्जगत्कृत्स्नमव्यक्तस्य हृदि स्थितम्।<br>संविशद्रजनीं कृत्स्नां निशान्ते दिवसागमे।।	</td><td>	13-168-22a<br>13-168-22b	
</td></tr>
				
<tr><td>
	पुनरात्मा विजयते बहवो निर्गुणास्तथा।<br>अज्ञानेन समायुक्तः सोव्यक्तेन तमोत्मना।।	</td><td>	13-168-23a<br>13-168-23b	
</td></tr>
				
<tr><td>
	यदि ह्येषो नु मन्येत ममास्ति परतो वरः।<br>स पुनः पुनरात्मानं न कुर्यादाक्षिपेत च।।	</td><td>	13-168-24a<br>13-168-24b	
</td></tr>
				
<tr><td>
	एतमव्यक्तविषयं सूक्ष्मं मन्येत बुद्धिमान्।<br>पञ्चविंशं महादेव महापुरुषवैकृतम्।।	</td><td>	13-168-25a<br>13-168-25b	
</td></tr>
				
<tr><td>
	प्रबुद्धौ बुद्धवानेतत्सृजमानमबुद्धवान्।<br>गुणान्पुनश्च तानेव सोत्मनात्मनि निक्षिपेत्।।	</td><td>	13-168-26a<br>13-168-26b	
</td></tr>
				
<tr><td>
	अव्यक्तस्य वशीभूतो योऽज्ञानस्य तमोत्मनः।<br>बुध्यमानो ह्यबुद्धस्य बुद्धस्तदनुभुज्यते।।	</td><td>	13-168-27a<br>13-168-27b	
</td></tr>
				
<tr><td>
	उपेक्षकः शुचिर्व्यग्रः सोलिङ्गः सोव्रणोऽमलः।<br>षड्विंशो भगवानास्ते बुद्धः शुद्धो निरामयः।।	</td><td>	13-168-28a<br>13-168-28b	
</td></tr>
				
<tr><td>
	अव्यक्तादिविशेषान्तमेतद्वैद्या वदन्त्युत।<br>एतैरेव विहीनं तु केचिदाहुर्मनीषिणः।।	</td><td>	13-168-29a<br>13-168-29b	
</td></tr>
				
<tr><td>
	निस्तत्वं बुध्यमानास्तु केचिदाहुर्महामते।<br>केचिदाहुर्महात्मानस्तत्वसंज्ञितमेव तु।।	</td><td>	13-168-30a<br>13-168-30b	
</td></tr>
				
<tr><td>
	तत्वस्य श्रवणादेनं तत्वमेवं वदन्ति वै।<br>सत्वसंश्रयणाच्चैव सत्ववन्तं महेश्वर।।	</td><td>	13-168-31a<br>13-168-31b	
</td></tr>
				
				
<tr><td>
	एवमेष विकारात्मा बुध्यमानो महाभुज।<br>अव्यक्तो भवते व्यक्तौ सत्वंसत्वं तथा गुणौ।<br>विद्या च भवते विद्या भवेत्तु ग्रहसंज्ञितम्।।	</td><td>	13-168-32a<br>13-168-32b<br>13-168-32c	
</td></tr>
				
<tr><td>
	य एवमनुबुद्ध्यन्ते योगसाङ्ख्याश्च तत्वतः।<br>तेऽव्यक्तं शङ्करागाढं मुञ्चन्ते शास्त्रबुद्धयः।।	</td><td>	13-168-33a<br>13-168-33b	
</td></tr>
				
<tr><td>
	तेषामेतत्तु वदतां शास्त्रार्थं सूक्ष्मदर्शिनाम्।<br>बुद्धिर्विस्तीर्यते सर्वं तैलबिन्दुरिवाम्भसि।।	</td><td>	13-168-34a<br>13-168-34b	
</td></tr>
				
<tr><td>
	विद्या तु सर्वविद्यानामवबोध इति स्मृतः।<br>येन विद्यामविद्यां च विन्दन्ति यतिसत्तमाः।।	</td><td>	13-168-35a<br>13-168-35b	
</td></tr>
				
<tr><td>
	सैषा त्रयी परा विद्या चतुर्थ्यान्वीक्षिकी स्मृता।<br>यां बुद्ध्यमानो बुद्ध्येत बुद्ध्यात्मनि समं गतः।।	</td><td>	13-168-36a<br>13-168-36b	
</td></tr>
				
				
<tr><td>
	अप्रबुद्धमथाव्यक्तमविद्यासंज्ञिकं स्मृतम्।<br>विमोहितं तु शोकेन केवलेन समन्वितम्।<br>एतद्बुद्ध्या भवेद्बुद्धः किमन्यद्बुद्धिलक्षणम्।।	</td><td>	13-168-37a<br>13-168-37b<br>13-168-37c	
</td></tr>
				
<tr><td>
	ये त्वेतन्नावबुद्ध्यन्ते ते प्रबुद्धवशानुगाः।<br>ते पुनःपुनरव्यक्ताज्जनिष्यन्त्यबुधांत्मनः।।	</td><td>	13-168-38a<br>13-168-38b	
</td></tr>
				
<tr><td>
	तमेव तुलयिष्यन्ति अबुद्धिवशवर्तिनः।<br>ये चाप्यन्ये तन्मनसस्तेप्येतत्फलभागिनः।।	</td><td>	13-168-39a<br>13-168-39b	
</td></tr>
				
<tr><td>
	विदित्वैनं न शोचन्ति योगोपेतार्थदर्शिनः।<br>स्वातन्त्र्यं प्रतिलप्स्यन्ते केवलत्वं च भास्वरम्।।	</td><td>	13-168-40a<br>13-168-40b	
</td></tr>
				
				
<tr><td>
	अज्ञानबन्धनान्मुक्तास्तीर्णाः संसारबन्धनात्।<br>अज्ञानसागरं घोरमगाधं तमसंज्ञकम्।<br>यत्र मज्जन्ति भूतानि पुनःपुनररिंदम्।।	</td><td>	13-168-41a<br>13-168-41b<br>13-168-41c	
</td></tr>
				
<tr><td>
	एषा विद्या तथाऽविद्या कथिता ते मयाऽर्थतः।<br>यस्मिन्देयं च नो ग्राह्यं सांख्याः सांख्यं तथैव च।।	</td><td>	13-168-42a<br>13-168-42b	
</td></tr>
				
<tr><td>
	तथा चैकत्वनानात्वमक्षरं क्षरमेव च।<br>निगदिष्यामि देवेश विमोक्षं त्रिविधं च ते।।	</td><td>	13-168-43a<br>13-168-43b	
</td></tr>
				
<tr><td>
	बुद्ध्यमानाप्रबुद्धाभ्यामबुद्धस्य प्रपञ्चनम्।<br>भूय एव निबोध त्वं देवानां देवसत्तम।।	</td><td>	13-168-44a<br>13-168-44b	
</td></tr>
				
<tr><td>
	यच्च किञ्च श्रुतं न स्याद्दृष्टं चैव न किञ्चन।<br>तच्च ते सम्प्रवक्ष्यामि एकाग्रः शृणु तत्परः।।'	</td><td>	13-168-45a<br>13-168-45b	
</td></tr>
<tr><td>
	।। इति श्रीमन्महाभारते अनुशासनपर्वणि<br> दानधर्मपर्वणि अष्टषष्ट्यधिकशततमोऽध्यायः।। 168 ।।	</td><td>		
</td></tr></tbody>