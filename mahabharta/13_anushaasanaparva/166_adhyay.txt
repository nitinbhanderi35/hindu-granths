				
<tbody><tr><td>
	<b>सनत्कुमार उवाच।</b>	</td><td>	13-166-1x	
</td></tr>
				
				
<tr><td>
	तत्वसङ्ख्या श्रुता चैषा येषां ब्रह्मविदांवर।<br>सर्गसङ्ख्या मया प्रोक्ता नवानामानुपूर्व्यशः।<br>प्रवक्ष्यामि तु तेऽध्यात्ममधिभूताधिदैवतम्।।	</td><td>	13-166-1a<br>13-166-1b<br>13-166-1c	
</td></tr>
				
				
				
				
				
<tr><td>
	स्वभावसत्वस्थमनीशमीशम्।।	</td><td>	13-166-2f	
</td></tr>
				
				
				
<tr><td>
	कैवल्यतां प्राप्य महासुरोत्तम<br>तवैतदाख्यामि मुनीन्द्रवृत्त्या।<br>रहस्यमेवान्यदवाप्य दिव्यं|<br>पवित्रपूतस्तव मृत्युजालम्।।	</td><td>	13-166-3a<br>13-166-3b<br>13-166-3c<br>13-166-3d	
</td></tr>
				
				
				
<tr><td>
	पृथ्वीमिमां यद्यपि रत्नपूर्णां<br>दद्यान्न देयं त्वपरीक्षिताय।<br>नाश्रद्दधानाय न चान्यबुद्धे|<br>र्नाज्ञानयुक्ताय न विस्मिताय।।	</td><td>	13-166-4a<br>13-166-4b<br>13-166-4c<br>13-166-4d	
</td></tr>
				
<tr><td>
	स्वाध्याययुक्ताय गुणान्विताय<br>प्रदेयमेतन्नियतेन्द्रियाय।।	</td><td>	13-166-5a<br>13-166-5b	
</td></tr>
				
<tr><td>
	संक्षेपं चाप्यथैतेषां तत्वानां वृषभध्वज।<br>अनुलोमानुजातानां प्रतिलोमप्रमीयतम्।।	</td><td>	13-166-6a<br>13-166-6b	
</td></tr>
				
<tr><td>
	प्रवक्ष्यामि तमध्यात्मं साधिभूताधिदैवतम्।<br>यथांशुजालमर्कस्य तथैतत्प्रवदन्ति वै।।	</td><td>	13-166-7a<br>13-166-7b	
</td></tr>
				
<tr><td>
	संक्षीणे ब्रह्मदिवसे जगज्जलधिमाविशेत्।<br>प्रलीयते जले भूमिर्जलमग्नौ प्रलीयते।।	</td><td>	13-166-8a<br>13-166-8b	
</td></tr>
				
<tr><td>
	लीयतेऽग्निस्तथा वायौ वायुराकाश एव तु।<br>मनसि प्रलीयते खं तु मनोऽहंकार एव च।।	</td><td>	13-166-9a<br>13-166-9b	
</td></tr>
				
<tr><td>
	अहङ्कारस्तथा तस्मिन्महति प्रविलीयते।<br>महानव्यक्त इत्याहुस्तदेकत्वं प्रचक्षते।।	</td><td>	13-166-10a<br>13-166-10b	
</td></tr>
				
<tr><td>
	अव्यक्तस्य महादेव प्रलयं विद्धि ब्रह्म्णि।<br>एवमस्यासकृत्क्रीडामाहुस्तत्वविदो जनाः।।	</td><td>	13-166-11a<br>13-166-11b	
</td></tr>
				
<tr><td>
	अध्यात्ममधिभूतं च तथैवाप्यधिदैवतम्।<br>यथावदुदितं शास्त्रं योगे तु सुमहात्मभिः।।	</td><td>	13-166-12a<br>13-166-12b	
</td></tr>
				
<tr><td>
	तथैव चेह साङ्ख्ये तु परिसंख्यात्मचिन्तकैः।<br>प्रपञ्चितार्थमेतावन्महादेव महात्मभिः।।	</td><td>	13-166-13a<br>13-166-13b	
</td></tr>
				
<tr><td>
	ब्रह्मेति विद्यादध्यात्मं पुरुषं चाधिदैवतम्।<br>प्रभवं सर्वभूतानां रक्षणं तत्र कर्म च।।	</td><td>	13-166-14a<br>13-166-14b	
</td></tr>
				
<tr><td>
	अध्यात्मं प्राणमित्याहुः क्रतुमप्यधिदैवतम्।<br>रथं च यज्ञवाहोऽत्र कर्माहङ्कारमेव च।।	</td><td>	13-166-15a<br>13-166-15b	
</td></tr>
				
<tr><td>
	अध्यात्मं तु मनो विद्याच्चन्द्रमाश्चाधिदैवतम्।<br>दैवं च प्रभवश्चैव कर्म व्याहृतयस्तथा।।	</td><td>	13-166-16a<br>13-166-16b	
</td></tr>
				
<tr><td>
	विद्यात्तु श्रोत्रमध्यात्ममाकाशमधिदैवतम्।<br>सर्वभावाभिधानार्थं शब्दः कर्म सदा स्मृतं।।	</td><td>	13-166-17a<br>13-166-17b	
</td></tr>
				
<tr><td>
	त्वगध्यात्ममथो विद्याद्वायुरत्राधिदैवतम्।<br>सन्निपातय विज्ञानं सर्वकर्म च तत्र ह।।	</td><td>	13-166-18a<br>13-166-18b	
</td></tr>
				
<tr><td>
	अध्यात्मं चक्षुरित्याहुर्भास्करोऽत्राधिदैवतम्।<br>ज्ञापतं सर्ववर्णानां रूपं कर्म सदा स्मृतम्।।	</td><td>	13-166-19a<br>13-166-19b	
</td></tr>
<tr><td>
	जिह्वेति विद्यादध्यात्ममापश्चात्राधिदैवतम्।।	</td><td>	13-166-20a	
</td></tr>
				
<tr><td>
	पायुरध्यात्ममित्याहुर्यथावद्यतिसत्तमाः।<br>विसर्गमधिभूतं च मित्रं चाप्यधिदैवतम्।।	</td><td>	13-166-21a<br>13-166-21b	
</td></tr>
				
<tr><td>
	उपस्थोऽध्यात्ममित्याहुर्देवदेव पिनाकधृक्।<br>अनुभावोऽधिभूतं तु दैवतं च प्रजापतिः।।	</td><td>	13-166-22a<br>13-166-22b	
</td></tr>
				
<tr><td>
	पादावध्यात्ममित्याहुस्त्रिशूलाङ्क मनीषिणः।<br>गन्तव्यमधिभूतं तु विष्णुस्तत्राधिदैवतम्।।	</td><td>	13-166-23a<br>13-166-23b	
</td></tr>
				
<tr><td>
	वागध्यात्मं तथैवाहुः पिनाकिंस्तत्वदर्शिनः।<br>वक्तव्यमधिभूतं तु वह्निस्तत्राधिदैवतम्।।	</td><td>	13-166-24a<br>13-166-24b	
</td></tr>
				
<tr><td>
	एतदध्यात्ममतुलं साधिभूताधिदैवतम्।<br>मया तु वर्णितं सम्यग्देहिनाममरर्षभ।।	</td><td>	13-166-25a<br>13-166-25b	
</td></tr>
				
<tr><td>
	एतत्कीटपतङ्गे च श्वपाके शुनि हस्तिनि।<br>पुत्रिकादंशमशके ब्राह्मणे गवि पार्थिवे।।	</td><td>	13-166-26a<br>13-166-26b	
</td></tr>
				
<tr><td>
	सर्वमेव हि द्रष्टव्यमन्यथा मा विचिन्तय।<br>अतोऽन्यथा ये पश्यन्ति न सम्यक्तेषु दर्शनम्।।	</td><td>	13-166-27a<br>13-166-27b	
</td></tr>
				
<tr><td>
	देवदानवगन्धर्वयक्षराक्षसकिन्नराः।<br>यन्न जानन्ति को ह्येष कुतो वा भगवानिति।।	</td><td>	13-166-28a<br>13-166-28b	
</td></tr>
				
<tr><td>
	ओमित्येकाक्षरं ब्रह्म यत्तत्सदसतः परम्।<br>अनादिमध्यपर्यन्तं कूटस्थमचलं ध्रुवम्।।	</td><td>	13-166-29a<br>13-166-29b	
</td></tr>
				
<tr><td>
	योगेश्वरं पद्मनाभं विष्णुं जिष्णुं जगत्पतिम्।<br>अनादिनिधं देवं देवदेवं सनातनम्।।	</td><td>	13-166-30a<br>13-166-30b	
</td></tr>
				
<tr><td>
	अपमेयमविज्ञेयं हरिं नारायणं प्रभुम्।<br>कृताञ्जलिः शुचिर्भूत्वा प्रणम्य प्रयतोऽर्चयेत्।।	</td><td>	13-166-31a<br>13-166-31b	
</td></tr>
				
<tr><td>
	अनाद्यन्तं परं ब्रह्म न देवा ऋषयो विदुः।<br>एकोयं वेद भगवांस्त्राता नारायणो हरिः।।	</td><td>	13-166-32a<br>13-166-32b	
</td></tr>
				
<tr><td>
	नारायणादृषिगणास्ततः सिद्धा महोरगाः।<br>देवा देवर्षयश्चैव यं विदुर्दुःखभेषजम्।।	</td><td>	13-166-33a<br>13-166-33b	
</td></tr>
				
<tr><td>
	यमाहुर्विजितक्लेशं यस्मिंश्च विहिताः प्रजाः।<br>यस्मिँल्लोकाः स्फुरन्तीमे जाले शकुनयो यथा।।	</td><td>	13-166-34a<br>13-166-34b	
</td></tr>
				
<tr><td>
	सप्तर्षयो मनः सप्त साङ्ख्यास्तु मुनिदर्शनात्।<br>सप्तर्षयश्चेन्द्रियाणि पञ्च बुद्धीन्द्रियाणि च।।	</td><td>	13-166-35a<br>13-166-35b	
</td></tr>
<tr><td>
	श्रोत्रयोश्च दिशः प्राहुर्मनसि त्वथ चन्द्रमाः।।	</td><td>	13-166-36a	
</td></tr>
				
				
				
<tr><td>
	मनः षष्ठं बुद्धिः सप्तमी ह्यात्मनि स्थापितानि <br>शरीरेषु नात्मनि तस्य हि कारणानि भन्ति सर्वा-<br>ण्यपि सर्वकर्मसु वा विषयेषुवा युञ्जन्ति यथात्म-<br>नि स्वानि कर्माणि प्रवृत्तानि सप्तस्वपि।।	</td><td>	13-166-37a<br>13-166-37b<br>13-166-37c<br>13-166-37d	
</td></tr>
				
				
<tr><td>
	विषयाणां व्यापकत्वानि तान्येव स्वपतो भूत|<br>ग्रामस्याजमात्मानं देवलोकस्थानसंमितं देहान्तर|<br>गामिनं मुमुक्षुं वानुप्रतिशन्ति सूक्ष्माणि प्रलीयन्ते।।	</td><td>	13-166-38a<br>13-166-38b<br>13-166-38c	
</td></tr>
				
<tr><td>
	मोक्षकाले तमेकं न कश्चिद्वेत्ति स्वपरम्।<br>एवं प्रविष्टेषु भूतेषु को जागर्तीत्युच्यते।।	</td><td>	13-166-39a<br>13-166-39b	
</td></tr>
				
				
<tr><td>
	निद्राप्रसुप्तेषु वाऽत्र जाग्रत्स्वप्नशीलोत्रसदनौ<br>च देवद्योतनो भगवांश्चात्र क्षत्रेज्ञो बुद्धिर्वाऽभिसुप्त|<br>स्यापि स्वप्नदर्शनानि पश्यन्ति।।	</td><td>	13-166-40a<br>13-166-40b<br>13-166-40c	
</td></tr>
				
<tr><td>
	अप्रतिबुद्धेषु लोकेषु स एव प्रतिबुध्यते। स<br>एष प्राज्ञः। अथ तैजसः कायाग्निः स हि सुप्तस्यात्मा वा।।	</td><td>	13-166-41a<br>13-166-41b	
</td></tr>
				
<tr><td>
	अविदुषो वाऽप्रतिबुध्यमानस्यान्नं पचतीत्यन्ते<br>वै तिष्ठति एतदात्मानमधिकृत्यानुज्ञातमिति।।	</td><td>	13-166-42a<br>13-166-42b	
</td></tr>
<tr><td>
	।। इति श्रीमन्महाभारते अनुशासनपर्वणि<br> दानधर्मपर्वणि षट्षष्ट्यधिकशततमोऽध्यायः।। 166 ।।	</td><td>		
</td></tr></tbody>