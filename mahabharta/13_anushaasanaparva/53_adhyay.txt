				
<tbody><tr><td>
	<b>`युधिष्ठिर उवाच।</b>	</td><td>	13-53-1x	
</td></tr>
				
<tr><td>
	वैश्ययोन्यां समुत्पन्नाः शूद्रयोन्यां तथैव च।<br>ब्रह्मर्षय इति प्रोक्ताः पुराणि द्विजसत्तमाः।।	</td><td>	13-53-1a<br>13-53-1b	
</td></tr>
				
<tr><td>
	कथमेतन्महाराज तत्त्वं शंसितुमर्हसि।<br>विरुद्धमिह पश्यामि वियोनौ ब्राह्मणो भवेत्।।	</td><td>	13-53-2a<br>13-53-2b	
</td></tr>
<tr><td>
	<b>भीष्म उवाच।</b>	</td><td>	13-53-3x	
</td></tr>
				
<tr><td>
	अलं कौतूहलेनात्र निबोध त्वं युधिष्ठिर।<br>शुभेतरं शुभं वाऽपि न चिन्तयितुमर्हसि।।	</td><td>	13-53-3a<br>13-53-3b	
</td></tr>
				
<tr><td>
	ईशन्त्यात्मन इत्येते गतिश्चैषां न सञ्जते।<br>ब्रह्मभूयांस इत्येव ऋषयः श्रुतिचोदिताः।।	</td><td>	13-53-4a<br>13-53-4b	
</td></tr>
				
<tr><td>
	निन्द्या न चैते राजेन्द्र प्रमाणं हि प्रमाणिनाम्।<br>लोकोऽनुमन्यते चैतान्प्रमाणं ह्यत्र वै तपः।।	</td><td>	13-53-5a<br>13-53-5b	
</td></tr>
				
<tr><td>
	एवं महात्मभिस्तात तपोज्ञानसमन्वितैः।<br>प्रवर्तितानि कार्याणि प्रमाणान्येव सत्तम।।	</td><td>	13-53-6a<br>13-53-6b	
</td></tr>
				
<tr><td>
	भार्याश्चतस्रो राजेन्द्र ब्राह्मणस्य स्वधर्मतः।<br>ब्राह्मणी क्षत्रिया वैश्या शूद्रा च भरतर्षभ।।	</td><td>	13-53-7a<br>13-53-7b	
</td></tr>
				
<tr><td>
	राज्ञां तु क्षत्रिया वैश्या शूद्रा च भरतर्षभ।<br>वैश्यस्य वैश्या विहिता शूद्रा च भरतर्षभ।।	</td><td>	13-53-8a<br>13-53-8b	
</td></tr>
				
<tr><td>
	शूद्रस्यैका स्मृता भार्या प्रतिलोमे तु सङ्करः।<br>शूद्रायास्तु नरश्रेष्ठ चत्वारः पतयः स्मृताः।।	</td><td>	13-53-9a<br>13-53-9b	
</td></tr>
				
<tr><td>
	वर्णोत्तमायास्तु पतिः सवर्णस्त्वेक एव सः।<br>द्वौ क्षत्रियाया विहितौ ब्राह्मणः क्षत्रियस्तथा।।	</td><td>	13-53-10a<br>13-53-10b	
</td></tr>
				
<tr><td>
	वैश्यायास्तु नरश्रेष्ठ विहिताः पतयस्त्रयः।<br>सवर्णः क्षत्रियश्चैव ब्राह्मणश्च विशाम्पते।।	</td><td>	13-53-11a<br>13-53-11b	
</td></tr>
				
<tr><td>
	एवंविधिमनुस्मृत्य ततस्ते ऋषिभिः पुरा।<br>उत्पादिता महात्मानः पुत्रा ब्रह्मर्षयः पुरा।।	</td><td>	13-53-12a<br>13-53-12b	
</td></tr>
				
<tr><td>
	पुराणाभ्यामृषिभ्यां तु मित्रेण वरुणेन च।<br>वसिष्ठोऽथ तथाऽगस्त्यो बर्हिषव्यस्तथैव च।।	</td><td>	13-53-13a<br>13-53-13b	
</td></tr>
				
<tr><td>
	कक्षीवानार्ष्टिषेणश्च पुरुषः कष एव च।<br>मामतेयस्य वै पुत्रा गौतमश्चात्मजाः स्मृताः।।	</td><td>	13-53-14a<br>13-53-14b	
</td></tr>
				
<tr><td>
	वत्सप्रियश्च भगवान्स्थूलरश्मिस्तथाक्षणिः।<br>गौतमस्यैव तनया ये दास्यां जनिता ह्युत।।	</td><td>	13-53-15a<br>13-53-15b	
</td></tr>
				
<tr><td>
	कपिञ्जलादो ब्रह्मर्षिश्चाण्डाल्यामुदपद्यत।<br>वैनतेयस्तथा पक्षी तुर्यायां च वसिष्ठतः।।	</td><td>	13-53-16a<br>13-53-16b	
</td></tr>
				
				
<tr><td>
	प्रसादाच्च वसिष्ठस्य शुक्लाभ्युपगमेन च।<br>अदृश्यन्त्याः पिता वैश्यो नाम्ना चित्रमुखः पुरा।<br>ब्राह्मणत्वमनुप्राप्तो ब्रह्मर्षित्वं च कौरव।।	</td><td>	13-53-17a<br>13-53-17b<br>13-53-17c	
</td></tr>
				
<tr><td>
	वैश्यश्चित्रमुखः कन्यां वसिष्ठतनयस्य वै।<br>शुभां प्रादाद्यतो जातो ब्रह्मर्षिस्तु पराशरः।।	</td><td>	13-53-18a<br>13-53-18b	
</td></tr>
				
<tr><td>
	तथैव दाशकन्यायां सत्यवत्यां महानृषिः।<br>पराशरात्प्रसूतश्च व्यासो योगमयो मुनिः।।	</td><td>	13-53-19a<br>13-53-19b	
</td></tr>
				
<tr><td>
	विभण्डकस्य मृग्यां च तपोयोगात्मको मुनिः।<br>ऋस्यशृङ्गः समुत्पन्नो ब्रह्मचारी महायशाः।।	</td><td>	13-53-20a<br>13-53-20b	
</td></tr>
				
<tr><td>
	शार्ङ्ग्यां च मन्दपालस्य चत्वारो ब्रह्मवादिनः।<br>जाता ब्रह्मर्षयः पुण्या यैः स्तुतो हव्यवाहनः।।	</td><td>	13-53-21a<br>13-53-21b	
</td></tr>
				
<tr><td>
	द्रोणश्च स्तम्बमित्रश्च सारिसृक्वश्च बुद्धिमान्।<br>जरितारिश्च विख्यातश्चत्वारः सूर्यसन्निभाः।।	</td><td>	13-53-22a<br>13-53-22b	
</td></tr>
				
<tr><td>
	महर्षेः कालवृक्षस्य शकुन्त्यामेव जज्ञिवान्।<br>हिरण्यहस्तो भगवान्महर्षिः काञ्चनप्रभः।।	</td><td>	13-53-23a<br>13-53-23b	
</td></tr>
				
<tr><td>
	पावकात्तात सम्भूता मनसा च महर्षयः।<br>पितामहस्य राजेन्द्र पुरस्त्यपुलहादयः।।	</td><td>	13-53-24a<br>13-53-24b	
</td></tr>
				
<tr><td>
	सावर्ण्यश्चापि राजर्षिः सवर्णायामजायत।<br>मृण्मय्यां भरतश्रेष्ठ आदित्येन विवस्वता।।	</td><td>	13-53-25a<br>13-53-25b	
</td></tr>
				
<tr><td>
	शाण्डिल्यश्चाग्नितो जातः कश्यपस्याग्रजः प्रभुः।<br>शरद्वतः शरस्तम्बात्कृपश्व कृपया सह।।	</td><td>	13-53-26a<br>13-53-26b	
</td></tr>
				
<tr><td>
	पद्माश्च जज्ञे राजेन्द्र सोस्यपस्य महात्मनः।<br>रेणुश्च रेणुका चैव राममाता यशस्विनी।।	</td><td>	13-53-27a<br>13-53-27b	
</td></tr>
				
<tr><td>
	समुनायाः समुद्भूतः सोमकेन महात्मना।<br>अर्कदन्तो महानृषिः प्रथितः पृथिवीतले।।	</td><td>	13-53-28a<br>13-53-28b	
</td></tr>
				
<tr><td>
	अग्नेराहवनीयाच्च द्रुपदस्येन्द्रवर्चसः।<br>धृष्टद्युम्नश्च सम्भूतो वेद्यां कृष्णा च भारत।।	</td><td>	13-53-29a<br>13-53-29b	
</td></tr>
				
<tr><td>
	व्याघ्रयोन्यां ततो जाता वसिष्ठस्य महात्मनः।<br>एकोनविंशतिः पुत्राः ख्याता व्याघ्रपदादयः।।	</td><td>	13-53-30a<br>13-53-30b	
</td></tr>
				
				
<tr><td>
	मन्धश्च बादलोमस्च जावालिश्च महानृषिः।<br>मन्युश्चैवोपमन्युश्च सेतुकर्णस्तथैव च।<br>एते चान्ये च विख्याताः पृथिव्यां गोत्रतां गताः।।	</td><td>	13-53-31a<br>13-53-31b<br>13-53-31c	
</td></tr>
				
<tr><td>
	विश्वकाशस्य राजर्षेरैक्ष्वाकोस्तु महात्मनः।<br>बालाश्वो नाम पुत्रोऽभूच्छिखां भित्त्वा विनिस्सृतः।।	</td><td>	13-53-32a<br>13-53-32b	
</td></tr>
				
<tr><td>
	मान्धाता चैव राजर्षिर्युवनाश्वेन धीमता।<br>स्वयं धृतोऽथ गर्भेण दिव्यास्त्रबलसंयुतः।।	</td><td>	13-53-33a<br>13-53-33b	
</td></tr>
				
<tr><td>
	गौरिकश्चापि राजर्षिश्चक्रवर्ती महायशाः।<br>बाहुदायां समुत्पन्नो नद्यां राज्ञा सुबाहुना।।	</td><td>	13-53-34a<br>13-53-34b	
</td></tr>
				
<tr><td>
	भूमेश्च पुत्रो नरकः संवर्तश्चैव पुष्कलः।<br>अद्भिश्चैव महातेजा ऋषिर्गार्ग्योऽभ्यजायत।।	</td><td>	13-53-35a<br>13-53-35b	
</td></tr>
				
				
<tr><td>
	एते चान्ये च बहवो राजन्या ब्राह्मणास्तथा।<br>प्रभावेनाभिसम्भूता महर्षीणां महात्मनाम्।<br>नासाध्य तपसा तेषां विद्ययाऽऽत्मगुणैः परैः।।	</td><td>	13-53-36a<br>13-53-36b<br>13-53-36c	
</td></tr>
				
<tr><td>
	अस्मिन्नर्थे च मनुना नीतः श्लोको नराधिप।<br>धर्मं प्रणयता राजंस्तं निबोध युधिष्ठिर।।	</td><td>	13-53-37a<br>13-53-37b	
</td></tr>
				
<tr><td>
	ऋषिणां च नदीनां च साधूनां च महात्मनाम्।<br>प्रभवो नाधिगन्तव्यः स्त्रीणां दुश्चरितस्य च।।	</td><td>	13-53-38a<br>13-53-38b	
</td></tr>
				
<tr><td>
	तन्नात्र चिन्ता कर्तव्या महर्षीणां समुद्भवे।<br>यथा सर्वगतो ह्यग्निस्तथा तेजो महात्मसु।।'	</td><td>	13-53-39a<br>13-53-39b	
</td></tr>
<tr><td>
	।। इति श्रीमन्महाभारते अनुशासनपर्वणि <br>दानधर्मपर्वणि त्रिपञ्चाशोऽध्यायः।। 53 ।।	</td><td>		
</td></tr></tbody>