				
<tbody><tr><td>
	<b>महेश्वर उवाच।</b>	</td><td>	13-246-1x	
</td></tr>
				
<tr><td>
	साङ्ख्यज्ञाने नियुक्तानां यथावत्कीर्तितं मया।<br>योगधर्मं पुनः कृत्स्नं कीर्तयिष्यामि ते शृणु।।	</td><td>	13-246-1a<br>13-246-1b	
</td></tr>
				
<tr><td>
	स च योगो द्विधा भिन्नो ब्रह्मिदेवर्षिसम्मतः।<br>समानमुभयत्रापि वृत्तं शास्त्रप्रचोदितम्।।	</td><td>	13-246-2a<br>13-246-2b	
</td></tr>
				
<tr><td>
	च चाष्टगुणमैश्वर्यमधिकृत्य विधीयते।<br>सायुज्यं सर्वदेवानां योगधर्मं परं श्रिताः।।	</td><td>	13-246-3a<br>13-246-3b	
</td></tr>
				
<tr><td>
	ज्ञानं सर्वस्य योगस्य मूलमित्यवधारय।<br>व्रतोपवासनियमैस्तत्सर्वं चापि बृंहयेत्।।	</td><td>	13-246-4a<br>13-246-4b	
</td></tr>
				
<tr><td>
	ऐकात्म्यं बुद्धिमनसोरिन्द्रियाणां च सर्वशः।<br>आत्मनो वेदितं प्राज्ञे ज्ञानमेतत्तु योगिनाम्।।	</td><td>	13-246-5a<br>13-246-5b	
</td></tr>
				
<tr><td>
	अर्चयेद्ब्राह्मणानग्निं देवतायतनानि च।<br>वर्जयेदशिवं भावं सर्वसत्त्वमुपाश्रितः।।	</td><td>	13-246-6a<br>13-246-6b	
</td></tr>
				
				
<tr><td>
	दानमध्ययनं श्रुद्धा व्रतानि नियमास्तथा।<br>सत्यमाहारशुद्धिश्च शौचमिन्द्रियनिग्रहः।<br>एतैश्च वर्धते तेजः पापं चाप्यवधूयते।।	</td><td>	13-246-7a<br>13-246-7b<br>13-246-7c	
</td></tr>
				
<tr><td>
	निर्धूतपापस्तेजस्वी लघ्वाहारो जितेन्द्रियः।<br>अमोधो निर्मलो दान्तः पश्चाद्योगं समाचरेत्।।	</td><td>	13-246-8a<br>13-246-8b	
</td></tr>
				
				
<tr><td>
	अवरुध्यात्मनः पूर्वं मत्स्यघात इवामिषम्।<br>एकान्ते विजने देशे सर्वतः संवृते शुचौ।<br>कल्पयेदासनं तत्र स्वास्तीर्णं मृदुभिः कुशैः।।	</td><td>	13-246-9a<br>13-246-9b<br>13-246-9c	
</td></tr>
				
				
<tr><td>
	उपविश्यासने तस्मिन्नृजुकायशिरोधरः।<br>अव्यग्रः सुखमासीनः स्वाङ्गानि न विकम्पयेत्।<br>सम्प्रेक्ष्य नासिकाग्रं स्वं दिशश्चानवलोकयन्।।	</td><td>	13-246-10a<br>13-246-10b<br>13-246-10c	
</td></tr>
				
<tr><td>
	मनोऽवस्थापनं देवि योगस्योपनिषद्भवेत्।<br>तस्मात्सर्वप्रयत्नेन मनोऽवस्थापयेत्सदा।।	</td><td>	13-246-11a<br>13-246-11b	
</td></tr>
				
<tr><td>
	त्वक्छ्रोत्रं च ततो जिह्वा घ्राणं चक्षुश्च संहरेत्।<br>पञ्चेन्द्रियाणि सन्धाय मनसि स्थापयेद्बुधः।।	</td><td>	13-246-12a<br>13-246-12b	
</td></tr>
				
<tr><td>
	सर्वं चापोह्य सङ्कल्पमात्मनि स्थापयेन्मनः।<br>यदैतान्यवतिष्ठन्ते मनःषष्ठानि चात्मनि।।	</td><td>	13-246-13a<br>13-246-13b	
</td></tr>
				
<tr><td>
	प्राणापानौ तदा तस्य युगपत्तिष्ठतो वशे।<br>प्राणे हि वशमापन्ने योगसिद्धिर्ध्रुवा भवेत्।।	</td><td>	13-246-14a<br>13-246-14b	
</td></tr>
				
<tr><td>
	शरीरं चिन्तयेत्सर्वं विपाट्य च समीपतः।<br>अन्तर्देहगतिं चापि प्राणानां परिचिन्तयेत्।।	</td><td>	13-246-15a<br>13-246-15b	
</td></tr>
				
<tr><td>
	ततो मूर्धानमग्निं च शरीरं परिपालयेत्।<br>प्राणो मूर्धनि च श्वासो वर्तमाने विचेष्टते।।	</td><td>	13-246-16a<br>13-246-16b	
</td></tr>
				
<tr><td>
	सज्जस्तु सर्वभूतात्मा पुरुषः स सनातनः।<br>मनो बुद्धिरहङ्कारो भूतानि विषयांश्च सः।।	</td><td>	13-246-17a<br>13-246-17b	
</td></tr>
				
<tr><td>
	बस्तिर्मूलं गुदं चैव पावकं च समाश्रितः।<br>वहन्मूत्रं पुरीषं च सदाऽपानः प्रवर्तते।।	</td><td>	13-246-18a<br>13-246-18b	
</td></tr>
				
				
<tr><td>
	अतः प्रवृत्तिर्देहषु कर्म चापानसंयुतम्।<br>उदीरयन्सर्वधातूनन्त ऊर्ध्वं प्रवर्तते।<br>उदान इति तं विद्युरध्यात्मकुशला जनाः।।	</td><td>	13-246-19a<br>13-246-19b<br>13-246-19c	
</td></tr>
				
<tr><td>
	सन्धौसन्धौ स निर्विष्टः सर्वचेष्टाप्रवर्तकः।<br>शरीरेषु मनुष्याणां व्यान इत्युपदिश्यते।।	</td><td>	13-246-20a<br>13-246-20b	
</td></tr>
				
<tr><td>
	धातुष्वग्नौ च विततः समानोऽग्निः समीरणः।<br>स एव सर्वचेष्टानामन्तकाले निवर्तकः।।	</td><td>	13-246-21a<br>13-246-21b	
</td></tr>
				
<tr><td>
	प्राणानां सन्निपातेषु संसर्गाद्यः प्रजायते।<br>ऊष्मा सोग्निरिति ज्ञेयः सोन्नं पचति देहिनाम्।।	</td><td>	13-246-22a<br>13-246-22b	
</td></tr>
				
<tr><td>
	अपानप्राणयोर्मध्ये व्यानोदानावुपाश्रितौ।<br>समन्वितः समानेन सम्यक्पचति पावकः।।	</td><td>	13-246-23a<br>13-246-23b	
</td></tr>
				
<tr><td>
	शरीरमध्ये नाभिः स्यान्नाभ्यामग्निः प्रतिष्ठितः।<br>अग्नौ प्राणाश्च संयुक्ताः प्राणेष्वात्मा व्यवस्थितः।।	</td><td>	13-246-24a<br>13-246-24b	
</td></tr>
				
<tr><td>
	पक्वाशयस्त्वधो नाभेरूर्ध्वमामाशयस्तथा।<br>नाभिर्मध्ये शरीरस्य सर्वप्राणाश्च संश्रिताः।।	</td><td>	13-246-25a<br>13-246-25b	
</td></tr>
				
<tr><td>
	स्थिताः प्राणादयः सर्वे तिर्यगूर्ध्वमधश्वराः।<br>वहन्त्यन्नरसान्नाड्यो दशप्राणाग्निचोदिताः।।	</td><td>	13-246-26a<br>13-246-26b	
</td></tr>
				
<tr><td>
	योगिनामेष मार्गस्तु पञ्चस्वेतेषु तिष्ठति।<br>जितश्रमः समासीनो मूर्धन्यात्मानमादधेत्।।	</td><td>	13-246-27a<br>13-246-27b	
</td></tr>
				
<tr><td>
	मूर्धन्यात्मानमाधाय भ्रुवोर्मध्ये मनस्तथा।<br>सन्निरुध्य ततः प्राणानात्मानं चिन्तयेत्परम्।।	</td><td>	13-246-28a<br>13-246-28b	
</td></tr>
				
<tr><td>
	प्राणे त्वपानं युञ्जीत प्राणांश्चापानकर्मणि।<br>प्राणापानगती रुद्ध्वा प्राणायामपरो भवेत्।।	</td><td>	13-246-29a<br>13-246-29b	
</td></tr>
				
<tr><td>
	एवमन्तः प्रयुञ्जीत पञ्च प्राणान्परस्परम्।<br>विजने सम्मिताहारो मुनस्तूष्णीं निरुच्छ्वसन्।।	</td><td>	13-246-30a<br>13-246-30b	
</td></tr>
				
<tr><td>
	अश्रान्तश्चिन्तयेद्योगी उत्थाय च पुनःपुनः।<br>तिष्ठन्गच्छन्स्वपंस्चापि युञ्जीतैवमतन्द्रितः।।	</td><td>	13-246-31a<br>13-246-31b	
</td></tr>
				
<tr><td>
	एवं नियुञ्जतस्तस्य योगिनो युक्तचेतसः।<br>प्रसीदति मनः क्षिप्रं प्रसन्ने दृश्यते परम्।।	</td><td>	13-246-32a<br>13-246-32b	
</td></tr>
				
<tr><td>
	विधूम इव दीप्तोऽग्निरादित्य इव रश्मिवान्।<br>वैद्युतोऽग्निरिवाकाशे पुरुषो दृश्यतेऽव्ययः।।	</td><td>	13-246-33a<br>13-246-33b	
</td></tr>
				
<tr><td>
	दृष्ट्वा तदात्मनो ज्योतिरैश्वर्याष्टगुणैर्युतः।<br>प्राप्नोति परमं स्थानं स्पृहणीयं सुरैरपि।।	</td><td>	13-246-34a<br>13-246-34b	
</td></tr>
				
<tr><td>
	इमान्योगस्य दोषांश्च दशैव परिचक्षते।<br>दोषैर्विघ्ने वरारोहे योगिनां कविभिः स्मृताः।।	</td><td>	13-246-35a<br>13-246-35b	
</td></tr>
				
<tr><td>
	कामः क्रोधो भयं स्वप्नः स्नेहमत्यशनं तथा।<br>वैचित्यं व्याधिरालस्यं लोभं च दशमं स्मृतम्।।	</td><td>	13-246-36a<br>13-246-36b	
</td></tr>
				
<tr><td>
	एतैस्तेषां भवेद्विघ्नो दशभिर्देवकारितैः।<br>तस्मादेतानपास्यादौ युञ्जीत च परं मनः।।	</td><td>	13-246-37a<br>13-246-37b	
</td></tr>
				
<tr><td>
	इमानपि गुणानष्टौ योगस्य परिचक्षते।<br>गुणैस्तैरष्टभिर्द्रव्यमैश्वर्यमधिगम्यते।।	</td><td>	13-246-38a<br>13-246-38b	
</td></tr>
				
<tr><td>
	अणिमा महिमा चैव प्राप्तिः प्राकाम्यमेव हि।<br>ईशित्वं च वशित्वं च यत्र कामावसायिता।।	</td><td>	13-246-39a<br>13-246-39b	
</td></tr>
				
<tr><td>
	एतानष्टौ गुणान्प्राप्य कथञ्चिद्योगिनां वराः।<br>ईशाः सर्वस्य लोकस्य देवानप्यतिशेरते।।	</td><td>	13-246-40a<br>13-246-40b	
</td></tr>
				
<tr><td>
	योगोस्ति नैवात्यशिनो न चैकान्तमनश्नतः।<br>न चातिस्वप्नशीलस्य नातिजागतरस्तथा।।	</td><td>	13-246-41a<br>13-246-41b	
</td></tr>
				
<tr><td>
	युक्ताहारविहारस्य युक्तचेष्टस्य कर्मसु।<br>युक्तस्वप्नावबोधस्य योगो भवति दुःखहा।।	</td><td>	13-246-42a<br>13-246-42b	
</td></tr>
				
<tr><td>
	अनेनैव विधानेन सायुज्यं तत्प्रकल्प्यते।<br>सायुज्यं देवसात्कृत्वा प्रयुञ्जीतात्मभक्तितः।।	</td><td>	13-246-43a<br>13-246-43b	
</td></tr>
				
<tr><td>
	अनन्यमनसा देवि नित्यं तद्गतचेतसा।<br>सायुज्यं प्राप्यते देवैर्यत्नेन महता चिरात्।।	</td><td>	13-246-44a<br>13-246-44b	
</td></tr>
				
<tr><td>
	हविर्भिरर्चनैर्होमैः प्रणामैर्नित्यचिन्तया।<br>अर्चयित्वा यथाशक्ति स्वकं देशं विशन्ति ते।।	</td><td>	13-246-45a<br>13-246-45b	
</td></tr>
				
<tr><td>
	सायुज्यानां विशिष्टं च मामकं वैष्णवं तथा।<br>मां प्राप्य न निवर्तन्ते विष्णु वा शुभलोचने।।	</td><td>	13-246-46a<br>13-246-46b	
</td></tr>
				
<tr><td>
	इति ते कथितो देवि योगधर्मः सनातनः।<br>न शक्यः प्रष्टुमन्येन योगधर्मस्त्वया विना।।	</td><td>	13-246-47a<br>13-246-47b	
</td></tr>
<tr><td>
	।। इति श्रीमन्महाभारते अनुशासनपर्वणि<br> दानधर्मपर्वणि षट्चत्वारिंशदधिकद्विशततमोऽध्यायः।। 246 ।।	</td><td>		
</td></tr></tbody>