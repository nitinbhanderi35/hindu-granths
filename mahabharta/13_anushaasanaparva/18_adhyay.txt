				
<tbody><tr><td>
	<b>`द्वैपायन उवाच।</b>	</td><td>	13-18-1x	
</td></tr>
				
				
				
<tr><td>
	सर्वे वेदाः सर्ववेद्याः सशास्त्राः<br>सर्वे यज्ञाः सर्व इत्यश्च कृष्णः।<br>विदुः कृष्णं ब्राह्मणास्तत्वतो ये<br>तेषां राजन्सर्वयज्ञः समाप्तः।।	</td><td>	13-18-1a<br>13-18-1b<br>13-18-1c<br>13-18-1d	
</td></tr>
				
				
				
<tr><td>
	ज्ञेयो योगी ब्राह्मणैर्वेदतत्वै-<br>रारण्यकैः सैष कृष्णः प्रभुत्वात्।<br>सर्वान्यज्ञान्ब्राह्मणान्ब्रह्म चैव<br>व्याप्यातिष्ठद्देवदेवस्त्रिलोके।।	</td><td>	13-18-2a<br>13-18-2b<br>13-18-2c<br>13-18-2d	
</td></tr>
				
				
				
<tr><td>
	स एष देवः शक्रमीशं यजानं<br>प्रीत्या प्राह क्रतुयष्टारमग्र्यम्<br>न मा शक्रो वेदवेदार्थतत्वा-<br>द्भक्तो भक्त्या शुद्धभावप्रधानः।।	</td><td>	13-18-3a<br>13-18-3b<br>13-18-3c<br>13-18-3d	
</td></tr>
				
				
				
<tr><td>
	मा जानन्ते ब्रह्मशीर्षं वरिष्ठं<br>विश्वे विश्वं ब्रह्मयोनिं ह्ययोनिम्।<br>सर्वत्राहं शाश्वतः शाश्वतेशः<br>कृत्स्नो वेदोऽग्निर्निर्गुणोऽनन्ततेजाः।।	</td><td>	13-18-4a<br>13-18-4b<br>13-18-4c<br>13-18-4d	
</td></tr>
				
				
				
<tr><td>
	सर्वे देवा वासुदेवं यजन्ते<br>ततो बुद्ध्या मार्गमाणास्तनूनाम्।<br>सर्वान्कामान्प्राप्नुवन्ते विशालां-<br>स्त्रैलोक्येऽस्मिन्कृष्णनामाभिधानात्।।	</td><td>	13-18-5a<br>13-18-5b<br>13-18-5c<br>13-18-5d	
</td></tr>
				
				
				
<tr><td>
	कृष्णो यज्ञैरिज्यते यायजूकैः<br>कृष्णो वीर्यैरिज्यते विक्रमद्भिः।<br>कृष्णो वाक्यैरिज्यते सम्मृशानैः<br>कृष्णो मुक्तैरिज्यते वीतमोहैः।।	</td><td>	13-18-6a<br>13-18-6b<br>13-18-6c<br>13-18-6d	
</td></tr>
				
<tr><td>
	विद्यावन्तः सोमपा ये विपापा<br>इष्ट्वा यज्ञेर्गोचरं प्रार्थयन्ते।	</td><td>	13-18-7a<br>13-18-7b	
</td></tr>
<tr><td>
	<b>भवगानुवाच।</b>	</td><td>	13-18-7x	
</td></tr>
				
<tr><td>
	सर्वं क्रान्तं देवलोकं विशाल-<br>मन्ते गत्वा मुक्तिलोकं भजन्ति।।	</td><td>	13-18-7c<br>13-18-7d	
</td></tr>
				
				
				
<tr><td>
	एवं सर्वे त्वाश्रमाः सुव्रता ये<br>मां जानन्तो यान्ति लोकानदीनान्।<br>ये ध्यानदीक्षामुद्वहन्तो विपापा<br>ज्योतिर्भूत्वा देवलोकं भजन्ति।।	</td><td>	13-18-8a<br>13-18-8b<br>13-18-8c<br>13-18-8c	
</td></tr>
				
				
				
<tr><td>
	पूज्यन्ते मां पूजयन्तः प्रहृष्टा<br>मां जानन्तः श्रद्धया वासुदेवम्।<br>भक्त्या तुष्टोऽहं तस्य सत्त्वं प्रयच्छे<br>सत्वस्पृष्टो वीतमोहोऽयमेति।।	</td><td>	13-18-9a<br>13-18-9b<br>13-18-9c<br>13-18-9d	
</td></tr>
<tr><td>
	<b>द्वैपायन उवाच।</b>	</td><td>	13-18-10x	
</td></tr>
				
				
				
<tr><td>
	ज्योतींषि शुक्तानि च यानि लोके<br>त्रयो लोका लोकपालास्त्रयश्च।<br>त्रयोऽग्नयश्चाहुतयश्च पञ्च<br>सर्वे देवा देवकीपुत्र एव।।	</td><td>	13-18-10a<br>13-18-10b<br>13-18-10c<br>13-18-10d	
</td></tr>
<tr><td>
	<b>भीष्म उवाच।</b>	</td><td>	13-18-11x	
</td></tr>
				
<tr><td>
	व्यासस्यैतद्वचः श्रुत्वा मद्रराजः सहर्षिभिः।<br>व्यासं कृष्णं च विधिवत्प्रीतात्मा प्रत्यपूजयत्।।	</td><td>	13-18-11a<br>13-18-11b	
</td></tr>
<tr><td>
	<b>वैशम्पायन उवाच।</b>	</td><td>	13-18-12x	
</td></tr>
				
				
				
<tr><td>
	कविः प्रयातस्तु महर्षिपुत्रो<br>द्वैपायनस्तद्वचनं निशम्य।<br>जगाम पृथ्वीं शिरसा महात्मा<br>नमश्च कृष्णाय चकार भीष्मः।।'	</td><td>	13-18-12a<br>13-18-12b<br>13-18-12c<br>13-18-12d	
</td></tr>
<tr><td>
	।। इति श्रीमन्महाभारते अनुशासनपर्वणी <br>दानधर्मपर्वणि अष्टादशोऽध्यायः।। 18 ।।	</td><td>		
</td></tr></tbody>