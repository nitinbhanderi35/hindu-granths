				
<tbody><tr><td>
	<b>`युधिष्ठिर उवाच।</b>	</td><td>	13-36-1x	
</td></tr>
<tr><td>
	चित्तं मे दूयते तात लोके परमविन्दतः।।	</td><td>	13-36-1a	
</td></tr>
				
<tr><td>
	अशाश्वतमिदं सर्वं जगत्स्थावरजङ्गमम्।<br>क्रते नारायणं पुण्यं प्रतिभाति पितामह।।	</td><td>	13-36-2a<br>13-36-2b	
</td></tr>
				
<tr><td>
	नारायणो हि विश्वात्मा पुरुषः पुष्करेक्षणः।<br>तस्यास्य देवकीसूनोः श्रुतं कृत्स्नं त्वयाऽनघ।।	</td><td>	13-36-3a<br>13-36-3b	
</td></tr>
<tr><td>
	<b>भीष्म उवाच।</b>	</td><td>	13-36-4x	
</td></tr>
<tr><td>
	युधिष्ठिर महाप्राज्ञ मया दृष्टं च सङ्गरे।।	</td><td>	13-36-4a	
</td></tr>
<tr><td>
	<b>युधिष्ठिर उवाच।</b>	</td><td>	13-36-5x	
</td></tr>
				
				
<tr><td>
	त्वत्त एव तु राजेन्द्र राजधर्माश्च पुष्कलाः।<br>श्रुतं पुराणमखिलं नारदेन निवेदितम्।<br>गुह्यं नारायणाख्यानं त्रिविधक्लेशनाशनम्।।	</td><td>	13-36-5a<br>13-36-5b<br>13-36-5c	
</td></tr>
				
<tr><td>
	एकान्तिधर्मनियमाः समासव्यासकल्पिताः।<br>कथिता वै महाभाग त्वया वै मदनुग्रहात्।।	</td><td>	13-36-6a<br>13-36-6b	
</td></tr>
				
<tr><td>
	लोकरक्षणकर्तृत्वं तस्यैव हरिमेधसः।<br>आतिथेयविधिश्चैव तपांसि नियमाश्च ये।।	</td><td>	13-36-7a<br>13-36-7b	
</td></tr>
				
<tr><td>
	वेदवादप्रसिद्धाश्च वाजपेयादयो मखाः।<br>यज्ञा द्रविणनिष्पाद्या अग्निहोत्रानुपालिताः।।	</td><td>	13-36-8a<br>13-36-8b	
</td></tr>
				
<tr><td>
	जपयज्ञाश्च विविधा ब्राह्मणानां तपस्विनाम्।<br>एकादशविधाः प्रोक्ता हविर्यज्ञा द्विजातिनाम्।।	</td><td>	13-36-9a<br>13-36-9b	
</td></tr>
				
<tr><td>
	तेषां फलविशेषाश्च उञ्छधर्मास्तथैव च।<br>अहन्यहनि ये प्रोक्ता महायज्ञा द्विजातिनाम्।।	</td><td>	13-36-10a<br>13-36-10b	
</td></tr>
				
<tr><td>
	वेदश्रवणधर्माश्च ब्रह्मयज्ञफलं तथा।<br>वेदव्रतविधानं च नियमाश्चैव वैदिकाः।।	</td><td>	13-36-11a<br>13-36-11b	
</td></tr>
				
<tr><td>
	स्वाहा स्वधा प्रणीते च इष्टापूर्तफलं तथा।<br>उत्तरोत्तरसेवायामाश्रमाणां च यत्फलम्।।	</td><td>	13-36-12a<br>13-36-12b	
</td></tr>
				
<tr><td>
	प्रत्येकशश्च निष्ठायामाश्रमाणां महामते।<br>मासपक्षोपवासानां सम्यगुक्तफलं च यत्।।	</td><td>	13-36-13a<br>13-36-13b	
</td></tr>
				
<tr><td>
	अनाशितानां ये लोका ये च पञ्चतपा नराः।<br>वीराध्वानं प्रपन्नानां या गतिश्चाग्निहोत्रिणाम्।।	</td><td>	13-36-14a<br>13-36-14b	
</td></tr>
				
<tr><td>
	ग्रीष्मे पञ्चतपानां च शिशिरे जलचारिणाम्।<br>वर्षे स्थण्डिलशायीनां फलं यत्परिकीर्तितम्।।	</td><td>	13-36-15a<br>13-36-15b	
</td></tr>
				
<tr><td>
	लोके चक्रचराणां च द्विजानां यत्फलं स्मृतम्।<br>अन्नादीनां च दानानां यत्फलं परिकीर्तितम्।।	</td><td>	13-36-16a<br>13-36-16b	
</td></tr>
				
<tr><td>
	सर्वतीर्थाभिषिक्तानां नराणां च फलोदयः।<br>राज्ञां धर्माश्च ये लोके सम्यक्पालयतां प्रजाः।।	</td><td>	13-36-17a<br>13-36-17b	
</td></tr>
				
<tr><td>
	ये च सत्यव्रता लोके ये तीर्थे कृतश्रमाः।<br>मातापितृपरा ये च गुरुवृत्तीश्च संश्रिताः।।	</td><td>	13-36-18a<br>13-36-18b	
</td></tr>
				
<tr><td>
	गोब्राह्मणपरित्राणे राष्ट्रातिक्रमणे तथा।<br>त्यजन्त्यभिमुखाः प्राणान्निर्भयाः सत्वमाश्रिताः।।	</td><td>	13-36-19a<br>13-36-19b	
</td></tr>
				
<tr><td>
	सहस्रदक्षिणानां च या गतिर्वदनां वर।<br>ये च संध्यामुपासन्ते सम्यगुक्ता महाव्रताः।।	</td><td>	13-36-20a<br>13-36-20b	
</td></tr>
				
<tr><td>
	तथा योगविधानं च यद्ग्रन्थेष्वभिशब्दितम्।<br>वेदाद्याः श्रुतयश्चापि श्रुता मे गुरुसत्तम।।	</td><td>	13-36-21a<br>13-36-21b	
</td></tr>
				
<tr><td>
	सिद्धान्तनिर्णयाश्चापि द्वैपायनमुखोद्गताः।<br>श्रुताः पञ्च महायज्ञा येषु सर्वं प्रतिष्ठितम्।।	</td><td>	13-36-22a<br>13-36-22b	
</td></tr>
				
<tr><td>
	तत्प्रभेदेषु ये धर्मास्तेऽपि वै कृत्स्नशः श्रुताः।<br>न च दूषयितुं शक्याः सद्भिरुक्ता हि ते तथा।।	</td><td>	13-36-23a<br>13-36-23b	
</td></tr>
				
<tr><td>
	एतेषां किल धर्माणामुत्तमो वैष्णवो विधिः।<br>रक्षते भगवान्विष्णुर्भक्तमात्मशरीरवत्।।	</td><td>	13-36-24a<br>13-36-24b	
</td></tr>
				
<tr><td>
	कर्मणो हि कृतेस्येह कामितस्य द्विजोत्तम।<br>फलं ह्यवश्यं भोक्तव्यमृषिर्द्वैपायनोऽब्रवीत्।।	</td><td>	13-36-25a<br>13-36-25b	
</td></tr>
				
<tr><td>
	भोगान्ते चापि पतनं गतिः पूर्वं प्रभाषिता।<br>न मे प्रीतिकरास्त्वेते विषोदर्का हि मे मताः।।	</td><td>	13-36-26a<br>13-36-26b	
</td></tr>
				
				
<tr><td>
	वधात्कृष्टतरं मन्ये गर्भवासं महाद्युते।<br>दिष्टान्ते यानि दुःखानि पुरुषो विन्दते विभो।<br>ततः कष्टतराणीह गर्भवासे हि विन्दति।।	</td><td>	13-36-27a<br>13-36-27b<br>13-36-27c	
</td></tr>
				
<tr><td>
	ततश्चाभ्याधिकां तीव्रां वेदनां लभते नरः।<br>गर्भापक्रमणे तात कर्मणासुपसर्पणे।।	</td><td>	13-36-28a<br>13-36-28b	
</td></tr>
				
				
<tr><td>
	तस्मान्मे निश्चयो जातो धर्मेष्वेतेषु भारत।<br>तदिच्छामि कुरुश्रेष्ठ त्वत्प्रसादान्महामते।<br>तं धर्मं चेह वेत्तुं वै यो जराजन्ममृत्युहा।।	</td><td>	13-36-29a<br>13-36-29b<br>13-36-29c	
</td></tr>
				
				
<tr><td>
	येनोष्णदा वैतरणी असिपत्रवनं च तत्।<br>कुण्डानि चाग्नितप्तानि क्षुरधारापथस्तथा।<br>शाल्मलीं च महाघोरामायसीं घोरकण्टकाम्।।	</td><td>	13-36-30a<br>13-36-30b<br>13-36-30c	
</td></tr>
				
				
<tr><td>
	मातापितृकते चापि सुहृन्मित्रार्थकारणात्।<br>आत्महेतोश्च पापानि कृतानीह नरैश्च यैः।<br>तेषां फलोदयं कष्टमृषिर्द्वैपायनोऽब्रवीत्।।	</td><td>	13-36-31a<br>13-36-31b<br>13-36-31c	
</td></tr>
				
<tr><td>
	कुम्भीपाकप्रदीप्तानां शूलार्तानां च क्रन्दताम्।<br>रौरवे क्षिप्यमाणानां प्रहारैर्मथितात्मनाम्।।	</td><td>	13-36-32a<br>13-36-32b	
</td></tr>
				
<tr><td>
	स्तनतामपकृत्तानां पिबतामात्मशोणितम्।<br>तेषामेव प्रवदतां कारुण्यं नास्ति यन्त्रतः।।	</td><td>	13-36-33a<br>13-36-33b	
</td></tr>
				
<tr><td>
	तृष्णाशुष्कोष्ठकण्ठानां विह्वलानामचेतसाम्।<br>सर्वदुःखाभिभूतानां रुजार्तानां च क्रोशताम्।।	</td><td>	13-36-34a<br>13-36-34b	
</td></tr>
<tr><td>
	वेदनार्ता हि क्रन्दन्ति पूरयन्तो दिशो दश।।	</td><td>	13-36-35a	
</td></tr>
				
<tr><td>
	एकः करोति पापानि सहभोज्यानि बान्धवैः।<br>तेषामेकः फलं भुङ्क्ते कष्टं वैवस्वते गृहे।।	</td><td>	13-36-36a<br>13-36-36b	
</td></tr>
				
<tr><td>
	येन नैतां गतिं गच्छेन्न विण्मूत्रास्थिपिच्छिले।<br>विष्ठामूत्रकृमीमध्ये बहुजन्तुनिषेविते।।	</td><td>	13-36-37a<br>13-36-37b	
</td></tr>
				
<tr><td>
	को गर्भवासात्परतो नरकोऽन्यो विधीयते।<br>यत्र वासकृतो योगः कुक्षौ वासो विधीयते।।	</td><td>	13-36-38a<br>13-36-38b	
</td></tr>
				
				
<tr><td>
	जातो विस्तीर्णशोकः स्याद्भवेत विगतज्वरः।<br>न चैष लभ्यते कामो जातमात्रं हि मानवम्।<br>आविशन्तीह दुःखानि मनोवाक्कायिकानि तु।।	</td><td>	13-36-39a<br>13-36-39b<br>13-36-39c	
</td></tr>
				
<tr><td>
	तैरस्वतन्त्रो भवति पीड्यमानो भयानकैः।<br>तैर्गर्भवासं गच्छति अवशो जायते तथा।।	</td><td>	13-36-40a<br>13-36-40b	
</td></tr>
				
<tr><td>
	अवशश्चेहते जन्तुर्व्रजत्यवश एव हि।<br>जरसा रूपविध्वंसं प्राप्नोत्यवश एव तु।।	</td><td>	13-36-41a<br>13-36-41b	
</td></tr>
				
<tr><td>
	शरीरभेदमाप्नोति जीर्यतेऽवश एव तु।<br>एवं ह्यनियतो मृत्युर्भवत्येव सदा नृषु।।	</td><td>	13-36-42a<br>13-36-42b	
</td></tr>
				
				
<tr><td>
	गर्भेषु म्रियते कश्चिज्जायमानस्तथाऽपरः।<br>जाता म्रियन्ते बहवो यौवनस्थास्तथाऽपरे।<br>मध्यभावे तु नश्यन्ति स्थविरो मृत एव तु।।	</td><td>	13-36-43a<br>13-36-43b<br>13-36-43c	
</td></tr>
				
<tr><td>
	को जन्मनो नोद्विजते स्वयम्भूरपि यो भवेत्।<br>कुतस्त्वस्मद्विधस्तात मरणस्य वशानुगः।।	</td><td>	13-36-44a<br>13-36-44b	
</td></tr>
				
<tr><td>
	नित्याविष्टो भयेनाहं मनसा कुरुसत्तम।<br>मुहूर्तमप्यहं शर्म न विन्दामि महामते।।	</td><td>	13-36-45a<br>13-36-45b	
</td></tr>
				
<tr><td>
	कालात्मनि तिरोभूतो नित्यं तद्गुणवर्जितः।<br>अन्नैर्बहुविधैः पुष्टं वस्त्रैर्नानाविधैर्वृतम्।।	</td><td>	13-36-46a<br>13-36-46b	
</td></tr>
				
<tr><td>
	चन्दनागरुदिग्धाङ्गं मणिमुक्ताविभूषितम्।<br>यानैर्बहुविधैर्यातमेकान्तेनैव लालितम्।।	</td><td>	13-36-47a<br>13-36-47b	
</td></tr>
				
<tr><td>
	यौवनोद्धतरूपाभिर्मन्दविह्वलगामिभिः।<br>इष्टिभिरभिरामाभिर्वरस्त्रीभिरयन्त्रितम्।।	</td><td>	13-36-48a<br>13-36-48b	
</td></tr>
				
<tr><td>
	रमितं सुचिरं कालं शरीरममितप्रभम्।<br>अवितृप्ता गमिष्यन्ति हित्वा प्राणांस्तथाऽपरे।।	</td><td>	13-36-49a<br>13-36-49b	
</td></tr>
				
<tr><td>
	स्वर्गेऽप्यनियता भूतिस्तथैवाकाशसंश्रये।<br>देवाऽप्यधिष्ठानवशास्तस्माद्देवं न कामये।।	</td><td>	13-36-50a<br>13-36-50b	
</td></tr>
				
<tr><td>
	कामानां नास्त्यधिष्ठानमकामस्तु निवर्तते।<br>लोकसङ्ग्रहधर्मास्तु सर्व एव न संशयः।।	</td><td>	13-36-51a<br>13-36-51b	
</td></tr>
				
<tr><td>
	डोलासधर्मा धर्मज्ञ ऋषिर्द्वैपायनोऽब्रवीत्।<br>अस्मात्को विषमं दुःखमारोहेत विचक्षणः।।	</td><td>	13-36-52a<br>13-36-52b	
</td></tr>
				
<tr><td>
	विद्यमाने समे मार्गे डोलाधर्मविवर्जिते।<br>को ह्यात्मानं प्रियं लोके डोलासाधर्म्यतांनयेत्।।	</td><td>	13-36-53a<br>13-36-53b	
</td></tr>
				
				
<tr><td>
	चराचरैः सर्वभूतैर्गन्तव्यमविशङ्कया।<br>अस्माल्लोकात्परं लोकमपाथेयमदैशिकम्।<br>घोरं तमः प्रवेष्टव्यमत्रातारमबान्धवम्।।	</td><td>	13-36-54a<br>13-36-54b<br>13-36-54c	
</td></tr>
				
<tr><td>
	ये तु तं किल धर्मज्ञा धर्मं नारायणेरितम्।<br>अनन्यमनसो दान्ताः स्मरन्ति नियतव्रताः।।	</td><td>	13-36-55a<br>13-36-55b	
</td></tr>
				
<tr><td>
	ततस्तेनैव पश्यन्ति प्राप्नुव्ति परं पदम्।<br>रक्षते भगवान्विष्णुर्भक्तानात्मशरीरवत्।।	</td><td>	13-36-56a<br>13-36-56b	
</td></tr>
				
<tr><td>
	कुलालचक्रप्रतिमे भ्राम्यमाणेषु जन्तुषु।<br>मातापितृसहस्राणि सम्प्राप्तानि मया गुरो।।	</td><td>	13-36-57a<br>13-36-57b	
</td></tr>
<tr><td>
	स्नेहापन्नेन पीतास्तु मातॄणां विविधाः स्तलाः।।	</td><td>	13-36-58a	
</td></tr>
				
				
<tr><td>
	पुत्रदारसहस्राणि इष्टानिष्टशतानि च।<br>प्राप्तान्यधिष्ठानवशादतीतानि तथैव च।<br>न क्वचिन्न सुखं प्राप्तं न क्वचिच्छाश्वती स्थितिः।।	</td><td>	13-36-59a<br>13-36-59b<br>13-36-59c	
</td></tr>
				
				
<tr><td>
	स्थानैर्महद्भिर्विभ्रंशो दुःखलब्धैः पुनः पुनः।<br>धननाशश्च सम्प्राप्तो लब्ध्वा दुःखेन तद्धनम्।<br>अध्वगानामिव पथि च्छायामाश्रित्य सङ्गमः।।	</td><td>	13-36-60a<br>13-36-60b<br>13-36-60c	
</td></tr>
				
<tr><td>
	एवं कर्मवशो लोको ज्ञातीनां हितसङ्गमः।<br>विश्रम्य च पुनर्याति कर्मभिर्दर्शितां गतिम्।।	</td><td>	13-36-61a<br>13-36-61b	
</td></tr>
				
<tr><td>
	एतदीदृशकं दृष्ट्वा ज्ञात्वा चैव समागमम्।<br>को न बिभ्येत्कुरुश्रेष्ठ विष्ठान्नस्येव भोजनात्।।	</td><td>	13-36-62a<br>13-36-62b	
</td></tr>
				
				
<tr><td>
	बुद्धिश्च मे समुत्पन्ना वैष्णवे धर्मविस्तरे।<br>तदेष शिरसा पादौ गतोऽस्मि भगवंस्तव।<br>शरणं च प्रपन्नोऽस्मि गन्तव्ये शरणे ध्रुवे।।	</td><td>	13-36-63a<br>13-36-63b<br>13-36-63c	
</td></tr>
				
				
<tr><td>
	जन्ममृत्युजराखिन्नस्त्रिभिर्दुःखैर्निपीडितः।<br>इच्छामि भवता त्रातुमेभ्यस्त्वत्तो महामते।<br>तस्याद्य युगधर्मस्य श्रवणात्कुरुपुङ्गव।।	</td><td>	13-36-64a<br>13-36-64b<br>13-36-64c	
</td></tr>
				
<tr><td>
	एतदाद्ययुगोद्भूतं त्रेतायां तत्तिरोहितम्।<br>स एव धर्ममखिलमृषिर्द्वैपायनोऽब्रवीत्।।'	</td><td>	13-36-65a<br>13-36-65b	
</td></tr>
<tr><td>
	।। इति श्रीमन्महाभारते अनुशासनपर्वणि<br> दानधर्मपर्वणि षट्त्रिंशोऽध्यायःठ।। 36 ।।	</td><td>		
</td></tr></tbody>