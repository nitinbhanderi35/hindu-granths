				
<tbody><tr><td>
	<b>युधिष्ठिर उवाच।</b>	</td><td>	13-253-1x	
</td></tr>
				
<tr><td>
	कृपया परया प्रोक्तः सर्वेषां पापकर्मणाम्।<br>ज्ञानस्य च परस्येह तन्मे ब्रूहि पितामह।।	</td><td>	13-253-1a<br>13-253-1b	
</td></tr>
<tr><td>
	<b>भीष्म उवाच।</b>	</td><td>	13-253-2x	
</td></tr>
				
<tr><td>
	उपायोऽयं परप्राप्तौ परमः परिकीर्तितः।<br>नारायणास्यानुध्यानमर्चनं यजनं स्तुतिः।।	</td><td>	13-253-2a<br>13-253-2b	
</td></tr>
				
				
<tr><td>
	श्रवणं तत्कथानां च विद्वत्संरक्षणं तथा।<br>विद्वच्छुश्रूषणप्रीतिरुपदेशानुपालनम्।<br>स ध्यानेन जपेननाशु मुच्यते प्राकृतोपि वा।।	</td><td>	13-253-3a<br>13-253-3b<br>13-253-3c	
</td></tr>
				
<tr><td>
	जपश्चतुर्विधः प्रोक्तो वैदिकस्तान्त्रिकोपि च।<br>पौराणिकोथ विद्वद्भिः कथितः स्मार्त एव च।।	</td><td>	13-253-4a<br>13-253-4b	
</td></tr>
				
<tr><td>
	विद्वच्छुश्रूषया ज्ञानं विद्वत्संरक्षणेन च।<br>नासाध्यं ज्ञानिनां किञ्चित्तस्माद्रक्ष्यास्त्वया द्विजाः।।	</td><td>	13-253-5a<br>13-253-5b	
</td></tr>
				
<tr><td>
	सुव्रता बन्धुहीनैका वने पूर्वं यमेन तु।<br>आसीदाश्वासिता विद्वत्संरक्षणफलात्किल।।	</td><td>	13-253-6a<br>13-253-6b	
</td></tr>
				
<tr><td>
	विप्रस्य मरणे हेतुस्तत्पत्नी पितृशोकदा।<br>वैश्या त्वमतिलाभोऽयं विप्रकन्येति साम्प्रतम्।	</td><td>	13-253-7a<br>13-253-7b	
</td></tr>
				
<tr><td>
	इत्युक्ताऽऽश्वासिताऽपृच्छत्केनैवं पापसंयुता।<br>जाता विप्रकुले सम्यक् श्रेयश्चापि ब्रवीहि मे।।	</td><td>	13-253-8a<br>13-253-8b	
</td></tr>
<tr><td>
	<b>यम उवाच।</b>	</td><td>	13-253-9x	
</td></tr>
				
<tr><td>
	अन्यजन्मनि विद्वांसं प्रहारैरभिपीडितम्।<br>चोरशङ्काविमोक्षेण मोक्षयित्वा सुजन्मिका।।	</td><td>	13-253-9a<br>13-253-9b	
</td></tr>
				
<tr><td>
	इत्युक्ताऽष्टाक्षरध्यानजपादिश्रेयसंयुता।<br>यमेनानुगृहीताऽभूत्पुण्यलोकनिवासिनी।।	</td><td>	13-253-10a<br>13-253-10b	
</td></tr>
				
<tr><td>
	तन्नित्यं विदुषां रक्षा तत्परोऽभूर्महीपते।<br>तेषां संरक्षणात्सद्यः सर्वपापैः प्रमुच्यते।।	</td><td>	13-253-11a<br>13-253-11b	
</td></tr>
<tr><td>
	।। इति श्रीमन्महाभारते अनुशासनपर्वणि<br> दानधर्मपर्वणि त्रिपञ्चशदधिकद्विशततमोऽध्यायः।। 253 ।।	</td><td>		
</td></tr></tbody>