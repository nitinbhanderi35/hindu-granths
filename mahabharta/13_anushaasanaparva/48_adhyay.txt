<span style="font-size: 14pt; line-height: 200%">वासुदेव उवाच।	<br>
ततः स प्रयतो भूत्वा मम तात युधिष्ठिर।<br>
प्राञ्जलिः प्राह विप्रर्षिर्नामसङ्ग्रहमादितः।।	13-48-1<br>
<br>
उपमन्युरुवाच।	<br>
ब्रह्मप्रोक्तैर्ऋषिप्रोक्तैर्वेदवेदाङ्गसम्भवै।<br>
सर्वलोकेषु विख्यातं स्तुत्यं स्तोष्यामि नामभिः।।	13-48-2<br>
<br>
महद्भिर्विहितैः सत्यैः सिद्धैः सर्वार्थसाधकैः।<br>
ऋषिणा तण्डिना भक्त्या कृतैर्वेदकृतात्मना।।	13-48-3<br>
<br>
यथोक्तैः साधुभिः ख्यातैर्मुनिभिस्तत्त्वदर्शिभिः।<br>
प्रवरं प्रथमं स्वर्ग्यं सर्वभूतहितं शुभम्।।	13-48-4<br>
<br>
श्रुतेः सर्वत्र जगति ब्रह्मलोकावतारितैः।<br>
सत्यैस्तत्परमं ब्रह्मि ब्रह्मप्रोक्तं सनातनम्।<br>
वक्ष्ये यदुकुलश्रेष्ठ शृणुष्वावहितो मम।।	13-48-5<br>
<br>
वरयैनं भवं देवं भक्तस्त्वं परमेश्वरम्।<br>
तेन ते श्रावयिष्यामि यत्तद्ब्रह्म सनातनम्।।	13-48-6<br>
<br>
न शक्यं विस्तरात्कृत्स्नं वक्तुं सर्वस्य केनचित्।<br>
युक्तेनापि विभूतीनामपि वर्षशतैरपि।।	13-48-7<br>
<br>
यस्यादिर्मध्यमन्तं च सुरैरपि न गम्यते।<br>
कस्तस्य शक्नुयाद्वक्तं गुणान्कार्त्स्न्येन माधव।।	13-48-8<br>
<br>
किन्तु देवस्य महतः संक्षिप्तार्थपदाक्षरम्।<br>
शक्तितश्चरितं वक्ष्ये प्रसादात्तस्य धीमतः।।	13-48-9<br>
<br>
अप्राप्य तु ततोऽनुज्ञां न शक्यः स्तोतुमीश्वरः।<br>
यदा तेनाभ्यनुज्ञातः स्तुतो वै स तदा मया।।	13-48-10<br>
<br>
अनादिनिधनस्याहं जगद्योनेर्महात्मनः।<br>
नाम्नां कञ्चित्समुद्देशं वक्ष्याम्यव्यक्तयोनिनः।।	13-48-11<br>
<br>
वरदस्य वरेण्यस्य विश्वरूपस्य धीमतः।<br>
शृणु नाम्नां चयं कृष्ण यदुक्तं पद्मयोनिना।।	13-48-12<br>
<br>
दश नामसहस्राणि यान्याह प्रपितामहः।<br>
तानि निर्मथ्य मनसा दध्नो घृतमिवोद्धृतम्।।	13-48-13<br>
<br>
गिरेः सारं यथा हेम पुष्पसारं यथा मधु।<br>
घृतात्सारं यथा मण्डस्तथैतत्सारमुद्धृतम्।	13-48-14<br>
<br>
सर्वपापापहमिदं चतुर्वेदसमन्वितम्।<br>
प्रयत्नेनाधिगन्तव्यं धार्यं च प्रयतात्मना।।	13-48-15<br>
<br>
माङ्गल्यं पौष्टिकं चैव रक्षोघ्नं पावनं महत्।।	13-48-16<br>
इदं भक्ताय दातव्यं श्रद्दघानास्तिकाय च।<br>
नाश्रद्दधानरूपाय नास्तिकायाजितात्मने।।	13-48-17<br>
<br>
यश्चाभ्यसूयते देवं कारणात्मानमीश्वरम्।<br>
स कृष्ण नरकं याति सहपूर्वैः सहात्मजैः।।	13-48-18<br>
<br>
इदं ध्यानमिदं योगमिदं ध्येयमनुत्तममम्।<br>
इदं जप्यमिदं ज्ञानं रहस्यमिदमुत्तम्।।	13-48-19<br>
<br>
यं ज्ञात्वा अन्तकालेऽपि गच्छेत परमां गतिम्।<br>
पवित्रं मङ्गलं मेध्यं कल्याणमिदमुत्तमम्।।	13-48-20<br>
<br>
इदं ब्रह्मा पुरा कृत्वा सर्वलोकपितामहः।<br>
सर्वस्तवानां राजत्वे दिव्यानां समकल्पयत्।।	13-48-21<br>
<br>
तदाप्रभृति चैवायमीश्वरस्य महात्मनः।<br>
स्तवराज इति ख्यातो जगत्यमरपूजितः।।	13-48-22<br>
<br>
ब्रह्मलोकादयं स्वर्गे स्तवराजोऽवतारितः।<br>
यतस्तण्डिः पुरा प्राप तेन तण्डिकृतोऽभवत्।।	13-48-23<br>
<br>
स्वर्गाच्चैवात्र भूर्लोकं तण्डिना ह्यवतारितः।<br>
सर्वमङ्गलमाङ्गल्यं सर्वपापप्रणाशनम्।।	13-48-24<br>
<br>
निगदिष्ये महाबाहो स्तवानामुत्तमं स्तवम्।<br>
ब्रह्मणामपि यद्ब्रह्म पराणामपि यत्परम्।।	13-48-25<br>
<br>
तेजसामपि यत्तेजस्तपसामपि यत्तपः।<br>
शान्तीनामपि या शान्तिर्द्युतीनामपि या द्युतिः।।	13-48-26<br>
<br>
दान्तानामपि यो दान्तो धीमतामपि या च धीः।<br>
देवानामपि यो देव ऋषीणामपि यस्त्वृषिः।।	13-48-27<br>
<br>
यज्ञानामपि यो यज्ञः शिवानामपि यः शिवः।<br>
रुद्राणामपि यो रुद्रः प्रभा प्रभवतामपि।।	13-48-28<br>
<br>
योगिनामपि यो योगी कारणानां च कारणम्।<br>
यतो लोकाः सम्भवन्ति नभवन्ति यतः पुनः।।	13-48-29<br>
<br>
सर्वभूतात्मभूतस्य हरस्यामिततेजसः।<br>
अष्टोत्तरसहस्रं तु नाम्नां शर्वस्य मे शृणु।<br>
यच्छ्रुत्वा मनुजव्याघ्र सर्वान्कामानवाप्स्यसि।।	13-48-30<br>
<br>
स्थिरः स्थाणुः प्रभुर्भानुः, प्रवरो वरदो वरः।<br>
सर्वात्मा सर्वविख्यातः सर्वः सर्वकरो भवः।।	13-48-31<br>
<br>
जटी चर्मीं शिखी खङ्गी सर्वाङ्गः सर्वभावनः।<br>
हरश्च हरिणाक्षश्च सर्वभूतहरः प्रभुः।।	13-48-32<br>
<br>
प्रवृत्तिश्च निवृत्तिश्च नियतः शाश्वतो ध्रुवः।<br>
श्मशानवासी भगवान्खचरो गोचरोऽर्दनः।।	13-48-33<br>
<br>
अभिवाद्यो महाकर्मा तपस्वी भूतभावनः।<br>
उन्मत्तवेषप्रच्छन्नः सर्वलोकप्रजापतिः।।	13-48-34<br>
<br>
महारूपो महाकायो वृषरूपो महायशाः।<br>
महात्मा सर्वभूतात्मा विश्वरूपो महाहनुः।।	13-48-35<br>
<br>
लोकपालोऽन्तर्हितात्मा प्रसादो हयगर्दभिः।<br>
पवित्रं च महांश्चैव नियमो नियमाश्रितः।।	13-48-36<br>
<br>
सर्वकर्मा स्वयंभूत आदिरादिकरो निधिः।<br>
सहस्राक्षो विशालाक्षः सोमो नक्षत्रसाधकः।।	13-48-37<br>
<br>
चन्द्रः सूर्यः शनिः केतुर्ग्रहो ग्रहपतिर्वरः।<br>
अत्रिरत्र्या नमस्कर्ता मृगबाणार्पणोऽनघः।।	13-48-38<br>
<br>
महातपा घोरतपा अदीनो दीनसाधकः।<br>
संवत्सरकरो मन्त्रः प्रमाणं परमं तपः।।	13-48-39<br>
<br>
योगी योज्यो महाबीजो महारेता महाबलः।<br>
सुवर्णरेताः सर्वज्ञः सुबीजो बीजवाहनः।।	13-48-40<br>
<br>
दशबाहुस्त्वनिमिषो नीलकण्ठ उमापतिः।<br>
विश्वरूपः स्वयं श्रेष्ठो बलवीरो बलो गणः।।	13-48-41<br>
<br>
गणकर्ता गणपतिर्दिग्वासाः काम एव च।<br>
मन्त्रवित्परमो मन्त्रः सर्वभावकरो हरः।।	13-48-42<br>
<br>
कमण्डलुधरो धन्वी बाणहस्तः कपालवान्।<br>
अशनी शतघ्नी खङ्गी पट्टिशी चायुधी महान्।।	13-48-43<br>
<br>
स्रुवहस्तः सुरूपश्च तेजस्तेजस्करो निधिः।<br>
उष्णीषी च सुवक्त्रश्च उदग्रो विनतस्तथा।।	13-48-44<br>
<br>
दीर्घश्च हरिकेशश्च सुतीर्थः कुष्ण एव च।<br>
शृगालरूपः सिद्धार्थो मुण्डः सर्वशुभंकरः।।	13-48-45<br>
<br>
अजश्च बहुरूपश्च गन्धधारी कपर्द्यपि।<br>
ऊर्ध्वरेता ऊर्ध्वलिङ्ग ऊर्ध्वशायी नभःस्थलः।।	13-48-46<br>
<br>
त्रिजटी चीरवासाश्च रुद्रः सेनापतिर्विभुः।<br>
अहश्चरो नक्तंचरस्तिग्ममन्युः सुवर्चसः।।	13-48-47<br>
<br>
गजहा दैत्यहा कालो लोकधाता गुणाकरः।<br>
सिंहशार्दूलरूपश्चि आर्द्रचर्माम्बरावृतः।।	13-48-48<br>
<br>
कालयोगी महानादः सर्वकामश्चतुष्पथः।<br>
निशाचरः प्रेतचारी भूतचारी महेश्वरः।।	13-48-49<br>
<br>
बहुभूतो बहुधरः स्वर्भिनुरमितो गतिः।<br>
नृत्यप्रियो नित्यनर्तो नर्तकः सर्वलालसः।।	13-48-50<br>
<br>
घोरो महातपाः पाशो नित्यो गिरिरुहो नभः।<br>
सहस्रहस्तो विजयो व्यवसायो ह्यतन्द्रितः।।	13-48-51<br>
<br>
अधर्षणो धर्षणात्मा यज्ञहा कामनाशकः।<br>
दक्षयागापहारी च सुसहो मध्यमस्तथा।।	13-48-52<br>
<br>
तेजोपहारी बलहा मुदितोऽर्थोऽजितो वरः।<br>
गम्भीरघोषो गम्भीरो गम्भीरबलवाहनः।।	13-48-53<br>
<br>
न्यग्रोधरूपो न्यग्रोधो वृक्षकर्णस्थितिर्विभुः।<br>
सुतीक्ष्णदशनश्चैव महाकायो महाननः।।	13-48-54<br>
<br>
विष्वक्सेनो हरिर्यज्ञः संयुगापीडवाहनः।<br>
तीक्ष्णतापश्च हर्यश्वः सहायः कर्मकालवित्।।	13-48-55<br>
<br>
विष्णुप्रसादितो यज्ञः समुद्रो वडवामुखः।<br>
हुताशनसहायश्च प्रशान्तात्मा हुताशनः।।	13-48-56<br>
<br>
उग्रतेजा महातेजा जन्यो विजयकालवित्।<br>
ज्योतिषामयनं सिद्धिः सर्वविग्रह एव च।।	13-48-57<br>
<br>
शिंखी मुण्डी जटी ज्वाली मूर्तिजो मूर्धगो बली।<br>
वेणवी पणवी ताली खली कालकटंकटः।।	13-48-58<br>
<br>
नक्षत्रविग्रहमतिर्गुणबुद्धिर्लयो गमः।<br>
प्रजापतिर्विश्वबाहुर्विभागः सर्वगोमुखः।।	13-48-59<br>
<br>
विमोचनः सुसरणो हिरण्यकवचोद्भवः।।<br>
मेढ्रजो बलचारी च महीचारी स्रुतस्तथा।।	13-48-60<br>
<br>
सर्वतूर्यनिनादी च सर्वातोद्यपरिग्रहः।<br>
व्यालरूपो गुहावासी गुहो माली तरङ्गवित्।।	13-48-61<br>
<br>
त्रिदशस्त्रिकालधृक्कर्मसर्वबन्धविमोचनः।<br>
बन्धनस्त्वसुरेन्द्राणां युधि शत्रुविनाशनः।।	13-48-62<br>
<br>
साङ्ख्यप्रसादो दुर्वासाः सर्वसाधुनिषेवितः।<br>
प्रस्कन्दनो विभागज्ञो अतुल्यो यज्ञभागवित्।।	13-48-63<br>
<br>
सर्ववासः सर्वचारी दुर्वासा वासवोऽमरः।<br>
हैमो हेमकरो यज्ञः सर्वंधारी धरोत्तमः।।	13-48-64<br>
<br>
लोहिताक्षो महाक्षश्च विजयाक्षो विशारदः।<br>
सङ्ग्रहो निग्रहः कर्ता सर्पचीरनिवासनः।।	13-48-65<br>
<br>
मुख्योऽमुख्यश्च देहश्च काहलिः सर्वकामदः।<br>
सर्वकासप्रसादश्च सुबलो बलरूपधृत्।।	13-48-66<br>
<br>
सर्वकामवरश्चैव सर्वदः सर्वतोमुखः।<br>
आकाशनिर्विरूपश्च निपाती ह्यवशः खगः।।	13-48-67<br>
<br>
रौद्ररूपोंऽशुरादित्यो बहुरश्मिः सुवर्चसी।<br>
वसुवेगो महावेगो मनोवेगो निशाचरः।।	13-48-68<br>
<br>
सर्ववासी श्रियावासी उपदेशकरोऽकरः।<br>
मुनिरात्मनिरालोकः सम्भग्नश्च सहस्रदः।।	13-48-69<br>
<br>
पक्षी च पक्षरूपश्च अतिदीप्तो विशाम्पतिः।<br>
उन्मादो मदनः कामो ह्यश्वत्थोऽर्थकरो यशः।।	13-48-70<br>
<br>
वामदेवश्च वामश्च प्राग्दक्षिणश्च वामनः।<br>
सिद्धयोगी महर्षिश्च सिद्धार्थः सिद्धसाधकः।।	13-48-71<br>
<br>
भिक्षुश्च भिक्षुरूपश्च विपणो मृदुरव्ययः।<br>
महासेनो विशाखश्च षष्टिभागो गवांपतिः।।	13-48-72<br>
<br>
वज्रहस्तश्च विष्कम्भी चमूस्तम्भन एव च।<br>
वृत्तावृत्तकरस्तालो मधुर्मधुकलोचनः।।	13-48-73<br>
<br>
वाचस्पत्यो वाजसनो नित्यमाश्रमपूजितः।<br>
ब्रह्मचारी लोकचारी सर्वचारी विचारवित्।।	13-48-74<br>
<br>
ईशान ईश्वरः कालो निशाचारी पिनाकवान्।<br>
निमित्तस्थो निमित्तं च नन्दिर्नन्दिकरो हरिः।।	13-48-75<br>
<br>
नन्दीश्वरश्च नन्दी च नन्दनो नन्दिवर्धनः।<br>
भगहारी निहन्ता च कालो ब्रह्मा पितामहः।।	13-48-76<br>
<br>
चतुर्मुखो महालिङ्गश्चारुलिङ्गस्तथैव च।<br>
लिङ्गाध्यक्षः सुराध्यक्षो योगाध्यक्षो युगावहः।।	13-48-77<br>
<br>
बीजाध्यक्षो बीजकर्ता अव्यात्माऽनुगतो बलः।<br>
इतिहासः सकल्पश्च गौतमोऽथ निशाकरः।।	13-48-78<br>
<br>
दम्भो ह्यदम्भो वैदम्भो वश्यो वशकरः कलिः।<br>
लोककर्ता पशुपतिर्महाकर्ता ह्यनौषधः।।	13-48-79<br>
<br>
अक्षरं परमं ब्रह्मि बलवच्छक्र एव च।<br>
नीतिर्ह्यनीतिः शुद्धात्मा शुद्धो मान्यो गतागतः।।	13-48-80<br>
<br>
बहुप्रसादः सुस्वप्नो दर्पणोऽथ त्वभित्रजित्।<br>
वेदकारो मन्त्रकारो विद्वान्समरमर्दनः।।	13-48-81<br>
<br>
महामेघनिवासी च महाघोरो वशीकरः।<br>
अग्निज्वालो महाज्वालो अतिधूम्रो हुतो हिवः।।	13-48-82<br>
<br>
वृषणः शंकरो नित्यं वर्चस्वी धूमकेतनः।<br>
नीलस्तथाङ्गलुब्धश्च शोभनो निरवग्रहः।।	13-48-83<br>
<br>
स्वस्तिदः स्वस्तिभावश्च भागी भागकरो लघुः।<br>
उत्सङ्गश्च महाङ्गश्चि महागर्भपरायणः।।	13-48-84<br>
<br>
कृष्णवर्णः सुवर्णश्च इन्द्रियं सर्वदेहिनाम्।<br>
महापादो महाहस्तो महाकायो महायशाः।।	13-48-85<br>
<br>
महामूर्धा महाभात्रो महानेत्रो निशालयः।<br>
महान्तको महाकर्णो महोष्ठश्चि महाहनुः।।	13-48-86<br>
<br>
महानासो महाकम्बुर्महाग्रीवः श्मशानभाक्।<br>
महावक्षा महोरस्को ह्यन्तरात्मा मृगालयः।।	13-48-87<br>
<br>
लम्बनो लम्बितोष्ठश्च महामायः पयोनिधिः।<br>
महादन्तो महादंष्ट्रो महाजिह्वो महामुखः।।	13-48-88<br>
<br>
महानखो महारोमा महाकेशो महाजटः।<br>
प्रसन्नश्च प्रसादश्च प्रत्ययो गिरिसाधनः।।	13-48-89<br>
<br>
स्नेहनोऽस्नेहनश्चैव अजितश्च महामुनिः।<br>
वृक्षाकारो वृक्षकेतुरनलो वायुवाहनः।।	13-48-90<br>
<br>
गण्डली मेरुधामा च देवाधिपतिरेव च।<br>
अथर्वशीर्षः सामास्य ऋक्सहस्रामितेक्षणः।।	13-48-91<br>
<br>
यजुःपादभुजो गुह्यः प्रकाशो जङ्गमस्तथा।<br>
अमोघार्थः प्रसादश्च अभिगम्यः सुदर्शनः।।	13-48-92<br>
<br>
उपकारः प्रियः सर्वः कनकः काञ्चनच्छविः।<br>
नाभिर्नन्दिकरो भावः पुष्करस्थपतिः स्थिरः।।	13-48-93<br>
<br>
द्वादशस्त्रासनश्चाद्यो यज्ञो यज्ञसमाहितः।<br>
नक्तं कलिश्च कालश्च मकरः कालपूजितः।।	13-48-94<br>
<br>
सगणो गणकारश्च भूतवाहनसारथिः।<br>
भस्मशयो भस्मगोप्ता भस्मभूतस्तरुर्गणः।।	13-48-95<br>
<br>
लोकपालस्तथा लोको महात्मा सर्वपूजितः।<br>
शुक्लस्त्रिशुक्लः सम्पन्नः शुचिर्भूतनिषेवितः।।	13-48-96<br>
<br>
आश्रमस्थः क्रियादस्थो विश्वकर्ममतिर्वरः।<br>
विशालशाखस्ताम्रोष्ठो ह्यम्बुजालः सुनिश्चलः।।	13-48-97<br>
<br>
कपिलः कपिशः शुक्ल आयुश्चैवि परोऽपरः।<br>
गन्धर्वो ह्यदितिस्तार्क्ष्यः सुविज्ञेयः सुशारदः।।	13-48-98<br>
<br>
परश्वधायुधो देव अनुकारी सुबान्धवः।<br>
तुम्बवीणो महाक्रोध ऊर्ध्वरेता जलेशयः।।	13-48-99<br>
<br>
उग्रो वंशकरो वंशो वंशनादो ह्यनिन्दितः।<br>
सर्वाङ्गरूपो मायावी सुहृदो ह्यनिलोऽनलः।।	13-48-100<br>
<br>
बन्धनो बन्धकर्ता च सुबन्धनविमोचनः।<br>
स यज्ञारिः स कामारिर्महादंष्ट्रो महायुधः।।	13-48-101<br>
<br>
बहुधा निन्दितः शर्वः शङ्करः शङ्करोऽधनः।<br>
<br>
अहिर्बुध्न्योऽनिलाभश्च चेकितानो हविस्तथा।<br>
अजैकपाच्च कापाली त्रिशङ्कुरजितः शिवः।।	13-48-103<br>
<br>
धन्वन्तरिर्धूमकेतुः स्कन्दो वैश्रवणस्तथा।<br>
धाता शक्रश्च विष्णुश्च मित्रस्त्वष्टा ध्रुवो धरः।।	13-48-104<br>
<br>
प्रभावः सर्वगो वायुरर्यमा सविता रविः।<br>
उषङ्गुश्च विधाता च मांधाता भूतभावनः।।	13-48-105<br>
<br>
विभुर्वर्णविभावी च सर्वकामगुणावहः।<br>
पद्मनाभो महागर्भश्चन्द्रवक्त्रोऽनिलोऽनलः।।	13-48-106<br>
<br>
बलवांश्चोपशान्तश्च पुराणः पुण्यचञ्चुरी।<br>
कुरुकर्ता कुरुवासी कुरुभूतो गुणौषधः।।	13-48-107<br>
<br>
सर्वाशयो दर्भचारी सर्वेषां प्राणिनां पतिः।<br>
देवदेवः सुखासक्तः सदसत्सर्वरत्नवित्।।	13-48-108<br>
<br>
कैलासगिरिवासी च हिमवद्भिरिसंश्रयः।<br>
कूलहारी कूलकर्ता बहुविद्यो बहुप्रदः।।	13-48-109<br>
<br>
वणिजो वर्धकी वृक्षो बकुलश्चन्दनश्छदः।<br>
सारग्रीवो महाजत्रुरलोलश्च महौषधः।।	13-48-110<br>
<br>
सिद्धार्थकारी सिद्धार्थश्छदो व्याकरणोत्तरः।<br>
सिंहनादः सिंहदंष्ट्रः सिंहगः सिंहवाहनः।।	13-48-111<br>
<br>
प्रभावात्मा जगत्कालस्थालो लोकहितस्तरुः।<br>
सारङ्गो नवचक्राङ्गः केतुमाली सभावनः।।	13-48-112<br>
<br>
भूतालयो भूतपतिरहोरात्रमनिन्दितः।।	13-48-113<br>
वाहिता सर्वभूतानां निलयश्च विभुर्भवः।<br>
अमोघः संयतो ह्यश्वो भोजनः प्राणधारणः।।	13-48-114<br>
<br>
धृतिमान्मतिमान्दक्षः सत्कृतश्च युगाधिपः।<br>
गोपालिर्गोपतिर्ग्रामो गोचर्मवसनो हरिः।	13-48-115<br>
<br>
हिरण्यबाहुश्च तता गुहापालः प्रवेशिनाम्।<br>
प्रकृष्टारिर्महाहर्षो जितकामो जितेन्द्रियः।।	13-48-116<br>
<br>
गान्धारश्च सुवासस्च तपःसक्तो रतिर्नरः।<br>
महागीतो महानृत्यो ह्यप्सरोगणसेवितः।।	13-48-117<br>
<br>
महाकेतुर्महाधातुर्नैकसानुचरश्चलः।<br>
आवेदनीय आदेशः सर्वगन्धसुखावहः।।	13-48-118<br>
<br>
तोरणस्तारणो वातः वरिधी पतिखेचरः।<br>
संयोगो वर्धनो वृद्धो अतिवृद्धो गुणाधिकः।।	13-48-119<br>
<br>
नित्य आत्मसहायश्च देवासुरपतिः पतिः।<br>
युक्तश्च युक्तबाहुश्च देवो दिवि सुपर्वणः।।	13-48-120<br>
<br>
आषाढश्च सुषांढश्च ध्रुवोऽथ हरिणो हरः।<br>
वपुरावर्तमानेभ्यो वसुश्रेष्ठो महापथः।।	13-48-121<br>
<br>
शिरोहारी विमर्शश्च सर्वलक्षणलक्षितः।<br>
अक्षश्च रथयोगी च सर्वयोगी महाबलः।।	13-48-122<br>
<br>
समाम्नायोऽसमाम्नायस्तीर्थदेवो महारथः।<br>
निर्जीवो जीवनो मन्त्रः शुभाक्षो बहुकर्कशः।।	13-48-123<br>
<br>
रत्नप्रभूतो रत्नाङ्गो महार्णवनिपानवित्।<br>
मूलं विशालो ह्यमृतो व्यक्ताव्यक्तस्तपोनिधिः।।	13-48-124<br>
<br>
आरोहणोऽधिरोहश्च शीलधारी महायशाः।<br>
सेनाकल्पो महाकल्पो योगो युगकरो हरिः।।	13-48-125<br>
<br>
युगरूपो महारूपो महानागहनो वधः।<br>
न्यायनिर्वपणः पादः पण्डितो ह्यचलोपमः।।	13-48-126<br>
<br>
बहुमालो महामालः शशी हरसुलोचनः।<br>
विस्तारो लवणः कूपस्त्रियुगः सफलोदयः।।	13-48-127<br>
<br>
त्रिलोचनो विषष्णाङ्गो मणिविद्धो जटाधरः।<br>
बिन्दुर्विसर्गः सुमुखः शरः सर्वायुधः सहः।।	13-48-128<br>
<br>
निवेदनः सुखाजातः सुगन्धारो महाधनुः।<br>
गन्धपाली च भगवानुत्थानः सर्वकर्मणाम्।।	13-48-129<br>
<br>
मन्थानो बहुलो वायुः सकलः सर्वलोचनः।<br>
तलस्तालः करस्थाली ऊर्ध्वसंहननो महान्।।	13-48-130<br>
<br>
धत्रं सुच्छत्रो विख्यातो लोकः सर्वाश्रयः क्रमः।<br>
मुण्डो विरूपो विकृतो दण्डी कुण्डी विकुर्वणः।	13-48-131<br>
<br>
हर्यक्षः ककुभो वज्रो शतजिह्वः सहस्रपात्।<br>
सहस्रमूर्धा देवेन्द्रः सर्वदेवमयो गुरुः।।	13-48-132<br>
<br>
सहस्रबाहुः सर्वाङ्गः शरण्यः सर्वलोककृत्।<br>
पवित्रं त्रिककुन्मन्त्रः कनिष्ठः कृष्णपिङ्गलः।	13-48-133<br>
<br>
ब्रह्मदण्डविनिर्माता शतघ्नीपाशशक्तिमान्।<br>
पद्मगर्भो महागर्भो ब्रह्मगर्भो जलोद्भवः।।	13-48-134<br>
<br>
गभस्तिर्ब्रह्मकृद्ब्रह्मी ब्रह्मविद्ब्राह्मणो गतिः।<br>
अनन्तरुपो नैकात्मा तिग्मतेजाः स्वयंभुवः।।	13-48-135<br>
<br>
ऊर्ध्वगात्मा पशुपतिर्वातरंहा मनोजवः।<br>
चन्दनी पद्मनालाग्रः सुरभ्युत्तरणो नरः।।	13-48-136<br>
<br>
कर्णिकारमहास्रग्वी नीलमौलिः पिनाकधृत्।<br>
उमापतिरुमाकान्तो जाह्नवीधृगुमाधवः।।	13-48-137<br>
<br>
वरो वराहो वरदो वरेण्यः सुमाहास्वनः।<br>
महाप्रसादो दमनः शत्रुहा श्वेतपिङ्गलः।।	13-48-138<br>
<br>
पीतात्मा परमात्मा च प्रयतात्मा प्रधानधृत्।<br>
सर्वपार्श्वमुखस्त्र्यक्षो धर्मसाधारणो वरः।।	13-48-139<br>
<br>
चराचरात्मा सूक्ष्मात्मा अमृतो गोवृषेश्वरः।<br>
साध्यर्षिर्वसुरादित्यो विवस्वान्सविताऽमृतः<br>
व्यासः सर्गः सुसंक्षेपो विस्तरः पर्ययो नरः।<br>
ऋतु संवत्सरो मासः पक्षः सङ्ख्यासमापनः।।	13-48-140<br>
<br>
कला काष्ठा लवा मात्रा मुहूर्ताहःक्षपाः क्षणाः।<br>
विश्वक्षेत्रं प्रजाबीजं लिङ्गमाद्यस्तु निर्गमः।।	13-48-142<br>
<br>
सदसद्व्यक्तमव्यक्तं पिता माता पितामहः।<br>
स्वर्गद्वारं प्रजाद्वारं मोक्षद्वारं त्रिविष्टपम्।।	13-48-143<br>
<br>
निर्वाणं ह्लादनश्चैव ब्रह्मलोक परा गतिः।<br>
देवासुरविनिर्माता देवासुरपरायणः।।	13-48-144<br>
<br>
देवासुरगुरुर्देवो देवासुरनमस्कृतः।<br>
देवासुरमहामात्रो देवासुगणाश्रयः।।	13-48-145<br>
<br>
देवासुरगणाध्यक्षो देवासुरगणाग्रणीः।<br>
देवातिदेवो देवर्षिर्देवासुरवरप्रदः।।	13-48-146<br>
<br>
देवासुरेश्वरो विश्वो देवासुरमहेश्वरः।<br>
सर्वदेवमयोचिन्त्यो देवतात्माऽत्मसम्भवः।।	13-48-147<br>
<br>
उद्भित्त्रिविक्रमो वैद्यो विरजो नीरजोऽमरः।।<br>
ईड्यो हस्तीश्वरो व्याघ्रो देवसिंहो नरर्षभः।।	13-48-148<br>
<br>
विबुधोऽग्रवरः सूक्ष्मः सर्वदेवस्तपोमयः।<br>
सुयुक्तः शोभनो वज्री प्रासानां प्रभवोऽव्ययः।।	13-48-149<br>
<br>
गुहः कान्तो निजः सर्गः पवित्रं सर्वपावनः।<br>
शृङ्गी शृङ्गप्रियो बभ्रू राजराजो निरामयः।।	13-48-150<br>
<br>
अभिरामः सुरगणो विरामः सर्वसाधः।<br>
ललाटाक्षो विश्वदेवो हरिणो ब्रह्मवर्चसः।।	13-48-151<br>
<br>
स्थावराणां पतिश्चैव नियमन्द्रियवर्धनः।<br>
सिद्धार्थः सिद्धभूतार्थोऽचिन्त्यः सत्यव्रतः शुचिः।।	13-48-152<br>
<br>
व्रताधिपः परं ब्रह्म भक्तानां परमा गतिः।<br>
विमुक्तो मुक्ततेजाश्च श्रीमाञ्श्रीवर्धनो जगत्।।	13-48-153<br>
<br>
यथा प्रधानं भगवानिति भक्त्या स्तुतो मया।<br>
यन्न ब्रह्मादयो देवा विदुस्तत्त्वेन नर्षयः।<br>
स्तोतव्यमर्च्यं वन्द्यं च कः स्तोष्यति जगत्पतिम्।।	13-48-154<br>
<br>
भक्तिं त्वेवं पुरस्कृत्य मया यज्ञपतिर्विभुः।<br>
ततोऽभ्यनुज्ञां सम्प्राप्य स्तुतो मतिमतां वरः।।	13-48-155<br>
<br>
शिवमेभिः स्तुवन्देवं नामभिः पुष्टिवर्धनैः।<br>
नित्ययुक्तः शुचिर्भक्तः प्राप्नोत्यात्मानमात्मना।।	13-48-156<br>
<br>
एतद्धि परमं ब्रह्म परं ब्रह्माधिगच्छति।।	13-48-157<br>
ऋषयश्चैव देवाश्च स्तुवन्त्येतेन तत्परम्।।	13-48-158<br>
स्तूयमानो महादेवस्तष्यते नियतात्मभिः।<br>
भक्तानुकम्पी भगवानात्मसंस्थाकरो विभुः।।	13-48-159<br>
<br>
तथैव च मनुष्येषु ये मनुष्याः प्रधानतः।<br>
आस्तिकाः श्रद्धधानाश्च बहुभिर्जन्मभिः स्तवैः।।	13-48-160<br>
<br>
भक्त्या ह्यनन्यमीशानं परं देवं सनातनम्।<br>
कर्मणा मनसा वाचा भावेनामिततेजसः।।	13-48-161<br>
<br>
शयाना जाग्रमाणाश्च व्रजन्नुपविशंस्तथा।<br>
उन्मिषन्निमिषंश्चैव चिन्तयन्तः पुनःपनः।।	13-48-162<br>
<br>
शृण्वन्तः श्रावयन्तश्च कथयन्तश्च ते भवम्।<br>
स्तुवन्तः स्तूयामानाश्च तुष्यन्ति च रमन्ति च।।	13-48-163<br>
<br>
जन्मकोटिसहस्रेषु नानासंसारयोनिषु।<br>
जन्तोर्विगतपापस्य भवे भक्तिः प्रजायते।।	13-48-164<br>
<br>
उत्पन्ना च भवे भक्तिरनत्या सर्वभावतः।<br>
भाविनः कारणे चास्य सर्वयुक्तस्य सर्वथा।।	13-48-165<br>
<br>
एतद्देवेषु दुष्प्रापं मनुष्येषु न लभ्तते।<br>
निर्विघ्रा निश्चला रुद्रे भक्तिरव्यभिचारिणी।।	13-48-166<br>
<br>
तस्यैव च प्रसादेन भक्तिरुत्पद्यते नृणाम्।<br>
येन यान्ति परां सिद्धिं तद्भागवतचेतसः।।	13-48-167<br>
<br>
ये सर्वभावानुगताः प्रपद्यन्ते महेश्वरम्।<br>
प्रपन्नवत्सलो देवः संसारात्तान्समुद्धरेत्।।	13-48-168<br>
<br>
एवमन्ये विकुर्वन्ति देवाः संसारमोचनम्।<br>
मनुष्याणामृते देवं नान्या शक्तिस्तपोबलम्।।<br>
इति तेनेन्द्रकल्पेन भगवान्सदसत्पतिः।<br>
कृत्तिवासाः स्तुतः कृष्ण तण्डिना शुभबुद्धिना।।	13-48-169<br>
<br>
स्तवमेतं भगवतो ब्रह्मा स्वयमधारयत्।<br>
गीयते च स बुद्ध्येत ब्रह्म शंकरसन्निधौ।।	13-48-171<br>
<br>
इदं पुण्यं पवित्रं च सर्वदा पापनाशनम्।<br>
योगदं मोक्षदं चैव स्वर्गदं तोषदं तथा।।	13-48-172<br>
<br>
एवमेतत्पठन्ते य एकभक्त्या तु शङ्करम्।<br>
या गतिः साङ्ख्ययोगानां व्रजन्त्येतां गतिं तदा।।	13-48-173<br>
<br>
स्तवमेतं प्रयत्नेन सदा रुद्रस्य सन्निधौ।<br>
अब्धमेकं चरेद्भक्तः प्राप्नुयादीप्सितं फलम्।।	13-48-174<br>
<br>
एतद्रहस्यं परमं ब्रह्मणो हृदि संस्थितम्।<br>
ब्रह्मा प्रोवाच शक्राय शक्रः प्रोवाच मृत्यवे।।	13-48-175<br>
<br>
मृत्युः प्रोवाच रुद्रेभ्यो रुद्रेभ्यस्तण्डिमागमत्।<br>
महता तपसा प्राप्तस्तण्डिना ब्रह्मसद्मानि।।	13-48-176<br>
<br>
तण्डिः प्रोवाच शुक्राय गौतमाय च भार्गवः।<br>
वैवस्वताय मनवे गौतमः प्राह माधव।।	13-48-177<br>
<br>
नारायणाय साध्याय समाधिष्ठाय धीमते।<br>
यमाय प्राह भगवान्साध्यो नारायणोच्युतः।।	13-48-178<br>
<br>
नाचिकेताय भगवानाह वैवस्वतो यमः।<br>
मार्कण्डेयाय वार्ष्णेय नाचिकेतोऽभ्यभाषत।।	13-48-179<br>
<br>
मार्कण्डेयान्मय प्राप्तो नियमेन जनार्दन।<br>
तवाप्यहममित्रघ्न स्तवं दद्यां ह्यविश्रुतम्।	13-48-180<br>
<br>
स्वर्ग्यमारोग्यमायुष्यं धन्यं वेदेनि संमितम्।<br>
नास्य विघ्रं विकुर्वन्ति दानवा यक्षराक्षसाः।।	13-48-181<br>
<br>
पिशाचा यातुधाना वा गुह्यका भुजगा अपि।<br>
यः पठेत शुचिः पार्थ ब्रह्मचारी जितेन्द्रियः।<br>
अभग्रयोगो वर्षं तु सोऽश्वमेधफलं लभेत्।।	13-48-182<br>
<br>
।। इति श्रीमन्महाभारते अनुशासनपर्वणि<br>
दानधर्मपर्वणि अष्टचत्वारिंशोऽध्यायः।। 48 ।।	<br>
</span>
