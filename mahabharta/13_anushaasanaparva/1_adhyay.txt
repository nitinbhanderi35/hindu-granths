				
<tbody><tr><td>
	।। श्रीवेदव्यासाय नमः।। </td><td> 13-1-1x 	
</td></tr>
				
<tr><td>
	नारायणं नमस्कृत्य नरं चैव नरोत्तमम्।<br>देवीं सरस्वतीं चैव(व्यासं)ततो जयमुदीरयेत्।।	</td><td>	13-1-1a<br>13-1-1b	
</td></tr>
<tr><td>
	<b>वैशंपायन उवाच।</b>	</td><td>	13-1-1x	
</td></tr>
				
<tr><td>
	`शरतल्पे महात्मानं शयानमपराजितम्।<br>युधिष्ठिर उपागम्य प्रणिपत्येदमब्रवीत्।।'	</td><td>	13-1-1c<br>13-1-1d	
</td></tr>
				
<tr><td>
	शमो बहुविधाकारः सूक्ष्म उक्तः पितामह।<br>न च मे हृदये शान्तिरस्ति श्रुत्वेदमीदृशम्।।	</td><td>	13-1-2a<br>13-1-2b	
</td></tr>
				
<tr><td>
	अस्मिन्नर्थे बहुविधा शान्तिरुक्ता पितामह।<br>स्वकृतात्का नु शान्ति स्याच्छमाद्बहुविधादपि।।	</td><td>	13-1-3a<br>13-1-3b	
</td></tr>
				
<tr><td>
	शराचितं शरीरं हि तीव्रव्रणमुदीक्ष्य ते।<br>शमं नोपलभे वीर दुष्कृतान्येव चिन्तयन्।।	</td><td>	13-1-4a<br>13-1-4b	
</td></tr>
				
<tr><td>
	रुधिरेणावसिक्ताङ्गं प्रस्रवन्तं यथाचलम्।<br>त्वां दृष्ट्वा पुरुषव्याघ्र सीदे वर्षास्विवाम्बुजम्।।	</td><td>	13-1-5a<br>13-1-5b	
</td></tr>
				
<tr><td>
	अतः कष्टतरं किन्नु मत्कृते यत्पितामहः।<br>इमामवस्थां `गमितः प्रत्यमित्रै रणाजिरे।।	</td><td>	13-1-6a<br>13-1-6b	
</td></tr>
				
<tr><td>
	तथा चान्ये नृपतयः सहपुत्राः सबान्धवाः।<br>मत्कृते निधनं प्राप्ताः किन्नु कष्टतरं ततः।।	</td><td>	13-1-7a<br>13-1-7b	
</td></tr>
				
<tr><td>
	वयं हि धार्तराष्ट्राश्च काममन्युवशं गताः।<br>कृत्वेदं निन्दितं कर्म प्राप्स्यामः कां गतिं नृप।।	</td><td>	13-1-8a<br>13-1-8b	
</td></tr>
				
<tr><td>
	इदं तु धार्तराष्ट्रास्य श्रेयो मन्ये जनाधिप।<br>इमामवस्थां संप्राप्तं यदसौ त्वां न पश्यति।।	</td><td>	13-1-9a<br>13-1-9b	
</td></tr>
				
<tr><td>
	सोऽहमार्तिकरो राजन्सुहृद्वधकरस्तथा।<br>न शान्तिमधिगच्छामि पश्यंस्त्वां दुःखितं क्षितौ।।	</td><td>	13-1-10a<br>13-1-10b	
</td></tr>
				
<tr><td>
	दुर्योधनो हि समरे सहसैन्यः सहानुजः।<br>निहतः क्षत्रधर्मेऽस्मिन्दुसत्मा कुलपांसनः।।	</td><td>	13-1-11a<br>13-1-11b	
</td></tr>
				
<tr><td>
	न स पश्यति दुष्टात्मा त्वामद्य पतितं क्षितौ।<br>अतः श्रेयो मृतं मन्ये नेह जीवितमात्मनः।।	</td><td>	13-1-12a<br>13-1-12b	
</td></tr>
				
				
<tr><td>
	अहं हि समरे वीर गमितः शत्रुभिः क्षयम्।<br>अभविष्यं यदि पुरा सह भ्रातृभिरच्युत।<br>न त्वामेवं सुदुःखार्तमद्राक्षं सायकार्दितम्।।	</td><td>	13-1-13a<br>13-1-13b<br>13-1-13c	
</td></tr>
<tr><td>
	नूनं हि पापकर्माणो धात्रा सृष्टाः स्म हे नृप।।	</td><td>	13-1-14a	
</td></tr>
				
<tr><td>
	अन्यस्मिन्नपि लोके वै यथा मुच्येम किल्बिषात्।<br>तथा प्रशाधि मां राजन्मम चेदिच्छसि प्रियम्।।	</td><td>	13-1-15a<br>13-1-15b	
</td></tr>
<tr><td>
	<b>भीष्म उवाच।</b>	</td><td>	13-1-16x	
</td></tr>
				
<tr><td>
	परतन्त्रं कथं हेतुमात्मानमनु पश्यसि।<br>कर्मणां हि महाभाग सूक्ष्मं ह्येतदतीन्द्रियम्।।	</td><td>	13-1-16a<br>13-1-16b	
</td></tr>
				
<tr><td>
	अत्राप्युदाहरन्तीममितिहासं पुरातनम्।<br>संवादं मृत्युगौतम्योः काललुब्धकपन्नगैः।।	</td><td>	13-1-17a<br>13-1-17b	
</td></tr>
				
<tr><td>
	गौतमी नाम काऽप्यासीत्स्थविरा शमसंयुता।<br>सर्पेण दष्टं स्वं पुत्रमपश्यद्गतचेतनम्।।	</td><td>	13-1-18a<br>13-1-18b	
</td></tr>
				
<tr><td>
	अथ तं स्नायुपाशेन बद्ध्वा सर्पममर्षितः।<br>लुब्धकोऽर्जुनको नाम नाम गौतम्याः समुपानयत्।।	</td><td>	13-1-19a<br>13-1-19b	
</td></tr>
				
<tr><td>
	तां चाब्रवीदयं ते स पुत्रहा पन्नगाधमः।<br>ब्रहि क्षिप्रं महाभागे वध्यतां केन हेतुना।।	</td><td>	13-1-20a<br>13-1-20b	
</td></tr>
				
<tr><td>
	अग्नौ प्रक्षिप्यतामेष च्छिद्यतां खण्डशोपि वा।<br>न ह्यं बालहा पापश्चिरं जीवितुमर्हति।।	</td><td>	13-1-21a<br>13-1-21b	
</td></tr>
<tr><td>
	<b>गौतम्युवाच।</b>	</td><td>	13-1-22x	
</td></tr>
				
<tr><td>
	विसृजैनमबुद्धिस्त्वमवध्योऽर्जुनक त्वया।<br>को ह्यात्मानं गुरुं कुर्यात्प्राप्तव्ये सति चिन्तयन्	</td><td>	13-1-22a<br>13-1-22b	
</td></tr>
				
<tr><td>
	प्लवन्ते धर्मलघवो लोकेऽम्भसि यथा प्लवाः।<br>मज्जन्ति पापगुरवः शस्त्रं स्कन्नमिवोदके।।	</td><td>	13-1-23a<br>13-1-23b	
</td></tr>
				
				
				
<tr><td>
	नास्यामृतत्वं भवितैवं हतेऽस्मि-<br>ञ्जीवत्यस्मिन्कोऽत्ययः स्यादयं ते।<br>अस्योत्सर्गे प्राणयुक्तस्य जन्तो-<br>र्मृत्युं लोके को न गच्छेदनन्ते।।	</td><td>	13-1-24a<br>13-1-24b<br>13-1-24c<br>13-1-24d	
</td></tr>
<tr><td>
	<b>लुब्धक उवाच।</b>	</td><td>	13-1-25x	
</td></tr>
				
				
				
<tr><td>
	जानाम्यहं नेह गुणागुणज्ञाः<br>सदायुक्ता गुरवो वै भवन्ति।<br>स्वर्गस्य ते सूपदेशा भवन्ति<br>तस्मात्क्षुद्रं सर्पमेनं हनिष्ये।।	</td><td>	13-1-25a<br>13-1-25b<br>13-1-25c<br>13-1-25d	
</td></tr>
				
				
				
<tr><td>
	शममीप्सन्तः कालयोगं त्यजन्ति<br>सद्यः शुचं त्वर्थविदस्त्यजन्ति।<br>श्रियः क्षयः शोचतां नित्यशो हि<br>तस्माच्छुचं मुञ्च हते भुजङ्गे।।	</td><td>	13-1-26a<br>13-1-26b<br>13-1-26c<br>13-1-26d	
</td></tr>
<tr><td>
	<b>गौतम्युवाच।</b>	</td><td>	13-1-27x	
</td></tr>
				
				
				
<tr><td>
	न चैवार्तिर्विद्यतेऽस्मद्विधानां<br>धर्मात्मानः सर्वदा सञ्जना हि।<br>नित्यायस्तो बालजनो न चाहं<br>धर्मोपैति प्रभवाम्यस्य नाहम्।।	</td><td>	13-1-27a<br>13-1-27b<br>13-1-27c<br>13-1-27d	
</td></tr>
				
<tr><td>
	न ब्राह्मणानां कोपोऽस्ति कुतः कोपाच्च यातना।<br>मार्दवात्क्षम्यतां साधो मुच्यतामेष पन्नगः।।	</td><td>	13-1-28a<br>13-1-28b	
</td></tr>
<tr><td>
	<b>लुब्धक उवाच।</b>	</td><td>	13-1-29x	
</td></tr>
				
				
				
<tr><td>
	हत्वा लाभः श्रेय एवाव्ययः स्या-<br>त्सद्योलाभःस्याद्बलिभ्यः प्रशस्तः।<br>कालाल्लाभो यस्तु सद्यो भवेत<br>श्रेयोलाभः कुत्सिते त्वीदृशि स्यात्।।	</td><td>	13-1-29a<br>13-1-29b<br>13-1-29c<br>13-1-29d	
</td></tr>
<tr><td>
	<b>गौतम्युवाच।</b>	</td><td>	13-1-30x	
</td></tr>
				
				
				
<tr><td>
	काऽर्थप्राप्तिर्गृह्य शत्रुं निहत्य<br>का कामाप्तिः प्राप्य शत्रुं न मुक्त्वा।<br>कस्मात्सौम्याहं न क्षमे नो भुजङ्गे<br>मोक्षार्थं वा कस्य हेतोर्न कुर्याम्।।	</td><td>	13-1-30a<br>13-1-30b<br>13-1-30c<br>13-1-30d	
</td></tr>
<tr><td>
	<b>लुब्धक उवाच।</b>	</td><td>	13-1-31x	
</td></tr>
				
				
				
<tr><td>
	अस्मादेकाद्बहवो रक्षितव्या<br>नैको बहुभ्यो गौतमि रक्षितव्यः।<br>कृतागसं धर्महेतोस्त्यजन्ति<br>सरीसृपं पापमिमं त्यज त्वम्।।	</td><td>	13-1-31a<br>13-1-31b<br>13-1-31c<br>13-1-31d	
</td></tr>
<tr><td>
	<b>गौतम्युवाय</b>	</td><td>	13-1-32x	
</td></tr>
				
				
				
<tr><td>
	नास्मिन्हते पन्नगे पुत्रको मे<br>सम्प्राप्स्यते लुब्धक जीवितं वै।<br>गुणं चान्यं नास्य वधे प्रपश्ये<br>तस्मात्सर्पं लुब्धक मुञ्च जीवम्।।	</td><td>	13-1-32a<br>13-1-32b<br>13-1-32c<br>13-1-32d	
</td></tr>
<tr><td>
	<b>लुब्धक उवाच।</b>	</td><td>	13-1-33x	
</td></tr>
				
				
				
<tr><td>
	वृत्रं हत्वा देवराट् श्रेष्ठभाग्वै<br>यज्ञं हत्वा भागमवाप चैव।<br>शूली देवो देववृत्तं चर त्वं<br>क्षिप्रं सर्पं जहि मा भूत्ते विशङ्का।।	</td><td>	13-1-33a<br>13-1-33b<br>13-1-33c<br>13-1-33d	
</td></tr>
<tr><td>
	<b>भीष्म उवाच।</b>	</td><td>	13-1-34x	
</td></tr>
				
<tr><td>
	असकृत्प्रोच्यमानाऽपि गौतमी भुजगं प्रति।<br>लुब्धकेन महाभागा सा पापे नाकरोन्मतिम्।।	</td><td>	13-1-34a<br>13-1-34b	
</td></tr>
				
<tr><td>
	ईषदुच्छ्वसमानस्तु कृच्छ्रात्संस्तभ्य पन्नगः।<br>उत्ससर्ज गिरं मन्दां मानुषीं पाशपीडितः।।	</td><td>	13-1-35a<br>13-1-35b	
</td></tr>
<tr><td>
	<b>सर्प उवाच।</b>	</td><td>	13-1-36x	
</td></tr>
				
<tr><td>
	को न्वर्जुनक दोषोऽत्र विद्यते मम बालिश।<br>अस्वतन्त्रं हि मां मृत्युर्विवशं यदचूचुदत्।।	</td><td>	13-1-36a<br>13-1-36b	
</td></tr>
				
<tr><td>
	तस्यायं वचनाद्दष्टो न कोपेन न काम्यया।<br>तस्य तत्किल्बिषं लुब्ध विद्यते यदि किञ्चन।	</td><td>	13-1-37a<br>13-1-37b	
</td></tr>
<tr><td>
	<b>लुब्धक उवाच।</b>	</td><td>	13-1-38x	
</td></tr>
				
<tr><td>
	यद्यन्यवशगेनेदं कृतं ते पन्नगाशुभम्।<br>कारणं वै त्वमप्यत्र तस्मात्त्वमपि किल्बिषी।।	</td><td>	13-1-38a<br>13-1-38b	
</td></tr>
				
<tr><td>
	मृत्पात्रस्य क्रियायां हि दण्डचक्रादयो यथा।<br>कारणत्वे प्रकल्प्यन्ते तथा त्वमपि पन्नग।।	</td><td>	13-1-39a<br>13-1-39b	
</td></tr>
				
<tr><td>
	किल्बिषी चापि मे वध्यः किल्बिषी चासि पन्नग।<br>आत्मानं कारणं ह्यत्र त्वमाख्यासि भुजङ्गम।।	</td><td>	13-1-40a<br>13-1-40b	
</td></tr>
<tr><td>
	<b>सर्प उवाच।</b>	</td><td>	13-1-41x	
</td></tr>
				
<tr><td>
	सर्व एते ह्यस्ववशा दण्डचक्रादयो यथा।<br>तथाहमपि तस्मान्मे नैष दोषो मतस्तव।।	</td><td>	13-1-41a<br>13-1-41b	
</td></tr>
				
<tr><td>
	अथवा मतमेतत्ते तेप्यन्योऽन्यप्रयोजकाः।<br>कार्यकारणसन्देहो भवत्यन्योन्यचोदनात्।।	</td><td>	13-1-42a<br>13-1-42b	
</td></tr>
				
<tr><td>
	एवं सति न दोषो मे नास्मि वध्यो न किल्बिषी।<br>किल्बिषं समवाये स्यान्मन्यसे यदि किल्बिषम्।।	</td><td>	13-1-43a<br>13-1-43b	
</td></tr>
<tr><td>
	<b>लुब्धक उवाच।</b>	</td><td>	13-1-44x	
</td></tr>
				
<tr><td>
	कारणं यदि स्याद्वै न कर्ता स्यास्त्वमप्युत।<br>विनाशे कारणं त्वं च तस्माद्वध्योऽसि मे मतः।।	</td><td>	13-1-44a<br>13-1-44b	
</td></tr>
				
<tr><td>
	असत्यपि कृते कार्ये नेह पन्नग लिप्यते।<br>तस्मान्नात्रैव हेतुः स्याद्वध्यः किं बहु भाषसे।।	</td><td>	13-1-45a<br>13-1-45b	
</td></tr>
<tr><td>
	<b>सर्प उवाच।</b>	</td><td>	13-1-46x	
</td></tr>
				
<tr><td>
	कार्याभावे क्रिया न स्यात्सत्यसत्यपि कारणे।<br>तस्मात्समेऽस्मिन्हेतौ मे वाच्यो हेतुर्विशेषतः।।	</td><td>	13-1-46a<br>13-1-46b	
</td></tr>
				
<tr><td>
	यद्यहं कारणत्वेन मतो लुब्धक तत्त्वतः।<br>अन्यः प्रयोक्तास्यादत्र किन्नु जन्तुविनाशने।।	</td><td>	13-1-47a<br>13-1-47b	
</td></tr>
<tr><td>
	<b>लुब्धक उवाच।</b>	</td><td>	13-1-48x	
</td></tr>
				
<tr><td>
	वध्यस्त्वं मम दुर्बुद्धे बालघाती नृशंसकृत्।<br>भाषसे किं बहु पुनर्वध्यः सन्पन्नगाधम।।	</td><td>	13-1-48a<br>13-1-48b	
</td></tr>
<tr><td>
	<b>सर्प उवाच।</b>	</td><td>	13-1-49x	
</td></tr>
				
<tr><td>
	यथा हवींषि जुह्वाना मखे वै लुब्धकर्त्विजः।<br>न फलं प्राप्नुवन्त्यत्र फलयोगे तथा ह्यहम्।।	</td><td>	13-1-49a<br>13-1-49b	
</td></tr>
<tr><td>
	<b>भीष्म उवाच।</b>	</td><td>	13-1-50x	
</td></tr>
				
<tr><td>
	तथा ब्रुवति तस्मिंस्तु पन्नगे मृत्युचोदिते।<br>आजगाम ततो मृत्युः पन्नगं चाब्रवीदिदम्।।	</td><td>	13-1-50a<br>13-1-50b	
</td></tr>
				
<tr><td>
	प्रचोदितोऽहं कालेन पन्नग त्वामचूचुदम्।<br>विनाशहेतुर्नास्य त्वमहं न प्राणिनः शिशोः।।	</td><td>	13-1-51a<br>13-1-51b	
</td></tr>
				
<tr><td>
	यथा वायुर्जलधरान्विकर्षति ततस्ततः।<br>तद्वज्जलदवत्सर्प कालस्याहं वशानुगः।।	</td><td>	13-1-52a<br>13-1-52b	
</td></tr>
				
<tr><td>
	सात्विका राजसाश्चैव तामसा ये च केचन।<br>भावाः कालात्मकाः सर्वे प्रवर्तन्तेह जन्तुषु।।	</td><td>	13-1-53a<br>13-1-53b	
</td></tr>
				
<tr><td>
	जङ्गमाः स्थावराश्चैव दिवि वा यदि वा भुवि।<br>सर्वे कालात्मकाः सर्प कालात्मकमिदं जगत्।।	</td><td>	13-1-54a<br>13-1-54b	
</td></tr>
				
<tr><td>
	प्रवृत्तयश्च लोके या तथैव च निवृत्तयः।<br>तासां विकृतयो याश्च सर्वं कालात्मकं स्मृतम्।।	</td><td>	13-1-55a<br>13-1-55b	
</td></tr>
				
<tr><td>
	आदित्यश्चन्द्रमा विष्णुरापो वायुः शतक्रतुः।<br>अग्निः खं पृथिवी मित्रः पर्जन्यो वसवोऽदितिः।।	</td><td>	13-1-56a<br>13-1-56b	
</td></tr>
				
<tr><td>
	सरितः सागराश्चैव भावाभावौ च पन्नग।<br>सर्वे कालेन सृज्यन्ते ह्रियन्ते च पुनःपुनः।।	</td><td>	13-1-57a<br>13-1-57b	
</td></tr>
				
<tr><td>
	एवं ज्ञात्वा कथं मां सदोषं सर्प मन्यसे।<br>अथ चैवं गते दोषे मयि त्वमपि दोषवान्।।	</td><td>	13-1-58a<br>13-1-58b	
</td></tr>
<tr><td>
	<b>सर्प उवाच।</b>	</td><td>	13-1-59x	
</td></tr>
				
<tr><td>
	निर्दोषं दोषवन्तं वा न त्वां मृत्यो ब्रवीम्यहम्।<br>त्वयाऽहं चोदित इति ब्रवीम्येतावदेव तु।।	</td><td>	13-1-59a<br>13-1-59b	
</td></tr>
				
<tr><td>
	यदि काले तु दोषोऽस्ति यदि तत्रापि नेष्यते।<br>दोषो नैव परीक्ष्यो मे न ह्यत्राधिकृता वयम्।।	</td><td>	13-1-60a<br>13-1-60b	
</td></tr>
				
<tr><td>
	निर्मोक्षस्त्वस्य दोषस्य मया कार्यो यथा तथा।<br>मृत्योरपि न दोषः स्यादिति मेऽत्र प्रयोजनम्।।	</td><td>	13-1-61a<br>13-1-61b	
</td></tr>
<tr><td>
	<b>भीष्म उवाच।</b>	</td><td>	13-1-62x	
</td></tr>
				
<tr><td>
	सर्पोऽथार्जुनकं प्राह श्रुतं ते मृत्युभाषितम्।<br>नानागसं मां पाशेन सन्तापयितुमर्हसि।	</td><td>	13-1-62a<br>13-1-62b	
</td></tr>
<tr><td>
	<b>लुब्धक उवाच।</b>	</td><td>	13-1-63x	
</td></tr>
				
<tr><td>
	मृत्योः श्रुतं मे वचनं तव चैव भुजङ्गम।<br>नैव तावददोषत्वं भवति त्वयि पन्नग।।	</td><td>	13-1-63a<br>13-1-63b	
</td></tr>
				
<tr><td>
	मृत्युस्त्वं चैव हेतुर्हि बालस्यास्य विनाशने।<br>उभयं कारणं मन्ये न कारणमकारणम्।।	</td><td>	13-1-64a<br>13-1-64b	
</td></tr>
				
<tr><td>
	धिङ्भृत्युं च दुरात्मानं क्रूरं दुःखकरं सताम्।<br>त्वां चैवाहं वधिष्यामि परपापस्य कारणम्।।	</td><td>	13-1-65a<br>13-1-65b	
</td></tr>
<tr><td>
	<b>मृत्युरुवाच।</b>	</td><td>	13-1-66x	
</td></tr>
				
<tr><td>
	विवशौ कालवशगावावां निर्दिष्टकारिणौ।<br>नावां दोषेण गन्तव्यौ यदि सम्यक्प्रपश्यसि।।	</td><td>	13-1-66a<br>13-1-66b	
</td></tr>
<tr><td>
	<b>लुब्धक उवाच।</b>	</td><td>	13-1-67x	
</td></tr>
				
<tr><td>
	युवामुभौ कालवशौ यदि मे मृत्युपन्नगौ।<br>हर्षक्रोधौ यथा स्यातामेतदिच्छामि वेदितुम्।।	</td><td>	13-1-67a<br>13-1-67b	
</td></tr>
<tr><td>
	<b>मृत्युरुवाच।</b>	</td><td>	13-1-68x	
</td></tr>
				
<tr><td>
	या काचिदेव चेष्टा स्यान्सर्वा कालप्रचोदिता।<br>पूर्वमेवैतदुक्तं हि मया लुब्धक तत्वतः।।	</td><td>	13-1-68a<br>13-1-68b	
</td></tr>
				
<tr><td>
	तस्मादुभौ कालवशावावां निर्दिष्टकारिणौ।<br>नावां दोपेण गन्तव्यौ त्वया लुब्धक कर्हिचित्।।	</td><td>	13-1-69a<br>13-1-69b	
</td></tr>
<tr><td>
	<b>भीष्म उवाच।</b>	</td><td>	13-1-70x	
</td></tr>
				
<tr><td>
	अथोपगम्य कालस्तु तस्मिन्धर्मार्थसंशये।<br>अब्रवीत्पन्नगं मृत्युं लुब्धं चार्जुनकं तथा।।	</td><td>	13-1-70a<br>13-1-70b	
</td></tr>
				
<tr><td>
	न ह्यहं नाप्ययं मृत्युर्नायं लुब्धक पन्नगः।<br>किल्बिषी जन्तुमरणे न वयं हि प्रयोजकाः।।	</td><td>	13-1-71a<br>13-1-71b	
</td></tr>
				
<tr><td>
	अकरोद्यदयं कर्म तन्नोऽर्जुनक चोदकम्।<br>विनाशहेतुर्नान्योऽस्य वध्यतेऽयं स्वकर्मणा।।	</td><td>	13-1-72a<br>13-1-72b	
</td></tr>
				
<tr><td>
	यदनेन कृतं कर्म तेनायं निधनं गतः।<br>विनाशहेतुः कर्मास्य सर्वे कर्मवशा वयम्।।	</td><td>	13-1-73a<br>13-1-73b	
</td></tr>
				
<tr><td>
	कर्मदायादवाँल्लोकः कर्मसम्बन्धलक्षणः।<br>कर्माणि चोदयन्तीह यथान्योन्यं तथावयम्।।	</td><td>	13-1-74a<br>13-1-74b	
</td></tr>
				
<tr><td>
	यथा मृत्पिण्डतः कर्ता कुरुते यद्यदिच्छति।<br>एवमात्मकृतं कर्म मानवः प्रतिपद्यते।।	</td><td>	13-1-75a<br>13-1-75b	
</td></tr>
				
<tr><td>
	यथा च्छायातपौ नित्यं सुसम्बद्धौ निरन्तरम्।<br>तथा कर्म च कर्ता च सम्बद्धावात्मकर्मभिः।।	</td><td>	13-1-76a<br>13-1-76b	
</td></tr>
				
<tr><td>
	एवं नाहं न वै मृत्युर्न सर्पो न तथा भव न्।<br>न चेयं ब्राह्मणी वृद्धा शिशुरेवात्र कारणम्।।	</td><td>	13-1-77a<br>13-1-77b	
</td></tr>
				
<tr><td>
	तस्मिंस्तथा ब्रुवाणे तु ब्राह्मणी गौतमी नृप।<br>स्वकर्मप्रत्ययाँल्लोकान्मत्वाऽर्जुनकमब्रवीत्।।	</td><td>	13-1-78a<br>13-1-78b	
</td></tr>
				
<tr><td>
	नैव कालो न भुजगो न मृत्युरिह कारणम्।<br>स्वकर्मभिरयं बालः कालेन निधं गतः।।	</td><td>	13-1-79a<br>13-1-79b	
</td></tr>
				
<tr><td>
	मया च तत्कृतं कर्म येनायं मे मृतः सुतः।<br>यातु कालस्तथा मृत्युर्मुञ्चार्जुनक पन्नगम्।।	</td><td>	13-1-80a<br>13-1-80b	
</td></tr>
<tr><td>
	<b>भीष्म उवाच।</b>	</td><td>	13-1-81x	
</td></tr>
				
<tr><td>
	ततो यथागतं जग्मुर्मृत्युः कालोऽथ पन्नगः।<br>अभूद्विशोकोऽर्जुनको विशोका चैव गौतमी।।	</td><td>	13-1-81a<br>13-1-81b	
</td></tr>
				
<tr><td>
	एतच्छ्रुत्वा शमं गच्छ मा भूः शोकपरो नृप।<br>स्वकर्मप्रत्ययाँल्लोकांस्त्रीन्विद्धि समितिंजय।।	</td><td>	13-1-82a<br>13-1-82b	
</td></tr>
				
<tr><td>
	नैव त्वया कृतं कर्म नापि दुर्योधनेन वै।<br>कालेनैतत्कृतं विद्धि निहता येन पार्थिवाः।।	</td><td>	13-1-83a<br>13-1-83b	
</td></tr>
<tr><td>
	<b>वैशम्पायन उवाच।</b>	</td><td>	13-1-84x	
</td></tr>
				
<tr><td>
	इत्येतद्वचनं श्रुत्वा बभूव विगतज्वरः।<br>युधिष्ठरो महातेजाः पप्रच्छेदं च धर्मवित्।।	</td><td>	13-1-84a<br>13-1-84b	
</td></tr>
<tr><td>
	।। इति श्रीमन्महाभारते अनुशासनपर्वणि <br>दानधर्मपर्वणि प्रथमोऽध्यायः।। 1 ।।	</td><td>		
</td></tr></tbody>