				
<tbody><tr><td>
	<b>राक्षस्युवाच।।</b>	</td><td>	2-18-1x	
</td></tr>
				
<tr><td>
	जरा नामास्मि भद्रं ते राक्षसी कामरूपिणी। <br>तव वेश्मनि राजेन्द्र पूजिता न्यवसं सुखम्।। 	</td><td>	2-18-1a<br>2-18-1b	
</td></tr>
				
<tr><td>
	गृहे गृहे मनुष्याणां नित्यं तिष्ठामि राक्षसी। <br>गृहदेवीति नाम्ना वै पुरा सृष्टा स्वयंम्भुवा।। 	</td><td>	2-18-2a<br>2-18-2b	
</td></tr>
				
<tr><td>
	दानवानां विनाशाय स्थापिता दिव्यरूपिणी। <br>यो मां भक्त्या लिखेत्कुड्ये सपुत्रां यौवनान्विताम्।। 	</td><td>	2-18-3a<br>2-18-3b	
</td></tr>
				
<tr><td>
	गृहे तस्य भवेद्वृद्धिरन्यथा क्षयमाप्नुयात्।<br>त्वद्गृहे तिष्ठमानाऽहं पूजिताऽहं सदा विभो।। 	</td><td>	2-18-4a<br>2-18-4b	
</td></tr>
				
<tr><td>
	लिखिता चैव कुड्येषु पुत्रैर्बहुभिरावृता। <br>गन्धपुष्पैस्तथा धूपैर्भक्ष्यभोज्यैः सुपूजिता।। 	</td><td>	2-18-5a<br>2-18-5b	
</td></tr>
				
<tr><td>
	साऽहं प्रत्युपकारार्थं चिन्तयन्त्यनिशं नृप। <br>तवेमे पुत्रशकले दृष्टवत्यस्मि धार्मिका। 	</td><td>	2-18-6a<br>2-18-6b	
</td></tr>
				
<tr><td>
	संश्लिषिते मया दैवात्कुमारः समपद्यत। <br>तव भाग्यान्महाराज हेतुमात्रमहं त्विह।। 	</td><td>	2-18-7a<br>2-18-7b	
</td></tr>
				
<tr><td>
	मेरुं वा खादितुं शक्ता किं पुनस्तव बालकम्।<br>गृहसम्पूजनात्तुष्ट्या मया प्रत्यर्पितस्तव।।	</td><td>	2-18-8a<br>2-18-8b	
</td></tr>
<tr><td>
	मम नाम्ना च लोकेऽस्मिन्ख्यात एव भविष्यति।	</td><td>	2-18-9a	
</td></tr>
<tr><td>
	<b>कृष्ण उवाच। </b>	</td><td>	2-18-9x	
</td></tr>
				
<tr><td>
	एवमुक्त्वा तु सा राजंस्तत्रैवान्तरधीयत। <br>स सङ्गृह्य कुमारं तं प्रविवेश गृहं नृपः।। 	</td><td>	2-18-9b<br>2-18-9c	
</td></tr>
				
<tr><td>
	तस्य बालस्य यत्कृत्यं तच्चकार नृपस्तदा। <br>आज्ञापयच्च राक्षस्या मगधेषु महोत्सवम्।। 	</td><td>	2-18-10a<br>2-18-10b	
</td></tr>
				
<tr><td>
	तस्य नामाकरोच्चैव पितामहसमः पिता। <br>जरया सन्धितो यस्माज्जरासन्धो भवत्वयम्।। 	</td><td>	2-18-11a<br>2-18-11b	
</td></tr>
				
<tr><td>
	सोऽवर्धत महातेजा मागधाधिपतेः सुतः। <br>प्रमाणबलसम्पन्नो हुताहुतिरिवानलः।।	</td><td>	2-18-12a<br>2-18-12b	
</td></tr>
				
				
<tr><td>
	`एवं स ववृधे राजन्कुमारः पुष्करेक्षणः। <br>लेन महता चापि यौवनस्थो बभूव ह'।।<br>मातापित्रोर्नन्दकरः शुक्लपक्षे यथा शशी।। 	</td><td>	2-18-13a<br>2-18-13b<br>2-18-13c	
</td></tr>
<tr><td>
	।। इति श्रीमन्महाभारते सभापर्वणि <br>मन्त्रपर्वणि अष्टादशोऽध्यायः।। 18।। 	</td><td>		
</td></tr></tbody>