				
<tbody><tr><td>
	<b>`वैशम्पायन उवाच।। </b>	</td><td>	2-42-1x	
</td></tr>
				
<tr><td>
	गाङ्गेयेनैवमुक्तस्तु शिशुपालश्चुकोप तम्। <br>क्रुद्धं सुनीथं दृष्ट्वाऽथ सहदेवोऽब्रवीत्तदा।। 	</td><td>	2-42-1a<br>2-42-1b	
</td></tr>
				
<tr><td>
	मतिपूर्वमिदं सर्वं चेदिराज मया कृतम्। <br>तन्मे निगदतस्तत्त्वं कारणादत्र मे शृणु।। 	</td><td>	2-42-2a<br>2-42-2b	
</td></tr>
				
<tr><td>
	स पार्थिवानां सर्वेषां गुरुः कृष्णोऽपरो न हि। <br>तस्मादभ्यर्चितोऽस्माभिः सर्वे संमन्तुमर्हथ।। 	</td><td>	2-42-3a<br>2-42-3b	
</td></tr>
				
<tr><td>
	यो वा सहते कश्चिद्राज्ञां सबलवाहनः। <br>क्षिप्रं युद्धाय निर्यातु तस्य मूर्ध्न्याहितं पदम्।। 	</td><td>	2-42-4a<br>2-42-4b	
</td></tr>
<tr><td>
	एवमुक्तो मया हेतुरुत्तरं प्रब्रवीतु मे। 	</td><td>	2-42-5a	
</td></tr>
<tr><td>
	<b>वैशम्पायन उवाच।। </b>	</td><td>	2-42-5x	
</td></tr>
<tr><td>
	ततो न व्याजहारैषां कश्चिद्बुद्धिमतां सताम्।। 	</td><td>	2-42-5b	
</td></tr>
				
<tr><td>
	मानिनां बलिनां राज्ञां मध्ये सन्दर्शिते पदे। <br>एवमुक्ते सुनीथस्य सहदेवेन केशवे।। 	</td><td>	2-42-6a<br>2-42-6b	
</td></tr>
				
<tr><td>
	स्वभावरक्ते नयने कोपाद्रक्ततरे कृते। <br>तस्य कोपं समुद्भूतं ज्ञात्वा भीष्मः प्रतापवान्।। 	</td><td>	2-42-7a<br>2-42-7b	
</td></tr>
				
<tr><td>
	आचचक्षे पुनस्तस्मै कृष्णस्यैवोत्तरान्गुणान्। <br>स सुनीथं समामन्त्र्य तांश्च सर्वान्महीक्षितः।। 	</td><td>	2-42-8a<br>2-42-8b	
</td></tr>
				
				
<tr><td>
	उवाच वदतां श्रेष्ठं इदं मतिमतां वरः। <br>सहदेवेन राजानो यदुक्तं केशवं प्रति। <br>तत्तथेति विजानीध्वं भूयश्चात्र विबोधत।। 	</td><td>	2-42-9a<br>2-42-9b<br>2-42-9c	
</td></tr>
<tr><td>
	।। इति श्रीमन्महाभारते सभापर्वणि <br>अर्घाहरणपर्वणि द्विचत्वारिंशोऽध्यायः।। 42 ।। 	</td><td>		
</td></tr>
</tbody>