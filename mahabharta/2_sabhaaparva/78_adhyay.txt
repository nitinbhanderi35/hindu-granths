				
<tbody><tr><td>
	<b>दुर्योधन उवाच।। </b>	</td><td>	2-78-1x	
</td></tr>
				
<tr><td>
	यन्मया पाण्डवोयानां दृष्टं तच्छृणु भारत। <br>आहृतं भूमिपालैर्हि वसु मुख्यं ततस्ततः।।	</td><td>	2-78-1a<br>2-78-1b	
</td></tr>
				
<tr><td>
	नाविदं मूढमात्मानं दृष्ट्वाहं तदरेर्धनम्। <br>फलतो भूमितो वाऽपि प्रतिपद्यस्व भारत।। 	</td><td>	2-78-2a<br>2-78-2b	
</td></tr>
				
<tr><td>
	और्णान्बैलान्वार्षदंशान् जातरूपपरिष्कृतान्। <br>प्रावाराजिनमुख्यांश्च काम्भोजः प्रददौ बहून्।।	</td><td>	2-78-3a<br>2-78-3b	
</td></tr>
				
<tr><td>
	अश्वांस्तित्तिरिकल्माषांस्त्रिशतं शुकनासिकान्। <br>अष्ट्रवामीस्त्रिगर्ताश्च पुष्टाः पीलुशमीङ्गुदैः।। 	</td><td>	2-78-4a<br>2-78-4b	
</td></tr>
				
<tr><td>
	गोपाः स्वीयेन सहितास्तदादाय चतुष्पदम्। <br>वसातयोऽन्यद्द्रव्यं द्वारि तस्यावतस्थिरे।। 	</td><td>	2-78-5a<br>2-78-5b	
</td></tr>
				
<tr><td>
	कमण्डलूनुपादाय जातरूपमयञ्छिवान्।<br>रत्नानि च हिरण्यं च सुवर्णं चैव केवलम्। 	</td><td>	2-78-6a<br>2-78-6b	
</td></tr>
				
<tr><td>
	प्रीयमाणः प्रसन्नात्मा स्वयं स्वजनसंवृतः।<br>त्रैखर्वो रथमुख्येशः पाण्डवाय न्यवेदयत्।। 	</td><td>	2-78-7a<br>2-78-7b	
</td></tr>
				
<tr><td>
	यश्च स द्विजमुख्येन राज्ञः शङ्खो निवेदितः। <br>प्रीत्या दत्तः कुविन्देन धर्मराजाय धीमते।। 	</td><td>	2-78-8a<br>2-78-8b	
</td></tr>
				
<tr><td>
	तं सर्वे भ्रातरो भ्रात्रे ददुः शङ्खं किरीटिने। <br>तं प्रत्यगृह्णाद्बीभत्सुस्तोयजं हेममालिनम्।। 	</td><td>	2-78-9a<br>2-78-9b	
</td></tr>
				
<tr><td>
	चित्रं निष्कसहस्रेण भ्राजमानं स्वतेजसा। <br>रुचिरं दर्शनीयं च पूजितं विश्वकर्मणा।। 	</td><td>	2-78-10a<br>2-78-10b	
</td></tr>
				
<tr><td>
	अधारयच्च धर्मश्च तं नमस्य पुनः पुनः। <br>योऽनादनेऽपि नदति स ननादाधिकं तदा।। 	</td><td>	2-78-11a<br>2-78-11b	
</td></tr>
				
<tr><td>
	प्रणादाद्भूमिपास्तस्य पेतुर्हीनाः खतेजसा। <br>धृष्टद्युम्नः पाण्डवाश्च सात्यकिः केशवोऽष्टमः।।	</td><td>	2-78-12a<br>2-78-12b	
</td></tr>
				
<tr><td>
	सत्वेन स्वेन सम्पन्ना अन्योन्यप्रियकारिणः। <br>विसञ्ज्ञान्भूमिपान्दृष्ट्वा मां च ते प्राहसंस्तदा।। 	</td><td>	2-78-13a<br>2-78-13b	
</td></tr>
				
<tr><td>
	ततः प्रहृष्टो बीभत्सुरददाद्धेमशृङ्गिणः। <br>शताननडुहान्पञ्च द्विजमुख्याय भारत।। 	</td><td>	2-78-14a<br>2-78-14b	
</td></tr>
				
<tr><td>
	सुमुखेन बलिर्मुख्यः प्रेषितोऽजातशत्रवे। <br>कुविन्देन हिरण्यं च वासांसि विविधानि च।। 	</td><td>	2-78-15a<br>2-78-15b	
</td></tr>
				
<tr><td>
	काश्मीरराजो मार्द्वीकं शुद्धं च सरसं मधु। <br>बलिं च कुत्स्नमादाय पाण्डवायाभ्युटपागमत्।। 	</td><td>	2-78-16a<br>2-78-16b	
</td></tr>
				
<tr><td>
	यवना हयानुपादाय पार्वतीयान्मनोजवान्। <br>आसनानि महार्हाणि कम्बलांश्च महाधनान्।। 	</td><td>	2-78-17a<br>2-78-17b	
</td></tr>
				
<tr><td>
	नवान्सूक्ष्मांश्च हृद्यांश्च परार्थ्यान्सुप्रदर्शनान्। <br>अन्यच्च विविधं रत्नं द्वारि ते न्यवतस्थिरे।। 	</td><td>	2-78-18a<br>2-78-18b	
</td></tr>
				
<tr><td>
	श्रुतायुरपि कालिङ्गो मणिरत्नमनुत्तमम्। <br>अङ्गः स्त्रियो दर्शनीया जातरूपविभूषिताः।। 	</td><td>	2-78-19a<br>2-78-19b	
</td></tr>
				
<tr><td>
	वङ्गो जाम्बूनदमयान्पर्यङ्गाञ्छतशो नृप। <br>दक्षिणात्सागराभ्याशात्प्रावारांश्च परश्शतम्।। 	</td><td>	2-78-20a<br>2-78-20b	
</td></tr>
				
<tr><td>
	औदकानि सरत्नानि बलिं चादाय भारत। <br>अन्येभ्यो भूमिपालेभ्यः पाण्डवाय न्यवेदयत्।। 	</td><td>	2-78-21a<br>2-78-21b	
</td></tr>
				
<tr><td>
	दार्दुरं चन्दनं मुख्यं भारं षण्णवति द्रुतम्। <br>पाण्डवाय ददौ पाण्ड्यः शङ्खांस्तावत एव च।। 	</td><td>	2-78-22a<br>2-78-22b	
</td></tr>
				
<tr><td>
	चन्दनागरु चानन्तं मुक्तावैडूर्यचित्रिताः। <br>चोलश्च केरलश्चोमौ ददतुः पाण्डवाय वै।।	</td><td>	2-78-23a<br>2-78-23b	
</td></tr>
				
<tr><td>
	अश्मको हेमशृङ्गीश्च दोग्ध्रीर्हेमविभूषितः।<br>सवत्साः कुम्भदोहाश्च सहस्राण्यददाद्दश।। 	</td><td>	2-78-24a<br>2-78-24b	
</td></tr>
				
<tr><td>
	सैन्धवानां सहस्राणि हयानां पञ्चविंशतिम्। <br>अददात्सैन्धवो राजा हेममाल्यैरलङ्कृतान्।। 	</td><td>	2-78-25a<br>2-78-25b	
</td></tr>
				
<tr><td>
	सौवीरो हस्तिभिर्युक्तान्रथांश्च त्रिशतं परान्। <br>जातरूपपरिष्कारान्मणिरत्नविभूषितान्।। 	</td><td>	2-78-26a<br>2-78-26b	
</td></tr>
				
<tr><td>
	मध्यन्दिनार्कप्रतिमांस्तेजसा ज्वलितानिव। <br>बलिं च कृत्स्नमादाय पाण्डवाय न्यवेदयत्।। 	</td><td>	2-78-27a<br>2-78-27b	
</td></tr>
				
<tr><td>
	अवन्तिराजो रत्नानि विविधानि सहस्रशः। <br>हाराङ्गदांश्च मुख्यान्वै विविधं च विभूषणम्।। 	</td><td>	2-78-28a<br>2-78-28b	
</td></tr>
				
<tr><td>
	दासीनामयुतं चापि बलिमादाय भारत। <br>सभाद्वारि नरश्रेष्ठ दिदृक्षुरवतिष्ठते।। 	</td><td>	2-78-29a<br>2-78-29b	
</td></tr>
				
				
<tr><td>
	दशार्णश्चेदिराजश्च शूरसेनश्च वीर्यवान्। <br>वस्त्राणि मुख्यान्यादाय रत्नानि विविधानि च। <br>बलिं च कृत्स्नमादाय पाण्डवाय न्यवेदयत्।। 	</td><td>	2-78-30a<br>2-78-30b<br>2-78-30c	
</td></tr>
				
<tr><td>
	काशिराजेन हृष्टेन बली राज्ञि निवेदितः। <br>अशीतिगोसहस्राणि शतान्यष्टौ च दन्तिनाम्।। 	</td><td>	2-78-31a<br>2-78-31b	
</td></tr>
				
<tr><td>
	अयुतं च नदीजानां हयानां हेममालिनाम्। <br>विविधानि च रत्नानि काशिराजो बलिं ददौ।। 	</td><td>	2-78-32a<br>2-78-32b	
</td></tr>
				
<tr><td>
	कृतक्षणश्च वैदेहः कौसलश्च बृहद्बलः। <br>ददतुर्वाजिमुख्यांश्च सहस्राणि चतुर्दश।। 	</td><td>	2-78-33a<br>2-78-33b	
</td></tr>
				
<tr><td>
	शैब्यो वसादिभिः सार्धं त्रिगर्तो मालवैः सह। <br>तेभ्यो रत्नानि ददतुरेकैको भूमिपोऽमितम्।। 	</td><td>	2-78-34a<br>2-78-34b	
</td></tr>
				
<tr><td>
	हारान्मुख्यान्परार्ध्यांश्च विविधं च विभूषणम्। <br>शतं दासीसहस्राणि कार्पासिकनिवासिनाम्।। 	</td><td>	2-78-35a<br>2-78-35b	
</td></tr>
				
<tr><td>
	श्यामास्तन्वीर्दीर्घकेशीर्हेमाभरणभूषिताः। <br>बलिं च कृत्स्नमादाय भारुकच्छो नरर्षभ।। 	</td><td>	2-78-36a<br>2-78-36b	
</td></tr>
				
<tr><td>
	शुद्धान्विप्रोत्तमार्हांश्च कम्बलप्रवरान्ददौ। <br>ते सर्वे पाण्डुपुत्रस्य द्वार्यतिष्ठन्दिदृक्षवः।।	</td><td>	2-78-37a<br>2-78-37b	
</td></tr>
				
<tr><td>
	उपायनं यदा दद्युस्तदा द्वारमलभ्यत। <br>इन्द्रकृष्टैर्वर्धयन्ति धान्यैर्नदमुखैस्तु ये।। 	</td><td>	2-78-38a<br>2-78-38b	
</td></tr>
				
<tr><td>
	समुद्रनिकटे जाताः परिसिन्धुनिवासिनः। <br>ते वै द्रुमाः पारदाश्च काश्यकैरातकैः सह।। 	</td><td>	2-78-39a<br>2-78-39b	
</td></tr>
				
<tr><td>
	बलिं विविधमादाय रत्नानि विविधानि च। <br>अजाविकं गोहिरण्यं खरोष्ट्रं फलवन्मधु।। 	</td><td>	2-78-40a<br>2-78-40b	
</td></tr>
				
<tr><td>
	कम्बलान्विविधांश्चैव द्वारि तिष्ठन्ति वारिताः। <br>प्राग्ज्योतिषपतिः शूरो म्लेच्छानामधिपो बली।। 	</td><td>	2-78-41a<br>2-78-41b	
</td></tr>
				
<tr><td>
	यवनैः सहितो राजा भगदत्तो महाबलः। <br>आजानेयान्हयाञ्छीघ्रमादायानिलरंहसः।। 	</td><td>	2-78-42a<br>2-78-42b	
</td></tr>
				
<tr><td>
	बलिं च कृत्स्नमादाय द्वारि तिष्ठति वारितः। <br>अश्वसारमयान्भाण्डाञ्छुभान्दन्तत्सरूनसीन्।। 	</td><td>	2-78-43a<br>2-78-43b	
</td></tr>
				
<tr><td>
	प्राग्ज्योतिषाधिपो दत्त्वा भगदत्तोऽव्रजत्तदा। <br>व्यक्षाङ्ख्यक्षांल्ललाटाक्षान्नानादिग्भ्यः समागतान्।। 	</td><td>	2-78-44a<br>2-78-44b	
</td></tr>
				
<tr><td>
	औष्णीषआनहयांश्चैव बाहुकान्पुरुषादकान्। <br>एकपादांश्च तत्राहमपश्यं द्वारि वारितान्।। 	</td><td>	2-78-45a<br>2-78-45b	
</td></tr>
				
<tr><td>
	बल्यर्थं ददतस्तस्य हिरण्यं रजतं वसु। <br>इन्द्रगोपकसङ्काशाञ्छुकवर्णान्मनोजवान्।। 	</td><td>	2-78-46a<br>2-78-46b	
</td></tr>
				
<tr><td>
	तथैवेन्द्रायुधनिभान्सन्ध्याभ्रसदृशानपि। <br>अनेकवर्णानारण्यान्गृहीत्वाश्वांस्तथा बहून्।। 	</td><td>	2-78-47a<br>2-78-47b	
</td></tr>
				
<tr><td>
	जातरूपमनर्घ्यं च ददुस्तस्यैकपादकाः। <br>सिंहलश्च तदा राजा परिगृह्य धनं बहु।। 	</td><td>	2-78-48a<br>2-78-48b	
</td></tr>
				
<tr><td>
	गोशीर्षं हरितश्यामं चन्दनप्रवरं महत्। <br>भाराणां शतमेकं तु द्वारि तिष्ठति वारितः।। 	</td><td>	2-78-49a<br>2-78-49b	
</td></tr>
				
				
<tr><td>
	ये नग्नविषया राजन्बर्बरेयाश्च विश्रुताः। <br>शतं दासीसहस्राणां कम्बलांश्च सहस्रशः।<br>परिगृह्य महाराज द्वारि तिष्ठन्ति वारिताः।। 	</td><td>	2-78-50a<br>2-78-50b<br>2-78-50c	
</td></tr>
				
<tr><td>
	पौण्ड्राश्च दामलिप्ताश्च यथाकामकृतो नृपाः। <br>कालेयकं च रूप्यं च परिगृह्य परिच्छदान्।। 	</td><td>	2-78-51a<br>2-78-51b	
</td></tr>
				
<tr><td>
	अगरून्स्फाटिकांश्चैव दन्ताञ्जातीफलानि च। <br>तक्कोलांश्च लवङ्गाश्च कर्पूरांश्च महाबल।। 	</td><td>	2-78-52a<br>2-78-52b	
</td></tr>
				
<tr><td>
	अन्यांश्च विविधान्द्रव्यान्परिगृह्योपतस्थिरे। <br>एते सर्वे महात्मानो द्वारि तिष्ठन्ति वारिताः।। 	</td><td>	2-78-53a<br>2-78-53b	
</td></tr>
				
<tr><td>
	शैलेयश्च ततो राजा पत्रोर्णान्परिगृह्य सः। <br>द्वारि तिष्ठन्महाराज द्वारपालैर्निवारितः।। 	</td><td>	2-78-54a<br>2-78-54b	
</td></tr>
				
<tr><td>
	चीना हूणाः कषाः काचाः पर्वतान्तरवासिनः। <br>आहार्षुर्दशसाहस्रान्विन्नीतान्दिक्षु विंश्रुतान्।। 	</td><td>	2-78-55a<br>2-78-55b	
</td></tr>
				
<tr><td>
	औष्णीकं कम्बलं चैव कीटजं मणिजं तथा। <br>प्रमाणरागस्पर्शाढ्यं बाह्वीचीनसमुद्भवम्।। 	</td><td>	2-78-56a<br>2-78-56b	
</td></tr>
				
<tr><td>
	रसान् गन्धान्प्रशंसन्तस्ततो द्वारमलभ्यत। <br>खर्वटास्तोमराश्चैव शूरा वर्धनकास्तथा।। 	</td><td>	2-78-57a<br>2-78-57b	
</td></tr>
				
<tr><td>
	चेलान्बहुविधान्गृह्य द्वारि तिष्ठन्ति वारिताः। <br>प्राक्कोटा नाटकेयाश्च नन्दीनगरकास्तथा।। 	</td><td>	2-78-58a<br>2-78-58b	
</td></tr>
				
<tr><td>
	नापितास्त्रैपुराश्चैव पञ्चमेयाः सहोरुजाः। <br>तथा चाटविकाः सर्वे नानाद्रव्यपरिच्छदान्।। 	</td><td>	2-78-59a<br>2-78-59b	
</td></tr>
				
<tr><td>
	परिगृह्य महाराज द्वारि तिष्ठन्ति वारिताः। <br>शकास्तुषाराः कौरव्य रोमकाः शृङ्गिणोश्मकाः।। 	</td><td>	2-78-60a<br>2-78-60b	
</td></tr>
				
<tr><td>
	बलादूरुगमा राजन्गणितं चार्बुदं मया। <br>कूटीकृतं सुवर्णं च पद्मकिञ्जल्कसंनिभम्।। 	</td><td>	2-78-61a<br>2-78-61b	
</td></tr>
				
<tr><td>
	शितान्दीर्घानसीनन्यान्यष्टिशक्तिपरश्वथान्। <br>श्लक्ष्णं वस्त्रमकार्पसमाविकं मृदु चाजिनम्।। 	</td><td>	2-78-62a<br>2-78-62b	
</td></tr>
				
<tr><td>
	बलं मत्तं समादाय द्वारि तिष्ठन्ति वारिताः। <br>आसनानि महार्हाणि यानानि शयनानि च।। 	</td><td>	2-78-63a<br>2-78-63b	
</td></tr>
				
<tr><td>
	मणिकाञ्चनचित्राणि गजदन्तमयानि च। <br>रथांश्च विविधाकाराञ्जाम्बूनदपरिष्कृतान्।। 	</td><td>	2-78-64a<br>2-78-64b	
</td></tr>
				
<tr><td>
	हयैर्विनीतैः सम्पन्नान्वैयाघ्रपरिवारितान्। <br>विचित्रान्सपरिस्तोमांश्चापानि विविधानि च।	</td><td>	2-78-65a<br>2-78-65b	
</td></tr>
				
<tr><td>
	नाराचानर्घनाराचाञ्छस्त्राणि विविधानि च। <br>एतद्द्रव्यं महद्गृह्य पूर्वदेशाधिपो नृपः।। 	</td><td>	2-78-66a<br>2-78-66b	
</td></tr>
				
<tr><td>
	प्रविष्टो यज्ञसदनं पाण्डवस्य महात्मनः। <br>जन्तुचेलान्द्विसाहस्रान्दुकूलान्ययुतानि च।।	</td><td>	2-78-67a<br>2-78-67b	
</td></tr>
				
<tr><td>
	कांस्यानि चैव भाण्डानि महार्हाणि कुथानि च। <br>एतान्यन्यानि रत्नानि ददौ पार्थस्य वै मुदा।। 	</td><td>	2-78-68a<br>2-78-68b	
</td></tr>
				
<tr><td>
	अन्यान्बहुविधान्राजन्नरः सागरमाश्रिताः। <br>रत्नानि विविधान्गृह्य ददुस्ते पाण्डवाय तु।। 	</td><td>	2-78-69a<br>2-78-69b	
</td></tr>
				
<tr><td>
	मालवाश्च ततो राजन्रत्नानि विविधानि च। <br>गोधूमानां च राजेन्द्र द्रोणानां कोटिसंमितम्।। 	</td><td>	2-78-70a<br>2-78-70b	
</td></tr>
				
<tr><td>
	अन्यांश्च विविधान्धान्यान्परिगृह्य महाबलः। <br>पाण्डवाय ददौ प्रीत्या प्रविवेश महाध्वरम्।। 	</td><td>	2-78-71a<br>2-78-71b	
</td></tr>
				
<tr><td>
	नानारत्नान्बहून्गृह्य सुराष्ट्राधिपतिर्नृपः। <br>तैलकुम्भान्महाराज द्रोणानामयुतानि च।। 	</td><td>	2-78-72a<br>2-78-72b	
</td></tr>
				
<tr><td>
	गुडानपि स तान्स्वादून्सहस्रशकटैर्नृपः। <br>एतानि सर्वाण्यादाय ददौ कुन्तीसुताय सः।। 	</td><td>	2-78-73a<br>2-78-73b	
</td></tr>
				
<tr><td>
	अन्ये च पार्थिवा राजन्नानादेशसमागताः। <br>रत्नानि विविधान्गृह्य ददुस्ते कौरवाय तु।। 	</td><td>	2-78-74a<br>2-78-74b	
</td></tr>
				
<tr><td>
	जम्बूद्वीपे समस्ते तु सराष्ट्रवनपर्वते। <br>करं तु न प्रयच्छेत नास्ति पार्थस्य पार्थिवः।। 	</td><td>	2-78-75a<br>2-78-75b	
</td></tr>
				
<tr><td>
	नरः सप्तसु वर्षेसु तद्यज्ञे नास्ति नागतः। <br>क्रतुर्नानागणैः कीर्णो बभौ शक्रसदो यथा।। 	</td><td>	2-78-76a<br>2-78-76b	
</td></tr>
				
<tr><td>
	इमांश्च दायान्विविधान्निबोध मम पार्थिव। <br>यज्ञाप्थे राजभिर्दत्तान्महतो धनसञ्चयान्।। 	</td><td>	2-78-77a<br>2-78-77b	
</td></tr>
				
<tr><td>
	मेरुमन्दरयोर्मध्ये शैलोदामभितो नदीम्। <br>ये ते कीचकवेणूनां छायां रम्यामुपासते।। 	</td><td>	2-78-78a<br>2-78-78b	
</td></tr>
				
<tr><td>
	खषा एकासनाद्यर्हाः प्रदरा दीर्घवेणवः। <br>पारदाश्च कुलिन्दाश्च तङ्कणाः परतङ्कणाः।। 	</td><td>	2-78-79a<br>2-78-79b	
</td></tr>
				
<tr><td>
	तद्वै पिपीलिकं नाम उद्धृतं यत्पिपीलिकैः। <br>जातरूपं द्रोणमेयमहार्षुः कुञ्जशो नराः।। 	</td><td>	2-78-80a<br>2-78-80b	
</td></tr>
				
<tr><td>
	कृष्णवालांश्च चमराञ्छुक्लवालांस्तथा परान्। <br>हिमवत्पुष्पजं चैव स्वादुक्षौद्ररसं बहु।। 	</td><td>	2-78-81a<br>2-78-81b	
</td></tr>
				
<tr><td>
	उत्तरेभ्यः कुरुभ्यश्च व्यूढमाल्यैर्महात्मभिः। <br>उत्तरादपि कैलासादोषधीः सुमहाबलाः।। 	</td><td>	2-78-82a<br>2-78-82b	
</td></tr>
				
<tr><td>
	पार्वतीयाश्चराजान आहृत्य प्रणताः स्थिताः। <br>अजातशत्रवे राजन्द्वारि तिष्ठन्ति वारिताः।। 	</td><td>	2-78-83a<br>2-78-83b	
</td></tr>
				
<tr><td>
	ये परार्घ्या हिमवतः सूर्योदयगिरेरनु। <br>एवंरूपाः समुद्रान्ते लौहित्यमभितश्च ये।। 	</td><td>	2-78-84a<br>2-78-84b	
</td></tr>
				
<tr><td>
	फलमूलाशना ये च किराताश्चर्मवाससः।<br>चन्द्नागरुमुख्यानि महार्हान्कम्बलानि च॥	</td><td>	2-78-85a<br>2-78-85b	
</td></tr>
				
<tr><td>
	चर्मरत्नसुवर्णानि गन्धानुच्चावचानि च।<br>कैरातकीनामयुतं दासीनां च विशंपते ॥	</td><td>	2-78-86a<br>2-78-86b	
</td></tr>
				
<tr><td>
	आहृत्य रमणीयार्थान्दूरगान्मृगपक्षिणः।<br>निचितं पर्वतेभ्यश्च हिरण्यंभूरिवर्चसम्॥	</td><td>	2-78-87a<br>2-78-87b	
</td></tr>
				
<tr><td>
	बलिं च कृत्स्त्रमादाय द्वारि तिष्टन्ति वारिताः।<br>कापव्या दरदा दर्वाः शूरा वै यमकास्तथा॥	</td><td>	2-78-88a<br>2-78-88b	
</td></tr>
				
<tr><td>
	औदुम्बरा दुर्विभागा द्वारि तिष्टन्ति वारिताः।<br>काश्मीराश्च कुमाराश्च गौरका हंसकास्तथा॥	</td><td>	2-78-89a<br>2-78-89b	
</td></tr>
				
<tr><td>
	शिबित्रैगर्तयौधेया राजन्या मद्रकैः सह। <br>वसुतेयाः समौलेया दाहक्षुद्रकमालवैः।। 	</td><td>	2-78-90a<br>2-78-90b	
</td></tr>
				
<tr><td>
	चौण्डिकाश्चौदकाश्चैव साल्वाश्चैव विशम्पते। <br>अङ्कवङ्काश्च यवना अनवद्या गयैः सह।। 	</td><td>	2-78-91a<br>2-78-91b	
</td></tr>
				
<tr><td>
	सुजातयः श्रेणिमन्तः श्रेयांसः शस्त्रधारिणः। <br>आहार्षुः क्षत्रिया वित्तं शतशोऽजातशत्रवै।। 	</td><td>	2-78-92a<br>2-78-92b	
</td></tr>
				
<tr><td>
	वङ्काः कलिङ्गा मगधास्ताम्रलिप्ताः सपुण्ड्रकाः। <br>दुकूलं कौशिकं चैव पत्रोर्णं चैव भारत।। 	</td><td>	2-78-93a<br>2-78-93b	
</td></tr>
				
<tr><td>
	उपावृत्ता नृपास्तस्य ददुः प्रीतिं न चागमन्। <br>उच्यन्ते तत्र हि द्वार्स्थैर्बलिमादाय विष्ठिताः।। 	</td><td>	2-78-94a<br>2-78-94b	
</td></tr>
				
<tr><td>
	ईषादन्तान्हेमकक्ष्यान्पद्मवर्णान्कुथावृतान्। <br>शैलाभान्नित्यमत्तांश्चाप्यभितः काम्यकं सरः।। 	</td><td>	2-78-95a<br>2-78-95b	
</td></tr>
				
<tr><td>
	क्षमावतः कुलीनांश्च कुञ्जरान्सपरिच्छदान्। <br>दत्त्वैकैको दशशतान्द्वारेण प्रविशन्त्विति।। 	</td><td>	2-78-96a<br>2-78-96b	
</td></tr>
				
<tr><td>
	वैदेहकाश्च पुण्ड्राश्च गौलेयास्ताम्रलिप्तकाः। <br>मरुकाः काशिका दर्दा भौमेया नटनाटकाः।।	</td><td>	2-78-97a<br>2-78-97b	
</td></tr>
				
<tr><td>
	कर्णाटाः कांस्यकुट्टाश्च पद्मजालाः सतीनराः। <br>दाक्षिणात्याः पुलिन्दाश्च शवेरास्तङ्कणाः शषाः।। 	</td><td>	2-78-98a<br>2-78-98b	
</td></tr>
				
<tr><td>
	बर्बरा यवनाश्चैव गर्गराभीरकास्तथा। <br>पल्लवाः शककारूशास्तुम्बकाः काशिकास्तदा।। 	</td><td>	2-78-99a<br>2-78-99b	
</td></tr>
				
<tr><td>
	एते चान्ये च बहवो नानादिगभ्यः समागताः। <br>अन्यैश्चोपहृतान्यत्र रत्नानि हि महात्मभिः।। 	</td><td>	2-78-100a<br>2-78-100b	
</td></tr>
				
<tr><td>
	समुद्रसारवैडूर्यान्मुक्ताः शङ्खास्तथैव च। <br>शुभावर्ताञ्छुभाञ्छुक्तीः सिंहलाः समुपाहरन्।। 	</td><td>	2-78-101a<br>2-78-101b	
</td></tr>
				
				
<tr><td>
	सम्भृतान्मणिचीरैश्च श्यामांस्ताम्रान्तलोचनान्। <br>राजा चित्ररथो नाम गन्धर्वो वासवानुगः। <br>शतानि चत्वार्यददद्धयानां वातरंहसाम्।। 	</td><td>	2-78-102a<br>2-78-102b<br>2-78-102c	
</td></tr>
				
<tr><td>
	तुम्बुरुस्तु प्रमुदितो गन्धर्वो वाजिनां शतम्। <br>आम्रपत्रसवर्णानामददद्धेममालिनाम्।। 	</td><td>	2-78-103a<br>2-78-103b	
</td></tr>
				
<tr><td>
	कृती राजा च कौरव्य शूकराणां विशाम्पते। <br>अददद्गजरत्नानां शतानि सुबहून्यथ।। 	</td><td>	2-78-104a<br>2-78-104b	
</td></tr>
				
<tr><td>
	विराटेन तु मत्स्येन बल्यर्थं हेममालिनाम्। <br>कुञ्जराणां सहस्रे द्वे मत्तानां समुपाहृते।। 	</td><td>	2-78-105a<br>2-78-105b	
</td></tr>
				
<tr><td>
	पांसुराष्ट्राद्वमुदानो राजा षड्विंशतिं गजान्। <br>अश्वानां चसहस्रे द्वे राजन्काञ्चनमालिनाम्।। 	</td><td>	2-78-106a<br>2-78-106b	
</td></tr>
				
<tr><td>
	जवसत्वोपपन्नानां वयस्थानां नराधिप। <br>बलिं च कृत्स्नमादाय पाण्डवेभ्यो न्यवेदयत्।। 	</td><td>	2-78-107a<br>2-78-107b	
</td></tr>
				
<tr><td>
	यज्ञसेनेन दासीनां सहस्राणि चतुर्दश। <br>दासानामयुतं चैव सदाराणां विशाम्पते।। 	</td><td>	2-78-108a<br>2-78-108b	
</td></tr>
				
<tr><td>
	गजयुक्ता महाराज रथाः षड्विंशतिस्तथा। <br>राज्यं च कृत्स्नं पार्थेभ्यो यज्ञार्थं वै निवेदितम्।। 	</td><td>	2-78-109a<br>2-78-109b	
</td></tr>
				
<tr><td>
	वासुदेवोऽपि वार्ष्णेयो मानं कुर्वन्किरीटिनः। <br>अददद्गजमुख्यानां सहस्राणि चतुर्दश।। 	</td><td>	2-78-110a<br>2-78-110b	
</td></tr>
				
<tr><td>
	आत्मा हि कृष्णः पार्थस्य कृष्णस्यात्मा धनञ्जयः। <br>यद्ब्रूयादर्जुनः कृष्णं सर्वं कुर्यादसंशयम्।। 	</td><td>	2-78-111a<br>2-78-111b	
</td></tr>
				
<tr><td>
	कृष्णो धनञ्जयस्यार्थे स्वर्गलोकमपि त्यजेत्। <br>तथैव पार्थः कृष्णार्थे प्राणानपि परित्यजेत्।। 	</td><td>	2-78-112a<br>2-78-112b	
</td></tr>
				
<tr><td>
	सुरभींश्चन्दनरसान्हेमकुम्भसमास्थितान्। <br>मलयाद्दर्दुराच्चैव चन्दनागुरुसञ्चयान्।। 	</td><td>	2-78-113a<br>2-78-113b	
</td></tr>
				
<tr><td>
	मणिरत्नानि भास्वन्ति काञ्चनं सूक्ष्मवस्त्रकम्। <br>चोलपाण्ड्यावपि द्वारं न लेभाते ह्युपस्थितौ।। 	</td><td>	2-78-114a<br>2-78-114b	
</td></tr>
				
<tr><td>
	समुद्रसारं वैदूर्यं मुक्तासङ्घांस्तथैव च। <br>शतशश्च कुथांस्तत्र सिंहलाः समुपाहरन्।। 	</td><td>	2-78-115a<br>2-78-115b	
</td></tr>
				
<tr><td>
	संवृता मणिचीरैस्तु श्यामास्ताम्रान्तलोचनाः। <br>ता गृहीत्वा नरास्तत्र द्वारि तिष्ठन्ति वारिताः।। 	</td><td>	2-78-116a<br>2-78-116b	
</td></tr>
				
<tr><td>
	प्रीत्यर्थं ब्राह्मणश्चैव क्षत्रियाश्च विनिर्जिताः। <br>उपाजह्रुर्विशश्चैव शूद्राः शुश्रूषवस्तथा।। 	</td><td>	2-78-117a<br>2-78-117b	
</td></tr>
				
<tr><td>
	प्रीत्या च बहुमानाच्चाप्युपागच्छन्युधिष्ठिरम्। <br>सर्वे म्लेच्छाः सर्ववर्णा आदिमध्यान्तजास्तथा।। 	</td><td>	2-78-118a<br>2-78-118b	
</td></tr>
				
<tr><td>
	नानादेशसमुत्थैश्चन नानाजितिभिरेव च। <br>पर्यस्त इव लोकोऽयं युधिष्ठिरनिवेशने।। 	</td><td>	2-78-119a<br>2-78-119b	
</td></tr>
				
<tr><td>
	उच्चावचानुपग्राहान्राजभिः प्रापितान्बहून्। <br>शत्रूणां पश्यतो दुःखान्मुमूर्षा मे व्यजायत।। 	</td><td>	2-78-120a<br>2-78-120b	
</td></tr>
				
<tr><td>
	भृत्यास्तु ये पाण्डवानां तांस्ते वक्ष्यामि पार्थिव। <br>येषामामं च पक्वं च संविधत्ते युधिष्ठिरः।। 	</td><td>	2-78-121a<br>2-78-121b	
</td></tr>
				
<tr><td>
	अयुतं त्रीणि पद्मानि गजारोहाः ससादिनः। <br>थानामर्बुदं चापि पादाता बहवस्तथा।। 	</td><td>	2-78-122a<br>2-78-122b	
</td></tr>
				
<tr><td>
	प्रमीयमाणमां च पच्यमानं तथैव च। <br>विसृज्यमानं चान्यत्र पुण्याहस्वन एव च।। 	</td><td>	2-78-123a<br>2-78-123b	
</td></tr>
				
<tr><td>
	नाभुक्तवन्तं नापीतं नालङ्कृतमसत्कृतम्। <br>पश्यं सर्ववर्णानां युधिष्ठिरनिवेशने।। 	</td><td>	2-78-124a<br>2-78-124b	
</td></tr>
				
				
<tr><td>
	अष्टाशीतिसहस्राणि स्नातका गृहमेधिनः। <br>त्रिंशद्दासीक एकैको यान्बिभर्ति युधिष्ठिरः। <br>सुप्रीताः परितृष्टाश्च ते ह्याशंसत्त्यरिक्षयम्।। 	</td><td>	2-78-125a<br>2-78-125b<br>2-78-125c	
</td></tr>
				
<tr><td>
	दशान्यानि सहस्राणि यतीनामूर्ध्वरेतसाम्। <br>भुञ्जते रुक्मपात्रीभिर्युधिष्ठिरनिवेशने।। 	</td><td>	2-78-126a<br>2-78-126b	
</td></tr>
				
<tr><td>
	अभुक्तं भुक्तवद्वापि सर्वमाकुब्जवामनम्। <br>अभुञ्जाना याज्ञसेनी प्रत्यवैक्षद्विशाम्पते।। 	</td><td>	2-78-127a<br>2-78-127b	
</td></tr>
				
<tr><td>
	द्वौ करौ न प्रयच्छेतां कुन्तीपुत्राय भारत।<br>साम्बन्धिकेनपाञ्चालाः सख्येनान्धकवृष्णयः।।	</td><td>	2-78-128a<br>2-78-128b	
</td></tr>
<tr><td>
	।। इति श्रीमन्महाभारते सभापर्वणि <br>द्यूतपर्वणि अष्टसप्ततितमोऽध्यायः।।78।। 	</td><td>		
</td></tr></tbody>