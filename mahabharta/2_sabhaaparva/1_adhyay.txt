				
<tbody><tr><td>
	<b>।। श्रीवेदव्यासाय नमः।।</b>	</td><td>	2-1-1x	
</td></tr>
				
<tr><td>
	`नारायणं नमस्कृत्य नरं चैव नरोत्तमम्।<br>देवीं सरस्वतीं चैव (व्यासं)ततो जयमुदीरयेत्।।	</td><td>	2-1-1a<br>2-1-1b	
</td></tr>

<tr><td>
	<b>जनमेजय उवाच। </b>	</td><td>	2-1-2x	
</td></tr>
				
<tr><td>
	अर्जुनो जयतां श्रेष्ठो मोचयित्वा मयं तदा।<br>किं चकार महातेजास्तन्मे ब्रूहि द्विजोत्तम ।।	</td><td>	2-1-2a<br>2-1-2b	
</td></tr>

<tr><td>
	<b>वैशम्पायन उवाच।</b>	</td><td>	2-1-3x	
</td></tr>
				
<tr><td>
	शृणु राजन्नवहितश्चरितं पूर्वकस्य ते।<br>मोक्षयित्वा मयं तत्र पार्थः शस्त्रभृतां वरः।।	</td><td>	2-1-3a<br>2-1-3b	
</td></tr>
				
<tr><td>
	गाण्डिवं कार्मुकश्रेष्ठं तूणी चाक्षयसायकौ।<br>दिव्यान्यस्त्राणि राजेन्द्र दुर्लभानि नृपैर्भुवि।।	</td><td>	2-1-4a<br>2-1-4b	
</td></tr>
				
				
<tr><td>
	रथध्वजपताकाश्च श्वेताश्वांश्च स वीर्यवान्।<br>एतानि पावकात्प्राप्य मुदा परमया युतः।<br>तस्थौ पार्थो महावीर्यस्तदा सह मयेन सः'।।	</td><td>	2-1-5a<br>2-1-5b<br>2-1-5c	
</td></tr>
				
<tr><td>
	ततोऽब्रवीन्मयः पार्थं वासुदेवस्य सन्निधौ।<br>`पाण्डवेन परित्रातस्तत्कृतं प्रत्यनुस्मरन्'।।	</td><td>	2-1-6a<br>2-1-6b	
</td></tr>
<tr><td>
<b>मय उवाच।<b> </b></b></td><td> 2-1-7x
</td></tr>
				
				
<tr><td>
	प्राञ्जलिः श्लक्ष्णया वाचा पूजयित्वा पुनः पुनः।<br>अस्माच्च कृष्णात्सङ्क्रुद्धात्पावकाच्च दिधक्षतः।।	</td><td>	2-1-7a<br>2-1-7x <br>2-1-7b	
</td></tr>
				
<tr><td>
	त्वया त्रातोऽस्मि कौन्तेय ब्रूहि किं करवाणि ते।<br>`अहं हि विश्वकर्मा वै असुराणां परन्तप।।	</td><td>	2-1-8a<br>2-1-8b	
</td></tr>
<tr><td>
	तस्मात्ते विस्मयं किञ्चित्कुर्यामन्यैः सुदुष्करम्।।	</td><td>	2-1-9a	
</td></tr>

<tr><td>
	<b>वैशम्पायन उवाच।</b>	</td><td>	2-1-10x	
</td></tr>
				
<tr><td>
	एवमुक्तो महावीर्यः पार्थो मायाविदं मयम्।<br>ध्यात्वा मुहूर्तं कौन्तेयः प्रहसन्वाक्यमब्रवीत्'।।	</td><td>	2-1-10a<br>2-1-10b	
</td></tr>
				
<tr><td>
	कृतमेव त्वया सर्वं स्वस्ति गच्छ महाऽसुर।<br>प्रीतिमान्भव मे नित्यं प्रीतिमन्तो वयं च ते।।	</td><td>	2-1-11a<br>2-1-11b	
</td></tr>
<tr><td>
<b>मय उवाच।</b> </td><td> 2-1-12x
</td></tr>				
				
<tr><td>
	प्रोपकारादर्थं हि नादास्यामीति मे व्रतम्'।<br>युक्तमेतत्त्वयि विभो यदात्थ पुरुषर्षभ।।	</td><td>	2-1-12a<br>2-1-12b	
</td></tr>
				
<tr><td>
	प्रीतिपूर्वमहं किञ्चित्कर्तुमिच्छामि तेऽर्जुन।<br>अहं हि विश्वकर्मा वै दानवानां महाकविः।।	</td><td>	2-1-13a<br>2-1-13b	
</td></tr>
				
<tr><td>
	`सोऽहं वै त्वत्कृते किञ्चित्कर्तुमिच्छामि पाण्डव।<br>`दानवानां पुरा पार्थ प्रासादा हि मया कृताः।।	</td><td>	2-1-14a<br>2-1-14b	
</td></tr>
				
<tr><td>
	रम्याणि सुखगर्भाणि भोगाढ्यानि सहस्रशः।<br>उद्यानानि च रम्याणि सरांसि विविधानि च।।	</td><td>	2-1-15a<br>2-1-15b	
</td></tr>
				
<tr><td>
	विचित्राणि च वस्त्राणि कामगानि रथानि च।<br>नगराणि विशालानि साट्टप्राकारवन्ति च।।	</td><td>	2-1-16a<br>2-1-16b	
</td></tr>
				
				
<tr><td>
	वाहनानि च मुख्यानि विचित्राणि सहस्रशः।<br>बिलानि रमणीयानि सुखयुक्तानि वै भृशम्।<br>एते कृता मया तस्मादिच्छामि फल्गुन'।।	</td><td>	2-1-17a<br>2-1-17b<br>2-1-17c	
</td></tr>

<tr><td>
	<b>अर्जुन उवाच।</b>	</td><td>	2-1-18x	
</td></tr>
				
<tr><td>
	प्राणकृच्छ्राद्विनिर्मुक्तमात्मानं मन्यसे मया।<br>एवं गते न शक्ष्यामि किञ्चित्कारयितुं त्वया।।	</td><td>	2-1-18a<br>2-1-18b	
</td></tr>
				
<tr><td>
	न चापि तव सङ्कल्पं मोघमिच्छामि दानव।<br>कृष्णस्य क्रियतां किञ्चित्तथा प्रतिकृतं मयि।।	</td><td>	2-1-19a<br>2-1-19b	
</td></tr>

<tr><td>
	<b>वैशम्पायन उवाच।</b>	</td><td>	2-1-20x	
</td></tr>
				
<tr><td>
	चोदितो वासुदेवस्तु मयं प्रति नरर्षभ।<br>मुहूर्तमिव सन्दध्यौ किमयं चोद्यतामिति।।	</td><td>	2-1-20a<br>2-1-20b	
</td></tr>
				
<tr><td>
	ततो विचिन्त्य मनसा लोकनाथः प्रजापितः।<br>चोदयामास तं कृष्णः सभा वै क्रियतामिति।।	</td><td>	2-1-21a<br>2-1-21b	
</td></tr>
				
<tr><td>
	यदि त्वं कर्तुकामोऽसि प्रियं शिल्पवतां वर।<br>धर्मराजस्य दयितां यादृशीमिह मन्यसे।।	</td><td>	2-1-22a<br>2-1-22b	
</td></tr>
				
<tr><td>
	यां क्रियां नानुकुर्युस्ते मानवाः प्रेक्ष्य विष्ठिताः।<br>मनुष्यलोके सकले तादृशीं कुरु वै सभाम्।।	</td><td>	2-1-23a<br>2-1-23b	
</td></tr>
				
<tr><td>
	यत्र द्विव्यानभिप्रायान्पश्येम विहितांस्त्वया।<br>आसुरान्मानुपांश्चैव तादृशीं कुरु वै सभाम्।।	</td><td>	2-1-24a<br>2-1-24b	
</td></tr>

<tr><td>
	<b>वैशम्पायन उवाच।</b>	</td><td>	2-1-25x	
</td></tr>
				
<tr><td>
	प्रतिगृह्य तु तद्वाक्यं सम्प्रहृष्टो मयस्तदा।<br>विमानप्रतिमां चक्रे पाण्डवस्य शुभां सभाम्।।	</td><td>	2-1-25a<br>2-1-25b	
</td></tr>
				
<tr><td>
	ततः कृष्णश्च पार्थश्च धर्मराजे युधिष्ठिरे।<br>सर्वमेतत्समावेद्य दर्शयामासतुर्मयम्।।	</td><td>	2-1-26a<br>2-1-26b	
</td></tr>
				
<tr><td>
	तस्मै युधिष्ठिरः पूजां यथार्हमकरोत्तदा। <br>स तु तां प्रतिजग्राह मयः सत्कृत्य भारत।।	</td><td>	2-1-27a<br>2-1-27b	
</td></tr>
				
<tr><td>
	स पूर्वदेवचरितं तदा तत्र विशाम्पते।<br>कथयामास दैतेयः पाण्डुपुत्रेषु भारत।।	</td><td>	2-1-28a<br>2-1-28b	
</td></tr>
				
<tr><td>
	स कालं कञ्चिदाश्वस्य विश्वकर्मा विचिन्त्य तु।<br>सभां प्रचकमे कर्तुं पाण्डवानां महात्मनाम्।।	</td><td>	2-1-29a<br>2-1-29b	
</td></tr>
		
<tr><td>
	अभिप्रायेण पार्थानां कृष्णस्य च महात्मनः।<br>पुण्येऽहनि महातेजाः कृतकौतुकमङ्गलः।। </td><td>	2-1-30a<br>2-1-30b<br>
</td></tr><tr><td>
	तर्पयित्वा द्विजश्रेष्ठान्पायसेन सहस्रशः।<br>धनं बहुविधं दत्त्वा तेभ्य एव च वीर्यवान्।।</td><td>	2-1-31a<br>2-1-31b
</td></tr>
				
<tr><td>
	सर्वर्तुगुणसम्पन्नां दिव्यरूपां मनोरमाम्।<br> दशकिष्कुसहस्रां तां मापयामास सर्वतः।। </td><td>	2-1-31a<br>2-1-32b
</td></tr>

<tr><td>
<p>	।। इति श्रीमन्महाभारते सभापर्वणि <br>मन्त्रपर्वणि प्रथमोऽध्यायः।। 1।।	
</p>
</td></tr><tr><td></td></tr></tbody>