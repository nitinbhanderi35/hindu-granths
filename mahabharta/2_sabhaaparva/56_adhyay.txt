				
<tbody><tr><td>
	<b>भीष्म उवाच।।</b>	</td><td>	2-56-1x	
</td></tr>
				
<tr><td>
	निहत्य नरकं भौमं सत्यभामासहायवान्। <br>सहितो लोकपालैश्च ददर्श नरकालयम्।। 	</td><td>	2-56-1a<br>2-56-1b	
</td></tr>
				
<tr><td>
	अथास्य गृहमासाद्य नारकस्य महात्मनः। <br>ददर्श धनमक्षय्यं रत्नानि विविधानि च। 	</td><td>	2-56-2a<br>2-56-2b	
</td></tr>
				
<tr><td>
	मणिमुक्ताप्रवालानि वैडूर्यविकृतानि च। <br>विस्ताराल्पांश्चार्कमणीन्विपुलान्स्फाटिकानपि।। 	</td><td>	2-56-3a<br>2-56-3b	
</td></tr>
				
<tr><td>
	जाम्बूनदमयान्येव शातकुम्भमयानि च। <br>प्रदीप्तज्वलनाभानि शीतरश्मिप्रभाणि च।। 	</td><td>	2-56-4a<br>2-56-4b	
</td></tr>
				
<tr><td>
	हिरण्यवर्णं रुचिरं श्वेतमभ्यन्तरं गृहम्। <br>तदक्षय्यं गृहे दृष्टं नरकस्य धनं बहु।। 	</td><td>	2-56-5a<br>2-56-5b	
</td></tr>
				
<tr><td>
	न हि राज्ञः कुबेरस्य तावद्धनसमुच्छ्रयः। <br>दृष्टपूर्वः पुरा साक्षान्महेन्द्रभवनेष्वपि।। 	</td><td>	2-56-6a<br>2-56-6b	
</td></tr>
				
<tr><td>
	हते भौमे निशुम्भे च वासवः सगणोऽब्रवीत्। <br>दाशार्हपतिमासीनमाहृत्य मणिकुण्डले।। 	</td><td>	2-56-7a<br>2-56-7b	
</td></tr>
				
<tr><td>
	हेमसूत्रा महाकक्ष्यास्तोमरैर्वीर्यशालिनः। <br>विमलानि पताकानि वासांसि विविधानि च।। 	</td><td>	2-56-8a<br>2-56-8b	
</td></tr>
				
<tr><td>
	भीमरूपाश्च मातङ्गाः प्रवालविकृताः कुथाः। <br>ते च विंशतिसाहस्रा द्वास्तावत्यः करेणवः।। 	</td><td>	2-56-9a<br>2-56-9b	
</td></tr>
				
<tr><td>
	अष्टौ शतसहस्राणि देशजाश्चोत्तमा हयाः। <br>गोभिश्चाविकृतैर्यावत्कामात्तव जनार्दन।। 	</td><td>	2-56-10a<br>2-56-10b	
</td></tr>
				
<tr><td>
	एतत्ते प्रापयिष्याणि वृष्ण्यावासमरिन्दम। <br>वसु यत्रिषु लोकेषु धर्मेणावर्जितं त्वया।। 	</td><td>	2-56-11a<br>2-56-11b	
</td></tr>
<tr><td>
	<b>भीष्म उवाच। </b>	</td><td>	2-56-12x	
</td></tr>
				
<tr><td>
	देवगन्धर्वरत्नानि दैतेयासुरजानि च। <br>यानि सन्ति हिरण्यानि नरकस्य निवेशने।। 	</td><td>	2-56-12a<br>2-56-12b	
</td></tr>
				
<tr><td>
	एतत्तु गरुडे सर्वं क्षिप्रमारोप्य वासवः। <br>दार्शार्हपतिना सार्धमुपायान्मणिपर्वतम्।। 	</td><td>	2-56-13a<br>2-56-13b	
</td></tr>
				
<tr><td>
	चित्रग्रथितमेघाभः प्रबभौ मणिपर्वतः। <br>हेमचित्रवितानैश्च प्रासादैरुपशोभितः।। 	</td><td>	2-56-14a<br>2-56-14b	
</td></tr>
				
<tr><td>
	हर्म्याणि च विशालानि मणिसोपानवन्ति च।<br>तत्रस्था वरवर्णिन्यो ददृशुर्मधुसूदनम्।। 	</td><td>	2-56-15a<br>2-56-15b	
</td></tr>
				
<tr><td>
	गन्धर्वसुरमुख्यानां प्रिया दुहितरस्तदा। <br>त्रिविष्टपसमे देशे तिष्ठन्तमपराजितम्।। 	</td><td>	2-56-16a<br>2-56-16b	
</td></tr>
				
<tr><td>
	परिवव्रुर्महाबाहुमेकवेणीधराः स्त्रियः। <br>पर्वाः काषायवासिन्यः सर्वाश्च नियतेन्द्रियाः।। 	</td><td>	2-56-17a<br>2-56-17b	
</td></tr>
				
<tr><td>
	व्रतसन्तापजः शोके नात्र कश्चिदपीडयत्।<br>अरजांसि च वासांसि बिभ्रत्यः कौशिकान्यपि।। 	</td><td>	2-56-18a<br>2-56-18b	
</td></tr>
				
<tr><td>
	समेत्य यदुसिंहस्य चक्रुरस्याञ्जलिं स्त्रियः। <br>ऊचुश्चैनं हृषीकेशं सर्वास्ताः कमलेक्षणाः।। 	</td><td>	2-56-19a<br>2-56-19b	
</td></tr>
				
<tr><td>
	नारदेन समाख्यातमस्माकं पुरुषोत्तम। <br>आगमिष्यति गोविन्दः सुरकार्यार्थसिद्धये।। 	</td><td>	2-56-20a<br>2-56-20b	
</td></tr>
				
<tr><td>
	सोऽसुरं नरकं हत्वा निशुम्भं मुरमेव च। <br>भौमं च सपरीवारं हयग्रीवं च दानवम्।। 	</td><td>	2-56-21a<br>2-56-21b	
</td></tr>
				
<tr><td>
	तथा पञ्चजनं चैव प्राप्स्यते धनमक्षयम्। <br>सोऽचिरेणैव कालेन युष्मन्मोक्ता भविष्यति।। 	</td><td>	2-56-22a<br>2-56-22b	
</td></tr>
				
<tr><td>
	एवमुक्त्वागमद्धीरो देवर्षिर्नारदस्तथा। <br>त्वां चिन्तयानाः सततं तपो घोरमुपास्महे।। 	</td><td>	2-56-23a<br>2-56-23b	
</td></tr>
				
				
<tr><td>
	कालेऽतीते महाबाहुं कदा द्रक्ष्याम माधवम्। <br>इत्येवं हृदि सङ्कल्पं कृत्वा पुरुषसत्तम।<br>तपश्चराम सततं रक्ष्यमाणा हि दानवैः।। 	</td><td>	2-56-24a<br>2-56-24b<br>2-55-24c	
</td></tr>
				
<tr><td>
	ततोऽस्मत्प्रियकामार्थं भगवान्मारुतोऽब्रवीत्। <br>यथोक्तं नारदेनाथ न चिरात्तद्भविष्यति।। 	</td><td>	2-56-25a<br>2-56-25b	
</td></tr>
<tr><td>
	<b>भीष्ण उवाच।। </b>	</td><td>	2-56-26x	
</td></tr>
				
<tr><td>
	तासां परमनारीणामृषभाक्षं पुरः स्थितम्। <br>ददृशुर्देवगन्धर्वा गृष्टीनामिव गोपतिम्।। 	</td><td>	2-56-26a<br>2-56-26b	
</td></tr>
				
<tr><td>
	तस्य चन्द्रोपमं वक्त्रमुदीक्ष्य मुदितेन्द्रियाः।<br>सम्प्रहृष्टा महाबाहुमिदं वचनमब्रुवन्। 	</td><td>	2-56-27a<br>2-56-27b	
</td></tr>
				
<tr><td>
	सत्यव्रत पुरा वायुरिदमस्मानिहाब्रवीत्। <br>सर्वभूतहितज्ञश्च महर्षिरपि नारदः।। 	</td><td>	2-56-28a<br>2-56-28b	
</td></tr>
				
<tr><td>
	विष्णुर्नारायणो देवः शङ्खचक्रगदासिभृत्। <br>स भौमं नरकं हत्वा भर्ता वो भविता ध्रुवम्।। 	</td><td>	2-56-29a<br>2-56-29b	
</td></tr>
				
<tr><td>
	दिष्ट्या तस्यर्षिमुख्यस्य नारदस्य महात्मनः। <br>वचनादेव सत्यं नो भर्ता भवितुमर्हसि।। 	</td><td>	2-56-30a<br>2-56-30b	
</td></tr>
				
<tr><td>
	यत्प्रियं बत पश्याम श्रुतं प्रियमरिन्दम। <br>दर्शनेन कृतार्थाः स्मो वयमस्य महात्मनः।। 	</td><td>	2-56-31a<br>2-56-31b	
</td></tr>
				
<tr><td>
	उवाच हि यदुश्रेष्ठः सर्वास्ता जातमन्मथाः। <br>यथा ब्रूत विशालाक्ष्यस्तत्सर्वं वो भविष्यति।। 	</td><td>	2-56-32a<br>2-56-32b	
</td></tr>
				
<tr><td>
	ततस्ता गरुडे सर्वाः सरत्नधनसञ्चयाः। <br>क्षिप्रमारोपयाञ्चक्रे भगवान्देवकीसुतः।। 	</td><td>	2-56-33a<br>2-56-33b	
</td></tr>
				
<tr><td>
	सपक्षिगणमातङ्गं सव्यालमृगपन्नगम्। <br>शाखामृगगणैर्जुष्टं सप्रस्तरशिलातलम्।। 	</td><td>	2-56-34a<br>2-56-34b	
</td></tr>
				
<tr><td>
	न्यङ्कुभिश्च वराहैश्च रुरुभिश्च निषेवितम्। <br>सप्रपातमहासानुं विचित्रशिखिसङ्कुलम्।। 	</td><td>	2-56-35a<br>2-56-35b	
</td></tr>
				
<tr><td>
	स महेन्द्रानुजः शौरिश्चकार गुरुडोपरि। <br>पश्यतां सर्वभूतानामुत्पाट्य मणिपर्वतम्।। 	</td><td>	2-56-36a<br>2-56-36b	
</td></tr>
				
<tr><td>
	उपेन्द्रं बलदेवं च वासवं च महाबलम्। <br>स्वपक्षबलविक्षेपैर्महाद्रिशिखरोपमः।। 	</td><td>	2-56-37a<br>2-56-37b	
</td></tr>
				
<tr><td>
	दिक्षु सर्वासु संरावं स चक्रे गरुडो वहन्। <br>आरुजन्पर्वताग्राणि पादपांश्च समुत्क्षिपन्।। 	</td><td>	2-56-38a<br>2-56-38b	
</td></tr>
				
<tr><td>
	सञ्जहार महाभ्राणि वैश्वानरपथं गतः। <br>ग्रहनक्षत्रताराणां सप्तर्षीणां स्वतेजसा।। 	</td><td>	2-56-39a<br>2-56-39b	
</td></tr>
				
<tr><td>
	प्रभाजालमतिक्रम्य चाश्विनोश्च परन्तप। <br>प्राप्य पुण्यतमं स्थानं देवलोकमरिन्दमः।। 	</td><td>	2-56-40a<br>2-56-40b	
</td></tr>
				
				
<tr><td>
	शक्रसद्म समासाद्य चावरुह्य जनार्दनः। <br>सोऽभिवाद्यादितेः पादावर्चितः सर्वदैवतैः। <br>ब्रह्मदक्षपुरोगैश्च प्रजापतिभिरेव च।। 	</td><td>	2-56-41a<br>2-56-41b<br>2-56-41c	
</td></tr>
				
<tr><td>
	अदितेः कुण्डले दिव्ये ददावथ तदा विभुः। <br>रत्नान च परार्घ्याणि रामेण सह केशवः।। 	</td><td>	2-56-42a<br>2-56-42b	
</td></tr>
				
<tr><td>
	प्रतिगृह्य च तत्सर्वमदितिर्वासवानुजम्। <br>पूजयामास दाशार्हं रामं च विगतज्वरा।। 	</td><td>	2-56-43a<br>2-56-43b	
</td></tr>
				
<tr><td>
	शची महेन्द्रमहिषी कृष्णस्य महिषीं तदा। <br>सत्यभामां तु सङ्गृह्य अदित्यै सा न्यवेदयत्।। 	</td><td>	2-56-44a<br>2-56-44b	
</td></tr>
				
<tr><td>
	सा तस्याः सत्यभामायाः कृष्णाप्रियचिकीर्षया। <br>वरं प्रादाद्देवमाता सत्यायै विगतज्वरा।। 	</td><td>	2-56-45a<br>2-56-45b	
</td></tr>
				
<tr><td>
	जरां न यास्यसि शुभे यावत्कृष्णोऽस्ति भूतले। <br>सर्वगन्धगुणोपेता भविष्यसि वरानने।। 	</td><td>	2-56-46a<br>2-56-46b	
</td></tr>
				
<tr><td>
	विसृज्य सत्यभामा वै पौलोमीं च सुमध्यमा। <br>शच्यापि समनुज्ञाता ययौ कृष्णनिवेशनम्।। 	</td><td>	2-56-47a<br>2-56-47b	
</td></tr>
				
<tr><td>
	सम्पूज्यमानस्त्रिदशैर्महर्षिगणसेवितः। <br>द्वारकां प्रययौ कृष्णो देवलोकादरिन्दमः।। 	</td><td>	2-56-48a<br>2-56-48b	
</td></tr>
				
<tr><td>
	शीघ्रादेत्य महाबाहुर्दीर्घमध्वानमच्युतः। <br>वर्घमानपुरद्वारमाससाद सुरोत्तमः।। 	</td><td>	2-56-49a<br>2-56-59b	
</td></tr>
<tr><td>
	।। इति श्रीमन्महाभारते सभापर्वणि <br>अर्घाहरणपर्वणि षट्‌पञ्चाशोऽध्यायः।। 56।।  	</td><td>		
</td></tr>
</tbody>