				
<tbody><tr><td>
	<b>दुर्योधन उवाच।।</b>	</td><td>	2-89-1x	
</td></tr>
				
				
				
<tr><td>
	एहि क्षत्तर्द्रौपदीमानस्व<br>प्रियां भार्यां संमतां पाण्डवानाम्। <br>संमार्जतां वेश्म परैतु शीघ्रं<br>तत्रास्तु दासीभिरपुण्यशीला।।	</td><td>	2-89-1a<br>2-89-1b<br>2-89-1c<br>2-89-1d	
</td></tr>
<tr><td>
	<b>विदुर उवाच।।</b>	</td><td>	2-89-2x	
</td></tr>
				
				
				
<tr><td>
	दर्विभाषं भाषितं त्वादृशेन<br>न मन्द सम्बुद्ध्यसि पाशबद्धः। <br>प्रपाते त्वं लम्बमानो न वेत्सि<br>व्याघ्रान्मृगः कोपयसेऽतिवेलम्।।	</td><td>	2-89-2a<br>2-89-2b<br>2-89-2c<br>2-89-2d	
</td></tr>
				
<tr><td>
	आशीविषास्ते शिरसि पूर्णकोपा महाविषाः।<br>मा कोपिष्ठाः सुमन्दात्मन्मा गमस्त्वं यमक्षयम्।।	</td><td>	2-89-3a<br>2-89-3b	
</td></tr>
				
<tr><td>
	न हि दासीत्वमापन्ना कृष्णा भवितुमर्हति। <br>जनीशेन हि राज्ञैषा पणे न्यस्तेति मे मतिः।। 	</td><td>	2-89-4a<br>2-89-4b	
</td></tr>
				
				
				
<tr><td>
	अयं दत्ते वेणुरिवात्मघाती<br>फलं राजा धृतराष्ट्रस्य पुत्रः। <br>द्यूतं हि वैराय महाभयाय<br>मत्तो न बुध्यत्ययमन्तकालम्।।	</td><td>	2-89-5a<br>2-89-5b<br>2-89-5c<br>2-89-5d	
</td></tr>
				
				
				
<tr><td>
	नारुन्तुदः स्यान्न नृशंसवादी<br>न हीनताः परमभ्याददीत।<br>ययास्य वाचा पर उद्विजेत<br>न तां वदेदुशती पापलोक्याम्।। 	</td><td>	2-89-6a<br>2-89-6b<br>2-89-6c<br>2-89-6d	
</td></tr>
				
				
				
<tr><td>
	समुच्चरन्त्यतिवादाश्च वक्त्रा-<br>ध्यौराहतः शोचति रात्र्यहानि। <br>परस्य नामर्मसु ते पतन्ति<br>तान्पण्डितो नावसृजेत्परेषु।। 	</td><td>	2-89-7a<br>2-89-7b<br>2-89-7c<br>2-89-7d	
</td></tr>
				
				
				
<tr><td>
	अजो हि शस्त्रमगिलत्किलैकः<br>शस्त्रे विपन्ने शिरसास्य भूमौ। <br>निकृन्तनं स्वस्य कण्ठस्य घोरं<br>तद्वद्वेरं मा कृथाः पाण्डुपुत्रैः।।	</td><td>	2-89-8a<br>2-89-8b<br>2-89-8c<br>2-89-8d	
</td></tr>
				
				
				
<tr><td>
	न किञ्चिदित्थं प्रवदन्ति पार्था<br>वनेचरं वा गृहमेधिनं वा।<br>तपस्विनं वा परिपूर्णविद्यं<br>भषन्ति हैवं श्वनराः सदैव।।	</td><td>	2-89-9a<br>2-89-9b<br>2-89-9c<br>2-89-9d	
</td></tr>
				
				
				
<tr><td>
	द्वारं सुघोरं नरकस्य जिह्यं<br>न बुध्यते धृतराष्ट्रस्य पुत्रः।  <br>तमन्वेतारो बहवः कुरूणां<br>द्यूतोदये सह दुःशासनेन।।	</td><td>	2-89-10a<br>2-89-10b<br>2-89-10c<br>2-89-10d	
</td></tr>
				
				
				
<tr><td>
	मज्जन्त्यलाबूनि शिलाः प्लवन्ते<br>मुह्यन्ति नावोम्भसि शश्वदेव। <br>मूढो राजा धृतराष्ट्रस्य पुत्रो<br>न मे वाचः पथ्यरूपाः शृणोति।।	</td><td>	2-89-11a<br>2-89-11b<br>2-89-11c<br>2-89-11d	
</td></tr>
				
				
				
<tr><td>
	अन्तो नूं भवितायं करूणां<br>सुदारुणः सर्वहरो विनाशः। <br>वाचः काव्याः सुहृदां पथ्यरूपा<br>न श्रूयन्ते वर्धते लोभ एव।। 	</td><td>	2-89-12a<br>2-89-12b<br>2-89-12c<br>2-89-12d	
</td></tr>
<tr><td>
	<b>वैशम्पायन उवाच।। </b>	</td><td>	2-89-13x	
</td></tr>
				
				
				
<tr><td>
	धिगस्तु क्षत्तारमिति ब्रुवाणो<br>दर्पेण मत्तो धृतराष्ट्रस्य पुत्रः। <br>अवैक्षत प्रातिकामीं सभाया-<br>मुवाच चैनं परमार्यमध्ये।। 	</td><td>	2-89-13a<br>2-89-13b<br>2-89-13c<br>2-89-13d	
</td></tr>
<tr><td>
	<b>दुर्योधन उवाच।। </b>	</td><td>	2-89-14x	
</td></tr>
				
				
				
<tr><td>
	त्वं प्रातिकामिन्द्रौपदीमानयस्व<br>न ते भयं विद्यते पाण्डवेभ्यः। <br>क्षत्ता ह्ययं विवदत्येव भीतो<br>न चास्माकं वृद्धिकामः सदैव।। 	</td><td>	2-89-14a<br>2-89-14b<br>2-89-14c<br>2-89-14d	
</td></tr>
<tr><td>
	<b>वैशम्पायन उवाच।।</b>	</td><td>	2-89-15x	
</td></tr>
				
				
				
<tr><td>
	एवमुक्तः प्रातिकामी स सूतः<br>प्रायाच्छीघ्रं राजवचो निशम्य। <br>प्रविश्य च श्वेव हि सिंहगेष्ठं<br>समासदन्महिषीं पाण्डवानाम्।। 	</td><td>	2-89-15a<br>2-89-15b<br>2-89-15c<br>2-89-15d	
</td></tr>
<tr><td>
	<b>प्रातिकाम्युवाच। </b>	</td><td>	2-89-16x	
</td></tr>
				
				
				
<tr><td>
	युधिष्ठिरो द्यूतमदेन मत्तो<br>दुर्योधनो द्रौपदि त्वामजैषीत्। <br>सा त्वं प्रपद्यस्व धृतराष्ट्रस्य वेश्म<br>नयामि त्वां कर्मणि याज्ञसेनि।।	</td><td>	2-89-16a<br>2-89-16b<br>2-89-16c<br>2-89-16d	
</td></tr>
<tr><td>
	<b>द्रौपद्युवाच।।</b>	</td><td>	2-89-17x	
</td></tr>
				
				
				
<tr><td>
	कथं त्वेवं वदसि प्रातिकामि-<br>को हि दीव्येद्भार्यया राजपुत्रः। <br>मूडो राजा द्यूतमदेन मत्तो<br>ह्यभून्नान्यत्कैतवमस्य किञ्चित्।। 	</td><td>	2-89-17a<br>2-89-17b<br>2-89-17c<br>2-89-17d	
</td></tr>
<tr><td>
	<b>प्रातिकाम्युवाच।।</b>	</td><td>	2-89-18x	
</td></tr>
				
				
				
<tr><td>
	यदा नाभूत्कैतवमन्यदस्य <br>तदाऽदेवीत्पाण्डवोऽजातशत्रुः। <br>न्यस्ताः पूर्वं भ्रातरस्तेन राज्ञा<br>स्वयं चात्मा त्वमथो राजपुत्रि।।	</td><td>	2-89-18a<br>2-89-18b<br>2-89-18c<br>2-89-18d	
</td></tr>
<tr><td>
	<b>द्रौपद्युवाच।।</b>	</td><td>	2-89-19x	
</td></tr>
				
<tr><td>
	गच्छ त्वं कितवं गत्वा सभायां पृच्छ सूतज। <br>किं तु पूर्वं पराजैषीरात्मानमथवा नु माम्।।	</td><td>	2-89-19a<br>2-89-19b	
</td></tr>
				
<tr><td>
	एतज्ज्ञात्वा समागच्छ ततो मां नयं सूतज। <br>ज्ञात्वा चिकीर्षितमहं राज्ञो यास्यामि दुःखिता।।	</td><td>	2-89-20a<br>2-89-20b	
</td></tr>
<tr><td>
	<b>वैशम्पायन उवाच।।</b>	</td><td>	2-89-21x	
</td></tr>
				
<tr><td>
	सभां गत्वा स चोवाच द्रौपद्यस्तद्वचस्तदा। <br>युधिष्ठिरं नरेनद्राणां मध्ये स्थितमिदं वचः।। 	</td><td>	2-89-21a<br>2-89-21b	
</td></tr>
				
<tr><td>
	कस्येशो नः पराजैषीरिति त्वामाह द्रौपदी। <br>किं नु पूर्वं पराजैषीरात्मानमथवापि माम्।।	</td><td>	2-89-22a<br>2-89-22b	
</td></tr>
<tr><td>
	<b>वैशम्पायन उवाच।।</b>	</td><td>	2-89-23x	
</td></tr>
				
<tr><td>
	युधिष्ठिरस्तु निश्चेता गतसत्व इवाभवत्। <br>न तं सूतं प्रत्युवाच वचनं साध्वसाधु वा।।	</td><td>	2-89-23a<br>2-89-23b	
</td></tr>
<tr><td>
	<b>दुर्योधन उवाच।। </b>	</td><td>	2-89-24x	
</td></tr>
				
<tr><td>
	इहैवागत्य पाञ्चाली प्रश्नमेनं प्रभाषताम्। <br>इहैव सर्वे शृण्वन्तु तस्याश्चैतस्य यद्वचः।।	</td><td>	2-89-24a<br>2-89-24b	
</td></tr>
<tr><td>
	<b>वैशम्पायन उवाच।।</b>	</td><td>	2-89-25x	
</td></tr>
				
<tr><td>
	स गत्वा राजभवनं दुर्योधनवशानुगः। <br>उवाच द्रौपदीं सूतः प्रातिकामी व्यथन्निव।।	</td><td>	2-89-25a<br>2-89-25b	
</td></tr>
				
				
				
<tr><td>
	सभ्यास्त्वमी राजपुत्र्याह्वयन्ति<br>मन्ये प्राप्तः संशयः कौरवाणाम्। <br>न वै समृद्दिं पालयते लघीयान्<br>यस्त्वां सभां नेष्यति राजपुत्रि।।	</td><td>	2-89-26a<br>2-89-26b<br>2-89-26c<br>2-89-26d	
</td></tr>
<tr><td>
	<b>द्रौपद्युवाच।।</b>	</td><td>	2-89-27x	
</td></tr>
				
				
				
<tr><td>
	एवं नूनं व्यदधात्संविधाता<br>स्पर्शावुभौ स्पृशतो वृद्धबालौ। <br>धर्मं त्वेकं परमं प्राह लोके<br>स नः शमं धास्यति गोप्यमानः।।	</td><td>	2-89-27a<br>2-89-27b<br>2-89-27c<br>2-89-27d	
</td></tr>
				
				
				
<tr><td>
	सोऽयं धर्मो मा त्यगात्कौरवान्वै <br>सभ्यान्गत्वा पृच्छ धर्म्यं वचो मे। <br>ते मां ब्रूयुर्निश्चितं तत्करिष्ये<br>धर्मात्मानो नीतिमन्तो वरिष्ठाः।।	</td><td>	2-89-28a<br>2-89-28b<br>2-89-28c<br>2-89-28d	
</td></tr>
<tr><td>
	<b>वैशम्पायन उवाच।।</b>	</td><td>	2-89-29x	
</td></tr>
				
				
				
<tr><td>
	श्रुत्वा सूतस्तद्वचो याज्ञसेन्याः<br>सभां गत्वा प्राह वाक्यं तदानीम्। <br>अधोमुखास्ते न च किञ्चिदूचु-<br>र्निर्बन्धं तं धार्तराष्ट्रस्य बुद्ध्वा।। 	</td><td>	2-89-29a<br>2-89-29b<br>2-89-29c<br>2-89-29d	
</td></tr>
				
<tr><td>
	युधिष्ठिरस्तु तच्छ्रुत्वा दुर्योधनचिकीर्षितम्। <br>द्रौपद्याः संमतं दूतं प्राहिणोद्भरतर्षभ।।	</td><td>	2-89-30a<br>2-89-30b	
</td></tr>
				
<tr><td>
	एकवस्त्र त्वधोनीवो रोदमाना रजस्वला। <br>सभामागम्य पाञ्चालि श्वशुरस्याग्रतो भव।। 	</td><td>	2-89-31a<br>2-89-31b	
</td></tr>
				
<tr><td>
	अथ त्वामागतां दृष्ट्वा राजपुत्रीं सभां तदा। <br>सभ्याः सर्वे विनिन्देरन्मनोर्भिर्धृतराष्ट्रजम्।।	</td><td>	2-89-32a<br>2-89-32b	
</td></tr>
<tr><td>
	<b>वैशम्पायन उवाच।।</b>	</td><td>	2-89-33x	
</td></tr>
				
<tr><td>
	स गत्वा त्वरितं दूतः कृष्णाया भवनं नृप। <br>न्यवेदयन्मतं धीमान्धर्मराजस्य निश्चितम्।।	</td><td>	2-89-33a<br>2-89-33b	
</td></tr>
				
<tr><td>
	पाण्डवाश्च महात्मानो दीना दुःखसमन्विताः। <br>सत्येनातिपरीताङ्गा नोदीक्षन्ते स्म किञ्चन।। 	</td><td>	2-89-34a<br>2-89-34b	
</td></tr>
				
				
				
<tr><td>
	ततस्त्वेषां मुखमालोक्य राजा <br>दुर्योधनः सूतमुवाच हृष्टः। <br>इहैवैतामानय प्रातिकामिन्<br>प्रत्यक्षमस्याः कुरवो ब्रुवन्तः।।	</td><td>	2-89-35a<br>2-89-35b<br>2-89-35c<br>2-89-35d	
</td></tr>
				
				
				
<tr><td>
	ततः सूतस्तस्य वशानुगामी<br>भीतश्च कोपाद्द्रुपदात्मजायाः। <br>विहाय मानं पुनरेव सभ्या-<br>नुवाच कृष्णां किमहं ब्रवीमि।। 	</td><td>	2-89-36a<br>2-89-36b<br>2-89-36c<br>2-89-36d	
</td></tr>
<tr><td>
	<b>दूर्योधन उवाच।</b>	</td><td>	2-89-37x	
</td></tr>
				
				
				
<tr><td>
	दुःशासनैष मम सूतपुत्रो<br>वृकोदरादुद्विजतेऽल्पचेताः। <br>स्वयं प्रगृह्यानय याज्ञसेनीं<br>किं ते करिष्यन्त्यवशाः सपत्नाः।। 	</td><td>	2-89-37a<br>2-89-37b<br>2-89-37c<br>2-89-37d	
</td></tr>
<tr><td>
	<b>वैशम्पायन उवाच।। </b>	</td><td>	2-89-38x	
</td></tr>
				
				
				
<tr><td>
	ततः समुत्थाय स राजपुत्रः<br>श्रुत्वा भ्रातुः शासनं रक्तदृष्टिः। <br>प्रविश्य तद्वेश्म महारथाना-<br>मित्यब्रवीद्द्रौपदीं राजपुत्रीम्।।	</td><td>	2-89-38a<br>2-89-38b<br>2-89-38c<br>2-89-38d	
</td></tr>
				
				
				
<tr><td>
	एह्येहि पाञ्चालि राजपुत्रीम्। <br>दुर्योधनं पश्य विमुक्तलज्जा। <br>कुरून्भजस्वायतपत्रनेत्रे<br>धर्मेण लब्धाऽसि सभां परैहि।। 	</td><td>	2-89-39a<br>2-89-39b<br>2-89-39c<br>2-89-39d	
</td></tr>
				
				
				
<tr><td>
	ततः समुत्थाय सुदूर्मनाः सा<br>विवर्णमामृज्य मुखं करेण। <br>आर्ता प्रदुद्राव यतः स्त्रियस्ता<br>वृद्धस्य राज्ञः कुरुपुङ्गवस्य।। 	</td><td>	2-89-40a<br>2-89-40b<br>2-89-40c<br>2-89-40d	
</td></tr>
				
				
				
<tr><td>
	ततो जवेनाभिससार रोषा-<br>द्दुःशासनस्तामभिगर्जमानः। <br>दीर्घेषु नीलेष्वथ चोर्मिमत्सु<br>जग्राह केशेषु नरेन्द्रपत्नीम्।। 	</td><td>	2-89-41a<br>2-89-41b<br>2-89-41c<br>2-89-41d	
</td></tr>
				
				
				
<tr><td>
	ये राजसूयावभृथे जलेन<br>महाक्रतौ मन्त्रपूतेन सिक्ताः।<br>ते पाण्डवानां परिभूय वीर्यं<br>बलात्प्रमृष्टा धृतराष्ट्रजेन ।। 	</td><td>	2-89-42a<br>2-89-42b<br>2-89-42c<br>2-89-42d	
</td></tr>
				
				
				
<tr><td>
	स तां पराकृष्य सभासमीप-<br>मानीय कृष्णामतिदीर्घकेशीम्। <br>दुःशासनो नाथवतीमनाथव-<br>च्चकर्ष वायुः कदलीमिवार्ताम्।। 	</td><td>	2-89-43a<br>2-89-43b<br>2-89-43c<br>2-89-43d	
</td></tr>
				
				
				
<tr><td>
	सा कृष्णमाणा नमिताङ्गयष्टिः<br>शनैरुवाचाथ रजस्वलाऽस्मि। <br>एकं च वासो मम मन्दबुद्धे<br>सभां नेतुं नार्हसि मामनार्य।। 	</td><td>	2-89-44a<br>2-89-44b<br>2-89-44c<br>2-89-44d	
</td></tr>
				
				
				
<tr><td>
	ततोऽब्रवीत्तां प्रसभं निगृह्य<br>केशेशु कृष्णेषु तदा स कृष्णाम्। <br>कृष्णं च जिष्णुं च हरिं नरं च <br>त्रायाय विक्रोशति याज्ञसेनि।। 	</td><td>	2-89-45a<br>2-89-45b<br>2-89-45c<br>2-89-45d	
</td></tr>
				
				
				
<tr><td>
	रजस्वला वा भव याज्ञसेनि<br>एकाम्बरा वाप्यथवा विवस्त्रा। <br>द्यूते जिता चासि कृताऽसि दासी<br>दासीषु वासश्च यथोपजोषम्।। 	</td><td>	2-89-46a<br>2-89-46b<br>2-89-46c<br>2-89-46d	
</td></tr>
<tr><td>
	<b>वैशम्पायन उवाच। </b>	</td><td>	2-89-47x	
</td></tr>
				
				
				
<tr><td>
	प्रकीर्णकेशी पतितार्धवस्त्रा<br>दुःशासनेन व्यवधूयमाना। <br>हीमत्यमर्षेण च दह्यमाना<br>शनैरिदं वाक्यमुवाच कृष्णा।। 	</td><td>	2-89-47a<br>2-89-47b<br>2-89-47c<br>2-89-47d	
</td></tr>
<tr><td>
	<b>द्रौपद्युवाच। </b>	</td><td>	2-89-48x	
</td></tr>
				
				
				
<tr><td>
	इमे समायामुपनीतशास्त्राः<br>क्रियावन्तः सर्व एवेन्द्रकल्पाः।<br>गुरुस्थाना गुरवश्चैव सर्वे<br>तेषामग्रे नोत्सहे स्थातुमेवम्।। 	</td><td>	2-89-48a<br>2-89-48b<br>2-89-48c<br>2-89-48d	
</td></tr>
				
				
				
<tr><td>
	नशंसकर्मंस्त्वमनार्यवृत<br>मा मा विवस्त्रां कुरु मा विकार्षीः। <br>न मर्षयेयुस्तव राजपुत्राः<br>सेन्द्रापि देवा यदि ते सहायाः।। 	</td><td>	2-89-49a<br>2-89-49b<br>2-89-49c<br>2-89-49d	
</td></tr>
				
				
				
<tr><td>
	धर्मे स्थितो धर्मसुतो महात्मा<br>धर्मश्च सूक्ष्मो निपुणोपलक्ष्यः। <br>वाचापि भर्तुः परमाणुमात्र-<br>मिच्छामि दोषं न गुणान्विसृज्य।। 	</td><td>	2-89-50a<br>2-89-50b<br>2-89-50c<br>2-89-50d	
</td></tr>
				
				
				
<tr><td>
	इदं त्वकार्यं कुरुवीरमध्ये<br>रजस्वलां यत्परिकर्षसे माम्। <br>न चापि कश्चित्कुरुतेऽत्र कुत्सां<br>ध्रुवं तवेदं मतमभ्युपेतः।। 	</td><td>	2-89-51a<br>2-89-51b<br>2-89-51c<br>2-89-51d	
</td></tr>
				
				
				
<tr><td>
	धिगस्तु नष्टः खलु भारतानां<br>धर्मस्तथा क्षत्रविदां च वृत्तम्। <br>यत्र ह्यतीतां कुरुधर्मवेलां<br>प्रेक्षन्ति सर्वे कुरवः सभायाम्।। 	</td><td>	2-89-52a<br>2-89-52b<br>2-89-52c<br>2-89-52d	
</td></tr>
				
				
				
<tr><td>
	द्रोणस्य भीष्मस्य च नास्ति सत्त्वं<br>क्षत्तुस्तथैवास्य चनास्ति सत्त्वं<br>क्षत्तुस्तथैवास्य महात्मनोपि। <br>न लक्षयन्ति कुरुवृद्धमुख्याः।। 	</td><td>	2-89-53a<br>2-89-53b<br>2-89-53c<br>2-89-53d	
</td></tr>
<tr><td>
	<b>वैशम्पायन उवाच।।</b>	</td><td>	2-89-54x	
</td></tr>
				
				
				
<tr><td>
	तथा ब्रुवन्ती करुणं सुमध्यमा<br>भर्तॄन्कटाक्षैः कुपितानपश्यत्। <br>सा पाण्डवान्कोपपरीतदेहा-<br>न्सन्दीपयामास कटाक्षपातैः।। 	</td><td>	2-89-54a<br>2-89-54b<br>2-89-54c<br>2-89-54d	
</td></tr>
				
				
				
<tr><td>
	हृतेन राज्येन तथा धनेन<br>रत्नैश्च मुख्यैर्न तथा बभूव। <br>यथा त्रपाकोपसमीरितेन<br>कृष्णाकटाक्षेण बभूव दुःखम्।। 	</td><td>	2-89-55a<br>2-89-55b<br>2-89-55c<br>2-89-55d	
</td></tr>
				
				
				
<tr><td>
	दुःशासनश्चापि समीक्ष्य कृष्णा-<br>मवेक्षमाणां कृपणान्पतींस्तान्। <br>आधूय वेगेन विसञ्ज्ञकल्पा-<br>मुवाच दासीति हसन्सशब्दम्।। 	</td><td>	2-89-56a<br>2-89-56b<br>2-89-56c<br>2-89-56d	
</td></tr>
				
				
				
<tr><td>
	कर्णस्तु तद्वाक्यमतीव हृष्टः<br>सम्पूजयामास हसन्सशब्दम्। <br>गान्धारराजः सुबलस्य पुत्र-<br>स्तथैव दुःशासनमभ्यनन्दत्।। 	</td><td>	2-89-57a<br>2-89-57b<br>2-89-57c<br>2-89-57d	
</td></tr>
				
				
				
<tr><td>
	सभ्यास्तु ये तत्र बभूवुरन्ये<br>ताभ्यामृते धार्तराष्ट्रेण चैव। <br>तेषामभूद्दुः खमतीव कृष्णां<br>दृष्ट्वा सभायां परिकृष्यमाणाम्।। 	</td><td>	2-89-58a<br>2-89-58b<br>2-89-58c<br>2-89-58d	
</td></tr>
<tr><td>
	<b>भीष्म उवाच। </b>	</td><td>	2-89-59x	
</td></tr>
				
				
				
<tr><td>
	न धर्मसौक्ष्म्यात्सुभगे विवेक्तुं<br>शक्रोमि ते प्रश्नमिमं यथावत्। <br>अस्वाम्यशक्तः पणितुं परस्वं<br>स्त्रियाश्च भर्तुर्वशतां समीक्ष्य।। 	</td><td>	2-89-59a<br>2-89-59b<br>2-89-59c<br>2-89-59d	
</td></tr>
				
				
				
<tr><td>
	त्यजेत सर्वां पृथिवीं समृद्धां<br>युधिष्ठिरो धर्ममथो न जह्यात्। <br>उक्तं जितोऽस्मीति च पाण्डवेन<br>तस्मान्न शक्नोमि विवेक्तुमेतत्।। 	</td><td>	2-89-60a<br>2-89-60b<br>2-89-60c<br>2-89-60d	
</td></tr>
				
				
				
<tr><td>
	द्व्यूतेऽद्वितीयः शकुनिर्नरेषु<br>कुन्तीसुतस्तेन निसृष्टकामः। <br>न मन्यते तां निकृतिं युधिष्ठिर-<br>स्तस्मान् ते प्रश्नमिमं ब्रवीमि।। 	</td><td>	2-89-61a<br>2-89-61b<br>2-89-61c<br>2-89-61d	
</td></tr>
<tr><td>
	<b>द्रौपद्युवाच। </b>	</td><td>	2-89-61x	
</td></tr>
				
				
				
<tr><td>
	आहूय राजा कुशलैरनार्यै-<br>र्दुष्टात्मभिर्नैकृतिकैः सभायाम्। <br>द्यूतप्रियैर्नातिकृतप्रयत्नः<br>कस्मादयं नाम निसृष्टकामः।। 	</td><td>	2-89-62a<br>2-89-62b<br>2-89-62c<br>2-89-62d	
</td></tr>
				
				
				
<tr><td>
	अशुद्धभावैर्निकृतिप्रवृत्तै-<br>रबुध्यमानः कुरुपाण्डवाग्र्यः। <br>सम्भूय सर्वैश्च जितोऽपि यस्मा-<br>त्पश्चादयं कैतवमभ्युपेतः।। 	</td><td>	2-89-63a<br>2-89-63b<br>2-89-63c<br>2-89-63d	
</td></tr>
				
				
				
<tr><td>
	तिष्ठन्ति चेमे कुरवः सभाया-<br>मीशाः सुतानां च तथा स्नुपाणाम्। <br>समीक्ष्य सर्वे मम चापि वाक्यं<br>विब्रूत मे प्रश्नमिमं यथावत्।। 	</td><td>	2-89-64a<br>2-89-64b<br>2-89-64c<br>2-89-64d	
</td></tr>
				
				
				
<tr><td>
	न सा सभा यत्र न सन्ति वृद्धा<br>न ते वृद्धा ये न वदन्ति धर्मम्। <br>नासौ धर्मो यत्र न सत्यमस्ति<br>न तत्सत्यं यच्छलेनानुविद्धम्।। 	</td><td>	2-89-65a<br>2-89-65b<br>2-89-65c<br>2-89-65d	
</td></tr>
<tr><td>
	<b>वैशम्पायन उवाच।। </b>	</td><td>	2-89-66x	
</td></tr>
				
				
				
<tr><td>
	तथा ब्रुवन्तीं करुणं रुदन्ती-<br>मवेक्षमाणां कृपणान्पतींस्तान्। <br>दुःशासनः परुषाण्यप्रियाणि<br>वाक्यान्युवाचामधुराणि चैव।। 	</td><td>	2-89-66a<br>2-89-66b<br>2-89-66c<br>2-89-66d	
</td></tr>
				
				
				
<tr><td>
	तां कृष्यमाणां च रजस्वलां च <br>स्रस्तोत्तरीयामतदर्हमाणाम्। <br>वृकोदरः प्रेक्ष्य युधिष्ठिरं च<br>चकार कोपं परमार्तरूपः।। 	</td><td>	2-89-67a<br>2-89-67b<br>2-89-67c<br>2-89-67d	
</td></tr>
<tr><td>
	।। इति श्रीमन्महाभारते सभापर्वणि <br>द्यूतपर्वणि एकोननवतितमोऽध्यायः।। 89।। 	</td><td>		
</td></tr></tbody>