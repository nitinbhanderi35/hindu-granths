				
<tbody><tr><td>
	<b>वैशम्पायन उवाच।</b>	</td><td>	2-3-1x	
</td></tr>
				
<tr><td>
	अथाब्रवीन्मयः पार्थमर्युनं जयतां वरम्।<br>आपृच्छे त्वां गमिष्यामि पुनरेष्यामि चाप्यहम्।।	</td><td>	2-3-1a<br>2-3-1b	
</td></tr>
				
				
<tr><td>
	`विश्रुतां त्रिषु लोकेषु पार्थ दिव्यां सभां तव।<br>प्राणिनां विस्मयकरीं तव प्रियविवर्धिनीम्।<br>पाण्डवानां च सर्वेषां करिष्यामि धनञ्जय'।।	</td><td>	2-3-2a<br>2-3-2b<br>2-3-2c	
</td></tr>
				
<tr><td>
	उत्तरेण तु कैलासं मैनाकं पर्वतं प्रति।<br>यियक्षमाणेषु पुरा दानवेषु मया कृतम्।।	</td><td>	2-3-3a<br>2-3-3b	
</td></tr>
				
<tr><td>
	चित्रं मणिमयं भाण्डं रम्यं बिन्दुसारः प्रति।<br>सभायां सत्यसन्धस्य यदासीद्वृषपर्वणः।।	</td><td>	2-3-4a<br>2-3-4b	
</td></tr>
				
<tr><td>
	आगमिष्यामि तद्गृह्य यदि तिष्ठति भारत।<br>ततः सभां करिष्यामि पाण्डवस्य यशस्विनीम्।।	</td><td>	2-3-5a<br>2-3-5b	
</td></tr>
				
<tr><td>
	मनः प्रह्लादिनीं चित्रां सर्वरत्नविभूषिताम्।<br>अस्ति बिन्दुसारस्युग्रा गदा च कुरुनन्दन।।	</td><td>	2-3-6a<br>2-3-6b	
</td></tr>
				
<tr><td>
	निहिता यौवनाश्वेन राज्ञा हत्वा रणे रिपून्।<br>सुवर्णबिन्दुभिश्चित्रा गुर्वी भारसहा दृढा।।	</td><td>	2-3-7a<br>2-3-7b	
</td></tr>
				
<tr><td>
	सा वै शतसहस्रस्य सम्मिता शत्रुघातिनी।<br>अनुरूपा च भीमस्य गाण्डीवं भवतो यथा।।	</td><td>	2-3-8a<br>2-3-8b	
</td></tr>
				
<tr><td>
	वारुणश्च महाशङ्खो देवदत्तः सुघोषवान्।<br>सर्वमेतत्प्रदास्यामि भवते नात्र संशयः।।	</td><td>	2-3-9a<br>2-3-9b	
</td></tr>
<tr><td>
	<b>वैशम्पायन उवाच।</b>	</td><td>	2-3-10x	
</td></tr>
				
<tr><td>
	इत्युक्त्वा सोऽसुरः पार्थं प्रागुदीचीं दिशं गतः।<br>अथोत्तरेण कैलासान्मैनाकं पर्वतं प्रति।।	</td><td>	2-3-10a<br>2-3-10b	
</td></tr>
				
<tr><td>
	हिरण्यशृङ्गः सुमहान्महामणिमयो गिरिः।<br>रम्यं बिन्दुसरो नाम यत्र राजा भगीरथः।।	</td><td>	2-3-11a<br>2-3-11b	
</td></tr>
				
<tr><td>
	द्रुष्टुं भागीरथीं गङ्गामुवास बहुलाः समाः।<br>यत्रेष्टं सर्वभूतानामीश्वरेण महात्मना।।	</td><td>	2-3-12a<br>2-3-12b	
</td></tr>
				
<tr><td>
	आहृताः क्रतवो मुख्याः शतं भरतसत्तम।<br>यत्र यूपा मणिमयाश्चैत्याश्चापि हिरण्मयाः।।	</td><td>	2-3-13a<br>2-3-13b	
</td></tr>
				
<tr><td>
	शोभार्थं विहितास्तत्र न तु दृष्टान्ततः कृताः।<br>यत्रेष्ट्वा स गतः सिद्धिं सहस्राक्षः शचीपतिः।।	</td><td>	2-3-14a<br>2-3-14b	
</td></tr>
				
<tr><td>
	यत्र भूतपतिः सृष्ट्वा सर्वाँल्लोकान्सनातनः।<br>अपस्यते तिग्मतेजाः स्थितो भूतैः सहस्रशः।।	</td><td>	2-3-15a<br>2-3-15b	
</td></tr>
				
<tr><td>
	नरनारायणौ ब्रह्मा यमः स्थाणुश्च पञ्चमः।<br>उपासते यत्र परं सहस्रयुगपर्यये।।	</td><td>	2-3-16a<br>2-3-16b	
</td></tr>
				
<tr><td>
	यत्रेष्टं वासुदेवेन सत्त्रैर्वर्षगणान्बहून्।<br>श्रद्दधानेन सततं धर्मसम्प्रतिपत्तये।।	</td><td>	2-3-17a<br>2-3-17b	
</td></tr>
				
<tr><td>
	सुवर्णमालिनो यूपाश्चैत्याश्चाप्यतिभास्वराः।<br>ददौ यत्र सहस्राणि प्रयुतानि च केशवः।।	</td><td>	2-3-18a<br>2-3-18b	
</td></tr>
				
				
<tr><td>
	तत्र गत्वा स जग्राह गदां शङ्खं च भारत।<br>`तस्माद्गिरेरुपादाय शिलाः सुरुचिरावहाः'।<br>स्फाटिकं च सभाद्रव्यं यदासीद्वृषपर्वणः।।	</td><td>	2-3-19a<br>2-3-19b<br>2-3-19c	
</td></tr>
				
<tr><td>
	किङ्करैः सह रक्षोभिर्यदरक्षन्महद्धनम्।<br>तदगृह्णान्मयस्तत्र गत्वा सर्वं महाऽसुरः।।	</td><td>	2-3-20a<br>2-3-20b	
</td></tr>
				
<tr><td>
	तदाहृत्य च तां चक्रे सोऽसुरोऽप्रतिमां सभाम्।<br>विश्रुतां त्रिषु लोकेषु दिव्यां मणिमयीं शुभाम्।।	</td><td>	2-3-21a<br>2-3-21b	
</td></tr>
				
<tr><td>
	गदां च भीमसेनाय प्रवरां प्रददौ तदा।<br>देवदत्तं चार्जुनाय शङ्खप्रवरमुत्तमम्।।	</td><td>	2-3-22a<br>2-3-22b	
</td></tr>
				
<tr><td>
	यस्य शङ्खस्य नादेन भूतानि प्रचकम्पिरे।<br>`स कालं कञ्चिदाश्वस्य विश्वकर्मा विचिन्त्य च।।	</td><td>	2-3-23a<br>2-3-23b	
</td></tr>
				
<tr><td>
	सभां प्रचक्रमे कर्तुं पाण्डवानां महात्मनाम्।<br>अभिप्रायेण पार्थानां कृष्णस्य च महात्मनः।।	</td><td>	2-3-24a<br>2-3-24b	
</td></tr>
				
				
<tr><td>
	सर्वर्तुगुणसम्पन्नां दिव्यरूपामलङ्कृताम्।<br>तर्पयित्वा द्विजश्रेष्ठान्पायसेन सहस्रशः।<br>सभा च सा महाराज शातकुम्भमयद्रुमा।।	</td><td>	2-3-25a<br>2-3-25b<br>2-3-25c	
</td></tr>
				
<tr><td>
	दशकिष्कुसहस्राणि समन्तादायताभवत्।<br>यथा वह्नेर्यथार्कस्य सोमस्य च यथा सभा।।	</td><td>	2-3-26a<br>2-3-26b	
</td></tr>
				
<tr><td>
	भ्राजमाना तथाऽत्यर्थं दधार परमं वपुः।<br>अभिघ्नतीव प्रभया प्रभामर्कस्य भास्वराम्।।	</td><td>	2-3-27a<br>2-3-27b	
</td></tr>
				
				
<tr><td>
	प्रबभौ ज्वलमानेव दिव्या दिव्येन वर्चसा।<br>नवमेघप्रतीकाशा दिवमाकृत्य विष्ठिता।<br>आयता विपुला रम्या विपाप्मा विगतक्लमा ।।	</td><td>	2-3-28a<br>2-3-28b<br>2-3-28c	
</td></tr>
				
<tr><td>
	उत्तमद्रव्यसम्पन्ना रत्नप्राकारतोरणा।<br>बहुचित्रा बहुधना सुकृता विश्वकर्मणा।।	</td><td>	2-3-29a<br>2-3-29b	
</td></tr>
				
<tr><td>
	न दाशार्ही सुधर्मा वा ब्रह्मणो वाथ तादृशी।<br>सभा रूपेण सम्पन्ना यां चक्रे मतिमान्मयः।।	</td><td>	2-3-30a<br>2-3-30b	
</td></tr>
				
<tr><td>
	तां स्म तत्र मयेनोक्ता रक्षन्ति च वहन्ति च।<br>सभामष्टौ सहस्राणि किङ्करा नाम राक्षसाः।।	</td><td>	2-3-31a<br>2-3-31b	
</td></tr>
				
<tr><td>
	अन्तरिक्षचरा घोरा महाकाया महाबलाः।<br>रक्ताक्षाः पिङ्गलाक्षाश्च शुक्तिकर्णाः प्रहारिणः।।	</td><td>	2-3-32a<br>2-3-32b	
</td></tr>
				
<tr><td>
	तस्यां सभायां नलिनीं चकाराप्रतिमां मयः।<br>वैदूर्यपत्रविततां मणिनालमयाम्बुजाम्।।	</td><td>	2-3-33a<br>2-3-33b	
</td></tr>
				
				
<tr><td>
	पद्मसौगन्धिकवतीं नानाद्विजगणायुताम्।<br>पुष्पितैः पङ्कजैश्चित्रां कूर्मैर्मत्स्यैश्च काञ्चनैः।<br>चित्रस्फटिकसोपानां निष्पङ्कसलिलां शुभाम्।।	</td><td>	2-3-34a<br>2-3-34b<br>2-3-34c	
</td></tr>
				
<tr><td>
	मन्दानिलसमुद्धूतां मुक्ताबिन्दुभिराचिताम्।<br>महामणिशिलापट्टबद्धपर्यन्तवेदिकाम्।।	</td><td>	2-3-35a<br>2-3-35b	
</td></tr>
				
<tr><td>
	मणिरत्नचितां तां तु केचिदभ्येत्य पार्थिवाः।<br>दृष्ट्वापि नाभ्यजानन्त तेऽज्ञानात्प्रपतन्त्युत ।।	</td><td>	2-3-36a<br>2-3-36b	
</td></tr>
				
<tr><td>
	तां सभामभितो नित्यं पुष्पवन्तो महाद्रुमाः।<br>आसन्नानाविधा लोलाः शीतच्छाया मनोरमाः।।	</td><td>	2-3-37a<br>2-3-37b	
</td></tr>
				
<tr><td>
	काननानि सुगन्धीनि पुष्करिण्यश्च सर्वशः।<br>हंसकारण्डवोपेताश्चक्रवाकोपशोभिताः।।	</td><td>	2-3-38a<br>2-3-38b	
</td></tr>
				
<tr><td>
	जलजानां च पद्मानां स्थलजानां च सर्वशः।<br>मारुतो गन्धमादाय पाण्डवान्स्म निषेवते।।	</td><td>	2-3-39a<br>2-3-39b	
</td></tr>
				
<tr><td>
	ईदृशीं तां सभां कृत्वा मासैः परिचतुर्दशैः।<br>निष्ठितां धर्मराजाय मयो राजन्न्यवेदयत्।।	</td><td>	2-3-40a<br>2-3-40b	
</td></tr>
<tr><td>
	।। इति श्रीमन्महाभारते <br>सभापर्वणि तृतीयोऽध्यायः।। 3।।	</td><td>		
</td></tr></tbody>