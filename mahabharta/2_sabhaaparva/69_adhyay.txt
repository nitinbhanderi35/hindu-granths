				
<tbody><tr><td>
	<b>वैशम्पायन उवाच।। </b>	</td><td>	2-69-1x	
</td></tr>
				
<tr><td>
	ततो युद्धाय संनद्धं चेदिराजं युधिष्ठिरः।<br>दृष्ट्वा मतिमतां श्रेष्ठो नारदं समुवाच ह।। 	</td><td>	2-69-1a<br>2-69-1b	
</td></tr>
<tr><td>
	<b>युधिष्ठिर उवाच।।</b>	</td><td>	2-69-2x	
</td></tr>
				
<tr><td>
	अन्तरिक्षे च भूमौ च तेऽस्त्यविदितं क्वचित्। <br>यानि राजविनाशाय भौमानि च खगानि च।। 	</td><td>	2-69-2a<br>2-69-2b	
</td></tr>
				
<tr><td>
	निमित्तानीह जायन्ते उत्पाताश्च पृथग्विधाः। <br>एतदित्छामि कार्त्स्न्येन श्रोतुं त्वत्तो महामुने।। 	</td><td>	2-69-3a<br>2-69-3b	
</td></tr>
<tr><td>
	<b>वैशम्पायन उवाच। </b>	</td><td>	2-69-4x	
</td></tr>
				
<tr><td>
	इत्येवं मितमान्विप्रः कुरुराजस्य धीमतः। <br>पृच्छतः सर्वमव्यग्रमाचचक्षे महायशाः।। 	</td><td>	2-69-4a<br>2-69-4b	
</td></tr>
<tr><td>
	<b>नारद उवाच।। </b>	</td><td>	2-69-5x	
</td></tr>
				
<tr><td>
	पराक्रमं च मार्गं च संनिपातं समुच्छ्रयम्। <br>आरोहणं कुरुश्रेष्ठ अन्योन्यं प्रतिसर्पणम्।। 	</td><td>	2-69-5a<br>2-69-5b	
</td></tr>
				
<tr><td>
	पश्मीनां व्यतिसंसर्गं व्यायामं वृत्तिपीडनम्।<br>दर्शनादर्शनं चैव अदृश्यानां च दर्शनम्।। 	</td><td>	2-69-6a<br>2-69-6b	
</td></tr>
				
<tr><td>
	हानिं वृद्धिं च ह्रासं च वर्णस्थानं बलाबलम्। <br>सर्वमेतत्परीक्षेत ग्रहाणां ग्रहकोविदः।। 	</td><td>	2-69-7a<br>2-69-7b	
</td></tr>
				
<tr><td>
	भौमाः पूर्वं प्रवर्तन्ते खेचराश्च ततः परम्। <br>उत्पद्यन्ते च लोकेऽस्मिन्नुत्पाता देवनिर्मिताः।। 	</td><td>	2-69-8a<br>2-69-8b	
</td></tr>
				
<tr><td>
	यदा तु सर्वभूतानां छाया न परिवर्तते। <br>अपरेण गते सूर्ये तत्पराभवलक्षणम्।। 	</td><td>	2-69-9a<br>2-69-9b	
</td></tr>
				
<tr><td>
	अच्छाये विमलच्छाया प्रतिच्छायेव दृश्यते। <br>यत्र चैत्यकवृक्षाणां तत्र विद्यान्महद्भयम्।। 	</td><td>	2-69-10a<br>2-69-10b	
</td></tr>
				
<tr><td>
	शीर्णपर्णप्रवालाश्च शुष्कपर्णाश्च चैत्यकाः। <br>अपभ्रष्टप्रवालाश्च तत्राभावं विनिर्दिशेत्।। 	</td><td>	2-69-11a<br>2-69-11b	
</td></tr>
				
<tr><td>
	स्निग्धपर्णप्रवालाश्च दृश्यन्ते यत्र चैत्यकाः। <br>ईहमानाश्च वृक्षाश्च भावस्तत्र न संशयटः।। 	</td><td>	2-69-12a<br>2-69-12b	
</td></tr>
				
<tr><td>
	पुष्पे पुष्पं प्रजायेत फले वा फलमाश्रितम्। <br>राजा वा राजमात्रो वा मरणायोपपद्यते।। 	</td><td>	2-69-13a<br>2-69-13b	
</td></tr>
				
<tr><td>
	प्रावृट्छरदि हेमन्ते वसन्ते वापि सर्वशः। <br>आकालिकं पुष्पफलं राष्ट्रक्षोभं विनिर्दिशेत्।। 	</td><td>	2-69-14a<br>2-69-14b	
</td></tr>
				
<tr><td>
	नदीनां स्त्रोतसोऽकाले द्योतयन्ति महाभयम्। <br>वनस्पतिः पूज्यमानः पूजितोऽपूजितोऽपि वा।। 	</td><td>	2-69-15a<br>2-69-15b	
</td></tr>
				
<tr><td>
	यदा भज्येत वातेन भिद्यते नमितोऽपि वा। <br>अग्निवायुभयं विद्याच्छ्रेष्ठो वापि विनश्यति।। 	</td><td>	2-69-16a<br>2-69-16b	
</td></tr>
				
				
<tr><td>
	दिशः सर्वाश्च दीप्यन्ते जायन्ते राजविभ्रमाः। <br>भिद्यमानो यदा वृक्षो निनदेच्चापि पातितः।<br>सह राष्ट्रं च पतितं नतं वृक्षं प्रपातयेत्।। 	</td><td>	2-69-17a<br>2-69-17b<br>2-69-17c	
</td></tr>
				
<tr><td>
	अथैनं छेदयेत्कश्चित्प्रतिक्रुद्धो वनस्पतिः। <br>छेत्ता भेत्ता पतिश्चैव क्षिप्रमेव नशिष्यति।। 	</td><td>	2-69-18a<br>2-69-18b	
</td></tr>
				
<tr><td>
	देवतानां च पतनं मष्टपानां च पातनम्। <br>अचलानां प्रकम्पश्च तत्पराभवलक्षणम्।। 	</td><td>	2-69-19a<br>2-69-19b	
</td></tr>
				
<tr><td>
	निशि चेन्द्रधनुर्दृष्टं ततोपि च महद्भयम्। <br>तद्द्रष्टरेव भीतिः स्यान्नान्येषां भरतर्षभ।। 	</td><td>	2-69-20a<br>2-69-20b	
</td></tr>
<tr><td>
	रात्राविन्द्रधनुर्दृष्ट्वा तद्राष्ट्रं परिवर्जयेत्।। 	</td><td>	2-69-21a	
</td></tr>
				
<tr><td>
	अर्चा यत्र प्रनृत्यन्त नदन्ति च हसन्ति च। <br>उन्मीलन्ति निमीलन्ति राष्ट्रक्षोभं विनिर्दिशेत्।। 	</td><td>	2-69-22a<br>2-69-22b	
</td></tr>
				
<tr><td>
	शिला यदि प्रसिञ्चन्ति स्नेहांश्चोदकसम्भवान्। <br>अन्यद्वा विकृतं किञ्चित्तद्भयस्य निदर्शनम्।। 	</td><td>	2-69-23a<br>2-69-23b	
</td></tr>
				
<tr><td>
	म्रियन्ते वा महामात्रा राजा सपरिवारकः। <br>पुरस्य या भवेद्व्याधी राष्ट्रे देशे च विभ्रमाः।। 	</td><td>	2-69-24a<br>2-69-24b	
</td></tr>
				
<tr><td>
	देवतानां यदाऽऽवासे राज्ञां वा यत्र वेश्मनि। <br>भाण्डागारायुधागारे निविशेत यदा मधु।। 	</td><td>	2-69-25a<br>2-69-25b	
</td></tr>
				
<tr><td>
	सर्वं तदा भवेत्स्थानं हन्यमानं बलीयसा। <br>आगन्तुकं भयं तत्र भवेदित्येव निर्दिशेत्।। 	</td><td>	2-69-26a<br>2-69-26b	
</td></tr>
				
<tr><td>
	पादपश्चैव यो यत्र रक्तं स्रवति शोणितम्। <br>दन्ताग्रात्कुञ्जरो वापि शृङ्गाद्वा वृषभस्तथा।। 	</td><td>	2-69-27a<br>2-69-27b	
</td></tr>
				
<tr><td>
	पादपाद्राष्ट्रिविभ्रंशः कुञ्जराद्राजविभ्रमः। <br>गोब्राह्मणविनाशः स्याद्वृवभस्येति निर्दिशेत्।। 	</td><td>	2-69-28a<br>2-69-28b	
</td></tr>
				
<tr><td>
	छत्रं नरपतेर्यत्र निपतेत्पृथिवीतले। <br>सराष्ट्रो नृपती राजन्क्षिप्रमेव विनश्यति।। 	</td><td>	2-69-29a<br>2-69-29b	
</td></tr>
				
<tr><td>
	देवागारेषु वा यत्र राज्ञो वा यत्र वेश्मनि। <br>विकृतं यदि दृश्येत नागावासेषु वा पुनः।। 	</td><td>	2-69-30a<br>2-69-30b	
</td></tr>
				
<tr><td>
	तस्य देशस्य पीडा स्याद्राज्ञो जनपदस्य वा। <br>अनावृष्टिभयं घोरमतिदुर्भिक्षमादिशेत्।। 	</td><td>	2-69-31a<br>2-69-31b	
</td></tr>
				
<tr><td>
	अर्चाया बाहुभङ्गेन गृहस्थानां भयं भवेत्। <br>भग्ने प्रहरणे विद्यात्सेनापतिविनाशनम्।। 	</td><td>	2-69-32a<br>2-69-32b	
</td></tr>
				
<tr><td>
	आगन्तुका तु प्रतिमा स्थानं यत्र न विन्दति। <br>जभ्यन्तरेण षण्मासाद्राजा त्यजति तत्पुरम्।। 	</td><td>	2-69-33a<br>2-69-33b	
</td></tr>
				
<tr><td>
	प्रदीर्यते मही यत्र विनदत्यपि पात्यते। <br>म्रियते तत्र राजा च तत्र राष्ट्रं विनश्यति।। 	</td><td>	2-69-34a<br>2-69-34b	
</td></tr>
				
<tr><td>
	एणीपदान्वा सर्पान्वा डुण्डुभानथ दीप्यकान्। <br>मण्डूको ग्रसते यत्र तत्र राजा विनश्यति।। 	</td><td>	2-69-35a<br>2-69-35b	
</td></tr>
				
<tr><td>
	अभिन्नं वाप्यपक्वं वा यत्रान्नमुपचीयते। <br>जीर्यन्ते वा म्रियन्ते वा तदन्नं नोपभुञ्जते।। 	</td><td>	2-69-36a<br>2-69-36b	
</td></tr>
				
<tr><td>
	उदपाने च यत्रापो विवर्धन्ते युधिष्ठिर। <br>स्थावरेषु प्रवर्तन्ते निर्गच्छेन्न पुनस्ततः।। 	</td><td>	2-69-37a<br>2-69-37b	
</td></tr>
				
<tr><td>
	अपादं वा त्रिपादं वा द्विशीर्षं वा चतुर्भुजम्। <br>स्त्रियो यत्र प्रसूयन्ते ब्रूयात्तत्र पराभवम्।। 	</td><td>	2-69-38a<br>2-69-38b	
</td></tr>
				
<tr><td>
	अजैडकाः स्त्रियो गावो ये चान्ये च वियोनयः। <br>विकृतानि प्रजायन्ते तत्र तत्र पराभवः।। 	</td><td>	2-69-39a<br>2-69-39b	
</td></tr>
				
<tr><td>
	नदी यत्र प्रतिस्रोता आवहेत्कलुषोदकम्।<br>दिशश्च न प्रकाशन्ते तत्पराभवलक्षणम्।। 	</td><td>	2-69-40a<br>2-69-40b	
</td></tr>
				
<tr><td>
	एतानि च निमित्तानि यानि चान्यानि भारत। <br>केशवादेव जायन्ते भौमानि च खगानि च।। 	</td><td>	2-69-41a<br>2-69-41b	
</td></tr>
				
<tr><td>
	चन्द्रादित्यौ ग्रहाश्चैव नक्षत्राणि च भारत। <br>वायुरग्निस्तथा चापः पृथिवी च जनार्दनात्।। 	</td><td>	2-69-42a<br>2-69-42b	
</td></tr>
				
<tr><td>
	यस्य देशस्य हानिं वा वृद्धिं वा कर्तुमिच्छति। <br>तस्मिन्देशे निमित्तानि तानि तानि करोत्ययम्।।	</td><td>	2-69-43a<br>2-69-43b	
</td></tr>
				
<tr><td>
	सोसौ चेदिपतेस्तात विनाशं समुपस्थितम्। <br>निवेदयति गोविन्दः स्वैरुपायैर्न संशयः।। 	</td><td>	2-69-44a<br>2-69-44b	
</td></tr>
				
<tr><td>
	इयं प्रचलिता भूमिरशिवा वान्ति मारुताः। <br>राहुश्चाप्यपतत्सोममपर्वणि विशाम्पते।। 	</td><td>	2-69-45a<br>2-69-45b	
</td></tr>
				
<tr><td>
	सनिर्घाताः पतन्त्युल्कास्तमः सञ्जायते भृशम्। <br>चेदिराजविनाशाय हरिरेष विजृम्भते।। 	</td><td>	2-69-46a<br>2-69-46b	
</td></tr>
<tr><td>
	<b>वैशम्पायन उवाच।। </b>	</td><td>	2-69-47x	
</td></tr>
				
<tr><td>
	एवमुक्त्वा तु देवर्षिर्नारदो विरराम ह। <br>ताभ्यां पुरुषसिंहाभ्यां तस्मिन्युद्ध उपस्थिते। 	</td><td>	2-69-47a<br>2-69-47b	
</td></tr>
				
<tr><td>
	ददृशुर्भूमिपालास्ते घोरानौत्पातिकान्बहून्।। <br>तत्र वै दृश्यमानानां दिक्षु सर्वासु भारत। 	</td><td>	2-69-48a<br>2-69-48b	
</td></tr>
				
<tr><td>
	अश्रूयन्त तदा राजञ्छिवानामशिवा रवाः।। <br>ररास च मही कृत्स्ना सवृक्षवनपर्वता। 	</td><td>	2-69-49a<br>2-69-49b	
</td></tr>
				
<tr><td>
	अपर्वणि च मध्याह्ने मूर्यं स्वर्भानुरग्रसत्।। <br>ध्वजाग्रे चेदिराजस्य सर्वरत्नपरिष्कृते। 	</td><td>	2-69-50a<br>2-69-50b	
</td></tr>
				
<tr><td>
	अपतत्खाच्च्युतो गृध्रस्तीक्ष्णतुण्डः परन्तप।। <br>आरण्यैः सहसा हृष्टा ग्राम्याश्च मृगपक्षिणः। 	</td><td>	2-69-51a<br>2-69-51b	
</td></tr>
				
<tr><td>
	चुक्रुशुर्भैरवं तत्र तस्मिन्युद्ध उपस्थिते।। <br>एवमादिनि घोराणि भौमानि च स्वगानि च।	</td><td>	2-69-52a<br>2-69-52b	
</td></tr>
<tr><td>
	औत्पातिकान्यदृश्यन्त सङ्क्रुद्धे शार्ङ्गधन्वनि।। 	</td><td>	2-69-53a	
</td></tr>
<tr><td>
	।। इति श्रीमन्महाभारते सभापर्वणि <br>शिशुपालवधपर्वणि एकोनसप्ततितमोऽध्यायः।। 69 ।। 	</td><td>		
</td></tr>
</tbody>