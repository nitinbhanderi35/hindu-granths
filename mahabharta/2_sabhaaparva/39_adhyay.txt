				
<tbody><tr><td>
	<b>वैशम्पायन उवाच।। </b>	</td><td>	2-39-1x	
</td></tr>
				
<tr><td>
	ततोऽभिषेचनीयेऽह्नि ब्राह्मणा राजभिः सह। <br>अन्तर्वेदीं प्रविविशुः सत्कारार्हा महर्षयः।। 	</td><td>	2-39-1a<br>2-39-1b	
</td></tr>
				
<tr><td>
	नारदप्रमुखास्तस्यामन्तर्वेद्यां महात्मनः। <br>समासीनाः शुशुभिरे सहराजर्षिभिस्तदा।। 	</td><td>	2-39-2a<br>2-39-2b	
</td></tr>
				
<tr><td>
	समेता ब्रह्मभवने देवा देवर्षयस्तथा। <br>कर्मान्तरमुपासन्तो जजल्पुरमितौजसः।। 	</td><td>	2-39-3a<br>2-39-3b	
</td></tr>
				
<tr><td>
	एवमेतन्न चाप्येवमेवं चैतन्न चान्यथा। <br>इत्यूचुर्बहवस्तत्र वितण्डां वै परस्परम्।। 	</td><td>	2-39-4a<br>2-39-4b	
</td></tr>
				
<tr><td>
	कृशानर्थांस्ततः केचिदकृशांस्तत्र कुर्वते। <br>अकृशांश्च कृशांश्चक्रुर्हेतुभिः शास्त्रनिश्चयैः।। 	</td><td>	2-39-5a<br>2-39-5b	
</td></tr>
				
<tr><td>
	तत्र मेधाविनः केचिदर्थमन्यैरुदीरितम्। <br>विचिक्षिपुर्यथा श्येना नभोगतमिवामिषम्।। 	</td><td>	2-39-6a<br>2-39-6b	
</td></tr>
				
<tr><td>
	केचिद्धर्मार्थकुशलाः केचित्तत्र महाव्रताः। <br>रेमिरे कथयन्तश्च सर्वभाष्यविदां वराः।। 	</td><td>	2-39-7a<br>2-39-7b	
</td></tr>
				
<tr><td>
	सा वेदिर्वेदसम्पन्नैर्देवद्विजमहर्षिभिः। <br>आबभासे समाकीर्णा नक्षत्रैर्द्यौरिवायता।। 	</td><td>	2-39-8a<br>2-39-8b	
</td></tr>
				
<tr><td>
	न तस्यां सन्निधौ शूद्रः कश्चिदासीन्न चाव्रती। <br>अन्तर्वेद्यां तदा राजन्युधिष्ठिरनिवेशने।। 	</td><td>	2-39-9a<br>2-39-9b	
</td></tr>
				
<tr><td>
	तां तु लक्ष्मीवतो लक्ष्मीं तदा यज्ञविधानजाम्। <br>तुतोष नारदः पश्यन्धर्मराजस्य धीमतः।। 	</td><td>	2-39-10a<br>2-39-10b	
</td></tr>
				
<tr><td>
	अथ चिन्तां समापेदे स मुनिर्मनुजाधिप। <br>नारदस्तु तदा पश्यन्सर्वक्षत्रसमागमम्।। 	</td><td>	2-39-11a<br>2-39-11b	
</td></tr>
				
<tr><td>
	सस्मार च पुरावृत्तां कथां तां पुरुषर्षभ। <br>अंशावतरणे याऽसौ ब्रह्मणो भवनेऽभवत्।। 	</td><td>	2-39-12a<br>2-39-12b	
</td></tr>
				
<tr><td>
	देवानां सङ्गमं तं तु विज्ञाय कुरुनन्दन। <br>नारदः पुण्डरीकाक्षं सस्मार मनसा हरिम्।। 	</td><td>	2-39-13a<br>2-39-13b	
</td></tr>
				
<tr><td>
	साक्षात्स विबुधारिघ्नः क्षत्रे नारायणो विभुः। <br>प्रतिज्ञां पालयंश्चेमां जातः परपुरञ्जयः।। 	</td><td>	2-39-14a<br>2-39-14b	
</td></tr>
				
<tr><td>
	न्दिदेश पुरा योऽसौ विबुधान्भूतकृत्स्वयम्। <br>न्योन्यमभिनिघ्नन्तः पुनर्लोकानवाप्स्यथ।। 	</td><td>	2-39-15a<br>2-39-15b	
</td></tr>
				
<tr><td>
	इति नारायणः शम्भुर्भगवान्भूतभावनः। <br>आदिश्य विबुधान्सर्वानजायत यदुक्षये।। 	</td><td>	2-39-16a<br>2-39-16b	
</td></tr>
				
<tr><td>
	क्षितावन्धकवृष्णीनां वंशे वंशभृतां वरः। <br>परया शुशुभे लक्ष्म्या नक्षत्राणामिवोडुराट्।। 	</td><td>	2-39-17a<br>2-39-17b	
</td></tr>
				
<tr><td>
	यस्य बाहुबलं सेन्द्राः सुराः सर्व उपासते। <br>सोयं मानुषवन्नाम हरिरास्तेऽरिमर्दनः।। 	</td><td>	2-39-18a<br>2-39-18b	
</td></tr>
				
<tr><td>
	अहो बत महद्भूतं स्वयम्भूर्यदिदं स्वयम्। <br>आदास्यति पुनः क्षत्रमेवं बलसमन्वितम्।। 	</td><td>	2-39-19a<br>2-39-19b	
</td></tr>
				
<tr><td>
	इत्येतां नारदश्चिन्तां चिन्तयामास सर्ववित्। <br>हरिं नारायणं ज्ञात्वा यज्ञैरीज्यं तमीश्वरम्।। 	</td><td>	2-39-20a<br>2-39-20b	
</td></tr>
				
<tr><td>
	तस्मिन्धर्मविदां श्रेष्ठो धर्मराजस्य धीमतः। <br>महाध्वरे महाबुद्धिस्तस्थौ स बहुमानतः।। 	</td><td>	2-39-21a<br>2-39-21b	
</td></tr>
				
<tr><td>
	`ततः समुदिता मुख्यैर्गुणैर्गुणवतां वराः। <br>बहवो भावितात्मानः पृथक्पृथगरिन्दमाः।। 	</td><td>	2-39-22a<br>2-39-22b	
</td></tr>
				
<tr><td>
	आत्मकृत्यमिति ज्ञात्वा पाञ्चालास्तत्र सर्वशः। <br>समीयुर्वृष्णयश्चैव तदाऽनीकाग्रहारिणः।। 	</td><td>	2-39-23a<br>2-39-23b	
</td></tr>
				
<tr><td>
	दाराः सजनामात्या वहन्तो रत्नसञ्चयान्। <br>विकृष्टत्वाच्च देशस्य गुरुभारतया च ते।। 	</td><td>	2-39-24a<br>2-39-24b	
</td></tr>
				
<tr><td>
	ययुः प्रमुदिताः पश्चाद्भगवन्तं समन्वयुः। <br>बलशेषं समुदितं परिगृह्य समन्ततः।। 	</td><td>	2-39-25a<br>2-39-25b	
</td></tr>
				
<tr><td>
	अजश्चक्रायुधः शौरिरमित्रगणमर्दनः। <br>बलाधिकारे निक्षिप्य संमान्यानकदुन्दुभिम्।। 	</td><td>	2-39-26a<br>2-39-26b	
</td></tr>
				
<tr><td>
	सम्प्रायाद्यादवश्रेष्ठो जयमाने युधिष्ठिरे। <br>उच्चावचमुपादाय धर्मराजाय माधवः।। 	</td><td>	2-39-27a<br>2-39-27b	
</td></tr>
				
<tr><td>
	धनौघं पुरतः कृत्वा खाण्डवप्रस्थमाययौ। <br>तत्र यज्ञगतान्पश्यंश्चैद्यवर्गसमागतान्।। 	</td><td>	2-39-28a<br>2-39-28b	
</td></tr>
				
<tr><td>
	भूमिपालगणान्सर्वान्सप्रभानिव तोयदान्। <br>घकायान्निवसतो यूथपानिव यूथपः।। 	</td><td>	2-39-29a<br>2-39-29b	
</td></tr>
				
<tr><td>
	बलिनः सिंहसङ्काशान्महीमावृत्य तिष्ठतः। <br>ततो जनौघसम्बाधं राजसागरमव्ययम्।। 	</td><td>	2-39-30a<br>2-39-30b	
</td></tr>
				
<tr><td>
	नादयन्रथघोषेण ह्युपायान्मधुसूदनः। <br>असूर्यमिव सूर्येण निवातमिव वायुना।। 	</td><td>	2-39-31a<br>2-39-31b	
</td></tr>
				
<tr><td>
	कृष्णेन समुपेतेन जहर्षे भारतं पुरम्। <br>ब्राह्मणक्षत्रियाणां तु पूजार्थं ह्यर्थधर्मवित्।। 	</td><td>	2-39-32a<br>2-39-32b	
</td></tr>
				
<tr><td>
	सहदेवो विशेषज्ञो माद्रीपुत्रः कृतोऽभवत्। <br>भगवन्तं तु भूतानां भास्वन्तमिव तेजसा।। 	</td><td>	2-39-33a<br>2-39-33b	
</td></tr>
				
<tr><td>
	विशन्तं यज्ञभूमिं तां सितस्यावरजं प्रभुम्। <br>तेजोराशिमृषिं विप्रमदृश्यं वै विजानताम्।। 	</td><td>	2-39-34a<br>2-39-34b	
</td></tr>
				
<tr><td>
	वयोधिकानां वृद्धानां मार्गमात्मनि तिष्ठताम्।<br>जगतस्तस्थुषश्चैव प्रभवाप्ययमच्युतम्।। 	</td><td>	2-39-35a<br>2-39-35b	
</td></tr>
				
<tr><td>
	अनन्तमन्तं शत्रूणाममित्रगणमर्दनम्। <br>प्रभवं सर्वभूतानामापत्स्वभयमच्युतम्।। 	</td><td>	2-39-36a<br>2-39-36b	
</td></tr>
				
<tr><td>
	भविष्यं भावनं भूतं द्वारवत्यामरिन्दमम्। <br>स दृष्ट्वा कृष्णमायान्तं प्रतिपूज्यामितौजसम्।। 	</td><td>	2-39-37a<br>2-39-37b	
</td></tr>
				
<tr><td>
	यथार्हं केशवे वृत्तिं प्रत्यपद्यत पाण्डवः। <br>ज्यैष्ठ्यकानिष्ठ्यसंयोगं सम्प्रधार्य गुणागुणैः।। 	</td><td>	2-39-38a<br>2-39-38b	
</td></tr>
				
				
<tr><td>
	आरिराधयिषुर्धर्मः पूजयित्वा द्विजोत्तमान्। <br>महदादित्यसङ्काशमासनं च जगत्पतेः। <br>ददौ नासादितं कैश्चित्तस्मिन्नुपविवेश सः'।। 	</td><td>	2-39-39a<br>2-39-39b<br>2-39-40c	
</td></tr>
				
<tr><td>
	ततो भीष्मोऽब्रवीद्राजन्धर्मराजं युधिष्ठिरम्। <br>क्रियतामर्हणं राज्ञां यथार्हमिति भारत।। 	</td><td>	2-39-40a<br>2-39-40b	
</td></tr>
				
<tr><td>
	आचार्यमृत्विजं चैव संयुजं च युधिष्ठिर। <br>स्नातकं च प्रियं प्राहुः षडर्घार्हान्नृपं तथा।। 	</td><td>	2-39-41a<br>2-39-41b	
</td></tr>
				
<tr><td>
	एतानर्घ्यानभिगतानाहुः संवत्सरोषितान्। <br>त इमे कालपूगस्य महतोऽस्मानुपागताः।। 	</td><td>	2-39-42a<br>2-39-42b	
</td></tr>
				
<tr><td>
	एषामेकैकशो राजन्नर्घ आनीयतामिति। <br>अथ तैषां वरिष्ठाय समर्थायोपनीयताम्।। 	</td><td>	2-39-43a<br>2-39-43b	
</td></tr>
<tr><td>
	<b>युधिष्ठिर उवाच।। </b>	</td><td>	2-39-44x	
</td></tr>
				
<tr><td>
	कस्मै भवान्मन्यतेऽर्घमेकस्मै कुरुनन्दन।  <br>उपनीयमानं युक्तं च तन्मे ब्रूहि पितामह।। 	</td><td>	2-39-44a<br>2-39-44b	
</td></tr>
<tr><td>
	<b>वैशम्पायन उवाच।। </b>	</td><td>	2-39-45x	
</td></tr>
				
<tr><td>
	ततो भीष्मः शान्तनवो बुद्ध्या निश्चित्य वीर्यवान्। <br>वार्ष्णेयं मन्यते कृष्णमर्हणीयतमं भुवि।। 	</td><td>	2-39-45a<br>2-39-45b	
</td></tr>
<tr><td>
	<b>भीष्ण उवाच।। </b>	</td><td>	2-39-46x	
</td></tr>
				
<tr><td>
	एष ह्येषां समस्तानां तेजोबलपराक्रमैः। <br>मध्ये तपन्निवाभाति ज्योतिषामिव भास्करः।। 	</td><td>	2-39-46a<br>2-39-46b	
</td></tr>
				
<tr><td>
	असूर्यमिव सूर्येण निर्वातमिव वायुना। <br>भासितं ह्लादितं चैव कृष्णेनेदं सदो हि नः।। 	</td><td>	2-39-47a<br>2-39-47b	
</td></tr>
				
<tr><td>
	तस्मै भीष्माभ्यनुज्ञातः सहदेवः प्रतापवान्। <br>उपजह्रेऽथ विधिवद्वार्ष्णेयायार्घ्यमुत्तमम्।। 	</td><td>	2-39-48a<br>2-39-48b	
</td></tr>
				
<tr><td>
	`गामर्घ्यं मधुपर्कं च ह्यानीयोपाहरत्तदा। <br>एतस्मिन्नन्तरे राजन्निदमासीत्तदाऽद्भुतम्।। 	</td><td>	2-39-49a<br>2-39-49b	
</td></tr>
				
<tr><td>
	तां दृष्ट्वा क्षत्रियाः सर्वे पूजां कृष्णस्य भूयसीम्। <br>सम्प्रेक्ष्यान्योन्यमासीना हृदयैस्तामधारयन्'।। 	</td><td>	2-39-50a<br>2-39-50b	
</td></tr>
				
<tr><td>
	प्रतिजग्राह तां कृष्णः शास्त्रदृष्टेन कर्मणा। <br>शिशुपालस्तु तां पूजां वासुदेवे न चक्षमे।। 	</td><td>	2-39-51a<br>2-39-51b	
</td></tr>
				
<tr><td>
	उपालभ्य स भीष्मं च धर्मराजं च संसदि। <br>अवाक्षिपद्वासुदेवं चेदिराजो महाबलः।। 	</td><td>	2-39-52a<br>2-39-52b	
</td></tr>
				
<tr><td>
	`तेषामाकारभावज्ञः सहदेवो न चक्षमे। <br>मानिनां बलिनां राज्ञां पुरुः सन्दर्शिते पदे।। 	</td><td>	2-39-53a<br>2-39-53b	
</td></tr>
				
<tr><td>
	पुष्पवृष्टिर्महत्यासीत्सहदेवस्य मूर्धनि। <br>जन्मप्रभृति वृष्णीना सुनीथः शत्रुरब्रवीत्।। 	</td><td>	2-39-54a<br>2-39-54b	
</td></tr>
				
<tr><td>
	प्रष्टा वियोनिजो राजा प्रतिवक्ता नदीसुतः। <br>प्रतिग्रहीता गोपालः प्रदाता च वियोनिजः।। 	</td><td>	2-39-55a<br>2-39-55b	
</td></tr>
				
<tr><td>
	सदस्या मूकवत्सर्वे आसतेऽत्र किमुच्यते। <br>इत्युक्त्वा स विहस्याशु पाण्डुं पुनरब्रवीत्।। 	</td><td>	2-39-56a<br>2-39-56b	
</td></tr>
				
<tr><td>
	अतिपश्यसि वा सर्वान्न वा पश्यसि पाण्डव। <br>तिष्ठत्स्वन्येषु पूज्येषु गोपमर्चितवानसि।। 	</td><td>	2-39-57a<br>2-39-57b	
</td></tr>
				
<tr><td>
	एते चैवोभये तात कार्यस्य तु विनाशके। <br>अतिदृष्टिरदृष्टिर्वा तयोः किं त्वं समास्थितः'।। 	</td><td>	2-39-58a<br>2-39-58b	
</td></tr>
<tr><td>
	।। इति श्रीमन्महाभारते सभापर्वणि <br>दिग्विजयपर्वणि एकोनचत्वारिंशोऽध्यायः।।39।। 	</td><td>		
</td></tr></tbody>