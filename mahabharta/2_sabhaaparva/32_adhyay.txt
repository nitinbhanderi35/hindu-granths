				
<tbody><tr><td>
	<b>वैशम्पाय उवाच।। </b>	</td><td>	2-32-1x	
</td></tr>
				
<tr><td>
	तथैव सहदेवोऽपि धर्मराजेन पूजितः।<br>महत्या सेनया राजन्प्रययौ दक्षिणां दिशम्।। 	</td><td>	2-32-1a<br>2-32-1b	
</td></tr>
				
<tr><td>
	स शूरसेनान्कार्त्स्न्येन पूर्वमेवाजयत्प्रभुः। <br>मत्स्यराजं च कौरव्यो वशे चक्रे बलाद्बली।। 	</td><td>	2-32-2a<br>2-32-2b	
</td></tr>
				
<tr><td>
	अधिराजाधिपं चैव दन्तवक्रं महाबलम्।<br>जिगाय करदं चैव कृत्वा राज्ये न्यवेशयत्।। 	</td><td>	2-32-3a<br>2-32-3b	
</td></tr>
				
<tr><td>
	सुकुमारं वशे चक्रे सुमित्रं च नराधिपम्। <br>तथैवापरमत्स्यांश्च व्यजयत्स पटच्चरान्।। 	</td><td>	2-32-4a<br>2-32-4b	
</td></tr>
				
<tr><td>
	निषादभूमिं गोशृङ्गं पर्वतप्रवरं तथा। <br>तरसैवाजयद्धीमाञ्श्रेणिमन्तं च पार्थिवम्।। 	</td><td>	2-32-5a<br>2-32-5b	
</td></tr>
				
<tr><td>
	नरराष्ट्रं च निर्जित्य कुन्तिभोजमुपाद्रवत्। <br>प्रीतिपूर्वं च तस्यासौ प्रतिजग्राह शासनम्।। 	</td><td>	2-32-6a<br>2-32-6b	
</td></tr>
				
<tr><td>
	ततश्चर्मण्वतीकूले जम्भकस्यात्मजं नृपम्। <br>ददर्श वासुदेवेन शेषितं पूर्ववैरिणा।। 	</td><td>	2-32-7a<br>2-32-7b	
</td></tr>
				
<tr><td>
	चक्रे तेन स सङ्ग्रामं सहदेवेन भारत।<br>स तमाजौ विनिर्जित्य दक्षिणाभिमुखो ययौ।। 	</td><td>	2-32-8a<br>2-32-8b	
</td></tr>
				
<tr><td>
	सेकानपरसेकांश्च रत्नानि विविधानि च।। <br>ततस्तेनैव सहितो नर्मदामभितो ययौ। 	</td><td>	2-32-9a<br>2-32-9b	
</td></tr>
				
<tr><td>
	`भगदत्तं महाबाहुं क्षत्रियं नरकात्मजम्। <br>अर्जुनाय करं दत्तं श्रुत्वा तत्र न्यवर्तत'।।	</td><td>	2-32-10a<br>2-32-10b	
</td></tr>
				
<tr><td>
	विन्दानुविन्दावावन्त्यौ सैन्येन महतावृतौ। <br>जिगाय समरे वीरावाश्विनेयः प्रतापवान्।। 	</td><td>	2-32-11a<br>2-32-11b	
</td></tr>
				
<tr><td>
	ततो रत्नान्युपादाय पुरं भोजकटं ययौ।<br>तत्र युद्धमभूद्राजन्दिवसद्वयमच्युत।। 	</td><td>	2-32-12a<br>2-32-12b	
</td></tr>
				
<tr><td>
	स विजित्य दुराधर्षं भीष्मकं माद्रिनन्दनः। <br>कोसलाधिपतिं चैव तथा वेणातटाधिपम्।। 	</td><td>	2-32-13a<br>2-32-13b	
</td></tr>
				
<tr><td>
	कान्तारकांश्च समर तथा प्राकोटकान्नृपान्। <br>नाटकेयांश्च समरे तथा हेरम्बकान्युधि।। 	</td><td>	2-32-14a<br>2-32-14b	
</td></tr>
				
<tr><td>
	मारुधं च विनिर्जित्य रम्यग्राममथो बलात्। <br>नाचीनानर्बुकांश्चैव राजानश्च महाबलः।। 	</td><td>	2-32-15a<br>2-32-15b	
</td></tr>
				
<tr><td>
	तांस्तानाटविकान्सर्वानजयत्पाण्डुनन्दनः। <br>नाताधिपं च नृपतिं वशे चक्रे महाबलः।। 	</td><td>	2-32-16a<br>2-32-16b	
</td></tr>
				
<tr><td>
	पुलिन्दांश्च रणे जित्वा ययौ दक्षिणतः पुरः। <br>युयुधे पाण्ड्यराजेन दिवसं नकुलानुजः।। 	</td><td>	2-32-17a<br>2-32-17b	
</td></tr>
				
<tr><td>
	तं जित्वा स महाबाहुः प्रययौ दक्षिणापथम्। <br>गुहामासादयामास किष्किन्धां लोकविश्रुताम्।। 	</td><td>	2-32-18a<br>2-32-18b	
</td></tr>
				
				
<tr><td>
	`पुरा वानरराजेन वालिना चाभिरक्षिताम्। <br>ततः कोसलराजस्य रामस्यैवानुगेन च। <br>सुग्रीवेणाभिगुप्तां तां प्रविष्टस्तमथाह्वयत्'।। 	</td><td>	2-32-19a<br>2-32-19b<br>2-32-19c	
</td></tr>
				
<tr><td>
	तत्र वानरराजाभ्यां मैन्देन द्विविदेन च। <br>युयुधे दिवसान्सप्त न च तौ विकृतिं गतौ।। 	</td><td>	2-32-20a<br>2-32-20b	
</td></tr>
				
<tr><td>
	ततस्तुष्टौ महात्मानौ सहदेवाय वानरौ। <br>ऊचतुश्चैव संहृष्टौ प्रीतिपूर्वमिदं वचः।।	</td><td>	2-32-21a<br>2-32-21b	
</td></tr>
				
<tr><td>
	गच्छ पाण्डवशार्दूल रत्नान्यादाय सर्वशः। <br>अविघ्नमस्त कार्याय धर्मराजाय धीमते।। 	</td><td>	2-32-22a<br>2-32-22b	
</td></tr>
				
<tr><td>
	ततो रत्नान्युपादाय पुरीं माहिष्मतीं ययौ।। <br>तत्र नीलेन राज्ञा स चक्रे युद्धं नरर्षभः।। 	</td><td>	2-32-23a<br>2-32-23b	
</td></tr>
				
<tr><td>
	पाण्डवः परवीरघ्नः सहदेवः प्रतापवान्।। <br>ततोऽस्य सुमहद्युद्धमासीद्भीरुभयङ्करम्।। 	</td><td>	2-32-24a<br>2-32-24b	
</td></tr>
				
<tr><td>
	सैन्यक्षयकरं चैव प्राणानां संशयावहम्। <br>चक्रे तस्य हि साहाय्यं भगवान्हव्यवाहनः।। 	</td><td>	2-32-25a<br>2-32-25b	
</td></tr>
				
<tr><td>
	ततो रथा हया नागाः पुरुषाः कवचानि च। <br>प्रतीप्तानि व्यदृश्यन्त सहदेवबले तदा।। 	</td><td>	2-32-26a<br>2-32-26b	
</td></tr>
				
<tr><td>
	ततः सुसंभ्रान्तमना बभूव कुरुनन्दनः। <br>नोत्तरं प्रतिवक्तुं च शक्तोऽभूज्जनमेजय।। 	</td><td>	2-32-27a<br>2-32-27b	
</td></tr>
<tr><td>
	<b>जनमेजय उवाच। </b>	</td><td>	2-32-28x	
</td></tr>
				
<tr><td>
	किमर्थं भगवान्वह्निः प्रत्यमित्रोऽभवद्युधि। <br>सहदेवस्य यज्ञार्थं घटमानस्य वै द्विज।। 	</td><td>	2-32-28a<br>2-32-28b	
</td></tr>
<tr><td>
	<b>वैशम्पायन उवाच। </b>	</td><td>	2-32-29x	
</td></tr>
				
<tr><td>
	तत्र माहिष्मतीवासी भगवान्हव्यवाहनः। <br>श्रूयते हि गृहीतो वै पुरस्तात्पारदारिकः।। 	</td><td>	2-32-29a<br>2-32-29b	
</td></tr>
				
<tr><td>
	नीलस्य राज्ञो दुहिता बभूवतातीव शोभना। <br>साऽग्निहोत्रमुपातिष्ठद्बोधनाय पितुः सदा।। 	</td><td>	2-32-30a<br>2-32-30b	
</td></tr>
				
<tr><td>
	व्यजनैर्धूयमानोऽपि तावत्प्रज्वलते न सः।। <br>यावच्चारुपुटौष्ठेन वायुना न विधूयते।। 	</td><td>	2-32-31a<br>2-32-31b	
</td></tr>
				
<tr><td>
	ततः स भगवानग्निश्चकमे तां सुदर्शनाम्। <br>नीलस्य राज्ञः सर्वेषामुपनीतश्च सोऽभवत्।। 	</td><td>	2-32-32a<br>2-32-32b	
</td></tr>
				
				
<tr><td>
	ततो ब्रह्मणरूपेण रममाणो यदृच्छया।। <br>चकमे तां वरारोहां कन्यामुत्पललोचनाम्।। <br>तं तु राजा यथाशास्त्रमशासद्धार्मिकस्तदा।। 	</td><td>	2-32-33a<br>2-32-33b<br>2-32-33c	
</td></tr>
				
<tr><td>
	प्रजज्वाल ततः कोपाद्भगवान्हव्यवाहनः। <br>तं दृष्ट्वा विस्मितो राजा जगाम शिरसाऽवनिम्।। 	</td><td>	2-32-34a<br>2-32-34b	
</td></tr>
				
<tr><td>
	ततः कालेन तां कन्यां तथैव हि तदा नृपः। <br>प्रददौ विप्ररूपाय वह्रये शिरसा नतः।। 	</td><td>	2-32-35a<br>2-32-35b	
</td></tr>
				
<tr><td>
	प्रतिगृह्य च तां सुभ्रुं नीलराज्ञः सुतां तदा। <br>चक्रे प्रसादं भगवांस्तस्य राज्ञो विभावसुः।। 	</td><td>	2-32-36a<br>2-32-36b	
</td></tr>
				
<tr><td>
	वरेण च्छन्दयामास तं नृपं स्विष्टकृत्तमः। <br>अभयं च स जग्राह स्वसैन्ये वै महीपतिः।। 	</td><td>	2-32-37a<br>2-32-37b	
</td></tr>
				
<tr><td>
	ततः प्रभृति ये केचिदज्ञानात्तां पुरीं नृपाः। <br>जिगीषन्ति बलाद्राजंस्ते दह्यन्ते स्म वह्निना।। 	</td><td>	2-32-38a<br>2-32-38b	
</td></tr>
				
<tr><td>
	स्यां पुर्यां तदा चैव माहिष्मत्यां कुरूद्वह। <br>बभूवुरनतिग्राह्य योषितश्छन्दतः किल।। 	</td><td>	2-32-39a<br>2-32-39b	
</td></tr>
				
<tr><td>
	एवमग्निर्वरं प्रादात्स्त्रीणामप्रतिवारणे। <br>रिण्यस्तत्र च राजानस्तत्पुरं भरतर्षभ। 	</td><td>	2-32-40a<br>2-32-40b	
</td></tr>
				
<tr><td>
	र्जयन्ति च राजानस्तत्पुरं भरतर्षभ। <br>भयादग्नेर्महाराज तदाप्रभृति सर्वदा।। 	</td><td>	2-32-41a<br>2-32-41b	
</td></tr>
				
				
<tr><td>
	सहदेवस्तु धर्मात्मा सैन्यं दृष्ट्वा भयार्दितम्। <br>परीतमग्निना राजन्नाकम्पत यथाऽचलः। <br>उपस्पृश्य शुचिर्भूत्वा सोऽब्रवीत्पावकं ततः।। 	</td><td>	2-32-42a<br>2-32-42b<br>2-32-42c	
</td></tr>
<tr><td>
	<b>सहदेव उवाच। </b>	</td><td>	2-32-43x	
</td></tr>
				
<tr><td>
	त्वदर्थोऽयं समारम्भः कृष्णवर्त्मन्नमोस्तु ते। <br>मुखं त्वमसि देवानां यज्ञस्त्वमसि पावक।। 	</td><td>	2-32-43a<br>2-32-44b	
</td></tr>
				
<tr><td>
	पावनात्पावकश्चासि वहनाद्धव्यवाहनः।<br>वेदास्त्वदर्थं जाता वै जातवेदास्ततो ह्यसि।। 	</td><td>	2-32-44a<br>2-32-44b	
</td></tr>
				
<tr><td>
	चित्रभानुः सुरेशश्च अनलस्त्वं विभावसो। <br>स्वर्गद्वारस्पृशश्चासि हुताशो ज्वलनः शिखी।। 	</td><td>	2-32-45a<br>2-32-45b	
</td></tr>
				
<tr><td>
	वैश्वानरस्त्वं पिङ्गेशः प्लवङ्गो भूरितेजसः।<br>कुमारसूस्त्वं भगवान्रुद्रगर्भो हिरण्यकृत्।। 	</td><td>	2-32-46a<br>2-32-46b	
</td></tr>
				
<tr><td>
	अग्निर्ददातु मे तेजो वायुः प्राणं ददातु मे। <br>पृथिवी बलमादध्याच्छिवं चापो दिशन्तु मे।। 	</td><td>	2-32-47a<br>2-32-47b	
</td></tr>
				
<tr><td>
	अपां गर्भ महासत्व जातवेदः सुरेश्वर। <br>देवानां मुखमग्ने त्वं सत्येन विपुनीहि माम्।। 	</td><td>	2-32-48a<br>2-32-48b	
</td></tr>
				
<tr><td>
	ऋषिभिर्ब्राह्मणैश्चैव दैवतैरसुरैरपि। <br>नित्यं सुहुत यज्ञेषु सत्येन विपुनीहि माम्।। 	</td><td>	2-32-49a<br>2-32-49b	
</td></tr>
				
<tr><td>
	धूमकेतुः शिखी च त्वं पापहाऽनिसम्भवः। <br>सर्वप्राणिषु नित्यस्थः सत्येन विपुनीहि माम्।। 	</td><td>	2-32-50a<br>2-32-50b	
</td></tr>
				
<tr><td>
	एवं स्तुतोऽसि भगवन्प्रीतेन शिचिना मया। <br>तुष्टिं पुष्टिं श्रुतं चैव प्रीति चाग्ने प्रयच्छ मे।। 	</td><td>	2-32-51a<br>2-32-51b	
</td></tr>
<tr><td>
	<b>वैशम्पायन उवाच। </b>	</td><td>	2-32-52x	
</td></tr>
				
<tr><td>
	इत्येवं मन्त्रमाग्नेयं पठन्यो जुहुयाद्विभुम्। <br>ऋद्धिमान्सततं दान्तः सर्वपापैः प्रमुच्यते।। 	</td><td>	2-32-52a<br>2-32-52b	
</td></tr>
<tr><td>
	<b>सहदेव उवाच। </b>	</td><td>	2-32-53x	
</td></tr>
				
<tr><td>
	यज्ञविघ्नमिमं कर्तुं नार्हस्त्वं यज्ञवाहन। <br>एवमुक्त्वा तु माद्रेयः कुशैरास्तीर्य मेदिनीम्।। 	</td><td>	2-32-53a<br>2-32-53b	
</td></tr>
				
<tr><td>
	विधिवत्पुरुषव्याघ्रः पावकं प्रत्युपाविशत्। <br>प्रमुखे तस्य सैन्यस्य भीतोद्विग्रस्य भारत।। 	</td><td>	2-32-54a<br>2-32-54b	
</td></tr>
				
<tr><td>
	न चैनमत्यगाद्वह्निरुवाच महोदधिः। <br>तमुपेत्य शनैर्वह्निरुवाच कुरुनन्दनम्।। 	</td><td>	2-32-55a<br>2-32-55b	
</td></tr>
				
<tr><td>
	सहदेवं नृणां देवं सान्त्वपूर्वमिदं वचः। <br>उत्तिष्ठोत्तिष्ठ कौरव्य जिज्ञासेयं कृता मया।। 	</td><td>	2-32-56a<br>2-32-56b	
</td></tr>
				
<tr><td>
	वेद्मि सर्वमभिप्रायं तव धर्मसुतस्य च। <br>मया तु रक्षितव्या पूरियं भरतसत्तम।। 	</td><td>	2-32-57a<br>2-32-57b	
</td></tr>
				
<tr><td>
	यावद्राज्ञो हि नीलस्य कुले वंशधरा इति। <br>ईप्सितं तु करिष्यामि मनसस्तव पाण्डव।। 	</td><td>	2-32-58a<br>2-32-58b	
</td></tr>
				
<tr><td>
	तत उत्थाय हृष्टात्मा प्राञ्जलिः शिरसा नतः। <br>पूजयामास माद्रेयटः पावकं भरतर्षभ।। 	</td><td>	2-32-59a<br>2-32-59b	
</td></tr>
				
<tr><td>
	पावके विनिवृत्ते तु नीलो राजाऽभ्यगात्तदा। <br>पावकस्याज्ञया चैनमर्चयामास पार्थिवः।। 	</td><td>	2-32-60a<br>2-32-60b	
</td></tr>
				
<tr><td>
	सत्कारेण नरव्याघ्रं सहदेवं युधां पतिम्। <br>प्रतिगृह्य च तां पूजां करे च विनिवेश्य च।। 	</td><td>	2-32-61a<br>2-32-61b	
</td></tr>
				
<tr><td>
	माद्रीसुतस्ततः प्रायाद्विजयी दक्षिणां दिशम्। <br>त्रैपुरं स वशे कृत्वा राजानममितौजसम्।। 	</td><td>	2-32-62a<br>2-32-62b	
</td></tr>
				
<tr><td>
	निजग्राह महाबाहुस्तरसा पौरवेश्वरम्। <br>आकृतिं कौशिकाचार्यं यत्ने महता ततः।। 	</td><td>	2-32-63a<br>2-32-63b	
</td></tr>
				
<tr><td>
	वशे चक्रे महाबाहुः सुराष्ट्राधिपतिं तदा। <br>सुराष्ट्रविषयस्थश्च प्रेषयामास रुक्मिणे।। 	</td><td>	2-32-64a<br>2-32-64b	
</td></tr>
				
<tr><td>
	राज्ञे भोजकटस्थाय महामात्राय धीमते। <br>भीष्मकायस धर्मात्मा साक्षादिन्द्रसखाय वै।। 	</td><td>	2-32-65a<br>2-32-65b	
</td></tr>
				
<tr><td>
	च चास्य प्रतिजग्राह ससुतः शासनं तदा। <br>प्रीतिपूर्वं महाराज वासुदेवमवेक्ष्य च।। 	</td><td>	2-32-66a<br>2-32-66b	
</td></tr>
				
<tr><td>
	ततः स रत्नान्यादाय पुनः प्रायाद्युधां पतिः। <br>ततः शूर्पारकं चैव तालाकटमथापि च।। 	</td><td>	2-32-67a<br>2-32-67b	
</td></tr>
				
<tr><td>
	वशे चक्रे महातेजा दण्डकांश्च महाबलः। <br>सागरद्वीपवासांश्च नृपतीन्म्लेच्छयोनिजान्।। 	</td><td>	2-32-68a<br>2-32-68b	
</td></tr>
				
<tr><td>
	निषादान्पुरुषादांश्च कर्णप्रावरणानपि। <br>ये च कालमुखा नाम नरराक्षसयोनयः।। 	</td><td>	2-32-69a<br>2-32-69b	
</td></tr>
				
<tr><td>
	कृत्स्नं कोलगिरिं चैव सुरभीपट्टनं तथा। <br>द्वीपं ताम्राह्वयं चैव पर्वतं रामकं तथा।। 	</td><td>	2-32-70a<br>2-32-70b	
</td></tr>
				
<tr><td>
	तिमिङ्गिलं च स नृपं वशे कृत्वा महामतिः। <br>एकपादांश्च पुरुषान्केरलान्वनवासिनः।। 	</td><td>	2-32-71a<br>2-32-71b	
</td></tr>
				
<tr><td>
	नगरीं सञ्जयन्तीं च पाषण्डं करहाटकम्। <br>दूतैरेव वशे चक्रे करं चैनानदापयत्।। 	</td><td>	2-32-72a<br>2-32-72b	
</td></tr>
				
<tr><td>
	पाण्ड्यांश्च द्रविडांश्चैव सहितांश्चोड्रकेरलैः। <br>अन्ध्रांस्तावनांश्चैव कलिङ्गानुष्ट्रकर्णिकान्।।  	</td><td>	2-32-73a<br>2-32-73b	
</td></tr>
				
<tr><td>
	आटवीं च पुरीं रम्यां यवनानां पुरं तथा। <br>दूतैरेव वशे चक्रे करं चैनानदापयत्।। 	</td><td>	2-32-74a<br>2-32-74b	
</td></tr>
				
<tr><td>
	`तात्रपर्णी ततो गत्वा कन्यातीर्थमतीत्य च। <br>दक्षिणां च दिशं सर्वा विजित्य कुरुनन्दनः।। 	</td><td>	2-32-75a<br>2-32-75b	
</td></tr>
				
<tr><td>
	उत्तरं तीरमासाद्य सागरस्योर्मिमालिनः। <br>चिन्तयामास कौन्तेयो भ्रातुः पुत्रं घटोत्कचम्।। 	</td><td>	2-32-76a<br>2-32-76b	
</td></tr>
				
<tr><td>
	ततश्चिन्तितमात्रस्तु राक्षसः प्रत्यदृश्यत। <br>तं मेरुशिखराकारमागतं पाण्डुनन्दनः।। 	</td><td>	2-32-77a<br>2-32-77b	
</td></tr>
				
<tr><td>
	भृगुकच्छात्ततो धीमान्साम्नैवामित्रकर्शनः। <br>आगम्यतामिति प्राह धर्मराजस्य शसनाः।। 	</td><td>	2-32-78a<br>2-32-78b	
</td></tr>
				
<tr><td>
	स राक्षसपरीवारस्तं प्रणम्याशु संस्थितः। <br>घटोत्कचं महात्मानं राक्षसं घोरदर्शनम्।। 	</td><td>	2-32-79a<br>2-32-79b	
</td></tr>
				
<tr><td>
	तत्रस्थः प्रेषयामास पौलस्त्याय महात्मने'। <br>बिभीषणाय धर्मात्मा प्रीतिपूर्वमरिन्दमः।। 	</td><td>	2-32-80a<br>2-32-80b	
</td></tr>
				
<tr><td>
	स चास्य प्रतिजग्राह शासनं प्रीतिपूर्वकम्।<br>तच्च कृष्णकृतं धीमानभ्यमन्यत स प्रभुः।। 	</td><td>	2-32-81a<br>2-32-81b	
</td></tr>
				
<tr><td>
	ततः सम्प्रेषयामास रत्नानि विविधानि च। <br>चन्दनागुरुकाष्ठानि दिव्यान्याभरणानि च।। 	</td><td>	2-32-82a<br>2-32-82b	
</td></tr>
<tr><td>
	<b>वासांसि च महार्हाणि मणींश्चैव महाधनान्।। </b>	</td><td>	2-32-82x	
</td></tr>
<tr><td>
	।। इति श्रीमन्महाभारते सभापर्वणि <br>दिग्विजयपर्वणि द्वात्रिंशोऽध्यायः।। 32।। 	</td><td>		
</td></tr>
</tbody>