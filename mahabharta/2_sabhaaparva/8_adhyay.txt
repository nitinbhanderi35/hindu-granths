				
<tbody><tr><td>
	<b>नारद उवाच। </b>	</td><td>	2-8-1x	
</td></tr>
				
<tr><td>
	कथयिष्ये सभां याम्यां युधिष्ठिर निबोध ताम्।<br>वैवस्वतस्य यां पार्थ विश्वकर्मा चकार ह।।	</td><td>	2-8-1a<br>2-8-1b	
</td></tr>
				
<tr><td>
	तैजसी सा सभा राजन्बभूव शतयोजना।<br>विस्तारायामसम्पन्ना भूयसी चापि पाण्डव।। 	</td><td>	2-8-2a<br>2-8-2b	
</td></tr>
				
<tr><td>
	अर्कप्रकाशा भ्राजिष्णुः सर्वतः कामरूपिणी।<br>नातिशीता च चात्युष्णा मनसश्च प्रहर्षिणी।।	</td><td>	2-8-3a<br>2-8-3b	
</td></tr>
				
<tr><td>
	न शोको न जरा तस्यां क्षुत्पिपासे न चाप्रियम्।<br>न च दैन्यं क्लमो वाऽपि प्रतिकूलं न चाप्युत।। 	</td><td>	2-8-4a<br>2-8-4b	
</td></tr>
				
<tr><td>
	सर्वे कामाः स्थितास्तस्यां ये दिव्या ये च मानुषाः।<br>रसवच्च प्रभूतं च भक्ष्यं भोज्यमरिन्दम।।	</td><td>	2-8-5a<br>2-8-5b	
</td></tr>
				
<tr><td>
	लेह्यं चोप्यं च पेयं च हृद्यं स्वादु मनोहरम्।<br>पुण्यगन्धाः स्रजस्तस्य नित्यं कामफला द्रुमाः।।	</td><td>	2-8-6a<br>2-8-6b	
</td></tr>
				
<tr><td>
	रसवन्ति च तोयानि शीतान्युष्णानि चैव हि। <br>तस्यां राजर्षयः पुण्यास्तथा ब्रह्मर्षयोऽमलाः।।	</td><td>	2-8-7a<br>2-8-7b	
</td></tr>
				
<tr><td>
	यमं वैवस्वतं तात प्रहृष्टाः पर्युपासते।<br>ययातिर्नहुषः पुरुर्मान्धाता सोमको नुगः।।	</td><td>	2-8-8a<br>2-8-8b	
</td></tr>
				
<tr><td>
	त्रसदस्युश्च राजर्षिः कृतवीर्यः श्रुतश्रवाः।<br>अरिष्टनेमिः सिद्धश्च कृतवेगः कृतिर्निमिः।।	</td><td>	2-8-9a<br>2-8-9b	
</td></tr>
				
<tr><td>
	प्रतर्दनः शिबिर्मत्स्यः पृथुलाक्षो बृहद्रथः।<br>वार्तो मरुत्तः कुषिकः साङ्काश्यः साङ्कृतिर्ध्रुवः।।	</td><td>	2-8-10a<br>2-8-10b	
</td></tr>
				
<tr><td>
	चतुरश्चः सदस्योर्मिः कार्तवीर्यश्च पार्थिवः।<br>भरतः सुरथश्चैव सुनीथो निशठोऽनलः।।	</td><td>	2-8-11a<br>2-8-11b	
</td></tr>
				
<tr><td>
	दिवोदासश्च सुमना अम्बरीषो भगीरथः।<br>व्यश्वः सदश्वो वाघ्र्यश्वः पृथुवेगः पृथुश्रवाः।।	</td><td>	2-8-12a<br>2-8-12b	
</td></tr>
				
<tr><td>
	पृपदश्वो वसुमनाः क्षुपश्च सुमहाबलः।<br>रुषद्रुर्वृषसेनश्च पुरुकुत्सो ध्वजी रथी।।	</td><td>	2-8-13a<br>2-8-13b	
</td></tr>
				
<tr><td>
	आर्ष्टिषेणो दिलीपश्च महात्मा चाप्युशीनरः।<br>औशीनरिः पुण्डरीकः शर्यातिः शरभः शुचिः।।	</td><td>	2-8-14a<br>2-8-14b	
</td></tr>
				
<tr><td>
	अङ्गो रिष्टश्च वेनश्च दुष्यन्तः सृञ्जयो जयः।<br>भाङ्गासुरिः सुनीथश्च निषधोऽथ वहीनरः।।	</td><td>	2-8-15a<br>2-8-15b	
</td></tr>
				
<tr><td>
	करन्धमो बाह्लिकश्च सुद्युम्नो बलवान्मधुः।<br>ऐलो मरुत्तश्च तथा बलवान्पृथिवीपतिः।।	</td><td>	2-8-16a<br>2-8-16b	
</td></tr>
				
<tr><td>
	कपोतरोमा तृणकः सहदेवार्जुनौ तथा।<br>व्यश्वः साश्वः कृशाश्वश्च शशबिन्दुश्च पार्थिवः।।	</td><td>	2-8-17a<br>2-8-17b	
</td></tr>
				
<tr><td>
	रामो दाशरथिश्चैव लक्ष्मणोऽथ प्रतर्दनः।<br>अलर्कः कक्षसेनश्च गयो गौराओश्व एव च।।	</td><td>	2-8-18a<br>2-8-18b	
</td></tr>
				
<tr><td>
	जामदग्न्यश्च रामश्च नाभागसगरौ तथा।<br>भूरिद्युम्नो महाश्वश्च पृथाशअवो जनकस्तथा।।	</td><td>	2-8-19a<br>2-8-19b	
</td></tr>
				
<tr><td>
	राजा वैन्यो वारिसेनः पुरिजिज्जनमेजयः।<br>ब्रह्मदत्तस्त्रिगर्तिश्च राजोपरिचरस्तथा।।	</td><td>	2-8-20a<br>2-8-20b	
</td></tr>
				
<tr><td>
	इन्द्रद्युम्नो भीमजानुर्गौरपृष्ठोऽनघो लयः।<br>पद्मोऽथ मुचुकुन्दश्च भूरिद्युम्नः प्रसेनजित्।।	</td><td>	2-8-21a<br>2-8-21b	
</td></tr>
				
<tr><td>
	अरिष्टनेमिः सुद्युम्नः पृथुलाश्वोऽष्टकस्तथा।<br>शतं मत्स्या नृपतयः शतं नीपाः शतं हयाः।।	</td><td>	2-8-22a<br>2-8-22b	
</td></tr>
				
<tr><td>
	धृतराष्ट्राश्चैकशतमशीतिर्जनमेजयाः।<br>शतं च ब्रह्मदत्तानां वीरिणामीरिणां शतम्।।	</td><td>	2-8-23a<br>2-8-23b	
</td></tr>
				
<tr><td>
	भीष्णाणां द्वे शतेऽप्यत्र भीमानां तु तथा शतम्।<br>शतं च प्रतिविन्ध्यानां शतं नागाः शतं हयाः।।	</td><td>	2-8-24a<br>2-8-24b	
</td></tr>
				
<tr><td>
	पलाशानां शतं ज्ञेयं शतं काशकुशादयः।<br>शान्तनुश्चैव राजेन्द्र पाण्डुश्चैव पिता तव।।	</td><td>	2-8-25a<br>2-8-25b	
</td></tr>
				
<tr><td>
	उशङ्गवः शतरथो देवराजो जयद्रथः।<br>वृषदर्भश्च राजर्षिर्बुद्धिमान्सहमन्त्रिभिः।।	</td><td>	2-8-26a<br>2-8-26b	
</td></tr>
				
<tr><td>
	अथापरे सहस्राणि ये गताः शसबिन्दवः।<br>इष्ट्वाऽश्वमेधैर्बहुभिर्महद्भिर्भूरिदक्षिणैः।।	</td><td>	2-8-27a<br>2-8-27b	
</td></tr>
				
<tr><td>
	एते राजर्षयः पुण्याः कीर्तिमन्तो बहुश्रुताः।<br>तस्यां सभायां राजेन्द्र वैवस्वतमुपासते।।	</td><td>	2-8-28a<br>2-8-28b	
</td></tr>
				
<tr><td>
	अगस्त्योऽथ मतङ्गश्च कालो मृत्युस्तथैव च।<br>यज्वानश्चैव सिद्धाश्च ये न योगशरीरिणः।।	</td><td>	2-8-29a<br>2-8-29b	
</td></tr>
				
<tr><td>
	अग्निष्वात्ताश्च पितरः फेनपाश्वोष्मपाश्च ये।<br>सुधावन्तो बर्हिषदो मूर्तिमन्तस्तथाऽपरे।।	</td><td>	2-8-30a<br>2-8-30b	
</td></tr>
				
<tr><td>
	कालचक्रं च साक्षाच्च भगवान्हव्यवाहनः।<br>नरा दुष्कृतकर्माणो दक्षिणायनमृत्यवः।।	</td><td>	2-8-31a<br>2-8-31b	
</td></tr>
				
<tr><td>
	कालस्य नयने युक्ता यमस्य पुरुपाश्च ये।<br>तस्यां शिंशुपपालाशास्तथा काशकुशादयः।। 	</td><td>	2-8-32a<br>2-8-32b	
</td></tr>
				
				
<tr><td>
	उपासते धर्मराजं मूर्तिमन्तो जनाधिप।<br>एते चान्ये च बहवः पितृराजसभासदः।<br>न शक्याः परिसङ्ख्यातुं नामभिः कर्मभिस्तथा ।	</td><td>	2-8-33a<br>2-8-33b<br>2-8-33c	
</td></tr>
				
<tr><td>
	असम्बाधा हि सा पार्थ रम्या कामगमा सभा।<br>दीर्घकालं तपस्तप्त्वा निर्मिता विश्वकर्मणा।	</td><td>	2-8-34a<br>2-8-34b	
</td></tr>
				
<tr><td>
	ज्वलन्ती भासमाना च तेजसा स्वेन भारत।<br>तामुग्रतपसो यान्ति सुव्रताः सत्यवादिनः।।	</td><td>	2-8-35a<br>2-8-35b	
</td></tr>
				
<tr><td>
	शान्ताः सन्यासिनः शुद्धाः पूताः पुण्येन कर्मणा।<br>सर्वे भास्वरदेहाश्च सर्वे च विरजोम्बराः।।	</td><td>	2-8-36a<br>2-8-36b	
</td></tr>
				
<tr><td>
	चित्राङ्गदाश्चित्रमाल्याः सर्वे ज्वलितकुण्डलाः।<br>सुकृतैः कर्मभिः पुण्यैः पारिबर्हैश्च भूषिताः।।	</td><td>	2-8-37a<br>2-8-37b	
</td></tr>
				
<tr><td>
	गन्धर्वाश्च महात्मानः सङ्घशश्चाप्सरोगणाः।<br>वादित्रं नृत्तगीतं च हास्यं लास्यं च सर्वशः।।	</td><td>	2-8-38a<br>2-8-38b	
</td></tr>
				
<tr><td>
	पुण्याश्च गन्धाः शब्दाश्च तस्यां पार्थ समन्ततः।<br>दिव्यानि चैव माल्यानि उपतिष्ठन्ति नित्यशः।।	</td><td>	2-8-39a<br>2-8-39b	
</td></tr>
				
<tr><td>
	शतं शतसहस्राणि धर्मिणां तं प्रजेश्वरम्।<br>उपासते महात्मानं रूपयुक्ता मनस्विनः।।	</td><td>	2-8-40a<br>2-8-40b	
</td></tr>
				
<tr><td>
	ईदृशी सा सभा राजन्पितृराज्ञो महात्मनः।<br>वरुणस्यापि वक्ष्यामि सभां पुष्करमालिनीम्।। 	</td><td>	2-8-41a<br>2-8-41b	
</td></tr>
<tr><td>
	।। इति श्रीमन्महाभारते सभापर्वणि <br>मन्त्रपर्वणि अष्टमोऽध्यायः।। 8।। 	</td><td>		
</td></tr></tbody>