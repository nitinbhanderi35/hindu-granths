				
<tbody><tr><td>
	<b>नारद उवाच।।</b>	</td><td>	2-11-1x	
</td></tr>
				
<tr><td>
	पितामहसभां तात कथ्यमानां निबोध मे।<br>शक्यते या न निर्देष्टुमेवंरूपेति भारत।।	</td><td>	2-11-1a<br>2-11-1b	
</td></tr>
				
<tr><td>
	पुरा देवयुगे राजन्नादित्यो भगवान्दिवः।<br>आगच्छन्मानुषं लोकं दिदृक्षुर्विगतक्लमः।।	</td><td>	2-11-2a<br>2-11-2b	
</td></tr>
				
<tr><td>
	चरन्मानुषरूपेण सभां दृष्ट्वा स्वयम्भुवः।<br>स तामकथयन्मह्यं दृष्ट्वा तत्त्वेन पाण्डव।।	</td><td>	2-11-3a<br>2-11-3b	
</td></tr>
				
<tr><td>
	अप्रमेयां सभां दिव्यां मानसीं भरतर्षभ।<br>अनिर्देश्यां प्रभावेण सर्वभूतमनोरमाम्।।	</td><td>	2-11-4a<br>2-11-4b	
</td></tr>
				
<tr><td>
	श्रुत्वा गुणानहं तस्याः सभायाः पाण्डवर्षभ।<br>दर्शनेप्सुस्तथा राजन्नादित्यमिदमब्रुवम्।	</td><td>	2-11-5a<br>2-11-5b	
</td></tr>
				
<tr><td>
	भगवन्द्रष्टुमिच्छामि पितामहसभां शुभाम्।<br>येन वा तपसा शक्या कर्मणा वाऽपि गोपते।।	</td><td>	2-11-6a<br>2-11-6b	
</td></tr>
				
<tr><td>
	औषधैर्या तथा युक्तैरुत्तमा पापनाशिनी।<br>तन्ममाचक्ष्व भगवन्पश्येयं तां सभां यथा।।	</td><td>	2-11-7a<br>2-11-7b	
</td></tr>
				
<tr><td>
	स तन्मम वचः श्रुत्वा सहस्रांशुर्दिवाकरः।<br>प्रोवाच भारतश्रेष्ठ व्रतं वर्षसहस्रकम्।।	</td><td>	2-11-8a<br>2-11-8b	
</td></tr>
				
<tr><td>
	ब्रह्मव्रतमुपास्स्व त्वं प्रयतेनान्तरात्मना।<br>ततोऽहं हिमवत्पृष्ठे समारब्दो महाव्रतम्।।	</td><td>	2-11-9a<br>2-11-9b	
</td></tr>
				
<tr><td>
	ततः स भगवान्सूर्यो मामुपादाय वीर्यवान्।<br>आगच्छत्तां सभां ब्राह्मीं विपाप्मा विगतक्लमः&nbsp;?	</td><td>	2-11-10a<br>2-11-10b	
</td></tr>
				
<tr><td>
	एवंरूपेति सा शक्या न निर्देष्टुं नराधिप।<br>क्षणेन हि बिभर्त्यन्यदनिर्देश्यं वपुस्तथा।।	</td><td>	2-11-11a<br>2-11-11b	
</td></tr>
				
<tr><td>
	न वेद परिमाणं वा संस्थानं चापि भारत।<br>न च रूपं मया तादृक् दृष्टपूर्वं कदाचन।।	</td><td>	2-11-12a<br>2-11-12b	
</td></tr>
				
<tr><td>
	सुसुखा सा सदा राजन्न शीता न च घर्मदा।<br>न क्षुत्पिपासे न ग्लानिं प्राप्यतां प्राप्तुवन्त्युत ।।	</td><td>	2-11-13a<br>2-11-13b	
</td></tr>
				
<tr><td>
	नानारूपैरिव कृता मणिभिः सा सुभास्वरैः।<br>स्तम्भैर्न च धृता सा तु शाश्वती न च सा क्षरा ।।	</td><td>	2-11-14a<br>2-11-14b	
</td></tr>
<tr><td>
	दिव्यैर्नानाविधैर्भावैर्भासद्भिरमितप्रभैः।।	</td><td>	2-11-15a	
</td></tr>
				
<tr><td>
	अति चन्द्रं च सूर्यं च शिखिनं च स्वयम्प्रभा।<br>दीप्यते नाकपृष्ठस्था भर्त्सयन्वीव भास्करम्।।	</td><td>	2-11-16a<br>2-11-16b	
</td></tr>
				
<tr><td>
	तस्यां स भगवानास्ते विदधद्देवमायया।<br>स्वयमेकोऽनिशं राजन्सर्वलोकपितामहः।।	</td><td>	2-11-17a<br>2-11-17b	
</td></tr>
				
<tr><td>
	उपतिष्ठन्ति चाप्येनं प्रजानां पतयः प्रभुम्।<br>दक्षः प्रचेताः पुलहो मरीचिः कश्यपः प्रभुः।।	</td><td>	2-11-18a<br>2-11-18b	
</td></tr>
				
<tr><td>
	भृगुरत्रिर्वसिष्ठश्च गौतमोऽथ तथाङ्गिराः।<br>पुलस्त्यश्च कतुश्चैव प्रह्लादः कर्दमस्तथा।	</td><td>	2-11-19a<br>2-11-19b	
</td></tr>
				
<tr><td>
	अथर्वाङ्गिरसश्चैव वालखिल्या सरीचिपाः।<br>मनोऽन्तरिक्षं विद्याश्च वायुस्तेजो जलं मही।।	</td><td>	2-11-20a<br>2-11-20b	
</td></tr>
				
<tr><td>
	शब्दस्पर्शौ तथा रूपं रसो गन्धश्च भारत।<br>प्रकृतिश्च विकारश्च यच्चान्यत्कारणं भुवः।।	</td><td>	2-11-21a<br>2-11-21b	
</td></tr>
				
<tr><td>
	अगस्त्यश्च महातेजा मार्कण्डेयश्च वीर्यवान्। <br>जमदग्निर्भरद्वाजः संवर्तश्च्यवनस्तथा।।	</td><td>	2-11-22a<br>2-11-22b	
</td></tr>
				
<tr><td>
	दुर्वासाश्च महाभाग ऋष्णशृङ्गश्च धार्मिकः। <br>सनत्कुमारो भगवान्योगाचार्यो महातपाः।।	</td><td>	2-11-23a<br>2-11-23b	
</td></tr>
				
<tr><td>
	असितो देवलश्चैव जैगीषव्यश्च तत्त्ववित्।<br>ऋषभो जितशत्रुश्च महावीर्यस्तथा मणिः।।	</td><td>	2-11-24a<br>2-11-24b	
</td></tr>
				
<tr><td>
	आयुर्वेदस्तथाऽष्टाङ्गो देहवांस्तत्र भारत।<br>चन्द्रमाः सह नक्षत्रैरादित्यश्च गभस्तिमान्।। 	</td><td>	2-11-25a<br>2-11-25b	
</td></tr>
				
<tr><td>
	वायवः क्रतवश्चैव सङ्कल्पः प्राण एव च।<br>मूर्तिमन्तो महात्मानो महाव्रतपरायणाः।।	</td><td>	2-11-26a<br>2-11-26b	
</td></tr>
				
<tr><td>
	एते चान्ये च बहवो ब्रह्माणं समुपस्थिताः।<br>अर्थो धर्मश्च कामश्च हर्षो द्वेषस्तपो दमः।।	</td><td>	2-11-27a<br>2-11-27b	
</td></tr>
				
<tr><td>
	आयान्ति तस्यां सहिता गन्धर्वाप्सरसां गणाः।<br>विंशतिः सप्त चैवान्ये लोकपालाश्च सर्वशः।।	</td><td>	2-11-28a<br>2-11-28b	
</td></tr>
				
<tr><td>
	शुक्रो बृहस्पतिश्चैव बुधोऽङ्कारक एव च।<br>शनैश्चरश्च राहुश्च ग्रहाः सर्वे तथैव च।।	</td><td>	2-11-29a<br>2-11-29b	
</td></tr>
				
<tr><td>
	मन्त्रो रथन्तरं चैव हरिमान्वसुमानपि।<br>आदित्याः साधिराजानो नामद्वन्द्वैरुदाहृताः।।	</td><td>	2-11-30a<br>2-11-30b	
</td></tr>
				
<tr><td>
	मरुतो विश्वकर्मा च वसवश्चैव भारत।<br>तथा पितृगणाः सर्वे सर्वाणि च हवींष्यथ।।	</td><td>	2-11-31a<br>2-11-31b	
</td></tr>
				
<tr><td>
	ऋग्वेदः सामवेदश्च यजुर्वेदश्च पाण्डव।<br>अथर्ववेदश्च तथा सर्वशास्त्राणि चैव ह।।	</td><td>	2-11-32a<br>2-11-32b	
</td></tr>
				
<tr><td>
	इतिहासोपवेदाश्च वेदाङ्गानि च सर्वशः।<br>ग्रहा यज्ञाश्च सोमश्च देवताश्चापि सर्वशः।।	</td><td>	2-11-33a<br>2-11-33b	
</td></tr>
				
<tr><td>
	सावित्री दुर्गतरणी वाणी सप्तविधा तथा।<br>मेधा धृतिः श्रुतिश्चैव प्रज्ञा बुद्धिर्यशः क्षमा।।	</td><td>	2-11-34a<br>2-11-34b	
</td></tr>
				
<tr><td>
	सामानि स्तुतिशस्त्राणि गाथाश्च विविधास्तथा।<br>भाष्याणि तर्कयुक्तानि देहवन्ति विशाम्पते।।	</td><td>	2-11-35a<br>2-11-35b	
</td></tr>
				
<tr><td>
	नाटका विविधाः काव्याः कथाख्यायिकारिकाः । <br>तत्रतिष्ठन्ति ते पुण्या ये चान्ये गुरुपूजकाः।।	</td><td>	2-11-36a<br>2-11-36b	
</td></tr>
				
<tr><td>
	क्षणा लवा मुहूर्ताश्च दिवा रात्रिस्तथैव च।<br>अर्धमासाश्च मासाश्च ऋतवः षट् च भारत।। 	</td><td>	2-11-37a<br>2-11-37b	
</td></tr>
				
<tr><td>
	संवत्सराः पञ्ययुगमहोरात्रश्चतुर्विधः।<br>कालचक्रं च तद्दिव्यं नित्यमक्षयमव्ययम्।। 	</td><td>	2-11-38a<br>2-11-38b	
</td></tr>
				
<tr><td>
	धर्मचक्रं तथा चापि नित्यमास्ते युधिष्ठिर।<br>अदितिर्दितिर्दनुश्चैव सुरसा विनता इरा।।	</td><td>	2-11-39a<br>2-11-39b	
</td></tr>
<tr><td>
	कालिका सुरभी देवी सरमा चाथ गौतमी।।	</td><td>	2-11-40a	
</td></tr>
				
<tr><td>
	प्रभा कद्रूश्च वै देव्यौ देवतानां च मातरः।<br>रुद्राणी श्रीश्च लक्ष्मीश्च भद्रा षष्ठी तथाऽपरा।। 	</td><td>	2-11-41a<br>2-11-41b	
</td></tr>
				
<tr><td>
	पृथिवी गां गता देवी ह्रीः स्वाहा कीर्तिरेव च।<br>सुरा देवी शची चैव तथा पुष्टिररुन्धती।।	</td><td>	2-11-42a<br>2-11-42b	
</td></tr>
				
<tr><td>
	संवृत्तिराशा नियतिः सृष्टिर्देवी रतिस्तथा।<br>एताश्चान्याश्चवै देव्य उपतस्थुः प्रजापतिम्।। 	</td><td>	2-11-43a<br>2-11-43b	
</td></tr>
				
<tr><td>
	आदित्या वसवो रुद्रा मरुतश्चास्विनावपि।<br>विश्वेदेवाश्च साध्याश्च पितरश्च मनोजवाः।।	</td><td>	2-11-44a<br>2-11-44b	
</td></tr>
				
<tr><td>
	पितृणां च गणान्विद्धि सप्तैव पुरुषर्षभ।<br>मूर्तिमन्तो वै चत्वारस्त्रयश्चापि शरीरिणः।।	</td><td>	2-11-45a<br>2-11-45b	
</td></tr>
				
<tr><td>
	वैराजश्च महाभागा अग्निष्वात्ताश्च भारत।<br>गार्हपत्या नाकचराः पितरो लोकविश्रुताः।।	</td><td>	2-11-46a<br>2-11-46b	
</td></tr>
				
<tr><td>
	सोमपा एकशृङ्गाश्च चतुर्वेदाः कलास्तथा।<br>एते चतुर्षु वर्णेषु पूज्यन्ते पितरो नृप।।	</td><td>	2-11-47a<br>2-11-47b	
</td></tr>
				
<tr><td>
	एतैराप्यायितैः पुर्वं सोमश्चाप्याय्यते पुनः।<br>त एते पितरः सर्वे प्रजापतिमुपस्थिताः।।	</td><td>	2-11-48a<br>2-11-48b	
</td></tr>
				
<tr><td>
	उपासते च संहृष्टा ब्रह्माणममितौजसम्।<br>राक्षसाश्च पिशाचाश्च दानवा गुह्यकास्तथा।।	</td><td>	2-11-49a<br>2-11-49b	
</td></tr>
				
<tr><td>
	नागाः सुपर्णाः पशवः पितामहमुपासते।<br>स्थावरा जङ्गमाश्चैव महाभूतास्तथाऽपरे।।	</td><td>	2-11-50a<br>2-11-50b	
</td></tr>
				
<tr><td>
	पुरन्दरश्च देवेन्द्रो वरुणो धनदो यमः।<br>महादेवः सहोमोऽत्र सदा गच्छति सर्वशः।।	</td><td>	2-11-51a<br>2-11-51b	
</td></tr>
				
<tr><td>
	महासेनश्च राजेन्द्र सदोपास्ते पितामहम्।<br>देवो नारायणस्तस्यां तथा देवर्षयश्च ये।।	</td><td>	2-11-52a<br>2-11-52b	
</td></tr>
				
				
<tr><td>
	ऋषयो वालखिल्याश्च योनिजायोनिजास्तथा।<br>यच्च किञ्चित्रिलोकेऽस्मिन्दृश्यते स्थाणु जङ्गमम्।<br>सर्वं तस्यां मया दृष्टमिति विद्धि नराधिप।।	</td><td>	2-11-53a<br>2-11-53b<br>2-11-53c	
</td></tr>
				
<tr><td>
	अष्टाशीतिसहस्राणि ऋषीणामूर्ध्वरेतसाम्।<br>प्रजावतां च पञ्चाशदृषीणामपि पाण्डव।।	</td><td>	2-11-54a<br>2-11-54b	
</td></tr>
				
<tr><td>
	ते स्म तत्र यथाकामं दृष्ट्वा सर्वे दिवौकसः।<br>प्रणम्य शिरसा तस्मै सर्वे यान्ति यथागमम्।।	</td><td>	2-11-55a<br>2-11-55b	
</td></tr>
				
<tr><td>
	अतिथीनागतान्देवान्दैत्यान्नागांस्तथा द्विजान्। <br>यक्षान्मुपर्णान्कालेयान्गन्धर्वाप्सरसस्तथा।। 	</td><td>	2-11-56a<br>2-11-56b	
</td></tr>
				
<tr><td>
	महाभागानमितधीर्ब्रह्मा लोकपितामहः।<br>दयावान्सर्वभूतेषु यथार्हं प्रतिपद्यते।। 	</td><td>	2-11-57a<br>2-11-57b	
</td></tr>
				
<tr><td>
	प्रतिगृह्य तु विश्वात्मा स्वयं स्वयम्भूरमितद्युतिः। <br>सान्त्वमानार्थसम्भोगैर्युनक्ति मनुजाधिप।।	</td><td>	2-11-58a<br>2-11-58b	
</td></tr>
				
<tr><td>
	तथा तैरुपयातैश्च प्रतियद्भिश्च भारत।<br>आकुला सा सभातात भवति स्म सुखप्रदा।। 	</td><td>	2-11-59a<br>2-11-59b	
</td></tr>
				
<tr><td>
	सर्वतेजोमयी दिव्या ब्रह्मर्षिगणसेविता।<br>ब्राहया श्रिया दीप्यमाना शुशुभे विगतक्लमा।। 	</td><td>	2-11-60a<br>2-11-60b	
</td></tr>
				
<tr><td>
	सा सभा तादृशी दृष्टा मया लोकेषु दुर्लभा। <br>सभेयं राजशार्दूल मनुष्येषु यथा तव।।	</td><td>	2-11-61a<br>2-11-61b	
</td></tr>
				
<tr><td>
	एता मया दृष्टपूर्वाः सभा देवेषु भारत।<br>सभेयं मानुषे लोके सर्वश्रेष्ठतमा तव।। 	</td><td>	2-11-62a<br>2-11-62b	
</td></tr>
<tr><td>
	।। इति श्रीमन्महाभारते सभापर्वणि <br>मन्त्रपर्वणि एकादशोऽध्यायः।। 11।। 	</td><td>		
</td></tr></tbody>