				
				
<tbody><tr><td>
	शृणु राजंस्ततो विष्णोः प्रादुर्भावं महात्मनः। <br>अष्टाविंशे युगे चापि मार्कण्डेयपुरः सरः।। 	</td><td>	2-50-1a<br>2-50-1b	
</td></tr>
				
<tr><td>
	तिथौ नावमिके जज्ञे तथा दशरथादपि। <br>कृत्वाऽऽत्मानं महाबाहुश्चतुर्धा विष्णुरव्ययः।। 	</td><td>	2-50-2a<br>2-50-2b	
</td></tr>
				
<tr><td>
	लोके राम इति ख्यातस्तेजसा भास्करोपमः। <br>प्रसादनार्थं लोकस्य विष्णुस्तत्र सनातनः।। 	</td><td>	2-50-3a<br>2-50-3b	
</td></tr>
				
<tr><td>
	धर्मार्थमेव कौन्तेय जज्ञे तत्र महायशाः। <br>तमप्याहुर्मनुष्येन्द्रं सर्वभूतपतेस्तनुम्।। 	</td><td>	2-50-4a<br>2-50-4b	
</td></tr>
				
<tr><td>
	यज्ञविघ्नकरस्तत्र विश्वामित्रस्य भारत। <br>सुबाहुर्निहतस्तेन मारीचस्ताडितो भृशम्।। 	</td><td>	2-50-5a<br>2-50-5b	
</td></tr>
				
<tr><td>
	तस्मै दत्तानि चास्राणि विश्वमित्रेण धीमता। <br>वधार्थं सर्वशत्रूणां दुर्वाराणि सुरैरपि।। 	</td><td>	2-50-6a<br>2-50-6b	
</td></tr>
				
<tr><td>
	वर्तमाने महायज्ञे जनकस्य महात्मनः। <br>भग्नं माहेश्वरं चापं क्रीडता लीलया भृशम्।। 	</td><td>	2-50-7a<br>2-50-7b	
</td></tr>
				
<tr><td>
	ततस्तु सीतां जग्राह भार्यार्थे जानकीं विभुः। <br>नगरीं पुनरासाद्य मुमुदे तत्र सीतया।। 	</td><td>	2-50-8a<br>2-50-8b	
</td></tr>
				
<tr><td>
	कस्यचित्त्वथ कालस्य पित्रा तत्राभिचोदितः। <br>कैकेय्याः प्रियमन्विच्छन्वनमभ्यवपद्यत।। 	</td><td>	2-50-9a<br>2-50-9b	
</td></tr>
				
<tr><td>
	यः समाः सर्वधर्मज्ञश्चतुर्दश वने वसन।<br>लक्ष्मणानुचरो रामः सर्वभूतहिते रतः।। 	</td><td>	2-50-10a<br>2-50-10b	
</td></tr>
				
<tr><td>
	चतुर्दश वने तीर्त्वा तदा वर्षाणि भारत।<br>रूपिणी यस्य पार्श्वस्था सीतेत्यभिहिता जनैः।। 	</td><td>	2-50-11a<br>2-50-11b	
</td></tr>
				
<tr><td>
	पूर्वोचितत्वात्सा लक्ष्मीर्भर्तारमनुशोचति।<br>जनस्थाने वसन्कार्यं त्रिदशानां चकार सः।। 	</td><td>	2-50-12a<br>2-50-12b	
</td></tr>
				
<tr><td>
	मारीचं दूषणं हुत्वा खरं त्रिशिरसं तथा। <br>चतुर्दश सहस्राणि रक्षसां घोरकर्मणाम्।। 	</td><td>	2-50-13a<br>2-50-13b	
</td></tr>
				
<tr><td>
	जघान रामो धर्मात्मा प्रजानां हितकाम्यय।<br>विराधं च कबन्धं च राक्षसौ घोरकर्मिणौ।। 	</td><td>	2-50-14a<br>2-50-14b	
</td></tr>
				
<tr><td>
	जघान च तदा रामो गन्धर्वौ शाषविक्षतौ। <br>स रावणस्य भगिनीनासाच्छेदमकारयत्।। 	</td><td>	2-50-15a<br>2-50-15b	
</td></tr>
				
<tr><td>
	भार्यावियोगं तं प्राप्य मृगयन्व्यचरद्वनम्। <br>स तस्मादृश्यमूकं तु गत्वा पम्पामतीत्य च।। 	</td><td>	2-50-16a<br>2-50-16b	
</td></tr>
				
<tr><td>
	सुग्रीवं मारुतिं दृष्ट्वा चक्रे मैत्रीं तयोः स वै। <br>अथ गत्वा स किष्किन्धां सुग्रीवेण तदा सह।। 	</td><td>	2-50-17a<br>2-50-17b	
</td></tr>
				
<tr><td>
	निहत्य वालिनं युद्धे वानरेद्रं महाबलम्। <br>अभ्यपिञ्चत्तदा रामः सुग्रीवं वानरेश्वरम्।। 	</td><td>	2-50-18a<br>2-50-18b	
</td></tr>
				
<tr><td>
	ततः स वीर्यवान्राजंस्त्वरया वै समुत्सुकः। <br>विचित्य वायुपुत्रेण लङ्कादेशं निवेदितः।। 	</td><td>	2-50-19a<br>2-50-19b	
</td></tr>
				
<tr><td>
	मेतुं वद्ध्वा समुद्रस्य वानरैः स समुत्सुकः। <br>सीतायाः पदमन्विच्छन्रामो लङ्कां विवेश वै।। 	</td><td>	2-50-20a<br>2-50-20b	
</td></tr>
				
<tr><td>
	देवोरगगणानां हि यक्षराक्षसपक्षिणाम्। <br>तत्रावद्यं राक्षसेन्द्रं रावणं युधि दुर्जयम्।। 	</td><td>	2-50-21a<br>2-50-21b	
</td></tr>
				
<tr><td>
	युक्तं राक्षसकोटीभिर्भिन्नाञ्जनचयोपमम्। <br>दुर्निरीक्ष्यं सुरगणैर्वरदानेन दर्पितम्।। 	</td><td>	2-50-22a<br>2-50-22b	
</td></tr>
<tr><td>
	जघान सचिवैः सार्धं सान्वयं रावणं रणे।। 	</td><td>	2-50-23a	
</td></tr>
				
<tr><td>
	त्रैलोक्यकण्टकं वीरं महाकायं महाबलम्। <br>रावमं सगणं हत्वा रामो भूतपतिः पुरा।। 	</td><td>	2-50-24a<br>2-50-24b	
</td></tr>
				
<tr><td>
	लङ्कायां तं महात्मानं राक्षसेन्द्रं विभीषणम्। <br>अभिषिच्य ततो राम अमरत्वं ददौ तदा।। 	</td><td>	2-50-25a<br>2-50-25b	
</td></tr>
				
<tr><td>
	आरुह्य पुष्पकं रामः सीतामादाय पाण्डव। <br>सबलं स्वपुरं गत्वा धर्मराज्यमपालयत्।। 	</td><td>	2-50-26a<br>2-50-26b	
</td></tr>
				
<tr><td>
	दानवो लवणो नाम मधोः पुत्रो महाबलः। <br>शत्रुघ्नेन हतो राजंस्तदा रामस्य शासनात्।। 	</td><td>	2-50-27a<br>2-50-27b	
</td></tr>
				
<tr><td>
	एवं बहूनि कर्माणि कृत्वा लोकहिताय सः। <br>राजं चकार विधिवद्रामो धर्मभृतां वरः।। 	</td><td>	2-50-28a<br>2-50-28b	
</td></tr>
				
<tr><td>
	शताश्वमेधानाजह्रे ज्योतिरुक्थ्यान्निरर्गलान्। <br>नाश्रूयन्ताशुभा वाचो नात्ययः प्राणिनां तदा। 	</td><td>	2-50-29a<br>2-50-29b	
</td></tr>
				
<tr><td>
	न दस्युजं भयं चासीद्रामे राज्यं प्रशसति। <br>ऋषीणां देवतानां च मनुष्याणां तथैव च।। 	</td><td>	2-50-30a<br>2-50-30b	
</td></tr>
				
<tr><td>
	पृथिव्यां धार्मिकाः सर्वे रामे राज्यं प्रशासति। <br>नाधर्मिष्ठो नरः कश्चिद्बभूव प्राणिनां क्वचित्।। 	</td><td>	2-50-31a<br>2-50-31b	
</td></tr>
				
<tr><td>
	प्राणापानौ समौ ह्यास्तां रामे राज्यं प्रशासति। <br>गाधामप्यत्र गायन्ति ये पुराणविदो जनाः।। 	</td><td>	2-50-32a<br>2-50-32b	
</td></tr>
				
<tr><td>
	श्यामो युवा लोहिताक्षो मातङ्गानामिवर्षभः। <br>आजानुबाहुः सुमुखः सिंहस्कन्धो महाबलः।। 	</td><td>	2-50-33a<br>2-50-33b	
</td></tr>
				
<tr><td>
	दशवर्षसहस्राणि दशवर्षशतानि च। <br>राज्यं भोगं च सम्प्राप्य शशास पृथिवीमिमाम्।।	</td><td>	2-50-34a<br>2-50-34b	
</td></tr>
				
<tr><td>
	रामो रामो राम इति प्राजानामभवन्कथाः। <br>रामभूतं जगदिदं रामे राज्यं प्रशासति।। 	</td><td>	2-50-35a<br>2-50-35b	
</td></tr>
				
<tr><td>
	ऋग्यजुः सामहीनाश्च न तदाऽसन्द्विजायः। <br>उषित्वा दण्डके कार्यं त्रिदशानां चकार सः।। 	</td><td>	2-50-36a<br>2-50-36b	
</td></tr>
				
<tr><td>
	पूर्वापकारिणं तं तु पौलस्त्यं मनुजर्षभम्। <br>देवगन्धर्वनागानामरिं स निजघानह।। 	</td><td>	2-50-37a<br>2-50-37b	
</td></tr>
				
<tr><td>
	सत्ववान्गुणसम्पन्नो दीप्यमानः स्वतेजसा। <br>एवमेव महाबाहुरिक्ष्वाकुकुलवर्धनः।। 	</td><td>	2-50-38a<br>2-50-38b	
</td></tr>
				
<tr><td>
	रावणं सगणं हत्वा दिवमाक्रमताभिभूः। <br>ति दाशरथेः ख्यातः प्रादुर्भावो महात्मनः।। 	</td><td>	2-50-39a<br>2-50-39b	
</td></tr>
				
<tr><td>
	ततः कृष्णो महाबाहुर्भीतानामभयङ्करः। <br>अष्टाविंशे युगे राजञ्जज्ञे श्रीवत्सलक्षणः।। 	</td><td>	2-50-40a<br>2-50-40b	
</td></tr>
				
<tr><td>
	पेशलश्च वदान्यश्चलोके बहुमतो नृषु। <br>स्मृतिमान्देशकालज्ञः शङ्खचक्रगदासिभृत्।। 	</td><td>	2-50-41a<br>2-50-41b	
</td></tr>
				
<tr><td>
	वासुदेव इति ख्यातो लोकानां हितकृत्सदा। <br>वृष्णीनां च कुले जातो भूमेः प्रियचिकीर्षया।। 	</td><td>	2-50-42a<br>2-50-42b	
</td></tr>
				
<tr><td>
	शत्रूणां भयकृद्दाता मधुहेति स विश्रुतः। <br>शकटार्जुनरामाणां कीलस्थानान्यसूदयत्।। 	</td><td>	2-50-43a<br>2-50-43b	
</td></tr>
				
<tr><td>
	कंसादीन्निजघानाजौ दैत्यान्मानुषविग्रहान्।<br>अयं लोकहितार्थाय प्रादुर्भावो महात्मनः।। 	</td><td>	2-50-44a<br>2-50-44b	
</td></tr>
				
<tr><td>
	कल्की विष्णुयशा नाम भूयश्चोत्पत्स्यते हरिः। <br>लेर्युगान्ते सम्प्राप्ते धर्मे शिथिलतां गते।। 	</td><td>	2-50-45a<br>2-50-45b	
</td></tr>
				
<tr><td>
	पाषण्डिनां गणानां हि वधार्थं भरतर्षभ। <br>धर्मस्य च विवृद्ध्यर्थं विप्राणां हितकाम्यया।। 	</td><td>	2-50-46a<br>2-50-46b	
</td></tr>
				
<tr><td>
	एते चान्ये च बहवो विष्णोर्देवगणैर्युताः। <br>प्रादुर्भावाः पुराणेषु गीयन्ते ब्रह्मवादिभिः।। 	</td><td>	2-50-47a<br>2-50-47b	
</td></tr>
<tr><td>
	।। इति श्रीमन्महाभारते सभापर्वणि <br>अर्घाहरणपर्वणि पञ्चाशोऽध्यायः।। 50।।  	</td><td>		
</td></tr></tbody>