				
<tbody><tr><td>
	<b>वासुदेव उवाच।।</b>	</td><td>	2-21-1x	
</td></tr>
				
<tr><td>
	एष पार्थ महान्भाति पशुमान्नित्यमम्बुमान्। <br>निरामयः सुवेश्माढ्यो निवेशो मागधः शुभः।। 	</td><td>	2-21-1a<br>2-21-1b	
</td></tr>
				
<tr><td>
	वैहारो विपुलः शैलो वाराहो वृषभस्तथा। <br>तथा ऋषिगिरिस्तात शुभाश्चैत्यकपञ्चमाः।। 	</td><td>	2-21-2a<br>2-21-2b	
</td></tr>
				
<tr><td>
	एते पञ्चमहाशृङ्गाः पर्वताः शीतलद्रुमाः। <br>रक्षन्तीवाभिसंहत्य संहताङ्गा गिरिव्रजम्।। 	</td><td>	2-21-3a<br>2-21-3b	
</td></tr>
				
<tr><td>
	पुष्पवेष्टितशाखाग्रैर्गन्धवद्भिर्मनोहरैः।<br>निगूढा इव लोध्राणां वनैः कामिजनप्रियैः।। 	</td><td>	2-21-4a<br>2-21-4b	
</td></tr>
				
				
<tr><td>
	`यत्र दीर्घतमा नाम ऋषिः परमन्त्रितः'।<br>शूद्रायां गौतमो यत्र महात्मा संशितव्रतः।<br>औशीनर्यामजनयत्काक्षीवाद्यान्सुतान्मुनिः।। 	</td><td>	2-21-5a<br>2-21-5b<br>2-21-5c	
</td></tr>
				
<tr><td>
	गौतमः प्रणयात्तस्माद्यथाऽसौ तत्र सद्मनि। <br>भजते मागधं वंशं स नृपाणामनुग्रहः।	</td><td>	2-21-6a<br>2-21-6b	
</td></tr>
				
<tr><td>
	अङ्गवङ्गादयश्चैव राजानः सुमहाबलाः।<br>गौतमक्षयमभ्येत्य रमन्ते स्म पुरार्जुन।। 	</td><td>	2-21-7a<br>2-21-7b	
</td></tr>
				
<tr><td>
	वनराजीस्तु पश्येमाः पिप्लानां मनोरमाः। <br>लोघ्राणां च शुभाः पार्थ गौतमौकः समीपजाः।।	</td><td>	2-21-8a<br>2-21-8b	
</td></tr>
				
<tr><td>
	अर्बुदः शक्रवापी च पन्नगौ शत्रुतापनौ। <br>स्वस्तिकस्यालयश्चात्र मणिनागस्य चोत्तमः।। 	</td><td>	2-21-9a<br>2-21-9b	
</td></tr>
				
<tr><td>
	अपारिहार्या मेघानां मागधा मनुना कृताः।<br>कौशिको मणिमांश्चैव चक्राते चाप्यनुग्रहम्।। 	</td><td>	2-21-10a<br>2-21-10b	
</td></tr>
				
<tr><td>
	`पाण्डरे विपुले चैव तथा वाराहकेऽपि च।<br>चैत्यके चज गिरिश्रेष्ठे मादङ्गे च शिलोच्चये।। 	</td><td>	2-21-11a<br>2-21-11b	
</td></tr>
				
<tr><td>
	एतेषु पर्वतेन्द्रेषु सर्वसिद्धसमालयाः। <br>यतीनामाश्रमाश्चैव मुनीनां च महात्मनाम्।। 	</td><td>	2-21-12a<br>2-21-12b	
</td></tr>
				
<tr><td>
	वृषभस्य तमालस्य महावीर्यस्य वै तथा। <br>गन्धर्वरक्षसां चैव नागानां च तथाऽऽलयाः।। 	</td><td>	2-21-13a<br>2-21-13b	
</td></tr>
				
				
<tr><td>
	कक्षीवतस्तपोवीर्यात्तपोदा इति विश्रुताः। <br>पुण्यतीर्थाश्च ते सर्वे सिद्धानां चैव कीर्तिताः।<br>मणेश्च दर्शनादेव भद्रं शिवमवाप्नुयात्'।। 	</td><td>	2-21-14a<br>2-21-14b<br>2-21-14c	
</td></tr>
				
<tr><td>
	एवं प्राप्य पुरं रम्यं दुराधर्पं समन्ततः।।<br>अर्थसिद्धिं त्वनुपमां जरासन्धोऽभिमन्यते।। 	</td><td>	2-21-15a<br>2-21-15b	
</td></tr>
<tr><td>
	वयमासादने तस्य दर्पमद्य हरेम हि।	</td><td>	2-21-16a	
</td></tr>
<tr><td>
	<b>वैशम्पायन उवाच। </b>	</td><td>	2-21-16x	
</td></tr>
<tr><td>
	एवमुक्त्वा ततः सर्वे भ्रातरो विपुलौजसः।। 	</td><td>	2-21-16b	
</td></tr>
				
<tr><td>
	वार्ष्णेयः पाण्डवौ चैव प्रतस्थुर्मागधं पुरम्। <br>हृष्टपुष्टजनोपेतं चातुर्वर्ण्यसमाकुलम्।। 	</td><td>	2-21-17a<br>2-21-17b	
</td></tr>
				
<tr><td>
	स्फीतोत्सवमनाधृष्यमासेदुश्च गिरिव्रजतम्। <br>ततो द्वारमनासाद्य पुरस्य गिरिमुच्छ्रितम्।। 	</td><td>	2-21-18a<br>2-21-18b	
</td></tr>
				
<tr><td>
	बार्हद्रथैः पूज्यमानं तथा नगरवासिभिः। <br>मागधानां तु रुचिरं चैत्यकान्तरमाद्रवन्।। 	</td><td>	2-21-19a<br>2-21-19b	
</td></tr>
				
<tr><td>
	यत्र मांसादमृषभमाससाद बृहद्रथः। <br>तं हत्वा मासतालाभिस्तिस्रो भेरीकारयत्।। 	</td><td>	2-21-20a<br>2-21-20b	
</td></tr>
				
<tr><td>
	स्वपुरे स्थापयामास तेन चानह्य चर्मणा।<br>यत्र ताः प्राणदन्भेर्यो दिव्यपुष्पावचूर्णिताः।। 	</td><td>	2-21-21a<br>2-21-21b	
</td></tr>
				
<tr><td>
	भङ्क्त्वा भेरीत्रयं तेऽपि चैत्यप्राकारमाद्रवन्। <br>द्वारतोऽभिमुखाः सर्वे ययुर्नानायुधास्तधा।। 	</td><td>	2-21-22a<br>2-21-22b	
</td></tr>
				
<tr><td>
	मागधानां सुरुचिरं चैत्यकं तं समाद्रवन्।<br>शिरसीव समाघ्नन्तो जरासन्धं जिघांस्वः।। 	</td><td>	2-21-23a<br>2-21-23b	
</td></tr>
				
<tr><td>
	स्थिरं सुविपुलं शृङ्गं सुमहत्तत्पुरातनम्। <br>अर्चितं गन्धमाल्यैश्च सततं सुप्रतिष्ठितम्।। 	</td><td>	2-21-24a<br>2-21-24b	
</td></tr>
				
<tr><td>
	विपुलैर्बाहुभिर्वीरस्तेऽभिहत्याभ्यपातयन्। <br>ततस्ते मागधं हृष्टाः पुरं प्रविविशुस्तदा।। 	</td><td>	2-21-25a<br>2-21-25b	
</td></tr>
				
<tr><td>
	एतस्मिन्नेव काले तु ब्राह्मणा वेदपारगाः।<br>दृष्ट्वा तु दुर्निमित्तानि जरासन्धमदर्शयन्।। 	</td><td>	2-21-26a<br>2-21-26b	
</td></tr>
				
				
<tr><td>
	पर्युग्न्यकुर्वंश्च नृपं द्विरदस्थं पुरोहिताः। <br>ततस्तच्छान्तये राजा जरासन्धः प्रतापवान्। <br>दीक्षितो नियमस्थोऽसावुपवासपरोऽभवत्।। 	</td><td>	2-21-27a<br>2-21-27b<br>2-21-27c	
</td></tr>
				
<tr><td>
	स्नातकव्रतिनस्ते तु बाहुशस्त्रा निरायुधाः। <br>युयुत्सवः प्रविविशुर्जरासन्धेन भारत।। 	</td><td>	2-21-28a<br>2-21-28b	
</td></tr>
				
<tr><td>
	भक्ष्यमाल्यापणानां च ददृशुः श्रियमुत्तमाम्। <br>स्फीतां सर्वगुणोपेतां सर्वकामसमृद्धिनाम्।। 	</td><td>	2-21-29a<br>2-21-29b	
</td></tr>
				
				
<tr><td>
	तां तु दृष्ट्वा समृद्धिं ते वीथ्यां तस्यां नरोत्तमाः।  <br>राजमार्गेण गच्छन्तः कृष्णभीमधनञ्जयाः।<br>बलाद्गृहीत्वा माल्यानि मालाकारान्महाबलाः।। 	</td><td>	2-21-30a<br>2-21-30b<br>2-21-30c	
</td></tr>
				
<tr><td>
	`कर्पूरशृङ्गं कोष्ठं च सफलं चान्तरापणे। <br>वैश्याद्बलाद्गृहीत्वा ते विहृत्य च महारथाः'।।	</td><td>	2-21-31a<br>2-21-31b	
</td></tr>
				
<tr><td>
	विरागवसनाः सर्वे स्रग्विणो मृष्टकुण्डलाः। <br>निवेशनमथाजग्मुर्जरासन्धस्य धीमतः।। 	</td><td>	2-21-32a<br>2-21-32b	
</td></tr>
				
<tr><td>
	गोवासमिव वीक्षन्तः सिंहा हैमवता यथा। <br>शालस्तम्भनिभास्तेषां चन्दनागुरुरूषिताः।। 	</td><td>	2-21-33a<br>2-21-33b	
</td></tr>
				
<tr><td>
	अशोभन्त महाराज बाहवो युद्धशालिनाम्। <br>तान्दृष्ट्वा द्विरदप्रख्याञ्शालस्कन्दानिवोद्गतान्।। 	</td><td>	2-21-34a<br>2-21-34b	
</td></tr>
				
<tr><td>
	व्यूढोरस्कान्मागधानां विस्मयः समपद्यत। <br>`अद्वारेणाभ्यवस्कन्द्य विविशुर्मागधालयम्'।। 	</td><td>	2-21-35a<br>2-21-35b	
</td></tr>
				
<tr><td>
	ते त्वतीत्य जनाकीर्णाः कक्षास्तिस्रो नरर्षभाः। <br>अहङ्कारेण राजानमुपतस्थुर्गतव्यथाः।। 	</td><td>	2-21-36a<br>2-21-36b	
</td></tr>
				
				
<tr><td>
	`भो शब्देनैव राजानमुचुस्ते तु महारथाः'।<br>तान्पाद्यमधुपर्कार्हान्गवार्हान्सत्कृतिं गतान्।<br>प्रत्युत्थाय जरासन्ध उपतस्थे यथाविधि।। 	</td><td>	2-21-37a<br>2-21-37b<br>2-21-37c	
</td></tr>
				
<tr><td>
	उवाच चैतान्राजाऽसौ स्वागतं वोस्त्विति प्रभुः।<br>मौनमासीत्तदा पार्थभीमयोर्जनमेजय।। 	</td><td>	2-21-38a<br>2-21-38b	
</td></tr>
				
<tr><td>
	तेषां मध्ये महाबुद्धिः कृष्णो वचनमब्रवीत्।<br>वक्तुं नायाति राजेन्द्र एतयोर्नियमस्थयोः।। 	</td><td>	2-21-39a<br>2-21-39b	
</td></tr>
				
<tr><td>
	अर्वाङ्निशीथात्परतस्त्वाया सार्धं वदिष्यतः। <br>यज्ञागारे स्थापयित्वा राजा राजगृहं वदिष्यतः। 	</td><td>	2-21-40a<br>2-21-40b	
</td></tr>
				
<tr><td>
	ततोऽर्धरात्रे सम्प्राप्ते यातो यत्र स्थिता द्विजाः। <br>तस्य ह्येतद्व्रतं राजन्बभूव भुवि विश्रुतम्।। 	</td><td>	2-21-41a<br>2-21-41b	
</td></tr>
				
<tr><td>
	स्नातकान्ब्राह्मणान्प्राप्ताञ्श्रुत्वा स समितिञ्जयः। <br>अप्यर्धरात्रे नृपतिः प्रत्युद्गच्छति भारत।। 	</td><td>	2-21-42a<br>2-21-42b	
</td></tr>
				
<tr><td>
	तांस्त्वपूर्वेण वेषेण दृष्ट्वा स नृपसत्तमः। <br>उपतस्थे जरान्धो विस्मितश्चाभवत्तदा।। 	</td><td>	2-21-43a<br>2-21-43b	
</td></tr>
				
<tr><td>
	ते तु दृष्ट्वैव राजानं जरासन्धं नरर्षभाः। <br>इदमूचुरमित्रघ्नाः सर्वे भरतसत्तम।। 	</td><td>	2-21-44a<br>2-21-44b	
</td></tr>
				
<tr><td>
	स्वस्त्यस्तु कुशलं राजन्निति तत्र व्यवस्थिताः।<br>तं नृपं नृपशार्दूल प्रेक्षमाणाः परस्परम्।। 	</td><td>	2-21-45a<br>2-21-45b	
</td></tr>
				
<tr><td>
	तानब्रवीञ्जरासन्धस्तथा पाण्डवयादवान्।<br>आस्यतामिति राजेन्द्र ब्राह्मणच्छद्मसंवृतान्।। 	</td><td>	2-21-46a<br>2-21-46b	
</td></tr>
				
<tr><td>
	अथोपविविशुः सर्वे त्रयस्ते पुरुषर्षभाः। <br>सम्प्रदीप्तास्त्रयो लक्ष्म्या महाध्वर इवाग्नयः।। 	</td><td>	2-21-47a<br>2-21-47b	
</td></tr>
				
				
<tr><td>
	तानुवाच जरासन्धः सत्यसन्धो नराधिपः। <br>विगर्हमाणः कौरव्य वेषग्रहणवैकृतान्।। <br>न स्नातकव्रता विप्रा वहिर्माल्यानुलेपनाः।। 	</td><td>	2-21-48a<br>2-21-48b<br>2-21-48c	
</td></tr>
				
<tr><td>
	भवन्तीति नृलोकेऽस्मिन्विदितं मम सर्वशः। <br>के यूयं पुष्पवन्तश्च भुजैर्ज्याकृतलक्षणैः।। 	</td><td>	2-21-49a<br>2-21-49b	
</td></tr>
				
<tr><td>
	बिभ्रतः क्षात्रमोजश्च ब्राह्मण्यं प्रतिजानथ। <br>एवं विरागवसना बहिर्माल्यानुलेपनाः।। 	</td><td>	2-21-50a<br>2-21-50b	
</td></tr>
				
<tr><td>
	`क्षत्रिया एव लोकेऽस्मिन्विदिता मम सर्वशः'।। <br>सत्यं वदत के यूयं सत्यं राजसु शोभते।। 	</td><td>	2-21-51a<br>2-21-51b	
</td></tr>
				
<tr><td>
	चैत्यकस्य गिरेः शृङ्गं भित्त्वा किमिह सद्मनि। <br>अद्वारेण प्रविष्टाः स्थ निर्भया राजकिल्विषात्।। 	</td><td>	2-21-52a<br>2-21-52b	
</td></tr>
				
<tr><td>
	वदध्वं वाचि वीर्यं च ब्राह्मणस्य विशेषतः। <br>कर्म चैतद्विलिङ्गस्थं किं वोऽद्य प्रसमीक्षितम्।। 	</td><td>	2-21-53a<br>2-21-53b	
</td></tr>
				
<tr><td>
	एवं च मामुपास्थाय कस्माच्च विधिर्नाहणाम्। <br>प्रणीतां नानुगृह्णीत कार्यं किं वाऽस्मदागमे।। 	</td><td>	2-21-54a<br>2-21-54b	
</td></tr>
<tr><td>
	<b>वैशम्पायन उवाच। </b>	</td><td>	2-21-55x	
</td></tr>
				
				
<tr><td>
	एवमुक्ते ततः कृष्णः प्रत्युवाच महामनाः। <br>स्निग्धगमभीरया वाचा वाक्यं वाक्यविशारदः।। <br>xकृष्ण उवाच। 	</td><td>	2-21-55a<br>2-21-55b<br>20506	
</td></tr>
				
<tr><td>
	स्नातकान्ब्राह्मणान्राजन्विद्ध्यस्मांस्त्वं नराधिप। <br>स्नातकव्रतिनो राजन्ब्राह्मणाः क्षत्रिया विशः।। 	</td><td>	2-21-56a<br>2-21-56b	
</td></tr>
				
<tr><td>
	विशेषनियमाश्चैषामविशेषाश्च सन्त्युत। <br>विशेषवांश्च सततं क्षत्रियः श्रियमृच्छति।। 	</td><td>	2-21-57a<br>2-21-57b	
</td></tr>
				
				
<tr><td>
	पुष्पवत्सु ध्रुवा श्रीश्च पुष्पवन्तस्ततो वयम्। <br>क्षत्रियो बाहुवीर्यस्तु न तथा वाक्यवीर्यवान्।।<br>अम्प्रगल्भं वचस्तस्य तस्माद्बार्हद्रथेरितम्।। 	</td><td>	2-21-58a<br>2-21-58b<br>2-21-58c	
</td></tr>
				
<tr><td>
	स्ववीर्यं क्षत्रियाणां तु बाह्वोर्धाता न्यवेशयत्।<br>तद्दिदृक्षसि चेद्राजन्द्रष्टास्यद्य न संशयटः।। 	</td><td>	2-21-59a<br>2-21-59b	
</td></tr>
				
<tr><td>
	अद्वारेण रिम्पोर्गेहं द्वारेण सुहृदो गृहान्। <br>प्रविशन्ति नरा धीरा द्वाराण्येतानि धर्मतः।। 	</td><td>	2-21-60a<br>2-21-60b	
</td></tr>
				
<tr><td>
	कार्यवन्तो गृहानेत्य शत्रुतो नार्हणां वयम्। <br>प्रतिगृह्णीम् तद्विद्वि एतन्नः शाश्वतं व्रतम्।। 	</td><td>	2-21-61a<br>2-21-61b	
</td></tr>
<tr><td>
	।। इति श्रीमन्महाभारते सभापर्वणि <br>जरासन्धवधपर्वणि एकविंशोऽध्यायः।। 21।। 	</td><td>		
</td></tr></tbody>