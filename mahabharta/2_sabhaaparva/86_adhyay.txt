				
<tbody><tr><td>
	<b>वैशम्पायन उवाच।। </b>	</td><td>	2-86-1x	
</td></tr>
				
<tr><td>
	एवं प्रवर्तिते द्यूते घोरे सर्वापहारिणि।<br>सर्वसंशयनिर्मोक्ता विदुरो वाक्यमब्रवीत्।।	</td><td>	2-86-1a<br>2-86-1b	
</td></tr>
				
<tr><td>
	महाराज विजानीहि यत्त्वां वक्ष्यामि भारत।<br>मुमूर्षोरौषधमिव न रोचेतापि ते श्रुतम्।।	</td><td>	2-86-2a<br>2-86-2b	
</td></tr>
				
				
				
<tr><td>
	यद्वै पुरा जातमात्रो रुराव<br>गोमायुवद्विस्वरं पापचेताः।<br>दुर्योधनो भारतानां कुलघ्नः<br>सोऽयं युक्तो भवतां कालहेतुः।।	</td><td>	2-86-3a<br>2-86-3b<br>2-86-3c<br>2-86-3d	
</td></tr>
				
<tr><td>
	गृहे वसन्तं गोमायुं त्वं वै मोहान्न बुध्यसे।<br>दुर्योधनस्य रूपेण शृणु काव्यां गिरं मम।।	</td><td>	2-86-4a<br>2-86-4b	
</td></tr>
				
<tr><td>
	मधु वै माध्विको लब्ध्वा प्रपातं नैव बुध्यते। <br>आरुह्य तं मज्जति वा पतनं चाधिगच्छति।।	</td><td>	2-86-5a<br>2-86-5b	
</td></tr>
				
<tr><td>
	सोऽयं मत्तोऽक्षद्यूतेन मधुवन्न पीरक्षते। <br>प्रपातं बुध्यते नैव वैरं कृत्वा महारथैः।।	</td><td>	2-86-6a<br>2-86-6b	
</td></tr>
				
<tr><td>
	विदितं मे महाप्राज्ञ भोजेष्वेवासमञ्जसम्। <br>पुत्रं संत्यक्तवान्पूर्वं पौराणां हितकाम्यया।।	</td><td>	2-86-7a<br>2-86-7b	
</td></tr>
				
<tr><td>
	अन्धका यादवा भोजाः समेताः कंसमत्यजन्। <br>नियोगात्तु हते तस्मिन्कृष्णेनामित्रघातिना।।	</td><td>	2-86-8a<br>2-86-8b	
</td></tr>
				
<tr><td>
	एवं ते ज्ञातयः सर्वे मोदमानाः शतं समाः। <br>त्वन्नियुक्तः सव्यसाची निगृह्णातु सुयोधनम्।।	</td><td>	2-86-9a<br>2-86-9b	
</td></tr>
				
				
<tr><td>
	निग्रहादस्य पादस्य मोदन्तां कुरवः सुखम्।<br>काकेनेमांश्चित्रवर्हाञ्शार्दूलान्क्रोष्टुकेन च। <br>क्रीणीष्व पाण्डवान्राजन्मा मज्जीः शोकसागरे।। 	</td><td>	2-86-10a<br>2-86-10b<br>2-86-10c	
</td></tr>
				
<tr><td>
	त्यजेत्कुलार्थे पुरुषं ग्रामस्यार्थे कुलं त्यजेत्। <br>ग्रामं जनपदस्यार्थे आत्मार्थे पृथिवीं त्यजेत्।। 	</td><td>	2-86-11a<br>2-86-11b	
</td></tr>
				
<tr><td>
	सर्वज्ञः सर्वभावज्ञः सर्वशत्रुभयङ्करः। <br>इति स्म भाषते काव्यो जम्भत्यागे महाऽसुरान्।।	</td><td>	2-86-12a<br>2-86-12b	
</td></tr>
				
				
<tr><td>
	हिरण्यष्ठीविनः कांश्चित्पक्षिणो वनगोचरान्। <br>गृहे किल कृतावासाँल्लोभाद्राजा न्यपीडयत्। <br>स चोपभोगलोभान्धो हिरण्यार्थी परन्तप।। 	</td><td>	2-86-13a<br>2-86-13b<br>2-86-13c	
</td></tr>
				
<tr><td>
	आयतिं च तदात्वं च उभे सद्यो व्यनाशयत्। <br>तदर्थकामस्तद्वत्त्वं माद्रुहः पाण्डवान्नृप।। 	</td><td>	2-86-14a<br>2-86-14b	
</td></tr>
				
<tr><td>
	मोहात्मा तप्स्यसे पश्चात्पत्रिहा पुरुषो यथा। <br>जातञ्जातं पाण्डवेभ्यः पुष्पमादत्स्व भारत।।	</td><td>	2-86-15a<br>2-86-15b	
</td></tr>
				
				
<tr><td>
	मालाकार इवारामे स्नेहं कुर्वन्पुनः पुनः। <br>वृक्षानङ्गारकारीव मैनाद्याक्षीः समूलकान्। <br>मा गमः समुतामात्यः सबलश्च यमक्षयम्।।	</td><td>	2-86-16a<br>2-86-16b<br>2-86-16c	
</td></tr>
				
<tr><td>
	समवेतान्हि कः पार्थान्प्रतियुध्येत भारत। <br>मरुद्भिः सहितो राजन्नपि साक्षान्मरुत्पतिः।। 	</td><td>	2-86-17a<br>2-86-17b	
</td></tr>
				
				
				
<tr><td>
	द्यूतं मूलं कलहस्याभ्युपैति<br>मिथो भेदं महते दारुणाय। <br>तदा स्थितोऽयं धृतराष्ट्रस्य पुत्रो<br>दुर्योधनः सृजते वैरमुग्रम्।। 	</td><td>	2-86-18a<br>2-86-18b<br>2-86-18c<br>2-86-18d	
</td></tr>
				
<tr><td>
	प्रातिपेयाः शान्तनवा भीमसेनाः सबाह्निकाः। <br>दुर्योधनापराधेन कृच्छ्रं प्राप्स्यन्ति सर्वशः।। 	</td><td>	2-86-19a<br>2-86-19b	
</td></tr>
				
<tr><td>
	दुर्योधनो मदेनैव क्षेमं व्यपोहति।<br>विषाणं गौरिव मदात्स्वयमारुजतेत्मनः।। 	</td><td>	2-86-20a<br>2-86-20b	
</td></tr>
				
				
				
<tr><td>
	यश्चित्तमन्वेति परस्य राजन् <br>वीरः कविः स्वामवमत्य दृष्टिम्। <br>नावं समुद्र इव बालनेत्रा-<br>मारुह्य घोरे व्यसने निमज्जेत्।। 	</td><td>	2-86-21a<br>2-86-21b<br>2-86-21c<br>2-86-21d	
</td></tr>
				
				
				
<tr><td>
	दुर्योधनो ग्लहते पाण्डवेन<br>प्रीयायसे त्वं जयतीति तच्च। <br>अतिनर्मा जायते संप्रहारो<br>यतो विनाशः समुपैति पुंसाम्।। 	</td><td>	2-86-22a<br>2-86-22b<br>2-86-22c<br>2-86-22d	
</td></tr>
				
				
				
<tr><td>
	आकर्षस्तेऽवाक्फलः सुप्रणीतो <br>हृदि प्रौढो मन्त्रपदः समाधिः। <br>युधिष्ठिरेण कलहस्तवाय-<br>मचिन्तितोऽभिमतः स्वबन्धुना।। 	</td><td>	2-86-23a<br>2-86-23b<br>2-86-23c<br>2-86-23d	
</td></tr>
				
				
				
<tr><td>
	प्रातिपेयाः शान्तनवाः शृणुध्वं <br>काव्यां वाचं संसदि कौरवाणाम्। <br>वैश्वानरं प्रज्वलितं सुघोरं<br>मा यास्यध्वं मन्दमनुप्रपन्नः।। 	</td><td>	2-86-24a<br>2-86-24b<br>2-86-24c<br>2-86-24d	
</td></tr>
				
				
				
<tr><td>
	यदा मन्युं पाण्डवोऽजातशत्रु-<br>र्न संयच्छेदक्षमदाभिभूतः।<br>वृकोदरः सव्यसाची यमौ च<br>कोऽत्र द्वीपः स्यात्तुमुले वस्तदानीम्।। 	</td><td>	2-86-25a<br>2-86-25b<br>2-86-25c<br>2-86-25d	
</td></tr>
				
				
				
<tr><td>
	महाराज प्रभवस्त्वं धनानां <br>पुरा द्यूतान्मनसा यावदिच्छेः। <br>बहुवित्तान्पाण्डवांश्चेज्जयस्त्वं<br>किं ते तत्स्याद्वसु विन्देह पार्थान्।। 	</td><td>	2-86-26a<br>2-86-26b<br>2-86-26c<br>2-86-26d	
</td></tr>
				
				
				
<tr><td>
	जानीमहे देवितं सौबलस्य <br>वेद द्यूते निकृतिं पार्वतीयः। <br>यतः प्राप्तः शकुनिस्तत्र यातु<br>मा यूयुधो भारत पाण्डवेयान्।।	</td><td>	2-86-27a<br>2-86-27b<br>2-86-27c<br>2-86-27d	
</td></tr>
<tr><td>
	।। इति श्रीमन्महाभारते सभापर्वणि<br> द्यूतपर्वणि षडशीतितमोऽध्यायः।। 86।। 	</td><td>		
</td></tr></tbody>