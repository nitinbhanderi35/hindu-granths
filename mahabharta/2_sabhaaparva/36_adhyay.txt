				
<tbody><tr><td>
	<b>वैशम्पायन उवाच।। </b>	</td><td>	2-36-1x	
</td></tr>
				
<tr><td>
	रक्षणाद्धर्मराजस्य सत्यस्य परिपालनात्। <br>शत्रूणां क्षपणाच्चैव स्वकर्मनिरताः प्रजाः।। 	</td><td>	2-36-1a<br>2-36-1b	
</td></tr>
				
<tr><td>
	बलीनां सम्यगादानाद्धर्मतश्चानुशासनात्। <br>निकामवर्षी पर्जन्यः स्फीतो जनपदोऽभवत्।। 	</td><td>	2-36-2a<br>2-36-2b	
</td></tr>
				
<tr><td>
	सर्वारम्भाः सुप्रवृत्ता गोरक्षा कर्षणं वणिक्। <br>विशेषात्सर्वमेवैतत्सञ्जज्ञे राजकर्मणः।।	</td><td>	2-36-3a<br>2-36-3b	
</td></tr>
				
<tr><td>
	दस्युभ्यो वञ्चकेभ्यो वा राजन्प्रति परस्परम्।<br>राजवल्लभतश्चैव नाश्रूयन्त मृषागिरः।।	</td><td>	2-36-4a<br>2-36-4b	
</td></tr>
				
<tr><td>
	अवर्षं चातिवर्षं च व्याधिपावकमूर्छनम्। <br>सर्वमेतत्तदा नासीद्धर्मनित्ये युधिष्ठिरे।। 	</td><td>	2-36-5a<br>2-36-5b	
</td></tr>
				
<tr><td>
	प्रियं कर्तुमुपस्थातुं बलिकर्म स्वभावजम्। <br>अभिहर्तुं नृपा जग्मुर्नान्यैः कार्यैः कथञ्चनः।। 	</td><td>	2-36-6a<br>2-36-6b	
</td></tr>
				
<tr><td>
	धर्मैर्धनागमैस्तस्य ववधे निचयो महान्। <br>कर्तुं यस्य न शक्येन क्षयो वर्षशतैरपि।। 	</td><td>	2-36-7a<br>2-36-7b	
</td></tr>
				
<tr><td>
	स्वकोष्ठस्य परीमाणं कोशस्य च महीपतिः। <br>विज्ञाय राजा कौन्तेयो यज्ञायैव मनो दधे।। 	</td><td>	2-36-8a<br>2-36-8b	
</td></tr>
				
<tr><td>
	सुहृदश्चैव ये सर्वे पृथक्च सहचाब्रुवन्। <br>यज्ञकालस्तव विभो क्रियतामत्र साम्प्रतम्।। 	</td><td>	2-36-9a<br>2-36-9b	
</td></tr>
				
<tr><td>
	अथैवं ब्रुवतामेव तेषामभ्याययौ हरिः। <br>ऋषिः पुराणो वेदात्मा दृश्यश्चैव विजानताम्।। 	</td><td>	2-36-10a<br>2-36-10b	
</td></tr>
				
<tr><td>
	जगतस्तस्थुषां श्रेष्ठः प्रभवश्चाप्ययश्च ह। <br>भूतभव्यभवन्नाथः केशवः केशिसूदनः।। 	</td><td>	2-36-11a<br>2-36-11b	
</td></tr>
				
<tr><td>
	प्राकारः सर्ववृष्णीनामापत्स्वभयदोऽरिहा। <br>बलाधिकारे निक्षिप्य सम्यगानकदुन्दुभिम्।। 	</td><td>	2-36-12a<br>2-36-12b	
</td></tr>
				
<tr><td>
	उच्चावचमुपादाय धर्मराजाय माधवः। <br>धनौघं पुरुषव्याघ्रो बलेन महता वृतः।। 	</td><td>	2-36-13a<br>2-36-13b	
</td></tr>
				
<tr><td>
	तं धनौघमपर्यन्तं रत्नसागरमक्षयम्। <br>नादयन्रथघोषेण प्रविशेश पुरोत्तमम्।। 	</td><td>	2-36-14a<br>2-36-14b	
</td></tr>
				
				
<tr><td>
	पूर्णमापूरयंस्तेषां द्विषच्छोकावहोऽभवत्। <br>असूर्यमिव सूर्येण निवातमिव वायुना। <br>कृष्णेन समुपेतेन जहृषे भारतं पुरम्।। 	</td><td>	2-36-15a<br>2-36-15b<br>2-36-15c	
</td></tr>
				
<tr><td>
	तं मुदाऽभिसमागम्य सत्कृत्य च यथाविधि। <br>स पृष्ट्वा कुशलं चैव सुखासीनं युधिष्ठिरः।। 	</td><td>	2-36-16a<br>2-36-16b	
</td></tr>
				
<tr><td>
	म्यद्वैपायनमुखैर्ऋत्विग्भिः पुरुषर्षभः। <br>भीमार्जुनयमैश्चैव सहितः कृष्णमब्रवीत्।। 	</td><td>	2-36-17a<br>2-36-17b	
</td></tr>
<tr><td>
	<b>युधिष्ठिर उवाच।।</b>	</td><td>	2-36-18x	
</td></tr>
				
<tr><td>
	त्वत्कृते पृथिवी सर्वा मद्वशे कृष्ण वर्तते। <br>धनं च बहु वार्ष्णेय त्वत्प्रसादादुपार्जितम्।। 	</td><td>	2-36-18a<br>2-36-18b	
</td></tr>
				
<tr><td>
	सोऽहमिच्छामि तत्सर्वं विधिवद्देवकीसुत। <br>उपयोक्तुं द्विजाग्र्येभ्यो हव्यवाहे च माधव।। 	</td><td>	2-36-19a<br>2-36-19b	
</td></tr>
				
<tr><td>
	तदहं यष्टुमिच्छामि दाशार्ह सहितस्त्वया। <br>अनुजैश्च महाबाहो तन्माऽनुज्ञातुमर्हसि।। 	</td><td>	2-36-20a<br>2-36-20b	
</td></tr>
				
<tr><td>
	तद्दीक्षापय गोविन्द त्वमात्मानं महाभुज। <br>त्वयीष्टवति दाशार्ह विपाप्मा भविता ह्यहम्।। 	</td><td>	2-36-21a<br>2-36-21b	
</td></tr>
				
<tr><td>
	मां वाप्यभ्यनुजानीह सहैभिरनुजैर्विभो। <br>अनुज्ञातस्त्वया कृष्ण प्राप्नुयां क्रतुमुत्तमम्।। 	</td><td>	2-36-22a<br>2-36-22b	
</td></tr>
<tr><td>
	<b>वैशम्पायन उवाच। </b>	</td><td>	2-36-23x	
</td></tr>
				
				
<tr><td>
	तं कृष्णःस प्रत्युवाचेदं बहूक्त्वा गुणविस्तरम्। <br>त्वमेव राजशार्दूल रम्राडर्हो महाक्रतुम्। <br>सम्प्राप्नुहि त्वया प्राप्ते कृतकृत्यास्ततो वयम्।। 	</td><td>	2-36-23a<br>2-36-23b<br>2-36-23c	
</td></tr>
				
<tr><td>
	यदस्वाभीप्सितं यज्ञं मयि श्रेयस्यवस्थिते। <br>नियुङ्क्ष्व त्वं च मां कृत्ये सर्वं कर्तास्मि ते वचः।। 	</td><td>	2-36-24a<br>2-36-24b	
</td></tr>
<tr><td>
	<b>युधिष्ठिर उवाच। </b>	</td><td>	2-36-25x	
</td></tr>
				
<tr><td>
	सफलः कृष्ण सङ्कल्पः सिद्धिश्च नियता मम। <br>यस्यमे त्वं हृषीकेश यथेप्सितमुपस्थितः।। 	</td><td>	2-36-25a<br>2-36-25b	
</td></tr>
<tr><td>
	<b>वैशम्पायन उवाच। </b>	</td><td>	2-36-26x	
</td></tr>
				
<tr><td>
	अनुज्ञातस्तु कृष्णेन पाण्डवो भ्रातृभिः सह। <br>ईजितुं राजसूयेन साधनान्युपचक्रमे।। 	</td><td>	2-36-26a<br>2-36-26b	
</td></tr>
				
<tr><td>
	ततस्त्वाज्ञापयामास पाण्डवोऽरिनिबर्हणः। <br>सहदेवं युधां श्रेष्ठं मन्त्रिणश्चैव सर्वशः।। 	</td><td>	2-36-27a<br>2-36-27b	
</td></tr>
				
<tr><td>
	अस्मिन्क्रतौ यथोक्तानि यज्ञाङ्गानि द्व्जातिभिः। <br>यथोपकरणं सर्वं मङ्गलानि च सर्वशः।। 	</td><td>	2-36-28a<br>2-36-28b	
</td></tr>
				
<tr><td>
	अधियज्ञांश्च सम्भारान्दौम्योक्तान्क्षिप्रमेव हि। <br>समानयन्तु पुरुषा यथायोगं यथाक्रमम्।। 	</td><td>	2-36-29a<br>2-36-29b	
</td></tr>
				
<tr><td>
	इन्द्रसेनो विशोकश्च पूरश्चार्जुनसारथिः। <br>अन्नाद्याहरणे युक्ताः सन्तु मत्प्रियकाम्यया।। 	</td><td>	2-36-30a<br>2-36-30b	
</td></tr>
				
<tr><td>
	सर्वकामाश्च कार्यन्तां रसगन्धसमन्विताः। <br>मनोरथप्रीतिकरा द्विजानां कुरुसत्तम।। 	</td><td>	2-36-31a<br>2-36-31b	
</td></tr>
<tr><td>
	<b>वैशम्पायन उवाच।। </b>	</td><td>	2-36-32x	
</td></tr>
				
<tr><td>
	तद्वाक्यसमकालं च कृतं सर्वं न्यवेदयत्। <br>सहदेवो युधां श्रेष्ठो धर्मराजो युधिष्ठिरे।। 	</td><td>	2-36-32a<br>2-36-32b	
</td></tr>
				
<tr><td>
	ततो द्वैपायनो राजन्नृत्विजः समुपानयत्। <br>वेदानिव महाभागान्साक्षान्मूर्तिमतो द्विजान्।। 	</td><td>	2-36-33a<br>2-36-33b	
</td></tr>
				
<tr><td>
	स्वयं ब्रह्मत्वमकरोत्तस्य सत्यवतीसुतः। <br>धनञ्जयानामृषभः सुसामा सामगोऽभवत्।। 	</td><td>	2-36-34a<br>2-36-34b	
</td></tr>
				
<tr><td>
	याज्ञवल्क्यो बभूवाथ ब्रह्मिष्ठोऽध्वर्युसत्तमः। <br>पैलो होता वसोः पुत्रो धौम्येन सहितोऽभवत्।। 	</td><td>	2-36-35a<br>2-36-35b	
</td></tr>
				
<tr><td>
	एतेषां पुत्रवर्गाश्च शिष्याश्च भरतर्षभ। <br>बभूवुर्होत्रगाः सर्वे वेदवेदाङ्गपारगाः।। 	</td><td>	2-36-36a<br>2-36-36b	
</td></tr>
				
<tr><td>
	ते वाचयित्वा पुण्याहमूहयित्वा च तं विधिम्। <br>शास्त्रोक्तं पूजयामासुस्तद्देवयजनं महत्।। 	</td><td>	2-36-37a<br>2-36-37b	
</td></tr>
				
<tr><td>
	तत्र चक्रुरनुज्ञाताः शरणान्युत शिल्पिनः। <br>गन्धवन्ति विशालानि वेश्मानीव दिवौकसाम्।। 	</td><td>	2-36-38a<br>2-36-38b	
</td></tr>
				
<tr><td>
	तत आज्ञापयामास स राजा राजसत्तमः। <br>सहदेवं तदा सद्यो मन्त्रिणं पुरुषर्षभः।। 	</td><td>	2-36-39a<br>2-36-39b	
</td></tr>
				
<tr><td>
	आमन्त्रणार्थं दूतांस्त्वं प्रेषयस्वाशुगान्द्रुतम्। <br>उपश्रुत्य वचो राज्ञः स दूतान्प्राहिणोत्तदा।। 	</td><td>	2-36-40a<br>2-36-40b	
</td></tr>
				
<tr><td>
	आमन्त्रयध्वं राष्ट्रेषु ब्राह्मणान्भूमिपानथ। <br>विनाश्च मान्याञ्शूद्रांश्च सर्वानानयतेति च।। 	</td><td>	2-36-41a<br>2-36-41b	
</td></tr>
<tr><td>
	<b>वैशम्पायन उवाच।। </b>	</td><td>	2-36-42x	
</td></tr>
				
<tr><td>
	ते सर्वान्पृथिवीपालान्पाण्डवेयस्य शासनात्। <br>आमन्त्रयाम्बभूवुस्ते प्रेषयामास चापरान्।। 	</td><td>	2-36-42a<br>2-36-42b	
</td></tr>
				
<tr><td>
	दूताश्च वाहनैर्जग्भू राष्ट्राणि सुबहून्यपि। <br>ततो युधिष्ठिरो राजा प्रेषयामास पाण्डवम्।। 	</td><td>	2-36-43a<br>2-36-43b	
</td></tr>
				
				
<tr><td>
	नकुलं हास्तिनपुरं भीष्माय भरतर्षभ। <br>द्रोणाय धृतराष्ट्राय विदुराय कृपाय च। <br>भ्रातृणां चैव सर्वेणां येऽनुरक्ता युधिष्ठिरे।। 	</td><td>	2-36-44a<br>2-36-44b<br>2-36-44c	
</td></tr>
				
<tr><td>
	ततस्ते तु यथाकालं कुन्तीपुत्रं युधिष्ठिरम्। <br>दीक्षयाञ्चक्रिरे विप्रा राजसूयाय भारत।। 	</td><td>	2-36-45a<br>2-36-45b	
</td></tr>
				
<tr><td>
	`ज्येष्ठामूले अमावास्यां मृगाजिनसमावृतः। <br>रौरवाजिनसंवीतो नवनीताक्तदेहवान्'।। 	</td><td>	2-36-46a<br>2-36-46b	
</td></tr>
				
<tr><td>
	दीक्षितः स तु धर्मात्मा धर्मराजो युधिष्ठिरः।<br>जगाम यज्ञायतनं वृतो विप्रैः सहस्रशः।। 	</td><td>	2-36-47a<br>2-36-47b	
</td></tr>
				
<tr><td>
	भातृभिर्ज्ञातिभिश्चैव सुहृद्भिः सचिवैः सह। <br>क्षत्रियैश्च मनुष्येन्द्रैर्नानादेशसमागतैः।। 	</td><td>	2-36-48a<br>2-36-48b	
</td></tr>
				
<tr><td>
	अमात्यैश्च नरश्रेष्ठो धर्मो विग्रहवानिव। <br>आजग्मुर्ब्राह्मणास्तत्र विषयेभ्यस्ततस्ततः।। 	</td><td>	2-36-49a<br>2-36-59b	
</td></tr>
				
<tr><td>
	सर्वविद्यासु निष्णाता वेदवेदाङ्गपारगाः। <br>तेषामावसथांश्चक्रुर्धर्मराजस्य शासनात्।।	</td><td>	2-36-50a<br>2-36-50b	
</td></tr>
				
<tr><td>
	बह्वन्नाच्छादनैर्युक्तान्सगणानां पृथक् पृथक्। <br>सर्वर्तुगुणसम्पन्नाञ्शिल्पिनोऽथ सहस्रशः।। 	</td><td>	2-36-51a<br>2-36-51b	
</td></tr>
				
<tr><td>
	तेषु ते न्यवसन्राजन्ब्राह्मणा नृपसत्कृताः। <br>कथयन्तः कथा बह्वीः पश्यन्तो नटनर्तकान्।। 	</td><td>	2-36-52a<br>2-36-52b	
</td></tr>
				
<tr><td>
	भुञ्जतां चैव विप्राणां वदतां च महास्वनः। <br>अनिशं श्रूयते तत्र मुदितानां महात्मनाम्।। 	</td><td>	2-36-53a<br>2-36-53b	
</td></tr>
				
<tr><td>
	दीयतां दीयतामेषां भुज्यतां भुज्यतामिति। <br>एवम्प्रकाराः सञ्जल्पाः श्रूयन्तेस्मात्र नित्यशः।। 	</td><td>	2-36-54a<br>2-36-54b	
</td></tr>
				
<tr><td>
	गवां शतसहस्राणि शयनानां च भारत। <br>रुक्मस्य योषितां चैव धर्मराजः पृथक् ददौ।।	</td><td>	2-36-55a<br>2-36-55b	
</td></tr>
				
<tr><td>
	प्रावर्ततैव यज्ञः स पाण्डवस्य महात्मनः। <br>पृथिव्यामेकवीरस्य शक्रस्येव त्रिविष्टपे।। 	</td><td>	2-36-56a<br>2-36-56b	
</td></tr>
<tr><td>
	।। इति श्रीमन्महाभारते सभापर्वणि <br>दिग्विजयपर्वणि षट्‌त्रिंशोऽध्यायः।। 36।। 	</td><td>		
</td></tr></tbody>