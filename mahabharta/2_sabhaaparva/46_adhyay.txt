				
<tbody><tr><td>
	<b>भीष्म उवाच। </b>	</td><td>	2-46-1x	
</td></tr>
				
<tr><td>
	दैत्येन्द्रो बलवान्त्राजन्सुरारिर्बलगर्वितः।<br>हिरण्यकशिपुर्नाम आसीत्रैलोक्यकण्टकः।। 	</td><td>	2-46-1a<br>2-46-1b	
</td></tr>
				
<tr><td>
	दैत्यानामादिपुरुषो वीर्येणाप्रतिमो बली। <br>प्रविश्य जलधं राजंश्चकार तप उत्तमम्।। 	</td><td>	2-46-2a<br>2-46-2b	
</td></tr>
				
<tr><td>
	दशवर्षसहस्राणि शतानि दश पञ्च च। <br>व्रतोपवासतस्तस्थौ स्याणुमौनव्रतो दृढः।। 	</td><td>	2-46-3a<br>2-46-3b	
</td></tr>
				
<tr><td>
	ततः शमदमाभ्यां च ब्रह्मचर्येण चानघ। <br>ब्रह्मा प्रीतमनास्तस्य तपसा नियमेन च।। 	</td><td>	2-46-4a<br>2-46-4b	
</td></tr>
				
<tr><td>
	ततः स्वयम्भूर्भगवान्स्वयमागम्य भूपते। <br>विमानेनार्कवर्णेन हंसयुक्तेन भास्वता।। 	</td><td>	2-46-5a<br>2-46-5b	
</td></tr>
				
<tr><td>
	आदित्यैर्वसुभिः साध्यैर्मरुद्भिर्दैवतैस्तथा। <br>रुद्रैर्विश्वसहायैश्च यक्षराक्षसकिन्नरैः।। 	</td><td>	2-46-6a<br>2-46-6b	
</td></tr>
				
<tr><td>
	दिशाभिर्विदिशाभिश्च नदीभिः सागरैः सह। <br>नक्षत्रैश्च मुहूर्तैश्च खेचरैश्चापरैर्ग्रहैः।। 	</td><td>	2-46-7a<br>2-46-7b	
</td></tr>
				
<tr><td>
	देवर्षिभिस्तपोयुक्तैः सिद्धैः सप्तर्षिभिस्तदा। <br>राजर्षिभिः पुण्यतमैर्गन्धर्वैरप्सरोगणैः।। 	</td><td>	2-46-8a<br>2-46-8b	
</td></tr>
				
<tr><td>
	चराचरगुरुः श्रीमान्वृतः सर्वसुरैस्तथा। <br>ब्रह्मा ब्रह्मविदां श्रेष्ठो दैत्यमागम्य चाब्रवीत्।। 	</td><td>	2-46-9a<br>2-46-9b	
</td></tr>
				
<tr><td>
	प्रीतोऽस्मि तव भक्तस्य तपसाऽनेन सुव्रत। <br>वरं वरय भद्रं ते यथेष्टं काममाप्नुहि।। 	</td><td>	2-46-10a<br>2-46-10b	
</td></tr>
<tr><td>
	<b>हिरण्यकशिपुरुवाच। </b>	</td><td>	2-46-11x	
</td></tr>
				
<tr><td>
	न देवा न च गन्धर्वा न यक्षोरगराक्षसाः। <br>न मानुषाः पिशाचाश्च हन्युर्मां देवसत्तम।। 	</td><td>	2-46-11a<br>2-46-11b	
</td></tr>
				
<tr><td>
	ऋषयो वा न मां शापैः क्रुद्धा लोकपितामह। <br>शपेयुस्तपसा युक्ता वर एष वृतो मया।। 	</td><td>	2-46-12a<br>2-46-12b	
</td></tr>
				
<tr><td>
	न शस्त्रेण नचास्त्रेण गिरिणा पादपेन च। <br>न शुष्केण न चार्देण स्यान्न वाऽन्येन मे वधः।। 	</td><td>	2-46-13a<br>2-46-13b	
</td></tr>
				
<tr><td>
	नाकाशे नाथ भूमौ वा रात्रौ वा दिवसेपि वा। <br>नान्तर्वा न बहिर्वापि स्याद्वधो मे पितामह।। 	</td><td>	2-46-14a<br>2-46-14b	
</td></tr>
				
<tr><td>
	पशुभिर्वा मृगैर्न स्यात्पक्षिभिर्वा सरीसृपैः। <br>ददासि  चेद्वरानेतन्देवदेव वृणोम्यहम्।।	</td><td>	2-46-15a<br>2-46-15b	
</td></tr>
<tr><td>
	<b>ब्रह्मोवाच। </b>	</td><td>	2-46-16x	
</td></tr>
				
<tr><td>
	एते दिव्या वरास्तात मया दत्तास्तवाद्भुताः।<br>सर्वकामवरांस्तात प्राप्स्यसि त्वमसंशयम्।।	</td><td>	2-46-16a<br>2-46-16b	
</td></tr>
				
<tr><td>
	एवमुक्त्वा स  भगवाञ्जगामाकाशमेव हि।<br>रराज ब्रह्मलोके हि ब्रह्मर्षिगणसेवितः।।	</td><td>	2-46-17a<br>2-46-17b	
</td></tr>
				
<tr><td>
	ततो देवाश्च नागाश्च गन्धर्वा मुनयस्तथा।<br>वरप्रदानं श्रुत्वैव ते ब्रह्माणमुपस्थितः।।	</td><td>	2-46-18a<br>2-46-18b	
</td></tr>
<tr><td>
	<b>देवा ऊचुः। </b>	</td><td>	2-46-19x	
</td></tr>
				
<tr><td>
	वरेणाने भगवन्बाधिष्यति स नोऽसुरः। <br>तत्प्रसीदस्व भगवन्वधोपायोऽस्य चिन्त्यताम्।। 	</td><td>	2-46-19a<br>2-46-19b	
</td></tr>
<tr><td>
	<b>भीष्म उवाच।। </b>	</td><td>	2-46-20x	
</td></tr>
				
<tr><td>
	ततो लोकहितं वाक्यं श्रुत्वा देवः प्रजापतिः।<br>प्रोवाच भगवान्वाक्यं सर्वदेवगणांस्तदा।। 	</td><td>	2-46-20a<br>2-46-20b	
</td></tr>
				
<tr><td>
	अवश्यं त्रिदशास्तेन प्राप्तव्यं तपसः फलम्। <br>तपसोऽन्तेऽस्य भगवान्वधं कृष्णः करिष्यति।। 	</td><td>	2-46-21a<br>2-46-21b	
</td></tr>
				
<tr><td>
	एतच्छ्रुत्वा सुराः सर्वे ब्रह्मणा तस्य वै वधम्। <br>स्वानि स्थानानि दिव्यानि जग्मुस्ते वै मुदान्विताः।। 	</td><td>	2-46-22a<br>2-46-22b	
</td></tr>
				
<tr><td>
	लब्धमात्रे वरे चापि सर्वास्ता बाधते प्रजाः। <br>हिरण्यकशिपुर्दैत्यो वरदानेन दर्पितः।। 	</td><td>	2-46-23a<br>2-46-23b	
</td></tr>
				
<tr><td>
	राज्यं चकार दैत्येन्द्रो दैत्यसङ्घैः समावृतः। <br>सप्तद्वीपान्वशेचके लोकालोकान्तरं बलात्।। 	</td><td>	2-46-24a<br>2-46-24b	
</td></tr>
				
<tr><td>
	दिव्यभोगान्समस्तान्वै लोके सर्वानवाप सः। <br>देवांस्त्रिभुवनस्थांस्तु पराजित्य महासुरः।। 	</td><td>	2-46-25a<br>2-46-25b	
</td></tr>
				
<tr><td>
	त्रैलोक्यं वशमानीय स्वर्गे वसति दानवः। <br>यदा वरमदोन्मत्तो न्यवसद्दानवो दिवि।। 	</td><td>	2-46-26a<br>2-46-26b	
</td></tr>
				
<tr><td>
	अथ लोकान्सगस्तांश्च विजित्य स महाबलः। <br>भवेयमहमेवेन्द्रः सोमोऽग्निर्मारुतो रविः।। 	</td><td>	2-46-27a<br>2-46-27b	
</td></tr>
				
<tr><td>
	सलिलं चान्तरिक्षं च नक्षत्राणि दिशो दश। <br>अहं क्रोधश्च कामश्च वरुणो वसवोऽर्यमा।। 	</td><td>	2-46-28a<br>2-46-28b	
</td></tr>
				
<tr><td>
	धनदश्च धनाध्यक्षो यक्षकिम्पुरुषाधिपः। <br>एते भवेयमित्युक्त्वा स्वयं भूत्वा बलात्स च।। 	</td><td>	2-46-29a<br>2-46-29b	
</td></tr>
				
<tr><td>
	एषां गृहीत्वा स्थानानि तेषां कार्याण्यवाप सः। <br>इज्यश्चासीन्मखवरैर्देवकिन्नरसत्तमैः।। 	</td><td>	2-46-30a<br>2-46-30b	
</td></tr>
				
<tr><td>
	नरकस्थान्समानीय स्वर्गस्थांश्च चकार सः। <br>एवमादीनि कर्माणि कृत्वा दैत्यपतिर्बली।। 	</td><td>	2-46-31a<br>2-46-31b	
</td></tr>
				
<tr><td>
	आश्रमेषु महाभागान्मुनीन्वै शंसितव्रतान्। <br>सत्यधर्मपरान्दान्तान्पुरा धर्षितवांस्तु सः।। 	</td><td>	2-46-32a<br>2-46-32b	
</td></tr>
				
<tr><td>
	याज्ञीयान्कृतबान्दैत्यन्याजकांश्चैव देवताः। <br>यत्रयत्र सुरा जग्मुस्तत्रतत्र व्रजत्युत।। 	</td><td>	2-46-33a<br>2-46-33b	
</td></tr>
				
<tr><td>
	स्थानानि देवतानां तु हृत्वा राज्यमकारयत्। <br>पञ्चकोट्यश्च वर्षाणि अयुतान्येकषष्टि च।। 	</td><td>	2-46-34a<br>2-46-34b	
</td></tr>
				
<tr><td>
	षष्टिश्चैव सहस्राणां जग्मुस्तस्य दुरात्मनः। <br>एतद्वर्षं स दैत्येन्द्रो भोगैश्चर्यमवाप सः।। 	</td><td>	2-46-35a<br>2-46-35b	
</td></tr>
				
<tr><td>
	तेनातिबाध्यमानास्ते दैत्येन्द्रेण बलीयसा। <br>ब्रह्मलोकं सुरा जग्मुः शर्वशक्रपुरोगमाः।। 	</td><td>	2-46-36a<br>2-46-36b	
</td></tr>
<tr><td>
	पितामहं समासाद्य खिन्नाः प्राञ्जलयोऽब्रुवन् ।।	</td><td>	2-46-37a	
</td></tr>
<tr><td>
	<b>देवा ऊचुः। </b>	</td><td>	2-46-38x	
</td></tr>
				
<tr><td>
	भगवन्भूतभव्येश नस्त्रायस्व इहागतान्। <br>भयं दितिसुताद्घोराद्भवत्यद्य दिवानिशम्।। 	</td><td>	2-46-38a<br>2-46-38b	
</td></tr>
				
<tr><td>
	भगवन्सर्वदैत्यानां स्वयम्भूरादिकृत्प्रभुः। <br>स्रष्टा त्वं हव्यकव्यानामव्यक्तः प्रकृतिर्ध्रुवः।।	</td><td>	2-46-39a<br>2-46-39b	
</td></tr>
<tr><td>
	<b>ब्रह्मोवाच। </b>	</td><td>	2-46-40x	
</td></tr>
				
<tr><td>
	श्रूयतामापदेवं हि दुर्विज्ञेया मयापि च। <br>नारायणस्तु पुरुषो विश्वरूपो महाद्युतिः।। 	</td><td>	2-46-40a<br>2-46-40b	
</td></tr>
				
<tr><td>
	अव्यक्तः सर्वभूतानामचिन्त्यो विभुरव्ययः। <br>ममापि स तु युष्माकं व्यसने परमा गतिः।। 	</td><td>	2-46-41a<br>2-46-41b	
</td></tr>
				
<tr><td>
	नारायणः परोऽव्यक्तादहमव्यक्तसम्भवः। <br>मत्तो जज्ञुः प्रजा लोकाः सर्वे देवासुराश्च ते।। 	</td><td>	2-46-42a<br>2-46-42b	
</td></tr>
				
<tr><td>
	देवा यथाहं युष्माकं तथा नारायणो मम। <br>पितामहोऽहं सर्वस्य स विष्णुः प्रपितामहः।। 	</td><td>	2-46-43a<br>2-46-43b	
</td></tr>
				
<tr><td>
	निश्चितं विषुधा दैत्यं स विष्णुस्तं हनिष्यति। <br>तस्य नास्ति न शक्यं च तस्माद्व्रजत माचिरम्।। 	</td><td>	2-46-44a<br>2-46-44b	
</td></tr>
<tr><td>
	<b>भीष्म उवाच।। </b>	</td><td>	2-46-45x	
</td></tr>
				
<tr><td>
	पितामहवचः श्रुत्वा सर्वे ते भरतर्षभ। <br>विबुधा ब्रह्मणा सार्धं जग्मुः क्षीरोदधिं प्रति।। 	</td><td>	2-46-45a<br>2-46-45b	
</td></tr>
				
<tr><td>
	आदित्या वसवः साध्या विश्वे च मरुतस्तथा।<br>रुद्रा महर्षयश्चैव अश्विनौ च सुरूपिणौ।। 	</td><td>	2-46-46a<br>2-46-46b	
</td></tr>
				
<tr><td>
	अन्ये च दिव्या ये राजंस्ते सर्वे सगणाः सुराः। <br>चतुर्मुखं पुरस्कृत्य श्वेतद्वीपमुपागताः।।	</td><td>	2-46-47a<br>2-46-47b	
</td></tr>
<tr><td>
	<b>देवा ऊचुः। </b>	</td><td>	2-46-48x	
</td></tr>
				
<tr><td>
	त्रायस्व नोऽद्य देवेश हिरण्यकशिपोर्वधात्। <br>त्वं हि नः परमो धाता ब्रह्मादीनां सुरोत्तम।। 	</td><td>	2-46-48a<br>2-46-48b	
</td></tr>
				
<tr><td>
	उत्फुल्लाम्बुजपत्राक्ष शत्रुपक्षभयङ्कर। <br>क्षयाय दितिवंशस्य शरणं त्वं भविष्यसि।। 	</td><td>	2-46-49a<br>2-46-49b	
</td></tr>
<tr><td>
	<b>भीष्म उवाच।।</b>	</td><td>	2-46-50x	
</td></tr>
				
<tr><td>
	तद्देवानां वचः श्रुत्वा तदा विष्णुः शुचिश्रवाः। <br>अदृश्यः सर्वभूतात्मा वक्तुमेवोपचक्रमे।। 	</td><td>	2-46-50a<br>2-46-50b	
</td></tr>
<tr><td>
	<b>विष्णुरुवाच।।</b>	</td><td>	2-46-51x	
</td></tr>
				
<tr><td>
	भयं त्यजध्वममरा अभयं वो ददाम्यहम्। <br>तदेव त्रिदिवं देवाः प्रतिपद्यत माचिरम्।। 	</td><td>	2-46-51a<br>2-46-51b	
</td></tr>
				
<tr><td>
	एषोऽहं सगणं दैत्यं वरदानेन दर्पितम्। <br>अवध्यममरेन्द्राणां दानवेन्द्रं निहन्म्यहम्।।	</td><td>	2-46-52a<br>2-46-52b	
</td></tr>
<tr><td>
	<b>ब्रह्मोवाच।। </b>	</td><td>	2-46-53x	
</td></tr>
				
				
<tr><td>
	भहवन्देवदेवेश खिन्ना एते भृशं सुराः। <br>तस्मात्त्वं जहि दैत्येन्द्रं क्षिप्रं कालोऽस्य माचिरम्। <br>एष त्वं सगणं दैत्यं वरदानेन दर्पितम्।। 	</td><td>	2-46-53a<br>2-46-53b<br>2-46-53c	
</td></tr>
<tr><td>
	<b>विष्णुरुवाच।।</b>	</td><td>	2-46-54x	
</td></tr>
				
<tr><td>
	क्षिप्रमेव करिष्यामि त्वरया दैत्यनाशनम्। <br>तस्मात्त्वं विबुधाश्चैव प्रतिपद्यत वै दिवम्।। 	</td><td>	2-46-54a<br>2-46-54b	
</td></tr>
<tr><td>
	<b>भीष्म उवाच।। </b>	</td><td>	2-46-55x	
</td></tr>
				
<tr><td>
	एवमुक्त्वा तु भगवान्विसृज्य त्रिदिवेश्वरान्। <br>नरस्यार्धतनुर्भूत्वा सिंहस्यार्धतनुः पुनः।। 	</td><td>	2-46-55a<br>2-46-55b	
</td></tr>
				
<tr><td>
	नारसिंहेन वपुषा पाणिं संस्पृश्य पाणिना। <br>भीमरूपो महातेजा व्यादितास्य इवान्तकः।।	</td><td>	2-46-56a<br>2-46-56b	
</td></tr>
				
<tr><td>
	हिरण्यकशिपुं राजञ्जगाम हरिरीश्वरः। <br>दैत्यास्तमागतं दृष्ट्वा नारसिंहं महाबलम्।। 	</td><td>	2-46-57a<br>2-46-57b	
</td></tr>
				
<tr><td>
	ववर्षुः शस्त्रवर्षैस्ते सुसङ्क्रुद्धास्तदा हरिम्। <br>तैः सृष्टसर्वशस्त्राणि भक्षयामास वै हरिः।।	</td><td>	2-46-58a<br>2-46-58b	
</td></tr>
				
<tr><td>
	जघान न रणे दैत्यान्सहस्राणि बहूनि च। <br>तान्निहत्य च दैतेयान्सर्वान्क्रुद्धान्महाबलान्।। 	</td><td>	2-46-59a<br>2-46-59b	
</td></tr>
				
<tr><td>
	अभ्यधावत्सुसङ्क्रुद्धो दैत्येन्द्रं बलगर्वितम्। <br>जीमूतघनसङ्काशो जीमूतघननिस्वनः।। 	</td><td>	2-46-60a<br>2-46-60b	
</td></tr>
				
<tr><td>
	जीमूत इव दीप्तौजा जीमूत इव वेगवान्। <br>सोऽतिबलं दृप्तं दृप्तशार्दूलविक्रमम्।। 	</td><td>	2-46-61a<br>2-46-61b	
</td></tr>
				
<tr><td>
	दृप्तैर्दैत्यगणैर्गुप्तं खरैर्नखमुकैरुत। <br>ततः कृत्वा तु युद्धं वै तेन दैत्येन वै हरिः।। 	</td><td>	2-46-62a<br>2-46-62b	
</td></tr>
				
<tr><td>
	सन्ध्याकाले महातेजा भवनान्ते त्वरान्वितः। <br>ऊरौ निधाय दैत्येन्द्रं निर्बिभेद नखैस्तदा।। 	</td><td>	2-46-63a<br>2-46-63b	
</td></tr>
				
<tr><td>
	महाबलं महावीर्यं वरदानेन गर्वितम्। <br>दैत्यश्रेष्ठं सुरश्रेष्ठो जघान तरसा हरिः।। 	</td><td>	2-46-64a<br>2-46-64b	
</td></tr>
				
<tr><td>
	हिरण्यकशिपुं हत्वा सर्वदैत्यांश्च वै तदा। <br>विबुधानां प्रजानां च हितं कृत्वा महाद्युतिः।। 	</td><td>	2-46-65a<br>2-46-65b	
</td></tr>
				
<tr><td>
	प्रमुमोद हरिर्देवः प्राप्य धर्मं तदा भुवि। <br>एष ते नारसिंहोऽत्र कथितः पाण्डुनन्दन। 	</td><td>	2-46-66a<br>2-46-66b	
</td></tr>
<tr><td>
	शृणु त्वं वामनं नाम प्रादुर्भावं महात्मनः।। 	</td><td>	2-46-67a	
</td></tr>
<tr><td>
	। इति श्रीमन्महाभारते सभापर्वणि<br> अर्घाहरणपर्वणि षट्‌चत्वारिंशोऽध्यायः।। 46।। 	</td><td>		
</td></tr></tbody>