				
<tbody><tr><td>
	<b>शकुनिरुवाच।। </b>	</td><td>	2-82-1x	
</td></tr>
				
<tr><td>
	यां त्वमेतां श्रियं पाण्डुपुत्रे युधिष्ठिरे। <br>तप्यसे तां हरिष्यामि द्यूतेन जयतां वर।। 	</td><td>	2-82-1a<br>2-82-1b	
</td></tr>
				
<tr><td>
	आहूयतां परं राजन्कुन्तीपुत्रो युधिष्ठिरः। <br>अगत्वा संशयमहमयुद्ध्वा च चमूमुखे।। 	</td><td>	2-82-2a<br>2-82-2b	
</td></tr>
				
<tr><td>
	अक्षान्क्षिपन्नक्षतः सन्विद्वानविदुषो जये। <br>ग्लहान्धनूंषि मे विद्धि शरानक्षांश्च भारत।। 	</td><td>	2-82-3a<br>2-82-3b	
</td></tr>
<tr><td>
	अक्षाणां हृदयं मे ज्यां रथं विद्धि ममास्फुरम्।। 	</td><td>	2-82-4a	
</td></tr>
<tr><td>
	<b>दुर्योधन उवाच। </b>	</td><td>	2-82-5x	
</td></tr>
				
<tr><td>
	अयमुत्सहते राजच्छ्रियमाहर्तुमक्षवित्। <br>द्यूतेन पाण्डुपुत्रेभ्यस्तदनुज्ञातुमर्हसि।। 	</td><td>	2-82-5a<br>2-82-5b	
</td></tr>
<tr><td>
	<b>धृतराष्ट्र उवाच। </b>	</td><td>	2-82-6x	
</td></tr>
				
<tr><td>
	स्थितोऽस्मि शासने भ्रातुर्विदुरस्य महात्मनः। <br>तेन सङ्गम्य वेत्स्यामि कार्यस्यास्य विनिश्चयम्।।	</td><td>	2-82-6a<br>2-82-6b	
</td></tr>
<tr><td>
	<b>दुर्योधन उवाच।। </b>	</td><td>	2-82-7x	
</td></tr>
				
<tr><td>
	`कृष्णादभ्याधिकः सोऽपि क्षत्ता बोद्धा विशाम्पते।<br>केवलं धर्ममेवाह न तद्विजयसाधकम्।। 	</td><td>	2-82-7a<br>2-82-7b	
</td></tr>
				
<tr><td>
	जयश्च धर्मतोपेतस्तथैव भरतर्षभ। <br>तस्माद्विनयतो जेता तावुभौ च विरोधिनौ'।। 	</td><td>	2-82-8a<br>2-82-8b	
</td></tr>
				
<tr><td>
	व्यपनेष्यति ते बुद्धिं विदुरो मुक्तसंशयः। <br>पाण्डवानां हिते युक्तो न तथा मम कौरव।। 	</td><td>	2-82-9a<br>2-82-9b	
</td></tr>
				
<tr><td>
	नारभेतान्यसामर्थ्यात्पुरुषः कार्यमात्मनः। <br>मतिसाम्यं द्वयोर्नास्ति कार्येषु कुरुनन्दन।। 	</td><td>	2-82-10a<br>2-82-10b	
</td></tr>
				
<tr><td>
	भयं परिहरन्मत्त आत्मानं परिपालयन्। <br>वर्षासु क्लिन्नवटवत्तिष्ठन्नैवावसीदति।। 	</td><td>	2-82-11a<br>2-82-11b	
</td></tr>
				
<tr><td>
	न व्याधयो नापि यमः प्राप्तुं श्रेयः प्रतीक्षते। <br>यावदेव भवेत्कल्पस्तावच्छ्रेयः समाचरेत्।। 	</td><td>	2-82-12a<br>2-82-12b	
</td></tr>
<tr><td>
	<b>धृतराष्ट्र उवाच।। </b>	</td><td>	2-82-13x	
</td></tr>
				
<tr><td>
	सर्वथा पुत्र बलिभिर्विग्रहो मे रोचते। <br>वैरं विकारं सृजति तद्वै शस्त्रमनायसम्।। 	</td><td>	2-82-13a<br>2-82-13b	
</td></tr>
				
				
				
<tr><td>
	अनर्थमर्थं मन्यसे राजपुत्र<br>सङ्ग्रन्थनं कलहस्यातियाति। <br>तद्वै प्रवृत्तं तु यथाकथञ्चित्<br>सृजेदसीन्निशितान्सायकांश्च।। 	</td><td>	2-82-14a<br>2-82-14b<br>2-82-14c<br>2-82-14d	
</td></tr>
<tr><td>
	<b>दुर्योधन उवाच।। </b>	</td><td>	2-82-15x	
</td></tr>
				
				
				
<tr><td>
	द्यूते पुराणैर्व्यवहारः प्रणीत-<br>स्तत्रात्ययो नास्ति न सम्प्रहारः।<br>तद्रोचतां शकुनेर्वाक्यमद्य<br>सभां क्षिप्रं त्वमिहाज्ञापयस्व।। 	</td><td>	2-82-15a<br>2-82-15b<br>2-82-15c<br>2-82-15d	
</td></tr>
				
				
				
<tr><td>
	स्वर्गद्वारं दीव्यतां नो विशिष्टं <br>तद्वर्तिनां चापि तथैव युक्तम्। <br>भवेदेवं ह्यात्मना तुल्यमेव<br>दुरोदरं पाण्डवैस्त्वं कुरुष्व।। 	</td><td>	2-82-16a<br>2-82-16b<br>2-82-16c<br>2-82-16d	
</td></tr>
<tr><td>
	<b>धृतराष्ट्र उवाच। </b>	</td><td>	2-82-17x	
</td></tr>
				
				
				
<tr><td>
	वाक्यं न मे रोचते यत्त्वयोक्तं<br>यत्ते प्रियं तत्क्रियतां नरेन्द्र। <br>पश्चात्तप्स्यसे तदुपाक्रम्य वाक्यं<br>न हीदृशं भावि वचो हि धर्म्यम्।। 	</td><td>	2-82-17a<br>2-82-17b<br>2-82-17c<br>2-82-17d	
</td></tr>
				
				
				
<tr><td>
	दृष्टं ह्येतद्विदुरेणै सर्वं <br>विपश्चिता बुद्धिविद्यानुगेन। <br>तदेवैतदवशस्याभ्युपैति<br>महद्भयं क्षत्रियजीवघाति।। 	</td><td>	2-82-18a<br>2-82-18b<br>2-82-18c<br>2-82-18d	
</td></tr>
<tr><td>
	<b>वैशम्पायन उवाच।। </b>	</td><td>	2-82-19x	
</td></tr>
				
				
				
<tr><td>
	एवमुक्त्वा धृतराष्ट्रो मनीषी<br>दैवं मत्वा परमं दुस्तरं च। <br>शशासोच्चैः पुरुषान्पुत्रवाक्ये <br>स्थितो राजा दैवसंमूढचेताः।। 	</td><td>	2-82-19a<br>2-82-19b<br>2-82-19c<br>2-82-19d	
</td></tr>
				
				
				
<tr><td>
	सहस्रस्तम्भां हेमवैदूर्यचित्रां<br>शतद्वारां तोरणस्फाटिकाढ्याम्। <br>सभामग्र्यां क्रोशमात्रायतां मे<br>तद्विस्तारामाशु कुर्वन्तु युक्ताः।। 	</td><td>	2-82-20a<br>2-82-20b<br>2-82-20c<br>2-82-20d	
</td></tr>
				
				
				
<tr><td>
	श्रुत्वा तस्य त्वरिता निर्विशङ्काः <br>प्राज्ञा दक्षास्तां तदा चक्रुराशु। <br>सर्वद्रव्याण्युपजह्रुः सभायां<br>सहस्रशः शिल्पिनश्चैव युक्ताः।। 	</td><td>	2-82-21a<br>2-82-21b<br>2-82-21c<br>2-82-21d	
</td></tr>
				
				
				
<tr><td>
	कालेनाल्पेनाथ निष्ठां गतां तां<br>सभां रम्यां बहुरत्नां विचित्राम्। <br>चित्रैर्हैमैरासनैरभ्युपेता-<br>माचख्युस्ते तस्य राज्ञः प्रतीताः।। 	</td><td>	2-82-22a<br>2-82-22b<br>2-82-22c<br>2-82-22d	
</td></tr>
				
				
				
<tr><td>
	ततो विद्वान्विदुरं मन्त्रिमुख्य-<br>मुवाचेदं धृतराष्ट्रो नरेन्द्रः। <br>युधिष्ठिरं राजपुत्रं च गत्वा<br>मद्वाक्येन क्षिप्रमिहानयस्व।। 	</td><td>	2-82-23a<br>2-82-23b<br>2-82-23c<br>2-82-23d	
</td></tr>
				
				
				
<tr><td>
	सभेयं मे बहुरत्ना विचित्रा <br>शय्यासनैरुपपन्ना महार्हैः। <br>सा दृश्यतां भ्रातृभिः सार्धमेत्य<br>मुहृद्द्यूतं वर्ततामत्र चेति।। 	</td><td>	2-82-24a<br>2-82-24b<br>2-82-24c<br>2-82-24d	
</td></tr>
<tr><td>
	<b>वैशम्पायन उवाच।। </b>	</td><td>	2-82-25x	
</td></tr>
				
<tr><td>
	मतमाज्ञाय पुत्रस्य धृतराष्ट्रो नराधिपः। <br>मत्वा च दुस्तरं दैवमेतद्राजंश्चकार ह।। 	</td><td>	2-82-25a<br>2-82-25b	
</td></tr>
				
<tr><td>
	अन्यायेन तथोक्तस्तु विदुरो विदुषां वरः। <br>नाभ्यनन्दद्वचो भ्रातुर्वचनं चेदमब्रवीत्।। 	</td><td>	2-82-26a<br>2-82-26b	
</td></tr>
<tr><td>
	<b>विदुर उवाच।। </b>	</td><td>	2-82-27x	
</td></tr>
				
				
				
<tr><td>
	नाभिनन्दे नृपते प्रैषमेतं<br>मैवं कृथाः कुलनाशाद्बिभेमि। <br>पुत्रैर्भिन्नः कलहस्ते ध्रुवं स्या-<br>देतच्छङ्के द्यूतकृते नरेन्द्र।। 	</td><td>	2-82-27a<br>2-82-27b<br>2-82-27c<br>2-82-27d	
</td></tr>
<tr><td>
	<b>धृतराष्ट्र उवाच।  </b>	</td><td>	2-82-28x	
</td></tr>
				
				
				
<tr><td>
	नेह क्षत्तः कलहस्तप्स्यते मां<br>न चेद्दैवं प्रतिलोमं भविष्यत्। <br>छात्रा तु दिष्टस्य वशे किलेदं<br>सर्वं जगच्चेष्टति न स्वतन्त्रम्।। 	</td><td>	2-82-28a<br>2-82-28b<br>2-82-28c<br>2-82-28d	
</td></tr>
				
<tr><td>
	तदद्य विदुर प्राप्य राजानं मम शासनात्। <br>क्षिप्रमानय दुर्धर्षं कुन्तीपुत्रं युधिष्ठिरम्।। 	</td><td>	2-82-29a<br>2-82-29b	
</td></tr>
<tr><td>
	।। इति श्रीमन्महाभारते सभापर्वणि<br> द्यूतपर्वणि द्व्यशीतितमोऽध्यायः।। 82 ।। 	</td><td>		
</td></tr></tbody>