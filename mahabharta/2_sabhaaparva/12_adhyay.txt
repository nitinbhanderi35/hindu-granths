				
<tbody><tr><td>
	<b>युधिष्ठिर उवाच।।</b>	</td><td>	2-12-1x	
</td></tr>
				
<tr><td>
	प्रायशो राजलोकस्ते कथितो वदतां वर।<br>वैवस्वतसभायां तु यथा वदसि मे प्रभो।।	</td><td>	2-12-1a<br>2-12-1b	
</td></tr>
				
<tr><td>
	वरुणस्य सभायां तु नागास्ते कथिता विभो। <br>दैत्येन्द्राश्चापि भूयिष्ठाः सरितः सागरास्तथा।। 	</td><td>	2-12-2a<br>2-12-2b	
</td></tr>
				
<tr><td>
	तथा धनपतेर्यक्षा गुह्यका राक्षसास्तथा।<br>गन्धर्वाप्सरसश्चैव भगवांश्च वृषध्वजः।।	</td><td>	2-12-3a<br>2-12-3b	
</td></tr>
				
<tr><td>
	पितामहसभायां तु कथितास्ते महर्षभः।<br>सर्वे देवनिकायाश्च सर्वशास्त्राणि वैव ह।।	</td><td>	2-12-4a<br>2-12-4b	
</td></tr>
				
<tr><td>
	शक्रस्य तु सभायां तु देवाः सङ्कीर्तिता मुने।<br>उद्देशतश्च गन्धर्वा विविधाश्च महर्षयः।।	</td><td>	2-12-5a<br>2-12-5b	
</td></tr>
				
<tr><td>
	एक एव तु राजर्षिर्हरिश्चन्द्रो महामुने।<br>कथितस्ते सभायां वै देवेन्द्रस्य महात्मनः।। 	</td><td>	2-12-6a<br>2-12-6b	
</td></tr>
				
<tr><td>
	किं कर्म तेनाचरितं तपो वा नियतव्रत।<br>येनासौ सह शक्रेण स्पर्धदे सुमहायशाः।।	</td><td>	2-12-7a<br>2-12-7b	
</td></tr>
				
<tr><td>
	पितृलोकगतश्चैव त्वया विप्र पिता मम।<br>दृष्टः पाण्डुर्महाभागः कथं वाऽपि समागतः।।	</td><td>	2-12-8a<br>2-12-8b	
</td></tr>
				
<tr><td>
	किमुक्तवांश्च भगवंस्तन्ममाचक्ष्व सुव्रत।<br>त्वत्तः श्रोतुं सर्वमिदं परं कौतूहलं हि मे।।	</td><td>	2-12-9a<br>2-12-9b	
</td></tr>
<tr><td>
	<b>नारद उवाच। </b>	</td><td>	2-12-10x	
</td></tr>
				
<tr><td>
	यन्मां पृच्छसि राजेन्द्र हरिश्चन्द्रं प्रति प्रभो।<br>तत्तेऽहं सम्प्रवक्ष्यामि माहात्म्यं तस्य धीमतः।।	</td><td>	2-12-10a<br>2-12-10b	
</td></tr>
				
<tr><td>
	` इक्ष्वाकूणां कुले जातस्त्रिशङ्कुर्नाम पार्थिवः।<br>अयोध्याधिपतिर्वीरो विश्वामित्रेण संस्थितः।।	</td><td>	2-12-11a<br>2-12-11b	
</td></tr>
				
<tr><td>
	तस्य सत्यवती नाम पत्नी केकयवंशजा।<br>तस्यां गर्भः समभवद्धर्मेण कुरुनन्दन।।	</td><td>	2-12-12a<br>2-12-12b	
</td></tr>
				
				
<tr><td>
	सा च काले महाभागा राजन्मासं प्रविश्य च।<br>कुमारं जनयामास हरिश्चन्द्रमकल्मषम्।<br>स वै राजा हरिश्चन्द्रस्त्रैशङ्कव इति स्मृतः'।।	</td><td>	2-12-13a<br>2-12-13b<br>2-12-13c	
</td></tr>
				
<tr><td>
	स राजा बलवानासीत्सम्राट् सर्वमहीक्षिताम्।<br>तस्य सर्वे महीपालाः शासनावनताः स्थिताः।। 	</td><td>	2-12-14a<br>2-12-14b	
</td></tr>
				
<tr><td>
	तेनैकं रथमास्थाय जैत्रं हेमविभूषितम्।<br>शस्त्रप्रतापेन जिता द्वीपाः सप्त जनेश्वर।।	</td><td>	2-12-15a<br>2-12-15b	
</td></tr>
				
<tr><td>
	स निर्जित्य महीं कृत्स्नां सशैलवनकाननाम्। <br>आजहार महाराज राजसूयं महाक्रतुम्।।	</td><td>	2-12-16a<br>2-12-16b	
</td></tr>
				
<tr><td>
	तस्य सर्वे महीपाला धनान्याजह्रुराज्ञया।<br>द्विजानां परिवेष्टारस्तस्मिन्यज्ञे च तेऽभवन्।। 	</td><td>	2-12-17a<br>2-12-17b	
</td></tr>
				
<tr><td>
	`समाप्तयज्ञो विधिवद्धरिश्चन्द्रः प्रतापवान्। <br>अभिषिक्तश्च शुशुभे साम्राज्येन नराधिपः।। 	</td><td>	2-12-18a<br>2-12-18b	
</td></tr>
<tr><td>
	राजसूयेऽभिषिक्तश्च समाप्तवरदक्षिणे'।।	</td><td>	2-12-19a	
</td></tr>
				
<tr><td>
	प्रादाच्च द्रविणं प्रीत्या याचकानां नरेश्वरः।<br>यथोक्तवन्तस्ते तस्मिंस्ततः पञ्चगुणाधिकम्।।  	</td><td>	2-12-20a<br>2-12-20b	
</td></tr>
				
<tr><td>
	अतर्पयच्च विविधैर्वसुभिर्ब्राह्मणांस्तदा।<br>प्रसर्पकाले सम्प्राप्ते नानादिग्भ्यः समागतान्।। 	</td><td>	2-12-21a<br>2-12-21b	
</td></tr>
				
				
<tr><td>
	भक्ष्यभोज्यैश्च विविधैर्यथाकामपुरस्कृतैः।<br>रत्नौघतर्पितैस्तुष्टैर्द्विजैश्च समुदाहृतम्। <br>तेजस्वी च यशस्वी च नृपेभ्योऽभ्यधिकोऽभवत् ।	</td><td>	2-12-22a<br>2-12-22b<br>2-12-22c	
</td></tr>
				
<tr><td>
	एतस्मात्कारणाद्राजन्हरिश्चन्द्रो विराजते।<br>तेभ्यो राजसहस्रेभ्यस्तद्विद्वि भरतर्षभ।। 	</td><td>	2-12-23a<br>2-12-23b	
</td></tr>
				
<tr><td>
	समाप्य च हरिश्चन्द्रो महायज्ञं प्रतापवान्। <br>अभिषिक्तश्च शुशुभे साम्राज्येन नराधिप।। 	</td><td>	2-12-24a<br>2-12-24b	
</td></tr>
				
<tr><td>
	ये चान्ये च महीपाला राजसूयं महाक्रतुम्। <br>यजन्ते ते सहेन्द्रेण मोदन्ते भरतर्षभ। 	</td><td>	2-12-25a<br>2-12-25b	
</td></tr>
				
<tr><td>
	ये चापि नि नं प्राप्ताः सङ्ग्रामेष्वपलायिनः।<br>ते तत्सदनम् ताद्य मोन्दते भरतर्षभ।। 	</td><td>	2-12-26a<br>2-12-26b	
</td></tr>
				
<tr><td>
	तपसा ये च तीव्रेण त्यजन्तीह कलेवरम्।<br>ते तत्स्थानं समासाद्य श्रीमन्तो भान्ति नित्यशः।। 	</td><td>	2-12-27a<br>2-12-27b	
</td></tr>
				
<tr><td>
	पिता च त्वाऽऽह कौन्तेय पाण्डुः कौरवनन्दन। <br>हरिश्चन्द्रे श्रियं दृष्ट्वा नृपतौ जातविस्मयः।।	</td><td>	2-12-28a<br>2-12-28b	
</td></tr>
				
<tr><td>
	विज्ञाय मानुषं लोकमायान्तं मां नराधिप।<br>प्रोवाच प्रणतो भूत्वा वदेथास्त्वं युधिष्ठिरम्।। 	</td><td>	2-12-29a<br>2-12-29b	
</td></tr>
				
<tr><td>
	समर्थोऽसि महीं जेतुं भ्रातरस्ते स्थिता वशे।<br>राजसूयं क्रतुश्रेष्ठमहारस्वेति भारत।। 	</td><td>	2-12-30a<br>2-12-30b	
</td></tr>
				
<tr><td>
	त्वयीष्टवति पुत्रेऽहं हरिश्चन्द्रवदाशु वै। <br>मोदिष्ये बहुलाः शश्वत्समाः शक्रस्य संसदि।। 	</td><td>	2-12-31a<br>2-12-31b	
</td></tr>
				
<tr><td>
	एवं भवतु वक्ष्येऽहं तव पुत्रं नराधिपम्। <br>भूलोकं यदि गच्छेयमिति पाण्डुमथाब्रुवम्।। 	</td><td>	2-12-32a<br>2-12-32b	
</td></tr>
				
<tr><td>
	तस्य त्वं पुरुषव्याघ्र सङ्कल्पं कुरु पाण्डव। <br>गन्तासित्वं महेन्द्रस्य पूर्वैः सह सलोकताम्।। 	</td><td>	2-12-33a<br>2-12-33b	
</td></tr>
				
<tr><td>
	बहुविघ्नश्च नृपते क्रतुरेष स्मृतो महान्। <br>छिद्राण्यस्य वाञ्छन्ति यज्ञघ्ना ब्रह्मराक्षसाः।। 	</td><td>	2-12-34a<br>2-12-34b	
</td></tr>
				
<tr><td>
	युद्धं च क्षत्रशमनं पृथिवीक्षयकारणम्। <br>किञ्चिदेव निमित्तं च भवत्यत्र क्षयावहम्।।	</td><td>	2-12-35a<br>2-12-35b	
</td></tr>
				
<tr><td>
	एतत्सञ्चिन्त्य राजेन्द्र यत्क्षमं तत्समाचर।<br>अप्रमत्तोत्थितो नित्यं चातुर्वर्ण्यस्य रक्षणे।। 	</td><td>	2-12-36a<br>2-12-36b	
</td></tr>
				
				
<tr><td>
	भव एधस्व मोदस्व धनैस्तर्पय च द्विजान्।<br>एतत्ते विस्तरेणोक्तं यन्मां त्वं परिपृच्छसि।<br>आपृच्छे त्वां गमिष्यामि दाशार्हनगरीं प्रति।। 	</td><td>	2-12-37a<br>2-12-37b<br>2-12-37c	
</td></tr>
<tr><td>
	<b>वैशम्पायन उवाच। </b>	</td><td>	2-12-38x	
</td></tr>
				
<tr><td>
	एवमाख्याय पार्थेभ्यो नारदो जनमेजय। <br>जगाम तैर्वृतो राजन्नृषिभिर्यैः समागतः।। 	</td><td>	2-12-38a<br>2-12-38b	
</td></tr>
				
<tr><td>
	गते तु नारदे पार्थो भ्रातृभिः सह कौरवः। <br>राजसूयं क्रतुश्रेष्ठं चिन्तयामास पार्थिवः।। 	</td><td>	2-12-39a<br>2-12-39b	
</td></tr>
<tr><td>
	।। इति श्रीमन्महाभारते सभापर्वणि <br>मन्त्रपर्वणि द्वादशोऽध्यायः।। 12।। 	</td><td>		
</td></tr></tbody>