				
<tbody><tr><td>
	<b>जनमेजय उवाच।। </b>	</td><td>	2-77-1x	
</td></tr>
				
<tr><td>
	कथं समभवद्द्यूतं भ्रातॄणां तन्महात्ययम्। <br>यत्र तद्व्यसनं प्राप्तं पाण्डवैर्मे पितामहैः।। 	</td><td>	2-77-1a<br>2-77-1b	
</td></tr>
				
<tr><td>
	के च तत्र समास्तारा राजानो ब्रह्मवित्तम। <br>के चैनमन्वमोदन्त के चैनं प्रत्यषेधयन्।। 	</td><td>	2-77-2a<br>2-77-2b	
</td></tr>
				
<tr><td>
	विस्तरेणैतदिच्छामि कथ्यमानं त्वया द्विज।  <br>मूलं ह्येतद्विनाशस्य पृथिव्या द्विजसत्तम।। 	</td><td>	2-77-3a<br>2-77-3b	
</td></tr>
<tr><td>
	<b>सौतिरुवाच। </b>	</td><td>	2-77-4x	
</td></tr>
				
<tr><td>
	एवमुक्तस्ततो राज्ञा व्यासशिष्यः प्रतापवान्। <br>आचचक्षेऽथ यद्वृत्तं तत्सर्वं वेदतत्त्वविद्।। 	</td><td>	2-77-4a<br>2-77-4b	
</td></tr>
<tr><td>
	<b>वैशम्पायन उवाच।। </b>	</td><td>	2-77-5x	
</td></tr>
				
<tr><td>
	एवमुक्तस्ततो राज्ञा व्यासशिष्यः प्रतापवान्। <br>आचचक्षेऽथ यद्वृत्तं तत्सर्वं वेदतत्त्ववित्।।	</td><td>	2-77-5a<br>2-77-5b	
</td></tr>
				
<tr><td>
	विदुरस्य मतिं ज्ञात्वा धृतराष्ट्रोऽम्बिकासुतः। <br>दुर्योधनमिदं वाक्यमुवाच विजने पुनः।। 	</td><td>	2-77-6a<br>2-77-6b	
</td></tr>
				
<tr><td>
	अलं द्यूतेन गान्धारे विदुरो न प्रशंसति।<br>न ह्यसौ सुमहाबुद्धिरहितं नो वदिष्यति।। 	</td><td>	2-77-7a<br>2-77-7b	
</td></tr>
				
<tr><td>
	हितं हि परमं मन्ये विदुरो यत्प्रभाषते। <br>क्रियतां पुत्र तत्सर्वमेतन्मन्ये हितं तव।। 	</td><td>	2-77-8a<br>2-77-8b	
</td></tr>
				
				
<tr><td>
	देवर्षिर्वासवागुरुर्देवराजाय धीमते। <br>यत्प्राह शास्त्रं भगवान्बृहस्पतिरुदारधीः। <br>तद्दे विदुरः सर्वं सरहस्यं महाकविः।। 	</td><td>	2-77-9a<br>2-77-9b<br>2-77-9c	
</td></tr>
				
<tr><td>
	स्थितस्तु वचने तस्य सदाऽहमपि पुत्रक। <br>विदुरो वापि मेधावी कुरूणां प्रवरो मतः।। 	</td><td>	2-77-10a<br>2-77-10b	
</td></tr>
				
<tr><td>
	उद्धवो वा महाबुद्धिर्वृष्णीनामर्चितो नृप। <br>तदलं पुत्र द्यूतेन द्यूते भेदो हि दृश्यते।। 	</td><td>	2-77-11a<br>2-77-11b	
</td></tr>
<tr><td>
	भेदे विनाशो राज्यस्य तत्पुत्र परिवर्जय।। 	</td><td>	2-77-12a	
</td></tr>
				
<tr><td>
	पित्रा मात्रा च पुत्रस्य यद्वै कार्यं परं स्मृतम्।<br>प्राप्तस्त्वमसि तन्नाम पितृपैतामहं पदम्।। 	</td><td>	2-77-13a<br>2-77-13b	
</td></tr>
				
<tr><td>
	अधीतवान्कृती शास्त्रे लालितः सततं गृहे। <br>भ्रातृज्येष्ठः स्थितो राज्ये विन्दसरे किं न शोभनम्।। 	</td><td>	2-77-14a<br>2-77-14b	
</td></tr>
				
<tr><td>
	पृथग्जनैरलभ्यं यद्भोजनाच्छादनं परम्। <br>तत्प्राप्तोसि महाबाहो कस्माच्छोनसि पुत्रक।। 	</td><td>	2-77-15a<br>2-77-15b	
</td></tr>
				
<tr><td>
	स्फीतं राष्ट्रं महाबाहो पितृपैतामहं महत्।<br>नित्यमाज्ञापयन्भासि दिवि देवेश्वरो यथा।। 	</td><td>	2-77-16a<br>2-77-16b	
</td></tr>
				
<tr><td>
	`यादृशं च तवैश्वर्यं तदन्येषां सुदुर्लभम्।<br>ये चोपभोगास्ते राजन्मया ते परिकीर्तिताः'।।	</td><td>	2-77-17a<br>2-77-17b	
</td></tr>
				
<tr><td>
	तस्य ते विदितप्रज्ञ शोकमूलमिदं कथम्। <br>समुत्थितं दुःखकरं तन्मे शंसितुमर्हसि।। 	</td><td>	2-77-18a<br>2-77-18b	
</td></tr>
<tr><td>
	<b>दुर्योधन उवाच।।</b>	</td><td>	2-77-19x	
</td></tr>
				
<tr><td>
	अश्नाम्याच्छादयामीति प्रपश्यन्हीनपौरुषः। <br>नामर्षं कुरुते यस्तु पुरुषः सोऽधमः स्मृतः।। 	</td><td>	2-77-19a<br>2-77-19b	
</td></tr>
				
<tr><td>
	न मां प्रीणाति राजेन्द्र लक्ष्मीः साधारणी विभो। <br>ज्वलितामेव कौन्येये श्रियं दृष्ट्वा च विव्यथे।। 	</td><td>	2-77-20a<br>2-77-20b	
</td></tr>
				
<tr><td>
	सर्वां च पृथिवीं चैव युधिष्ठिरवशानुगाम्। <br>स्थिरोऽस्मि योऽहं जीवामि दुःखादेतद्ब्रवीमि ते। 	</td><td>	2-77-21a<br>2-77-21b	
</td></tr>
				
<tr><td>
	आवर्जिता इवाभान्ति नीपाश्चित्रककौकुराः। <br>कारस्कारा लोहजङ्घा युधिष्ठिरनिवेशने।। 	</td><td>	2-77-22a<br>2-77-22b	
</td></tr>
				
<tr><td>
	हिमवत्सागरानुपाः सर्वे रत्नाकरास्तथा। <br>अन्त्याः सर्वे पर्युदस्ता युधिष्ठिरनिवेशने।। 	</td><td>	2-77-23a<br>2-77-23b	
</td></tr>
				
<tr><td>
	ज्येष्ठोऽयमिति मां मत्वा श्रेष्ठश्चेति विशाम्पते। <br>युधिष्ठिरेण सत्कृत्य युक्तो रत्नपरिग्रहे।। 	</td><td>	2-77-24a<br>2-77-24b	
</td></tr>
				
<tr><td>
	उपस्थितानां रत्नानां श्रेष्ठानामर्घहारिणाम्। <br>नादृश्यत परः पारो नापरस्तत्र भारत।। 	</td><td>	2-77-25a<br>2-77-25b	
</td></tr>
				
<tr><td>
	न मे हस्तः समभवद्वसु तत्प्रतिगृह्णतः। <br>अतिष्ठन्त मयि श्रान्ते गृग्य दूराहृतं वसु।। 	</td><td>	2-77-26a<br>2-77-26b	
</td></tr>
				
<tr><td>
	कृतां बिन्दुसरोरत्नैर्मयेन स्फाटिकच्छदाम्। <br>अपश्यं नलिनीं पूर्णामुदकस्येव भारत।।	</td><td>	2-77-27a<br>2-77-27b	
</td></tr>
				
<tr><td>
	वस्त्रमुत्कर्षति मयि प्राहसत्स वृकोदरः। <br>शत्रोर्ऋद्धिविशेषेण विमूढ रत्तवर्जितम्।। 	</td><td>	2-77-28a<br>2-77-28b	
</td></tr>
				
<tr><td>
	तत्र स्म यदि शक्तः स्यं पातयेऽहं वृकोदरम्। <br>यदि कुर्यां समारम्भं भीमं हन्तुं नराधिप।। 	</td><td>	2-77-29a<br>2-77-29b	
</td></tr>
				
<tr><td>
	शिशुपाल इवास्माकं गतिः स्यान्नात्र संशयः। <br>सपत्नेनावहासो मे स मां दहति भारत।। 	</td><td>	2-77-30a<br>2-77-30b	
</td></tr>
				
<tr><td>
	पुनश्च तादृशीमेव वापीं जलजशालिनीम्। <br>मत्वा शिलासमां तोये पतितोऽस्मि नराधिप।। 	</td><td>	2-77-31a<br>2-77-31b	
</td></tr>
				
<tr><td>
	तत्र मां प्राहसत्कृष्णः पार्थेन सह सुस्वरम्। <br>द्रौपदी च सह स्त्रीभिर्व्यथयन्ती मनो मम।। 	</td><td>	2-77-32a<br>2-77-32b	
</td></tr>
				
<tr><td>
	क्लिन्नवस्त्रस्य तु जले किङ्करा राजनोदिताः। <br>ददुर्वासांसि मेऽन्यानि तच्च दुःखं परं मम।। 	</td><td>	2-77-33a<br>2-77-33b	
</td></tr>
				
				
<tr><td>
	प्रलम्भं च शृणुष्वान्यद्वदतो मे नराधिप।<br>अद्वारेण विनिर्गच्छन्द्वारसंस्थानरूपिणा। <br>अभिहत्य शिलां भूयो ललाटेनास्मि विक्षतः।। 	</td><td>	2-77-34a<br>2-77-34b<br>2-77-34c	
</td></tr>
				
<tr><td>
	तत्र मां यमजौ दूरादालोक्याभिहतं तदा। <br>बाहुभिः परिगृह्णीतां शोचन्तौ सहितावुभौ।। 	</td><td>	2-77-35a<br>2-77-35b	
</td></tr>
				
<tr><td>
	उवाच सहदेवस्तु तत्र मां विस्मयन्निव। <br>इद द्वारं धार्तराष्ट्र मा गच्छेति पुनः पुनः।। 	</td><td>	2-77-36a<br>2-77-36b	
</td></tr>
				
<tr><td>
	भीमसेनेन तत्रोक्तो धृतराष्ट्रात्मजेति च। <br>सम्बोध्य प्रहसित्वा च इतो द्वारं नराधिप।। 	</td><td>	2-77-37a<br>2-77-37b	
</td></tr>
				
<tr><td>
	नामधेयानि रत्नानां पुरस्तान्न श्रुतानि मे। <br>यानि दृष्टानि मे तस्यां मनस्तपति तच्च मे।। 	</td><td>	2-77-38a<br>2-77-38b	
</td></tr>
<tr><td>
	।। इति श्रीमन्महाभारते सभापर्वणि <br>द्यूतपर्वणि सप्तसप्ततितमोऽध्यायः।। 77 ।। 	</td><td>		
</td></tr></tbody>