				
<tbody><tr><td>
	<b>वैशम्पायन उवाच।। </b>	</td><td>	2-92-1x	
</td></tr>
				
				
				
<tr><td>
	तथा तु दृष्ट्वा बहु तत्र देवीं<br>रोरूयमाणां कुररीमिवार्ताम्। <br>नोचुर्वचः साध्वथवाऽप्यसाधु<br>महीक्षितो धार्तराष्ट्रस्य भीताः।। 	</td><td>	2-92-1a<br>2-92-1b<br>2-92-1c<br>2-92-1d	
</td></tr>
				
				
				
<tr><td>
	दृष्ट्वा तथा पार्थिवपुत्रपौत्रां-<br>स्तूष्णींभूतान्धृतराष्ट्रस्य पुत्रः।<br>स्मयन्निवेदं वचनं बभाषे<br>पाञ्चालराजस्य सुतां तदानीम्।। 	</td><td>	2-92-2a<br>2-92-2b<br>2-92-2c<br>2-92-2d	
</td></tr>
<tr><td>
	<b>दुर्योधन उवाच।। </b>	</td><td>	2-92-3x	
</td></tr>
				
				
				
<tr><td>
	तिष्ठत्वयं प्रश्न उदारसत्वे<br>भीमेऽर्जुने सहदेवे तथैव। <br>पत्यौ च ते नकुले याज्ञसेनि<br>वदन्त्वेते वचनं त्वत्प्रसूतम्।।	</td><td>	2-92-3a<br>2-92-3b<br>2-92-3c<br>2-92-3d	
</td></tr>
				
				
				
<tr><td>
	अनीश्वरं विब्रुवन्त्वार्यमध्ये<br>युधिष्ठिरं तव पाञ्चालि हेतोः।<br>कुर्वन्तु सर्वे चानृतं धर्मराजं<br>पाञ्चालि त्वं मोक्ष्यसे दासभावात्।।	</td><td>	2-92-4a<br>2-92-4b<br>2-92-4c<br>2-92-4d	
</td></tr>
				
				
				
<tr><td>
	धर्मे स्थितो धर्मसुतो महात्मा<br>स्वयं चेदं कथयत्विन्द्रकल्पः।<br>ईशो वा ते ह्यनीशोऽथवैष<br>वाक्यादस्य क्षिप्रमेकं भजस्व।।	</td><td>	2-92-5a<br>2-92-5b<br>2-92-5c<br>2-92-5d	
</td></tr>
				
				
				
<tr><td>
	सर्वे हीमे कौरवेयाः सभायां<br>दुःखान्तरे वर्तमानास्तवैव। <br>न विब्रुवन्त्यार्यसत्वा यथाव-<br>त्पतींश्च ते समवेक्ष्याल्पभाग्यान्।। 	</td><td>	2-92-6a<br>2-92-6b<br>2-92-6c<br>2-92-6d	
</td></tr>
<tr><td>
	<b>वैशम्पायन उवाच।। </b>	</td><td>	2-92-7x	
</td></tr>
				
				
				
<tr><td>
	ततः सभ्याः कुरुराजस्य तस्य <br>वाक्यं सर्वे प्रशशंसुस्तथोच्चैः। <br>चेलावेधांश्चापि चक्रुर्नदन्तो<br>हाहेत्यासीदपि चैवार्तनादः।।	</td><td>	2-92-7a<br>2-92-7b<br>2-92-7c<br>2-92-7d	
</td></tr>
				
				
				
<tr><td>
	श्रुत्वा तुं तद्वाक्यमनोहरं त-<br>द्धर्षश्चासीत्कौरवाणां सभायाम्। <br>सर्वे चासन्पार्थिवाः प्रीतिमन्तः<br>कुरुश्रेष्ठं धार्मिकं पूजयन्तः।।	</td><td>	2-92-8a<br>2-92-8b<br>2-92-8c<br>2-92-8d	
</td></tr>
				
<tr><td>
	युधिष्ठिरं च ते सर्वे समुदैक्षन्त पार्थिवाः। <br>किं नु वक्ष्यति धर्मज्ञ इति साचीकृताननाः।। 	</td><td>	2-92-9a<br>2-92-9b	
</td></tr>
				
<tr><td>
	किं नु वक्ष्यति बीभत्सुरजितो युधि पाण्डवः। <br>भीमसेनो यमौ चोभौ भृशं कौतूहलान्विताः।। 	</td><td>	2-92-10a<br>2-92-10b	
</td></tr>
				
<tr><td>
	तस्मिन्नुपरते शब्दे भीमसेनोऽब्रवीदिदम्। <br>प्रगृह्य रुचिरं दिव्यं भुजं चन्दनचर्चितम्।। 	</td><td>	2-92-11a<br>2-92-11b	
</td></tr>
				
<tr><td>
	यद्येष गुरुरस्माकं धर्मराजो महामनाः। <br>न प्रभुः स्यात्कुलस्यास्य न वयं मर्षयेमहि।। 	</td><td>	2-92-12a<br>2-92-12b	
</td></tr>
				
<tr><td>
	ईशो नः पुण्यतपसां प्राणानामपि चेश्वरः। <br>मन्यते जितमात्मानं यद्येष विजिता वयम्।। 	</td><td>	2-92-13a<br>2-92-13b	
</td></tr>
				
<tr><td>
	न हि मुच्येत मे जीवन्पदा भूमिमुपस्पृशन्। <br>मर्त्यधर्मा परामृश्य पाञ्चाल्या मूर्धजानिमान्।। 	</td><td>	2-92-14a<br>2-92-14b	
</td></tr>
				
<tr><td>
	पश्यध्वं ह्यायतौ वृत्तौ भुजौ मे परिघाविव। <br>नैतयोरन्तरं प्राप्य मुच्येतापि शतक्रतुः।। 	</td><td>	2-92-15a<br>2-92-15b	
</td></tr>
				
<tr><td>
	धर्मपाशसितस्त्वेवमधिगच्छामि सङ्कटम्।<br>गौरवेण निरुद्धश्च निग्रहादर्जुनस्य च।। 	</td><td>	2-92-16a<br>2-92-16b	
</td></tr>
				
<tr><td>
	धर्मराजनिसृष्टस्तु सिंहः क्षुद्रमृगानिव। <br>धार्तराष्टारानिमान्पापान्निष्पषेयं तलासिभिः।। 	</td><td>	2-92-17a<br>2-92-17b	
</td></tr>
<tr><td>
	<b>वैशम्पायन उवाच।। </b>	</td><td>	2-92-18x	
</td></tr>
				
<tr><td>
	तमुवाच तदा भीष्मो द्रोणो विदुर एव च। <br>क्षम्यतामिदमित्येवं सर्वं सम्भाव्यते त्वयि।। 	</td><td>	2-92-18a<br>2-92-18b	
</td></tr>
<tr><td>
	<b>कर्ण उवाच।। </b>	</td><td>	2-92-19x	
</td></tr>
				
				
				
<tr><td>
	त्रयः किलेमे ह्यधना भवन्ति। <br>दासः पुत्रश्चास्वतन्त्रा च नारी। <br>दासस्य पत्नी त्वधनस्य भद्रे<br>हीनश्वरा दासधनं च सर्वम्।। 	</td><td>	2-92-19a<br>2-92-19b<br>2-92-19c<br>2-92-19d	
</td></tr>
				
				
				
<tr><td>
	प्रविश्य राज्ञः परिवारं भजस्व<br>तत्ते कार्यं शिष्टमादिश्यतेऽत्र। <br>ईशास्तु सर्वे तव राजपुत्रि<br>भवन्ति वै धार्तराष्ट्रा न पार्थाः।। 	</td><td>	2-92-20a<br>2-92-20b<br>2-92-20c<br>2-92-20d	
</td></tr>
				
				
				
<tr><td>
	अन्यं वृणीष्व पतिमाशु भामिनि <br>यस्माद्दास्यं न लभसि देवनेन। <br>अवाच्या वै पतिषु कामवृत्ति-<br>र्नित्यं दास्ये विदितं तत्तवास्तु।। 	</td><td>	2-92-21a<br>2-92-21b<br>2-92-21c<br>2-92-21d	
</td></tr>
				
				
				
<tr><td>
	पराजितो नकुलो भीमसेनो<br>युधिष्ठरः सहदेवार्जुनौ च। <br>दासीभूता त्वं हि वै याज्ञसेनि<br>पराजितास्ते पतयो नैव सन्ति।। 	</td><td>	2-92-22a<br>2-92-22b<br>2-92-22c<br>2-92-22d	
</td></tr>
				
				
				
<tr><td>
	प्रयोजनं जन्मनि किं न मन्यते<br>पराक्रमं पौरुषं चैव पार्थटः। <br>पाञ्चाल्यस्य द्रुपदस्यात्मजामिमां<br>सभामध्ये यो व्यदेवीद्‌ग्लहेषु।। 	</td><td>	2-92-23a<br>2-92-23b<br>2-92-23c<br>2-92-23d	
</td></tr>
<tr><td>
	<b>वैशम्पायन उवाच।। </b>	</td><td>	2-92-24x	
</td></tr>
				
				
				
<tr><td>
	तद्वै श्रुत्वा भीमसेनोऽत्यमर्षी<br>भृशं निशश्वास तदाऽर्तरूपः। <br>राजानुगो धर्मपाशानुबद्धो<br>दहन्निवैनं क्रोधसंरक्तदृष्टिः।। 	</td><td>	2-92-24a<br>2-92-24b<br>2-92-24c<br>2-92-24d	
</td></tr>
<tr><td>
	<b>भीम उवाच।। </b>	</td><td>	2-92-25x	
</td></tr>
				
				
				
<tr><td>
	नाहं कुप्ये सूतपुत्रस्य राज-<br>न्नेष सत्यं दासधर्मः प्रदिष्टः। <br>किं विद्विषो वै मामेवं व्याहरेयु-<br>र्नादेवीस्त्वं यद्यनया नरेन्द्र।। 	</td><td>	2-92-25a<br>2-92-25b<br>2-92-25c<br>2-92-25d	
</td></tr>
<tr><td>
	<b>वैशम्पायन उवाच।।  </b>	</td><td>	2-92-26x	
</td></tr>
				
<tr><td>
	भीमसेनवचः श्रुत्वा राजा दुर्योधनस्तदा। <br>युधिष्ठिरमुवाचेदं तूष्णीम्भूतमचेतनम्।। 	</td><td>	2-92-26a<br>2-92-26b	
</td></tr>
				
<tr><td>
	भीमार्जुनौ यमौ चैव स्थितौ ते नृप शासने। <br>प्रश्नं ब्रूहि च कृष्णां त्वमजितां यदि मन्यसे।। 	</td><td>	2-92-27a<br>2-92-27b	
</td></tr>
				
<tr><td>
	एवमुक्त्वा तु कौन्येयमपोह्य वसनं स्वकम्। <br>स्मयन्निवेक्ष्य पाञ्चालीमैश्वर्यमदमोहितः।। 	</td><td>	2-92-28a<br>2-92-28b	
</td></tr>
				
<tr><td>
	कदलीदण्डसदृशं सर्वलक्षणसंयुतम्।<br>गजहस्तप्रतीकाशं वज्रप्रतिमगौरवम्।।	</td><td>	2-92-29a<br>2-92-29b	
</td></tr>
				
<tr><td>
	अभ्युत्स्मयित्वा राधेयं भीममाधर्षयन्निव। <br>द्रौपद्याः प्रेक्षमाणायाः सव्यमूरुमदर्शयत्।। 	</td><td>	2-92-30a<br>2-92-30b	
</td></tr>
				
<tr><td>
	भीमसेनस्तमालोक्य नेत्रे उत्फाल्य लोहिते। <br>प्रोवाच राजमध्ये तं सभां विश्रावयन्निव।। 	</td><td>	2-92-31a<br>2-92-31b	
</td></tr>
				
<tr><td>
	पितृभिः सह सालोक्यं मा स्म गच्छेद्वृकोदरः। <br>यद्येतमूरुं गदया न भिन्द्यां ते महाहवे।। 	</td><td>	2-92-32a<br>2-92-32b	
</td></tr>
<tr><td>
	<b>वैशम्पायन उवाच।।</b>	</td><td>	2-92-33x	
</td></tr>
				
<tr><td>
	क्रुद्धस्य तस्य सर्वेभ्यः स्रोतोभ्यः पावकार्चिषः। <br>वृक्षस्येव विनिश्वेरुः कोटरेभ्यः प्रदह्यतः।।	</td><td>	2-92-33a<br>2-92-33b	
</td></tr>
<tr><td>
	<b>विदुर उवाच।। </b>	</td><td>	2-92-34x	
</td></tr>
				
				
				
<tr><td>
	परं भयं पश्यत भीमसेना-<br>त्तद्बुध्यध्वं पार्थिवाः प्रातिपेयाः। <br>दैवेरितो नूनमयं पुरस्ता-<br>त्परोऽनयो भरतेषूदपादि।। 	</td><td>	2-92-34a<br>2-92-34b<br>2-92-34c<br>2-92-34d	
</td></tr>
				
				
				
<tr><td>
	अतिद्यूतं कृतमिदं धार्तराष्ट्र<br>यस्मात्स्त्रियं विवदध्वं सभायाम्। <br>योगक्षेमौ नश्यतो वः समग्रौ<br>पापान्मन्त्रान्कुरवो मन्त्रयन्ति।। 	</td><td>	2-92-35a<br>2-92-35b<br>2-92-35c<br>2-92-35d	
</td></tr>
				
				
				
<tr><td>
	इमं धर्मं कुरवो जानताशु<br>ध्वस्ते धर्मे परिषत्सम्प्रदुष्येत्। <br>इमां चेत्पूर्वं कितवोऽग्लहिष्य-<br>दीशोऽभविष्यदपराजितात्मा।। 	</td><td>	2-92-36a<br>2-92-36b<br>2-92-36c<br>2-92-36d	
</td></tr>
				
				
				
<tr><td>
	स्वप्ने यथैतद्विजितं धनं स्या- <br>देवं मन्ये यस्य दीव्यत्यनीशः। <br>गान्धारराजस्य वचो निशम्य<br>धर्मादस्मात्कुरवो माऽपयात।। 	</td><td>	2-92-37a<br>2-92-37b<br>2-92-37c<br>2-92-37d	
</td></tr>
<tr><td>
	<b>दुर्योधन उवाच।। </b>	</td><td>	2-92-38x	
</td></tr>
				
				
				
<tr><td>
	भीमस्य वाक्ये तद्वदेवार्जुनस्य <br>स्थितोऽहं वै यमयोश्चैवमेव। <br>युधिष्ठिरं ते प्रवदन्त्वनीश-<br>मथो दास्यान्मोक्षसे याज्ञसेनि।। 	</td><td>	2-92-38a<br>2-92-38b<br>2-92-38c<br>2-92-38d	
</td></tr>
<tr><td>
	<b>अर्जुन उवाच।। </b>	</td><td>	2-92-39x	
</td></tr>
				
				
				
<tr><td>
	ईशो राजा पूर्वमासीद्‌ग्लहे नः<br>कुन्तीसुतो धर्मराजो महात्मा। <br>ईशस्त्वयं कस्य पराजितात्मा<br>तज्जानीध्वं कुरवः सर्व एव।। 	</td><td>	2-92-39a<br>2-92-39b<br>2-92-39c<br>2-92-39d	
</td></tr>
<tr><td>
	<b>`कर्ण उवाच।। </b>	</td><td>	2-92-40x	
</td></tr>
				
				
<tr><td>
	दुश्शासन निबोधेदं वचनं वै प्रभाषितम्। <br>किमनेन चिरं वीर नयस्व द्रपदात्मजाम्। <br>दासीभावेन भुङ्क्ष्व त्वं यथेष्टं कुरुनन्दन।।	</td><td>	2-92-40a<br>2-92-40b<br>2-92-40c	
</td></tr>
<tr><td>
	<b>वैशम्पायन उवाच।। </b>	</td><td>	2-92-41x	
</td></tr>
				
<tr><td>
	ततो गान्धारराजस्य पुत्रः शकुनिरब्रवीत्। <br>साधु कर्ण महाबाहो यथेष्टं क्रियतामिति।। 	</td><td>	2-92-41a<br>2-92-41b	
</td></tr>
				
				
<tr><td>
	ततो दुश्शासनस्तूर्णं द्रुपदस्य सुतां बलात्। <br>प्रवेशयितुमारब्धः स चकर्ष दुरात्मवान्।। <br>ततो विक्रोशति तदा पाञ्चाली वरवर्णिनी।।	</td><td>	2-92-42a<br>2-92-42b<br>2-92-43b	
</td></tr>
<tr><td>
	<b>द्रौपद्युवाच। </b>	</td><td>	2-92-44x	
</td></tr>
				
<tr><td>
	परित्रायस्व मां भीष्ण द्रोण द्रौणे तथा कृप। <br>परित्रायस्व विदुर धर्मिष्ठो धर्मवत्सल।।	</td><td>	2-92-44a<br>2-92-44b	
</td></tr>
				
				
<tr><td>
	धृतराष्ट्र महाराज परित्रायस्व वै स्नुषाम्। <br>गान्धारि त्वं महाभागे सर्वज्ञे सर्वदर्शिनि। <br>पिरत्रायस्व मां भीरुं सुयोधनभयार्दिताम्।। 	</td><td>	2-92-45a<br>2-92-45b<br>2-92-45c	
</td></tr>
				
<tr><td>
	त्वमार्ये वीरजननि किं मां पश्यसि यादवीम्। <br>क्लिश्यमानामनार्येण न त्रायसिव वधूं स्वकाम्।।	</td><td>	2-92-46a<br>2-92-46b	
</td></tr>
				
<tr><td>
	यदि लालप्यमानां मां न कश्चित्किञ्चिदब्रवीत्। <br>हा हताऽस्मि सुमन्दात्मा सुयोधनवशं गता।।	</td><td>	2-92-47a<br>2-92-47b	
</td></tr>
				
				
<tr><td>
	न वै पाण्डुर्नरपतिर्न धर्मो न च देवराट्।<br>न चायुर्नाश्विनौ वाऽपि परित्रायन्ति वै स्नुषाम्।।<br>धिक्कष्टं यदि जीवेयं मन्दभाग्या पतिव्रता।।	</td><td>	2-92-48a<br>2-92-48b<br>2-92-49b	
</td></tr>
<tr><td>
	<b>विदुर उवाच।। </b>	</td><td>	2-92-50x	
</td></tr>
				
				
				
<tr><td>
	शृणोमि वाक्यं तव राजपुत्रि<br>नेमे पार्थाः किञ्चिदपि ब्रुवन्ति। <br>सा त्वं प्रियार्थं शृणु वाक्यमेत-<br>द्यदुच्यते पापमतिः कृतघ्नः।। 	</td><td>	2-92-50a<br>2-92-50b<br>2-92-50c<br>2-92-50d	
</td></tr>
				
				
				
<tr><td>
	सुयोधनः सानुचरः सुदुष्टः<br>सहैव राजा निकृतः सूनुना च<br>यद्येष वाचं महदुच्यमानां<br>न श्रोष्यते पापमतिः सुदुष्टः।।	</td><td>	2-92-51a<br>2-92-51b<br>2-92-51c<br>2-92-51d	
</td></tr>
<tr><td>
	<b>वैशम्पायन उवाच।। </b>	</td><td>	2-92-52x	
</td></tr>
				
<tr><td>
	इत्येवमुक्त्वा द्रुपदस्य पुत्रीं<br>क्षत्ताऽब्रवीद्धृतराष्ट्रस्य पुत्रम्। 	</td><td>	2-92-52a<br>2-92-52b	
</td></tr>
				
<tr><td>
	मा क्लिश्यतां वै द्रुपदस्य पुत्रीं<br>मा त्वं चरीं द्रक्ष्यसि राजपुत्र।। 	</td><td>	2-92-53a<br>2-92-53b	
</td></tr>
<tr><td>
	<b>विदुर उवाच।। </b>	</td><td>	2-92-54x	
</td></tr>
				
				
<tr><td>
	यद्येवं त्वं महाराज सङ्क्लेशयसि द्रौपदीम्। <br>अचिरेणैव कालेन पुत्रस्ते सह मन्त्रिभिः। <br>गमिष्यति क्षयं पापः पाण्डवक्षयकारणात्।। 	</td><td>	2-92-54a<br>2-92-54b<br>2-92-54c	
</td></tr>
				
<tr><td>
	भीमार्जुनाभ्यां क्रुद्धाभ्यां माद्रीपुत्रद्वयेन च। <br>तस्मान्निवारय सुतं मा विनाशं विचिन्तय।।	</td><td>	2-92-55a<br>2-92-55b	
</td></tr>
<tr><td>
	<b>वैशम्पायन उवाच।। </b>	</td><td>	2-92-56x	
</td></tr>
				
<tr><td>
	एतच्छुत्वा मन्दबुद्धिर्नोत्तरं किञ्चिदब्रवीत्। <br>ततो दुर्योधनस्तत्र दैवमोहबलात्कृतः।। 	</td><td>	2-92-56a<br>2-92-56b	
</td></tr>
				
<tr><td>
	अचिन्त्य क्षत्तुर्वचनं हर्षेणायतलोचनः। <br>ऊरू दर्शयते पापो द्रौपद्या वै मुहुर्मुहुः।।	</td><td>	2-92-57a<br>2-92-57b	
</td></tr>
				
<tr><td>
	ऊरौ सन्दर्श्यमाने तु निरीक्ष्य तु सुयोधनम्। <br>वृकोदरस्तदालोक्य नेत्रे चोल्फाल्य लोहिते।।	</td><td>	2-92-58a<br>2-92-58b	
</td></tr>
				
				
				
<tr><td>
	एतत्समीक्ष्यात्मनि चावमानं<br>नियम्य मन्युं बलनान्स मानी। <br>राजानुजः संसदि कौरवाणां<br>विनिष्क्रमन्वाक्यमुवाच भीमः।। 	</td><td>	2-92-59a<br>2-92-59b<br>2-92-59c<br>2-92-59d	
</td></tr>
				
<tr><td>
	अहं दुर्योधनं हन्ता कर्णं हन्ता धनञ्जयः। <br>शकुनिं चाक्षकितवं सहदेवो हनिष्यति।। 	</td><td>	2-92-60a<br>2-92-60b	
</td></tr>
				
				
				
				
				
<tr><td>
	दुश्शासनस्य रुधिरं पास्यामि मृगराडिव।।	</td><td>	2-92-63b	
</td></tr>
<tr><td>
	<b>अर्जुन उवाच।। </b>	</td><td>	2-92-64x	
</td></tr>
				
<tr><td>
	भीमसेन न ते सन्ति येषां वैरं त्वया सह। <br>नन्दा गृहेषु न बुद्ध्यन्ते महद्भयम्।।	</td><td>	2-92-64a<br>2-92-64b	
</td></tr>
				
<tr><td>
	नैव वाचा व्यवसितं भीम विज्ञायते सताम्। <br>यदि स्थास्यन्ति सङ्ग्रामे क्षत्रधर्मेण वै सह।। 	</td><td>	2-92-65a<br>2-92-65b	
</td></tr>
				
<tr><td>
	दुर्योधनस्य कर्णस्य शकुनेश्च दुरात्मनः। <br>दुश्शासनचतुर्थानां भूमिः पास्यति शोणितम्।। 	</td><td>	2-92-66a<br>2-92-66b	
</td></tr>
				
<tr><td>
	असूयितारं वक्तारं प्रहृष्टानां दुरात्मनाम्। <br>भीमसेन नियोगात्ते हन्ताऽहं कर्णमाहवे।। 	</td><td>	2-92-67a<br>2-92-67b	
</td></tr>
				
				
<tr><td>
	कर्णं कर्णानुगांश्चैव रणे हन्ताऽस्मि पत्रिभिः। <br>ये चान्ये विप्रयोत्स्यन्ति बुद्धिमोहेन मां नृपाः।<br>तान्स्म सर्वञ्छितैर्बाणैर्नेताऽस्मि यमसादनम्।। 	</td><td>	2-92-68a<br>2-92-68b<br>2-92-68c	
</td></tr>
				
<tr><td>
	चलेद्वि हिमवान्स्थानान्निष्प्रभः स्याद्दिवाकरः। <br>शैत्यं सोमात्प्रणश्येत मत्सत्यं विचलेद्यदि।। 	</td><td>	2-92-69a<br>2-92-69b	
</td></tr>
<tr><td>
	<b>वैशम्पायन उवाच।। </b>	</td><td>	2-92-70x	
</td></tr>
				
<tr><td>
	उत्युक्तवति पार्थे तु श्रीमान्माद्रवतीसुतः। <br>प्रगृह्य विपुलं बाहुं सहदेवः प्रतापवान्।। 	</td><td>	2-92-70a<br>2-92-70b	
</td></tr>
				
<tr><td>
	सौबलस्य वधप्रेप्सुरिदं वचनमब्रवीत्। <br>क्रोधसंरक्तनयनो निश्वस्य च मुहुर्मुहुः।।	</td><td>	2-92-71a<br>2-92-71b	
</td></tr>
<tr><td>
	<b>सहदेव उवाच।। </b>	</td><td>	2-92-72x	
</td></tr>
				
<tr><td>
	यानक्षान्मन्यसे मूढ गान्धाराणां यशोहर। <br>नैते ह्यक्षाः शिता वाणास्त्वयैते समरे धृताः।।	</td><td>	2-92-72a<br>2-92-72b	
</td></tr>
				
				
<tr><td>
	यथा चैवोक्तवान्भीमस्त्वामुद्दिश्य सबान्धवम्। <br>कर्ताऽहं कर्मणा चास्य कुरुकार्याणि सर्वशः।<br>यदि स्थस्यासि सङ्ग्रामे क्षत्रधर्मेण सौबल।।	</td><td>	2-92-73a<br>2-92-73b<br>2-92-73c	
</td></tr>
<tr><td>
	<b>वैशम्पायन उवाच।। </b>	</td><td>	2-92-74x	
</td></tr>
				
<tr><td>
	सहदेववचः श्रुत्वा नकुलोऽपि विशाम्पते। <br>दर्शनीयतमो नॄणामिदं वचनमब्रवीत्।। 	</td><td>	2-92-74a<br>2-92-74b	
</td></tr>
<tr><td>
	<b>नकुल उवाच।। </b>	</td><td>	2-92-75x	
</td></tr>
				
<tr><td>
	सुतेयं यज्ञसेनस्य द्यूतेऽस्मिन्धृतराष्ट्रजैः। <br>यैर्वाचः श्राविता रूक्षा धूर्तैर्दुर्योधनप्रियैः।। 	</td><td>	2-92-75a<br>2-92-75b	
</td></tr>
				
<tr><td>
	धार्तराष्ट्रान्सुदुर्वृत्तान्मुमूर्षून्कालचोदितान्। <br>दर्शयिष्यामि भूयिष्ठमहं वैवस्वतक्षयम्।। 	</td><td>	2-92-76a<br>2-92-76b	
</td></tr>
				
<tr><td>
	उलूकं च दुरात्मानं सौबलस्य प्रियं सुतम्। <br>हन्ताऽहमस्मि समरे मम शत्रुं नराधमम्।।	</td><td>	2-92-77a<br>2-92-77b	
</td></tr>
				
<tr><td>
	निदेशाद्धर्मराजस्य द्रौपद्याः पदवीं चरन्। <br>नर्धार्तराष्टां पृथिवीं कर्तास्मि नचिरादिवा।। 	</td><td>	2-92-78a<br>2-92-78b	
</td></tr>
<tr><td>
	<b>द्रौपद्युवाच।। </b>	</td><td>	2-92-79x	
</td></tr>
				
<tr><td>
	यस्माच्चोरुं दर्शयसे यस्माच्चोरुं निरीक्षसे। <br>तस्मात्तव ह्यधर्मिष्ठ ऊरौ मृत्युर्भविष्यति।। 	</td><td>	2-92-79a<br>2-92-79b	
</td></tr>
				
<tr><td>
	यस्माच्चैवं क्लेशयति भ्राता ते मां दुरात्मवान्। <br>तस्मादुधिरमेवास्य पास्यते वै वृकोदरः।।	</td><td>	2-92-80a<br>2-92-80b	
</td></tr>
				
<tr><td>
	इमं च पापिष्ठमतिं कर्णं समुतबान्धवम्। <br>सामात्यं सपरीवारं हनिष्यति धनञ्जयः।। 	</td><td>	2-92-81a<br>2-92-81b	
</td></tr>
				
<tr><td>
	क्षुद्रधर्मं नैकृतिकं शकुनिं पापचेतसम्। <br>सहदेवो रणे क्रुद्धो हनिष्यति सबान्धवम्।।	</td><td>	2-92-82a<br>2-92-82b	
</td></tr>
<tr><td>
	<b>वैशम्पायन उवाच।। </b>	</td><td>	2-92-83x	
</td></tr>
				
<tr><td>
	एवमुक्ते तु वचने द्रौपद्या धर्मशीलया। <br>ततोऽन्तरिक्षात्सुमहत्पुष्पवर्षमवापततम्।। 	</td><td>	2-92-83a<br>2-92-83b	
</td></tr>
				
<tr><td>
	तेषां तु वचनं श्रुत्वा नोचुस्तत्र सभासदः। <br>अर्जुनस्य भयाद्राजन्नभून्निश्शब्दमत्र वै।। 	</td><td>	2-92-84a<br>2-92-84b	
</td></tr>
<tr><td>
	।। इति श्रीमन्महाभारते सभापर्वणि <br>द्यूतपर्वणि द्विनवतितमोऽध्यायः।।92 ।। 	</td><td>		
</td></tr></tbody>