				
<tbody><tr><td>
	<b>जरासन्ध उवाच। </b>	</td><td>	2-22-1x	
</td></tr>
				
<tr><td>
	न स्मरामि कदा वैरं कृतं युष्माभिरित्युत।<br>चिन्तयंश्च न पश्यामि भवतां प्रति वैकृतम्।। 	</td><td>	2-22-1a<br>2-22-1b	
</td></tr>
				
<tr><td>
	वैकृते वा सति कथं मन्यध्वं मामनागसम्। <br>अरिं वै ब्रूत हे विप्राः सतां समय एष हि।। 	</td><td>	2-22-2a<br>2-22-2b	
</td></tr>
				
<tr><td>
	अर्थधर्मोपघाताद्धि मनः समुपतप्यते। <br>योऽनागसि प्रसजति क्षत्रियो हि न संशयटः।। 	</td><td>	2-22-3a<br>2-22-3b	
</td></tr>
				
<tr><td>
	अतोऽन्यथा चरँल्लोके धर्मज्ञः सन्महारथः। <br>वृजिनां गतिमाप्नोति श्रेयसोऽप्युपहन्ति च।। 	</td><td>	2-22-4a<br>2-22-4b	
</td></tr>
				
<tr><td>
	त्रैलोक्ये क्षत्रधर्मो हि श्रेयान्वै साधुचारिणाम्। <br>नान्यं धर्मं प्रशंसन्ति ये च धर्मविदो जनाः।। 	</td><td>	2-22-5a<br>2-22-5b	
</td></tr>
				
<tr><td>
	तस्य मेऽद्य स्थितस्येह स्वधर्मे नियतात्मनः। <br>अनागसं प्रजानां च प्रमादादिव जल्पथ।। 	</td><td>	2-22-6a<br>2-22-6b	
</td></tr>
<tr><td>
	<b>कृष्ण उवाच। </b>	</td><td>	2-22-7x	
</td></tr>
				
<tr><td>
	कुलकार्यं महाबाहो कश्चिदेकः कुलोद्वहः। <br>वहते यस्तन्नियोगाद्वयमभ्युद्यतास्त्वयि।। 	</td><td>	2-22-7a<br>2-22-7b	
</td></tr>
				
<tr><td>
	त्वया चोपहृता राजन्क्षत्रिया लोकवासिनः।<br>तदागः क्रूरमुत्पाद्य मन्यसे किमनागसम्।। 	</td><td>	2-22-8a<br>2-22-8b	
</td></tr>
				
<tr><td>
	राजा राज्ञः कथं साधून्हिंस्यान्नृपतिसत्तम। <br>तद्राज्ञः सन्निगृह्य त्वं रुद्रायोपजिहीर्षसि।। 	</td><td>	2-22-9a<br>2-22-9b	
</td></tr>
				
<tr><td>
	अस्मांस्तदेनोपगच्छेत्कृतं बार्हद्रथ त्वया। <br>वयं हिं शक्ता धर्मस्य रक्षणे धर्मचारिणः।। 	</td><td>	2-22-10a<br>2-22-10b	
</td></tr>
				
				
<tr><td>
	`तस्मादद्योपगच्छामस्तव बार्हद्रथान्तिकम्'।<br>मनुष्याणां समालम्भो न च दृष्टः कदाचन। <br>स कथं मानुषैर्देवं यष्टुमिच्छसि शङ्करम्।। 	</td><td>	2-22-11a<br>2-22-11b<br>2-22-11c	
</td></tr>
				
<tr><td>
	सवर्णो हि सवर्णानां पशुसञ्ज्ञां करिष्यसि।<br>कोऽन्यं एवं यथा हि त्वं जरासन्ध वृथामतिः।। 	</td><td>	2-22-12a<br>2-22-12b	
</td></tr>
				
<tr><td>
	यस्यां यस्यामवस्थायां यद्यत्कर्म करोति यः।<br>तस्यां तस्यामवस्थायां तत्फलं समवाप्नुयात्।। 	</td><td>	2-22-13a<br>2-22-13b	
</td></tr>
				
<tr><td>
	ते त्वां ज्ञातिक्षयकरं यममार्तानुसारिणः। <br>ज्ञातिवृद्धिनिमित्तार्थं विनिहन्तुमिहागताः।। 	</td><td>	2-22-14a<br>2-22-14b	
</td></tr>
				
<tr><td>
	नास्ति लोके पुमानन्यः क्षत्रियोष्विति चैव तत्। <br>मन्यसे स च ते राजन्सुमहान्बुद्धिविप्लवः।। 	</td><td>	2-22-15a<br>2-22-15b	
</td></tr>
				
<tr><td>
	को हि जानन्नभिजनमात्मवान्क्षत्रियो नृप। <br>नाविशेत्स्वर्गमतुलं रणानन्तरमव्ययम्।। 	</td><td>	2-22-16a<br>2-22-16b	
</td></tr>
				
<tr><td>
	स्वर्गं ह्येव समास्थाय रणयज्ञेषु दीक्षिताः। <br>जयन्ति क्षत्रिया लोकांस्तद्विद्धि मनुजर्षभ।। 	</td><td>	2-22-17a<br>2-22-17b	
</td></tr>
				
<tr><td>
	स्वर्गयोनिर्महद्ब्रह्म स्वर्गयोनिर्महद्यशः। <br>स्वर्गं योनिस्तपो युद्धे मृत्युः सोऽव्यभिचारवान्।। 	</td><td>	2-22-18a<br>2-22-18b	
</td></tr>
				
<tr><td>
	एष ह्यैन्द्रो वैजयन्तो गुणैर्नित्यं समाहितः।<br>येनासुरान्पराजित्य जगत्पाति शतक्रतुः।। 	</td><td>	2-22-19a<br>2-22-19b	
</td></tr>
				
<tr><td>
	स्वर्गमार्गाय कस्य स्याद्विग्रहो वै यथा तव। <br>मागधैर्विपुलैः सैन्यैर्बाहुल्यबलदर्पितः।। 	</td><td>	2-22-20a<br>2-22-20b	
</td></tr>
				
<tr><td>
	माऽवमंस्थाः परान्राजन्नास्ति वीर्यं नरे नरे।<br>समं चेजस्त्वया चैव विशिष्टं वा नरेश्वर।। 	</td><td>	2-22-21a<br>2-22-21b	
</td></tr>
				
<tr><td>
	यावदेतदसम्बुद्धं तावदेव भवेत्तव। <br>विषह्यमेतदस्माकमतो राजन्ब्रवीमि ते।। 	</td><td>	2-22-22a<br>2-22-22b	
</td></tr>
				
<tr><td>
	जहि त्वं सदृशेष्वेव मानं दर्पं च मागध। <br>मा गमः ससुतामात्यः सबलश्च यमक्षयम्।। 	</td><td>	2-22-23a<br>2-22-23b	
</td></tr>
				
<tr><td>
	दम्भोद्भवः कार्तवीर्य उत्तरश्च बृहद्रथः। <br>श्रेयसो ह्यवमत्येह विनेशुः सबला नृपाः।। 	</td><td>	2-22-24a<br>2-22-24b	
</td></tr>
				
				
<tr><td>
	युयुक्षमाणास्त्वत्तो हि न वयं ब्राह्मणा ध्रुवम्। <br>शौरिरस्मि हृषीकेशो नृवीरौ पाण्डवाविमौ। <br>अनयोर्मातुलेयं च कृष्णं मां विद्धि ते रिपुम्।। 	</td><td>	2-22-25a<br>2-22-25b<br>2-22-25c	
</td></tr>
				
<tr><td>
	त्वामाह्वयामहे राजन्स्थिरो युध्वस्व मागध।<br>मुच्छ वा नृपतीन्सर्वान् गच्छ वा त्वं यमक्षयम्।। 	</td><td>	2-22-26a<br>2-22-26b	
</td></tr>
<tr><td>
	<b>`वैशम्पायन उवाच।। </b>	</td><td>	2-22-27x	
</td></tr>
<tr><td>
	एतच्छ्रुत्वा जरासन्धः क्रुद्धो वचनमब्रवीत्।। 	</td><td>	2-22-27a	
</td></tr>
				
<tr><td>
	नाहं कंसः प्रलम्बो वा न बाणो न च मुष्टिकः। <br>नरको नेन्द्रतपनो न केशी न च पूतना।। 	</td><td>	2-22-28a<br>2-22-28b	
</td></tr>
				
<tr><td>
	न कालयवनो वाऽपि ये त्वया निहता युधि। <br>त्वं तु गोपकुलोत्पन्नो जातिं वै पौर्विकीं स्मर।।  	</td><td>	2-22-29a<br>2-22-29b	
</td></tr>
				
<tr><td>
	योऽस्मद्भयादतिक्रम्य सागरानूपमाश्रितः। <br>जन्मभूमिं परित्यज्य मधुरां प्राकृतो यथा।। 	</td><td>	2-22-30a<br>2-22-30b	
</td></tr>
				
<tr><td>
	सोऽधुना कत्थसे शौरे शरदीव यथा घनः। <br>अद्यानृण्यं करिष्यामि भोजराजस्य धीमतः।। 	</td><td>	2-22-31a<br>2-22-31b	
</td></tr>
				
<tr><td>
	जामातुरौग्रसेनस्य त्वां निहत्याद्य माधव। <br>चिरकाङ्क्षितो मे सङ्ग्रामस्त्वां हन्तुं समुहृद्गुणम्।। 	</td><td>	2-22-32a<br>2-22-32b	
</td></tr>
				
<tr><td>
	दिष्ट्या मे सफलो यत्नः कृतो देवैः सवासवैः। <br>क्लीबाविमौ च गोविन्द भीमसेनार्जुनावुभौ।। 	</td><td>	2-22-33a<br>2-22-33b	
</td></tr>
<tr><td>
	हिंस्यासि युधि विक्रम्य सिंहः क्षुद्रमृगाविव। 	</td><td>	2-22-34a	
</td></tr>
<tr><td>
	<b>वैशम्पायन उवाच।। </b>	</td><td>	2-22-34x	
</td></tr>
<tr><td>
	तस्य रोषाभिभूतस्य जरासन्धस्य गर्जतः।। 	</td><td>	2-22-34b	
</td></tr>
<tr><td>
	सर्वभूतानि वित्रेमुषे तत्रासन्समागताः। 	</td><td>	2-22-35a	
</td></tr>
<tr><td>
	<b>श्रीभगवानुवाच।। </b>	</td><td>	2-22-35x	
</td></tr>
<tr><td>
	किं गर्जसि जरासन्ध कर्मणा तत्समाचर।। 	</td><td>	2-22-35b	
</td></tr>
				
				
<tr><td>
	मम निर्देशकर्तृभ्यां पाण्डवाभ्यां नृपाधम। <br>मात्यं ससुतं चाद्य घातयिष्याम्यहं रणे। <br>न कथञ्चन जीवन्वै प्रवेक्ष्यसि पुरोत्तमम्'।।	</td><td>	2-22-36a<br>2-22-36b<br>2-22-36c	
</td></tr>
<tr><td>
	<b>जरासन्ध उवाच। </b>	</td><td>	2-22-37x	
</td></tr>
				
<tr><td>
	नाजितान्वै नरपतीनहमादद्मि काश्चन। <br>अजितः पर्यवस्थाता कोऽत्र यो न मया जितः।। 	</td><td>	2-22-37a<br>2-22-37b	
</td></tr>
				
<tr><td>
	क्षत्रियस्यैतदेवाहुर्धर्म्यं कृष्णोपजीवनम्। <br>विक्रम्य वशमानीय कामतो यत्समाचरेत्।। 	</td><td>	2-22-38a<br>2-22-38b	
</td></tr>
				
<tr><td>
	देवातार्थमुपाहृत्य राज्ञः कृष्ण कथं भयात्।<br>अहमद्य विमुच्येयं क्षात्रं व्रतमनुस्मरन्।। 	</td><td>	2-22-39a<br>2-22-39b	
</td></tr>
				
<tr><td>
	सैन्यं सैन्येन व्यूढेन एक एकेन वा पुनः। <br>द्वाभ्यां त्रिभिर्वा योत्स्येऽहं युगत्पृथगेव वा।। 	</td><td>	2-22-40a<br>2-22-40b	
</td></tr>
<tr><td>
	<b>वैशम्पाय उवाच। </b>	</td><td>	2-22-41x	
</td></tr>
				
<tr><td>
	एवमुक्त्वा जरासन्धः सहदेवाभिषेचनम्। <br>अज्ञापयत्तदा राजा ययुत्सुर्भीमकर्मभिः।। 	</td><td>	2-22-41a<br>2-22-41b	
</td></tr>
				
<tr><td>
	स तु सेनापतिं राजा सस्मार भरतर्षभ। <br>कौशिकं चित्रसेनं च तस्मिन्युद्ध उपस्थिते।। 	</td><td>	2-22-42a<br>2-22-42b	
</td></tr>
				
<tr><td>
	ययोस्ते नामनी राजन्हंसेति डिबिकेति च। <br>पूर्वं सङ्कथिते पुम्भिर्नृलोके लोकसत्कृते।। 	</td><td>	2-22-43a<br>2-22-43b	
</td></tr>
				
<tr><td>
	तं तु राजन्विभुः शौरी राजानं बलिनां वरम्। <br>स्मृत्वा पुरुषशार्दूलः शार्दूलसमविक्रमम्।। 	</td><td>	2-22-44a<br>2-22-44b	
</td></tr>
				
<tr><td>
	सत्यसन्धो जरासन्धं भुवि भीमपराक्रमम्।<br>भागमन्यस्य निर्दिष्टमवध्यं मधुर्भिर्मृधेः।। 	</td><td>	2-22-45a<br>2-22-45b	
</td></tr>
				
<tr><td>
	नात्मनाऽऽत्मवतां मुख्य इयेष मधुसूदनः।<br>ब्राह्मीमाज्ञां पुरस्कृत्य हन्तुं हलधरानुजः।। 	</td><td>	2-22-46a<br>2-22-46b	
</td></tr>
<tr><td>
	।। इति श्रीमन्महाभारते सभापर्वणि <br>जरासन्धवधपर्वणि द्वाविंशोऽध्यायः।। 2।।	</td><td>		
</td></tr></tbody>