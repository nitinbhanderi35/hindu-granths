				
<tbody><tr><td>
	<b>वैशम्पायन उवाच।। </b>	</td><td>	2-51-1x	
</td></tr>
				
<tr><td>
	एवमुक्ते तु कौन्तेयस्ततः कौरवनन्दनः। <br>आबभाषे पुनर्भीष्णे धर्मराजो युधिष्ठिरः।। 	</td><td>	2-51-1a<br>2-51-1b	
</td></tr>
				
<tr><td>
	भूय एव मनुष्येन्द्र उपेन्द्रस्य यशस्विनः। <br>जन्म वृष्णिषु विज्ञातुमिच्छामि वदतां वर।। 	</td><td>	2-51-2a<br>2-51-2b	
</td></tr>
				
<tr><td>
	यथैव भगवाञ्जातः क्षिताविह जनार्दनः। <br>माधवेषु महाबुद्धिस्तन्मे ब्रूहि पितामह।। 	</td><td>	2-51-3a<br>2-51-3b	
</td></tr>
<tr><td>
	<b>वैशम्पायन उवाच। </b>	</td><td>	2-51-4x	
</td></tr>
				
<tr><td>
	एवमुक्तस्ततो भीष्मः केशवस्य महात्मनः। <br>माधवेषु तथा जन्म कथयामास वीर्यवान्।। 	</td><td>	2-51-4a<br>2-51-4b	
</td></tr>
				
<tr><td>
	हन्त ते कथयिष्यामि युधिष्ठिर यथातथम्। <br>यतो नारायणस्येह जन्म वृष्णिषु कौरव।। 	</td><td>	2-51-5a<br>2-51-5b	
</td></tr>
				
<tr><td>
	पुरा लोके महाराज वर्तमाने कृते युगे। <br>आसीत्रैलोक्यविख्यातः सङ्ग्रामस्तारकामयः।। 	</td><td>	2-51-6a<br>2-51-6b	
</td></tr>
				
<tr><td>
	विरोचनो मयस्तारो वराहः श्वेत एव च। <br>विप्रचित्तिः प्रलम्बश्च वृत्रजम्भबलादयः।।	</td><td>	2-51-7a<br>2-51-7b	
</td></tr>
				
<tr><td>
	नमुचिः कालनेमिश्च प्रह्लाद इति विश्रुतः। <br>लम्बः किशोरः स्वर्भानुररिष्टो राक्षसेश्वरः।। 	</td><td>	2-51-8a<br>2-51-8b	
</td></tr>
				
<tr><td>
	एते चान्ये च बहवो दैत्यसङ्घाः सहस्रशः। <br>नानाशस्त्रधरा राजन्नानाभूषणवाहनाः।। 	</td><td>	2-51-9a<br>2-51-9b	
</td></tr>
				
<tr><td>
	देवतानामभिमुखास्तस्थुर्दैतेयदानवाः। <br>देवास्तु युध्यमानास्ते दानवानभ्ययू रणे।। 	</td><td>	2-51-10a<br>2-51-10b	
</td></tr>
				
<tr><td>
	आदित्या वसवो रुद्राः साध्या विश्वे मरुद्गणाः। <br>इन्द्रो यमश्च वरुणश्चन्द्रश्चैव धनेश्वरः।। 	</td><td>	2-51-11a<br>2-51-11b	
</td></tr>
				
<tr><td>
	अश्विनौ च महावीर्यौ ये चान्ये देवतागणाः। <br>चक्रुर्युद्धं महाघोरं दानवैश्च यथाक्रमम्।। 	</td><td>	2-51-12a<br>2-51-12b	
</td></tr>
				
<tr><td>
	युध्यमानाः समेयुश्च देवा दैतेयदानवैः। <br>तद्युद्धमभवद्घोरं देवदानवसङ्कुलम्।। 	</td><td>	2-51-13a<br>2-51-13b	
</td></tr>
				
<tr><td>
	ताभ्यां बलाभ्यां सञ्जज्ञे तुमुलो विग्रहस्तदा। <br>तीक्ष्णशस्त्रैः किरन्तोऽथ अभ्ययुर्देवदानवाः।। 	</td><td>	2-51-14a<br>2-51-14b	
</td></tr>
				
<tr><td>
	घ्रन्ति देवान्सगन्धर्वान्सयक्षोरगचारणान्। <br>ते वध्यमाना दैतेयैर्देवसङ्घास्तदा रणे।। 	</td><td>	2-51-15a<br>2-51-15b	
</td></tr>
				
<tr><td>
	त्रातारं मनसा जग्मुर्देवं नारायमं प्रभुम्। <br>एतस्मिन्नन्तरे तत्र जगाम हरिरीश्वरः।। 	</td><td>	2-51-16a<br>2-51-16b	
</td></tr>
				
<tr><td>
	दीपयञ्ज्योतिषा भूमिं शङ्खचक्रगदाधरः। <br>तमागतं सुपर्णस्थं विष्णुं लोकनमस्कृतम्।। 	</td><td>	2-51-17a<br>2-51-17b	
</td></tr>
				
<tr><td>
	दृष्ट्वा मुदा युताः सर्वे भयं त्यक्त्वा रमे सुराः। <br>चक्रुर्युद्धं पुनः सर्वे देवा दैतेयदानवैः।। 	</td><td>	2-51-18a<br>2-51-18b	
</td></tr>
				
<tr><td>
	तद्युद्धमभवद्घोरमचिन्त्यं रोमहर्षणम्। <br>जघ्रुर्दैत्यान्त्रणे घोराः सर्वे शक्रपुरोगमाः।। 	</td><td>	2-51-19a<br>2-51-19b	
</td></tr>
<tr><td>
	ते बाध्यमाना बिबुधैर्दुद्रुवुदैत्यदानवाः।। 	</td><td>	2-51-20a	
</td></tr>
				
<tr><td>
	विद्रुतान्दानवान्दृष्ट्वा तदा भारत संयुगे। <br>कालनेमिरिति ख्यातो दानवः प्रत्यदृश्यता।। 	</td><td>	2-51-21a<br>2-51-21b	
</td></tr>
				
<tr><td>
	शत्रुप्रहरणे घोरः शतबाहुः शताननः। <br>शतशीर्षः स्थितः श्रीमाञ्छतशृङ्गं इवाचलः।। 	</td><td>	2-51-22a<br>2-51-22b	
</td></tr>
				
<tr><td>
	भास्कराकारमुकुटः शिञ्जिताभरणाङ्गदः। <br>धूम्रकेतुर्हरिश्मश्रुर्निर्दष्टोष्ठपुटाननः।। 	</td><td>	2-51-23a<br>2-51-23b	
</td></tr>
				
<tr><td>
	त्रैलोक्यान्तरविस्तारं धारयन्विपुलं वपुः। <br>तर्जयन्वै रणे देवाञ्छादयन्वै दिशो दश।। 	</td><td>	2-51-24a<br>2-51-24b	
</td></tr>
				
<tr><td>
	अभ्यधावत्सुसङ्क्रुद्धो व्यादितास्य इवान्तकः। <br>तत्र शस्त्रप्रतानैश्च देवान्धर्षितवान्त्रणे।। 	</td><td>	2-51-25a<br>2-51-25b	
</td></tr>
				
<tr><td>
	अभ्याययुः सुरान्सर्वान्पुनस्ते दैत्यदानवाः। <br>आपीडयन्त्रणे क्रुद्धास्ततो देवान्युधिष्ठिर।। 	</td><td>	2-51-26a<br>2-51-26b	
</td></tr>
				
<tr><td>
	ते वध्यमाना विबुधाः समरे कालनेमिना। <br>दैत्यैश्चैव महाराज दुद्रुवुस्ते दिशो दश।। 	</td><td>	2-51-27a<br>2-51-27b	
</td></tr>
				
<tr><td>
	विबुधान्विद्रुतान्दृष्ट्वा कालनेमिर्महा।ञसुरः। <br>इन्द्रं यमं च वरुणं वायुं च धनदं रविम्।। 	</td><td>	2-51-28a<br>2-51-28b	
</td></tr>
				
<tr><td>
	एतांश्चान्यान्बलाञ्जित्वा तेषां कार्याण्यवाप सः। <br>तान्सर्वान्सहसा जित्वा कालनेमिर्महासुरः।। 	</td><td>	2-51-29a<br>2-51-29b	
</td></tr>
				
<tr><td>
	ददर्श गगने विष्णुं सुपर्णस्थं महाद्युतिम्। <br>तं दृष्ट्वा क्रोधताम्राक्षस्तर्जयन्नभ्ययात्तदा।। 	</td><td>	2-51-30a<br>2-51-30b	
</td></tr>
				
<tr><td>
	स बाहुशतमुद्यम्य सर्वास्त्रग्रहणं रणे। <br>रोषाद्भारत दैत्येन्द्रो विष्णोरुरसि पातयत्।। 	</td><td>	2-51-31a<br>2-51-31b	
</td></tr>
				
<tr><td>
	दैत्याश्च दानवाश्चैव सर्वे मयपुरोगमाः। <br>स्वान्यायुधानि सङ्गृह्य सर्वे विष्णुमुपाद्रवन्।। 	</td><td>	2-51-32a<br>2-51-32b	
</td></tr>
				
<tr><td>
	स ताड्यमानो।ञतिबलैर्दैत्यैः सर्वायुघोद्यतैः। <br>न चचाल हरिर्युद्धेऽकम्पमान इवाचलः।। 	</td><td>	2-51-33a<br>2-51-33b	
</td></tr>
				
<tr><td>
	पुनरुद्यम्य सङ्क्रुद्धः कालनेमिर्दृढां गदाम्। <br>जघान गदया राजंस्तं विष्णुं गरुडं च वै।। 	</td><td>	2-51-34a<br>2-51-34b	
</td></tr>
				
<tr><td>
	तं दृष्ट्वा गुरडं श्रान्तं चक्रमुद्यस्य वै हरिः। <br>शतं शिरांसि बाहूंश्च सोच्छिनत्कालनेमिनः।। 	</td><td>	2-51-35a<br>2-51-35b	
</td></tr>
				
<tr><td>
	जघानान्यांस्च तान्सर्वान्समरे दैत्यदानवान्। <br>विबुधानामृषीणां च स्वानि स्थानानि वै ददौ।। 	</td><td>	2-51-36a<br>2-51-36b	
</td></tr>
				
<tr><td>
	दत्त्वा सुराणां सुग्रीतो योग्यकर्माणि भारत। <br>जगाम ब्रह्मणा सार्धं ब्रह्मलोकं तदा हरिः।। 	</td><td>	2-51-37a<br>2-51-37b	
</td></tr>
				
<tr><td>
	ब्रह्मलोकं प्रविश्याश्च प्राप्य नारायणः प्रभुः। <br>पौराणं ब्रह्मसदनं दिव्यं नारायणाश्रयम्।। 	</td><td>	2-51-38a<br>2-51-38b	
</td></tr>
				
<tr><td>
	स प्रविश्य तदा देवः स्तूयमानो महर्षिभिः। <br>सहस्रशीर्षा भूत्वा च शयनायोपचक्रमे।। 	</td><td>	2-51-39a<br>2-51-39b	
</td></tr>
				
<tr><td>
	आदिदेवः पुराणात्मा निद्रावशमुपागतः। <br>शेते सुखं सदा विष्णुर्मोहयञ्जगदव्ययः।। 	</td><td>	2-51-40a<br>2-51-40b	
</td></tr>
				
<tr><td>
	जग्मुस्तस्याथ वर्षाणि शयानस्य महात्मनः। <br>षट्‌त्रिंशच्छतसाहस्रं मानुषेणेह सङ्ख्यया।। 	</td><td>	2-51-41a<br>2-51-41b	
</td></tr>
				
<tr><td>
	जग्मुः कृतयुगत्रेताद्वापरान्ते बुबोध ह। <br>ब्रह्मादिभिः स्तूयमानः सुरैश्चापि सहर्षिभिः।। 	</td><td>	2-51-42a<br>2-51-42b	
</td></tr>
				
<tr><td>
	उत्पत्य शयनाद्विष्णुर्ब्रह्मणा विबुधैः सह। <br>देवानां च हितार्थाय ययौ देवसभां प्रति।। 	</td><td>	2-51-43a<br>2-51-43b	
</td></tr>
				
<tr><td>
	मेरोः शिरसि विन्यस्तां ज्वलन्तीं तां शुभां सभाम्। <br>विविशुस्ते सुराः सर्वे ब्रह्मणा सह भारत।। 	</td><td>	2-51-44a<br>2-51-44b	
</td></tr>
				
<tr><td>
	जग्मुस्तत्र निषेदुस्ते सा निःशब्दा ह्यभूत्तदा। <br>तत्र भूमिरुवाचाथ खेदात्करुणभाषिणी।। 	</td><td>	2-51-45a<br>2-51-45b	
</td></tr>
				
<tr><td>
	राज्ञां बलैर्बलवतां खिन्नास्मि भृशपीडिता। <br>नित्यं भारपरिश्रान्ता दुःखं जीवाम्यहं सुराः।। 	</td><td>	2-51-46a<br>2-51-46b	
</td></tr>
				
<tr><td>
	पुरे पुरे च नृपतिः कोटिसङ्ख्यैर्बलैर्वृतः। <br>राष्ट्रे राष्ट्रे च शतशो ग्रामाः कुलसहस्रिणः।। 	</td><td>	2-51-47a<br>2-51-47b	
</td></tr>
				
<tr><td>
	भूमिपानां सहस्रैश्च तेषां च बिलनां बलैः। <br>ग्रामायुतैः पुरै राष्ट्रैरहं निर्विवरीकृता।। 	</td><td>	2-51-48a<br>2-51-48b	
</td></tr>
				
<tr><td>
	तस्माद्धारयितुं शक्त्या न क्षमासि जनानहम्। <br>दैत्यैश्च बाध्यमानास्ताः प्राज नित्यं दुरात्मभिः।। 	</td><td>	2-51-49a<br>2-51-49b	
</td></tr>
<tr><td>
	<b>भीष्म उवाच। </b>	</td><td>	2-51-50x	
</td></tr>
				
<tr><td>
	भूमेस्तु वचनं श्रुत्वा देवो नारायणस्तदा। <br>व्यादिश्य तान्सुरान्सर्वान्क्षितौ वस्तुं मनो दधे।। 	</td><td>	2-51-50a<br>2-51-50b	
</td></tr>
<tr><td>
	।। इति श्रीमन्महाभारते सभापर्वणि <br>अर्घाहरणपर्वणि एकपञ्चाशोऽध्यायः।। 51।। 	</td><td>		
</td></tr>
</tbody>