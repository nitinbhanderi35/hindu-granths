				
<tbody><tr><td>
	<b>वैशमापायन उवाच।</b>	</td><td>	2-6-1x	
</td></tr>
				
<tr><td>
	सम्पूज्याथाभ्यनुज्ञातो महर्षेर्वचनात्परम्।<br>प्रत्युवाचानुपूर्व्येण धर्मराजो युधिष्ठिरः।।	</td><td>	2-6-1a<br>2-6-1b	
</td></tr>
				
<tr><td>
	भगवत्याय्यमाहैतं यथावद्धर्मनिश्चयम्।<br>यथाशक्ति यथान्यायं क्रियतेऽयं विधिर्मया।।	</td><td>	2-6-2a<br>2-6-2b	
</td></tr>
				
<tr><td>
	राजभिर्यद्यथा कार्यं, पुरा वै तन्न संशयः।<br>यथान्यायोपनीतार्थं कृतं हेतुमदर्थवत्।।	</td><td>	2-6-3a<br>2-6-3b	
</td></tr>
				
<tr><td>
	वयं तु सत्पथं तेषां यातुमिच्छामहे प्रभो।<br>न तु शक्यं तथा गन्तुं यथा तैर्नियतात्मभिः।।	</td><td>	2-6-4a<br>2-6-4b	
</td></tr>
<tr><td>
	<b>वैशम्पायन उवाच।</b>	</td><td>	2-6-5x	
</td></tr>
				
				
<tr><td>
	एकमुक्त्वा स धर्मात्मा वाक्यं तदभिपूज्य च।<br>` तं तु विश्रान्तमासीनं देवर्षिममितद्युतिम्'।।<br>मुहूर्तात्प्राप्तकालं च दृष्ट्वा लोकचरं मुनिम्।।	</td><td>	2-6-5a<br>2-6-5b<br>2-6-5c	
</td></tr>
				
<tr><td>
	नादरदं सुस्थमासीनमुपासीनो युधिष्ठिरः।<br>अपृच्छत्पाण्डवस्तत्र राजमध्ये माहद्युतिः।।	</td><td>	2-6-6a<br>2-6-6b	
</td></tr>
				
<tr><td>
	भवात्सञ्चरते लोकान्सदा नानाविधान्बहून्।<br>ब्रह्मणा निर्मितान्पूर्वं प्रेक्षमाणो मनोजवः।	</td><td>	2-6-7a<br>2-6-7b	
</td></tr>
				
				
<tr><td>
	ईदृशी भविता काचिद्दृष्टपूर्वा सभा क्वचित्।<br>इतो वा श्रेयसी ब्रह्मंस्तन्ममाचक्ष्व पृच्छतः।।<br>वैशम्पायन उवाच।	</td><td>	2-6-8a<br>2-6-8b<br>2-6-9x 	
</td></tr>
				
<tr><td>
	तच्छ्रुत्वा नारदस्तस्य धर्मराजस्य भाषितम्।<br>पाण्डवं प्रत्युवाचेदं स्मयन्मधुरया गिरा।।	</td><td>	2-6-9a<br>2-6-9b	
</td></tr>
<tr><td>
	<b>नारद उवाच।</b>	</td><td>	2-6-10x	
</td></tr>
				
<tr><td>
	मानुषेषु न मे तात दृष्टपूर्वा न च श्रुता।<br>सभा मणिमयी राजन्यथेयं तव भारत।।	</td><td>	2-6-10a<br>2-6-10b	
</td></tr>
				
<tr><td>
	सभां तु पितृराजस्य वरुणस्य च धीमतः।<br>कथयिष्ये तथेन्द्रस्य कैलासनिलयस्य च।।	</td><td>	2-6-11a<br>2-6-11b	
</td></tr>
				
<tr><td>
	ब्रह्मणश्च सभां दिव्यां कथयिष्ये गतक्लमाम्।<br>दिव्यादिव्यैरभिप्रायैरुपेतां विश्वरूपिणीम्।।	</td><td>	2-6-12a<br>2-6-12b	
</td></tr>
				
				
<tr><td>
	देवैः पितृगणैः साध्यैर्यज्वभिर्नियतात्मभिः।<br>जुष्टां मुनिगणैः शान्तैर्वेदयज्ञैः सदक्षिणैः।।<br>यदि ते श्रवणे बुद्धिर्वर्तते भरतर्षभ।।	</td><td>	2-6-13a<br>2-6-13b<br>2-6-13c	
</td></tr>
				
<tr><td>
	नारदेनैवमुक्तस्तु धर्मराजो युधिष्ठिरः।<br>प्राञ्जलिर्भ्रातृभिः सार्धं तैश्च सर्वैर्द्विजोत्तमैः।।	</td><td>	2-6-14a<br>2-6-14b	
</td></tr>
				
<tr><td>
	नारदं प्रत्यवाचेदं धर्मराजो महामनाः।<br>सभाः कथय ताः सर्वाः श्रोतुमिच्छामहे वयम्।।	</td><td>	2-6-15a<br>2-6-15b	
</td></tr>
				
<tr><td>
	किन्द्रव्यास्ताः सभा ब्रह्मन्किंविस्ताराः किमायताः।<br>पितामहं च के तस्यां सभायां पर्युपासते।।	</td><td>	2-6-16a<br>2-6-16b	
</td></tr>
				
<tr><td>
	वासवं देवराजं च यमं वैवस्वतं च के।<br>वरुणं च कुबेरं च सभायां पर्युपासते।।	</td><td>	2-6-17a<br>2-6-17b	
</td></tr>
				
<tr><td>
	एतत्सर्वं यथान्यायं ब्रह्मर्षे वदतस्तव।<br>श्रोतुमिच्छाम सहिताः परं कौतूहलं हि नः।।	</td><td>	2-6-18a<br>2-6-18b	
</td></tr>
				
<tr><td>
	एवमुक्तः पाण्डवेन नारदः प्रत्यभाषत।<br>क्रमेण राजन्दिव्यास्ताः श्रूयन्तामिह नः सभाः।।	</td><td>	2-6-19a<br>2-6-19b	
</td></tr>
<tr><td>
	।। इति श्रीमन्महाभारते सभापर्वणि <br>मन्त्रपर्वणि षष्ठोऽध्यायः।। 6।।	</td><td>		
</td></tr>
</tbody>