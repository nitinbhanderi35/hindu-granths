				
<tbody><tr><td><p>	<b>जनमेजय उवाच।</b>	</p></td><td>	4-15-1x	<p class="mw-empty-elt"></p></td></tr>
<tr><td><p>	एवं विराटनगरे वसन्तः सत्यविक्रमाः।<br>अत ऊर्ध्वं नरव्याघ्राः किमकुर्वत पाण्डवाः ।। 1 ।।	</p></td><td>	4-15-1a<br>4-15-1b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-15-2x	<p class="mw-empty-elt"></p></td></tr>
<tr><td><p>	एवं ते न्यवसंस्तत्र प्रच्छन्नाः कुरुनन्दनाः ।<br>आराधयन्तो राजानां यदकुर्वत तच्छृणु ।। 2 ।।	</p></td><td>	4-15-2a<br>4-15-2b	<p class="mw-empty-elt"></p></td></tr>
<tr><td><p>	युधिष्ठिरः सभास्तारः सभ्यानामभवत्प्रियः ।<br>तथैव च विराटस्य सपुत्रस्य विशांपते ।। 3 ।।	</p></td><td>	4-15-3a<br>4-15-3b	<p class="mw-empty-elt"></p></td></tr>
<tr><td><p>	स ह्यक्षहृदयज्ञस्तान्क्रीडयामास पाण्डवः।<br>अक्षबद्धान्यथाकामं सूत्रबद्धानिव द्विजान् ।। 4 ।।	</p></td><td>	4-15-4a<br>4-15-4b	<p class="mw-empty-elt"></p></td></tr>
<tr><td><p>	अज्ञातं च विराटस्य विजित्य वसु धर्मराट्।<br>भ्रातृभ्यः पुरुषव्याघ्रो यथेष्टं संप्रयच्छति ।। 5 ।।	</p></td><td>	4-15-5a<br>4-15-5b	<p class="mw-empty-elt"></p></td></tr>
<tr><td><p>	भीमसेनोपि मांसानि भक्ष्याणि विविधानि च ।<br>अतिसृष्टानि मत्स्येन विक्रीणन्निव भ्रातृषु ।। 6 ।।	</p></td><td>	4-15-6a<br>4-15-6b	<p class="mw-empty-elt"></p></td></tr>
<tr><td><p>	वासांसि परिजीर्णानि लब्धान्यन्तःपुरेऽर्जुनः ।<br>विक्रीणन्निव सर्वेभ्यः पाण्डवेभ्यः प्रयच्छति ।। 7 ।।	</p></td><td>	4-15-7a<br>4-15-7b	<p class="mw-empty-elt"></p></td></tr>
<tr><td><p>	नकुलोपि धनं लब्ध्वा कृते कर्मणि वाजिनाम्।<br>तुष्टे तस्मिन्नरपतौ पाण्डवेभ्यः प्रयच्छति ।। 8 ।।	</p></td><td>	4-15-8a<br>4-15-8b	<p class="mw-empty-elt"></p></td></tr>
<tr><td><p>	सहदेवोपि गोपानां वेषमास्थाय पाण्डवः।<br>दधि क्षीरं घृतं चैव पाण्डवेभ्यः प्रयच्छति ।। 9 ।।	</p></td><td>	4-15-9a<br>4-15-9b	<p class="mw-empty-elt"></p></td></tr>
<tr><td><p>	कृष्णा तु सर्वान्भ्रातॄंस्तान्निरीक्षन्ती तपस्विनी ।<br>यथा पुनरविज्ञाता तथा चरति भामिनी ।। 10 ।।	</p></td><td>	4-15-10a<br>4-15-10b	<p class="mw-empty-elt"></p></td></tr>
<tr><td><p>	एवं संभावयन्तस्ते तदाऽन्योन्यं महारथाः।<br>विराटनगरे चेरुः पुनर्गर्भधृता इव ।। 11 ।।	</p></td><td>	4-15-11a<br>4-15-11b	<p class="mw-empty-elt"></p></td></tr>
<tr><td><p>	साशङ्का धार्तराष्ट्रस्य भयात्पाण्डुसुतास्तदा ।<br>प्रेक्षमाणास्तदा कृष्णामूपुश्छन्ना नराधिप ।। 12 ।।	</p></td><td>	4-15-12a<br>4-15-12b	<p class="mw-empty-elt"></p></td></tr>
<tr><td><p>	अथ मासे चतुर्थे तु शङ्करस्य महोत्सवः।<br>आसीत्समृद्धो मत्स्येषु पुरुषाणां सुसंमतः ।। 13 ।।	</p></td><td>	4-15-13a<br>4-15-13b	<p class="mw-empty-elt"></p></td></tr>
<tr><td><p>	तत्र मल्लाः समापेतुर्दिग्भ्यो राजन्सहस्रशः ।। 14 ।।	</p></td><td>	4-15-14a	<p class="mw-empty-elt"></p></td></tr>
<tr><td><p>	महाकाया महावीर्याः कालकेया इवासुराः।<br>वीर्योन्मत्ता बलोदग्रा राज्ञा समभिपूजिताः ।। 15 ।।	</p></td><td>	4-15-15a<br>4-15-15b	<p class="mw-empty-elt"></p></td></tr>
<tr><td><p>	सिंहस्कन्धकटिग्रीवाः स्ववदाता मनस्विनः।<br>असकृल्लब्धलक्षास्ते रङ्गे पार्थिवसन्निधौ ।। 16 ।।	</p></td><td>	4-15-16a<br>4-15-16b	<p class="mw-empty-elt"></p></td></tr>
<tr><td><p>	तेषामेको महानासीत्सर्वमल्लानथाह्वयत्।<br>व्यावल्गमानो ददृशे गर्जितोद्गतिभिः स्थितः ।। 17 ।।	</p></td><td>	4-15-17a<br>4-15-17b	<p class="mw-empty-elt"></p></td></tr>
<tr><td><p>	वित्रस्तमनसः सर्वे मल्लास्ते हतचेतसः ।<br>अवाङ्भुखाश्च भीताश्च मल्लाश्चान्ये विचेतसः ।। 18 ।।	</p></td><td>	4-15-18a<br>4-15-18b	<p class="mw-empty-elt"></p></td></tr>
<tr><td><p>	व्यसुत्वमपरे चैव वाञ्छन्ति प्रतिविह्वलाः।<br>गां प्रवेष्टुमथेच्छन्ति खं गन्तुमिव चोत्थिताः ।। 19 ।।	</p></td><td>	4-15-19a<br>4-15-19b	<p class="mw-empty-elt"></p></td></tr>
<tr><td><p>	त्रस्ताः शान्ता विषणाङ्गा निःशब्दं विह्वलेक्षणाः ।<br>विराटराजमल्लास्ते भग्नदर्पा हतप्रभाः ।। 20 ।।	</p></td><td>	4-15-20a<br>4-15-20b	<p class="mw-empty-elt"></p></td></tr>
<tr><td><p>	मल्लेन्द्रनिहताः सर्वे न किंचित्प्रवदन्ति ते।<br>मल्ल उद्वीक्ष्य तान्मल्लांस्रस्तान्वाक्यमुवाचह ।। 21 ।।	</p></td><td>	4-15-21a<br>4-15-21b	<p class="mw-empty-elt"></p></td></tr>
<tr><td><p>	आगतं मल्लराजं मां कृत्स्ने पृथिविमण्डले ।<br>सिंहव्याघ्रगणैः सार्धं क्रीडन्तं विद्धि भूपते ।। 22 ।।	</p></td><td>	4-15-22a<br>4-15-22b	<p class="mw-empty-elt"></p></td></tr>
<tr><td><p>	मल्लेन्द्रस्य वचः श्रुत्वा बलदर्पसमन्वितम् ।<br>विराटो वीक्ष्य तान्मल्लांस्त्रस्तान्वाक्यमुवाच ह ।। 23 ।।	</p></td><td>	4-15-23a<br>4-15-23b	<p class="mw-empty-elt"></p></td></tr>
<tr><td><p>	अनेन सह मल्लेन को योद्धुं शक्तिमान्नरः ।। 24 ।।	</p></td><td>	4-15-24a	<p class="mw-empty-elt"></p></td></tr>
<tr><td><p>	इत्युक्तास्ते विराटेन सर्वे मल्ला विशांपते ।<br>तूष्णीमासंस्ततो राजा क्रोधाविष्ट उवाच ह ।। 25 ।।	</p></td><td>	4-15-25a<br>4-15-25b	<p class="mw-empty-elt"></p></td></tr>
<tr><td><p>	ग्रामांश्च वेतनान्येपां मल्लानां हारयाम्यहम्।<br>ततो युधिष्ठिरोऽवादीच्छ्रुत्वा मात्स्यपतेर्वचः ।। 26 ।।	</p></td><td>	4-15-26a<br>4-15-26b	<p class="mw-empty-elt"></p></td></tr>
<tr><td><p>	अस्ति मल्लो महाराज मया दृष्टो युधिष्ठिरे।<br>अनेन सह मल्लेन योद्धुं शक्नोति भूपते ।। 27 ।।	</p></td><td>	4-15-27a<br>4-15-27b	<p class="mw-empty-elt"></p></td></tr>
<tr><td><p>	योसौ मल्लो मया दृष्टः पूर्वं यौधिष्ठिरे पुरे।<br>सोयं मल्लो वसत्येप राजंस्तव महानसे ।। 28 ।।	</p></td><td>	4-15-28a<br>4-15-28b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-15-29x	<p class="mw-empty-elt"></p></td></tr>
<tr><td><p>	युधिष्ठिरवचः श्रुत्वा व्यक्तमाहेति पार्थिवः।<br>सोप्यथाहूयतां क्षिप्रं योद्धुं मल्लेन संप्रति ।। 29 ।।	</p></td><td>	4-15-29a<br>4-15-29b	<p class="mw-empty-elt"></p></td></tr>
<tr><td><p>	भीमसेनो विराटेन आहूतश्चोदितस्तथा।<br>योद्धुं ततोऽब्रवीद्वाक्यं योद्धुं शक्नोमि भूपते ।। 30 ।।	</p></td><td>	4-15-30a<br>4-15-30b	<p class="mw-empty-elt"></p></td></tr>
<tr><td><p>	नरेन्द्र ते प्रभावेन श्रिया शक्त्या च शासनात्।<br>अनेन सह मल्लेन योद्धुं राजेन्द्र शक्नुयाम् ।। 31 ।।	</p></td><td>	4-15-31a<br>4-15-31b	<p class="mw-empty-elt"></p></td></tr>
<tr><td><p>	युधिष्ठिरकृतं ज्ञात्वा श्रिया तव विशांपते।<br>महादेवस्य भक्त्या च तं मल्लं पातयाम्यहम् ।। 32 ।।	</p></td><td>	4-15-32a<br>4-15-32b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-15-33x	<p class="mw-empty-elt"></p></td></tr>

<tr><td><p>	चोदितो भीमसेनस्तु मल्लमाहूय मण्डले।<br>योद्धुं व्यवस्थितो वीरो रेणुं संमृज्य हस्तयोः।<br>मत्तो गज इवान्यं तु योद्धुं समुपचक्रमे ।। 33 ।।	</p></td><td>	4-15-33a<br>4-15-33b<br>4-15-33c	<p class="mw-empty-elt"></p></td></tr>
<tr><td><p>	अथ सूदेन तं मल्लं योधयामास मत्स्यराट्र ।। 34 ।।	</p></td><td>	4-15-34a	<p class="mw-empty-elt"></p></td></tr>
<tr><td><p>	नोद्यमानस्तदा भीमो दुःखेनेवाकरोन्मतिम्।<br>न हि शक्नोम्यशक्तोपि प्रत्याख्यातुं नराधिपं ।। 35 ।।	</p></td><td>	4-15-35a<br>4-15-35b	<p class="mw-empty-elt"></p></td></tr>
<tr><td><p>	ततः स पुरुषव्याघ्रः शार्दूलशिथिलं चरन्।<br>प्रविवेश महारङ्गं विराटमभिहर्षयन् ।। 36 ।।	</p></td><td>	4-15-36a<br>4-15-36b	<p class="mw-empty-elt"></p></td></tr>
<tr><td><p>	बवन्ध कक्षां कौन्तेयस्ततः संहर्षयञ्जनम् ।<br>ततस्तु वृत्रसङ्काशं भीमो मल्लं समाह्वयत् ।। 37 ।।	</p></td><td>	4-15-37a<br>4-15-37b	<p class="mw-empty-elt"></p></td></tr>
<tr><td><p>	जीमूतं नाम तं तत्र मल्लप्रख्यातविक्रमम् ।<br>कक्षे मल्लं गृहीत्वाऽथ ननाद बहु सिंहवत् ।। 38 ।।	</p></td><td>	4-15-38a<br>4-15-38b	<p class="mw-empty-elt"></p></td></tr>
<tr><td><p>	तावुभौ सुमहोत्साहावुभौ भीमपराक्रमौ ।<br>मत्ताविव महाकायौ वारणौ षष्ठिहायनौ ।। 39 ।।	</p></td><td>	4-15-39a<br>4-15-39b	<p class="mw-empty-elt"></p></td></tr>
<tr><td><p>	ततस्तौ नरशार्दूलौ बाहुयुद्धं समीयतु।<br>वीरौ परमसंहृष्टावन्योन्यजयकाङ्क्षिणौ ।। 40 ।।	</p></td><td>	4-15-40a<br>4-15-40b	<p class="mw-empty-elt"></p></td></tr>
<tr><td><p>	उभौ परमसंहृष्टौ बलेनातिबलावुभौ ।<br>अन्योन्यस्यान्तरं प्रेप्सू परस्परजयैषिणौ ।। 41 ।।	</p></td><td>	4-15-41a<br>4-15-41b	<p class="mw-empty-elt"></p></td></tr>
<tr><td><p>	कृतप्रतिकृतैश्चित्रैर्बाहुभिश्च सुसङ्कटैः।<br>सन्निपातावधूतैश्च प्रमाथोन्मथनैस्तथा ।। 42 ।।	</p></td><td>	4-15-42a<br>4-15-42b	<p class="mw-empty-elt"></p></td></tr>
<tr><td><p>	क्षेपणैर्मुष्टिभिश्चैव वराहोद्धूतनिस्स्वनैः।<br>तलैर्वज्रनिपातैश्च प्रसृष्टाभिस्तथैव च ।। 43 ।।	</p></td><td>	4-15-43a<br>4-15-43b	<p class="mw-empty-elt"></p></td></tr>
<tr><td><p>	शलाकानखपातैश्च पादोद्धूतैश्च दारुणैः ।<br>जानुभिश्चाश्मनिर्घोषैः शिरोभिश्चावघट्टनैः ।। 44 ।।	</p></td><td>	4-15-44a<br>4-15-44b	<p class="mw-empty-elt"></p></td></tr>
<tr><td><p>	तद्युद्धमभवद्धोरमशस्त्रं बाहुतेजसा।<br>बलप्राणेन शूराणां समाजोत्सवसन्निधौ ।। 45 ।।	</p></td><td>	4-15-45a<br>4-15-45b	<p class="mw-empty-elt"></p></td></tr>
<tr><td><p>	अरज्यत जनः सर्वः सोत्क्रुष्टनिनदोत्थितः।<br>बलिनोः संयुगे राजन्वृत्रवासवयोरिव ।। 46 ।।	</p></td><td>	4-15-46a<br>4-15-46b	<p class="mw-empty-elt"></p></td></tr>
<tr><td><p>	प्रकर्षणाकर्षणयोरभ्याकर्षविकर्षणैः।<br>आकर्षतुरथान्योन्यं जानुभिश्चापि जन्घतुः ।। 47 ।।	</p></td><td>	4-15-47a<br>4-15-47b	<p class="mw-empty-elt"></p></td></tr>

<tr><td><p>	ततः शब्देन महता भर्त्सयन्तौ परस्परम्।<br>व्यूढोरस्कौ दीर्घभुजौ नियुद्धकुशलावुभौ।<br>बाहुभिः समसज्जेतामायसैः परिघैरिव ।। 48 ।।	</p></td><td>	4-15-48a<br>4-15-48b<br>4-15-48c	<p class="mw-empty-elt"></p></td></tr>
<tr><td><p>	उत्पपाताथ वेगेन मल्लं कक्षे गृहीतवान्।<br>पार्श्वं निगृह्य हस्तेन पातयामास मल्लकम् ।। 49 ।।	</p></td><td>	4-15-49a<br>4-15-49b	<p class="mw-empty-elt"></p></td></tr>
<tr><td><p>	चकर्ष दोर्भ्यामुत्पात्य भीमो मल्लममित्रहा।<br>निनदं तमभिक्रोशञ्शार्दूल इव वारणम् ।। 50 ।।	</p></td><td>	4-15-50a<br>4-15-50b	<p class="mw-empty-elt"></p></td></tr>
<tr><td><p>	समुद्यम्य महाबाहुर्भ्रामयामास वीर्यवान् ।<br>ततो मल्लाश्च मत्स्याश्च विस्मयं चक्रिरे परम् ।। 51 ।।	</p></td><td>	4-15-51a<br>4-15-51b	<p class="mw-empty-elt"></p></td></tr>
<tr><td><p>	भ्रामयित्वा शतगुणं गतसत्वमचेतनम् ।<br>प्रत्यपिंषन्महाबाहुर्मल्लं भुवि वृकोदरः।। 52 ।।	</p></td><td>	4-15-52a<br>4-15-52b	<p class="mw-empty-elt"></p></td></tr>
<tr><td><p>	तस्मिन्विनिहते वीरे जीमूते लोकविश्रुते ।<br>विराटः परमं हर्षमगच्छद्वान्धवैः सह ।। 53 ।।	</p></td><td>	4-15-53a<br>4-15-53b	<p class="mw-empty-elt"></p></td></tr>
<tr><td><p>	प्रहर्षात्प्रददौ वित्तं बहु राज महामनाः।<br>वललाय महारङ्गे यथा वैश्रवणस्तथा ।। 54 ।।	</p></td><td>	4-15-54a<br>4-15-54b	<p class="mw-empty-elt"></p></td></tr>
<tr><td><p>	एवं स सुबहून्मल्लान्पुरुषांश्च महाबलान् ।<br>विनिघ्नन्मत्स्यराजस्य प्रीतिमाहरदुत्तमाम् ।। 55 ।।	</p></td><td>	4-15-55a<br>4-15-55b	<p class="mw-empty-elt"></p></td></tr>
<tr><td><p>	यदाऽस्य तुल्यः पुरुषो न कश्चितत्र विद्यते ।<br>ततो व्याघ्रैश्च सिंहैश्च द्विरदैश्चाप्ययोधयत् ।। 56 ।।	</p></td><td>	4-15-56a<br>4-15-56b	<p class="mw-empty-elt"></p></td></tr>
<tr><td><p>	विराटेन प्रदत्तानि चित्राणि विविधानि च।<br>स्थितेभ्यः पुरुषेभ्यश्च दत्त्वा द्रव्याणि जग्मिवान् ।। 57 ।।	</p></td><td>	4-15-57a<br>4-15-57b	<p class="mw-empty-elt"></p></td></tr>
<tr><td><p>	पुनरन्तःपुरगतः स्त्रीणां मध्ये वृकोदरः।<br>योध्यते स विराटस्य गजैः सिंहैर्महाबलैः ।। 58 ।।	</p></td><td>	4-15-58a<br>4-15-58b	<p class="mw-empty-elt"></p></td></tr>
<tr><td><p>	बीभत्सुरपि गीतेन नृत्तेनापि च पाण्डवः।<br>विराटं तोषयामास सर्वाश्चान्तःपुरस्त्रियः ।। 59 ।।	</p></td><td>	4-15-59a<br>4-15-59b	<p class="mw-empty-elt"></p></td></tr>

<tr><td><p>	अश्वैर्विनीतैर्जवनैस्तत्रतत्र समागतः।<br>तोपयामास राजानं नकुलो नृपसत्तमम्।<br>तस्मै प्रदेयं प्रायच्छत्प्रीतो राजा धनं बहु ।। 60 ।।	</p></td><td>	4-15-60a<br>4-15-60b<br>4-15-60c	<p class="mw-empty-elt"></p></td></tr>
<tr><td><p>	विनीतान्वृपभान्दृष्ट्वा सहदेवस्य चाभितः।<br>धनं ददौ बहुविधं विराटः पुरुषर्षभः ।। 61 ।।	</p></td><td>	4-15-61a<br>4-15-61b	<p class="mw-empty-elt"></p></td></tr>
<tr><td><p>	द्रौपदी प्रेक्ष्य तान्सर्वान्क्लिश्यमानान्महारथान् ।<br>नातिप्रीतमना राजन्निश्वासपरमाऽभवत् ।। 62 ।।	</p></td><td>	4-15-62a<br>4-15-62b	<p class="mw-empty-elt"></p></td></tr>
<tr><td><p>	एवं ते न्यवसंस्तत्र प्रच्छन्नाः पुरुषर्षभाः ।<br>कर्माणि तस्य कुर्वाणा विराटनृपतेस्तदा ।। 63 ।।	</p></td><td>	4-15-63a<br>4-15-63b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>समयपालनपर्वणि पञ्चदशोऽध्यायः ।। 15 ।।	</p></td><td>		<p class="mw-empty-elt"></p></td></tr>
<tr><td><p>	।। समाप्तं चेदं समयपालनपर्व ।। 2 ।।	</p></td><td>		<p class="mw-empty-elt"></p></td></tr>
</tbody>