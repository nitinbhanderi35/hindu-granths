				
<tbody><tr><td><p>	<b>वैशंपायन उवाच।</b>	</p></td><td>	4-39-1x	<p class="mw-empty-elt"></p></td></tr>
<tr><td><p>	स राजधान्य निर्याय वैराटिरकुतोभयः।<br>प्रयाहीत्यब्रवीत्सूतं यत्र ते कुरवो गताः ।। 1 ।।	</p></td><td>	4-39-1a<br>4-39-1b	<p class="mw-empty-elt"></p></td></tr>
<tr><td><p>	समवेतान्कुरून्सर्वाञ्जिगीषूनवजित्य वै।<br>गाश्चैताः क्षिप्रमादाय पुनरेष्याम्यहं पुरम् ।। 2 ।।	</p></td><td>	4-39-2a<br>4-39-2b	<p class="mw-empty-elt"></p></td></tr>
<tr><td><p>	ततस्तांश्चोदयामास सदश्वान्पाण्डुनन्दनः ।। 3 ।।	</p></td><td>	4-39-3a	<p class="mw-empty-elt"></p></td></tr>
<tr><td><p>	ते हया नरसिंहेन चोदिता वातरंहसः।<br>आलिखन्त इवाकाशमूहुः काञ्चनमालिनः ।। 4 ।।	</p></td><td>	4-39-4a<br>4-39-4b	<p class="mw-empty-elt"></p></td></tr>
<tr><td><p>	नातिदूरमथो गत्वा मात्स्यपुत्रधनञ्जयौ ।<br>अवैक्षेतामवित्रस्तौ कुरूणां बलिनां बलम् ।। 5 ।।	</p></td><td>	4-39-5a<br>4-39-5b	<p class="mw-empty-elt"></p></td></tr>
<tr><td><p>	श्मशानमभितो गत्वा शूरौ ददृशतुःकुरून् ।। 6 ।।<br>तदनीकं महत्तेषां विस्तृतं सागरोपमम् ।	</p></td><td>	4-39-6a<br>4-39-6b	<p class="mw-empty-elt"></p></td></tr>
<tr><td><p>	सर्पमाणमिवाकाशे वनं बहुलपादपम् ।। 7 ।।<br>ददृशे पार्थिवो रेणुर्जनितस्तेन सर्पता।	</p></td><td>	4-39-7a<br>4-39-7b	<p class="mw-empty-elt"></p></td></tr>
<tr><td><p>	दृष्टिप्रणाशो भूतानां दिवस्पृक्कुरुसत्तम ।। 8 ।।<br>तदनीकमथो वीक्ष्य गजाश्वरथसंकुलम् ।	</p></td><td>	4-39-8a<br>4-39-8b	<p class="mw-empty-elt"></p></td></tr>
<tr><td><p>	कर्णदुर्योधनकृपैर्गुप्तं शान्तनवेन च ।<br>द्रोणेन सह पुत्रेण महेष्वासेन धीमता ।। 9 ।।	</p></td><td>	4-39-9a<br>4-39-9b	<p class="mw-empty-elt"></p></td></tr>
<tr><td><p>	हृष्टरोमा भयोद्विग्नो निमील्य स्वदृशौ तदा।<br>कम्पमानशरीरश्च पार्थं वैराटिरब्रवीत् ।। 10 ।।	</p></td><td>	4-39-10a<br>4-39-10b	<p class="mw-empty-elt"></p></td></tr>

<tr><td><p>	नोत्सहे कुरुभिर्योद्धुं रोमहर्षं हि पश्य मे।<br>बहुप्रवीरमत्युग्रं देवैरपि दुरासदम्।<br>प्रतियोद्धुं न शक्नोमि कुरुसैन्यं भयानकम् ।। 11 ।।	</p></td><td>	4-39-11a<br>4-39-11b<br>4-39-11c	<p class="mw-empty-elt"></p></td></tr>
<tr><td><p>	नाशंसे भारतीं सेनां प्रवेष्टुं भीमकार्मुकाम्।<br>देवैरपि सहेन्द्रेण न शक्यं किंपुनर्नरैः ।। 12 ।।	</p></td><td>	4-39-12a<br>4-39-12b	<p class="mw-empty-elt"></p></td></tr>
<tr><td><p>	रथनागाश्वकलिलं पत्तिध्वजसमाकुलम् ।<br>दृष्ट्वैव हि परानीकं मनः प्रव्यथतीव मे ।। 13 ।।	</p></td><td>	4-39-13a<br>4-39-13b	<p class="mw-empty-elt"></p></td></tr>

<tr><td><p>	यत्र द्रोणश्च भीष्मश्च कृपः कर्णो विविंशतिः ।<br>अश्वत्थामा विकर्णश्च सोमदत्तश्च बाह्लिकः ।<br>दुर्योधनस्तथा राजा वीरो दुर्मर्षणः परः ।। 14 ।।	</p></td><td>	4-39-14a<br>4-39-14b<br>4-39-14c	<p class="mw-empty-elt"></p></td></tr>
<tr><td><p>	नीतिमन्तो महेष्वासाः सर्वे युद्धविशारदाः ।<br>मत्ता इव महानागा युक्तध्वजपताकिनः ।। 15 ।।	</p></td><td>	4-39-15a<br>4-39-15b	<p class="mw-empty-elt"></p></td></tr>
<tr><td><p>	नीतिमन्तो महेष्वासाः सर्वार्थकृतनिश्चयाः ।<br>ताञ्जेतुं समरे शूरान्दुर्बुद्धिरहमागतः ।। 16 ।।	</p></td><td>	4-39-16a<br>4-39-16b	<p class="mw-empty-elt"></p></td></tr>
<tr><td><p>	दृष्ट्वैव हि कुरून्सर्वान्व्यूढानीकान्प्रहारिणः ।<br>हृषितानि च रोमाणि कश्मलेनाहतं मनः ।। 17 ।।	</p></td><td>	4-39-17a<br>4-39-17b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-39-17x	<p class="mw-empty-elt"></p></td></tr>
<tr><td><p>	दृष्ट्वा तु महतीं सेनां कुरूणां दृढधन्विनाम्।<br>परिदेवयते मन्दः सकाशे सव्यसाचिनः ।। 18 ।।	</p></td><td>	4-39-18a<br>4-39-18b	<p class="mw-empty-elt"></p></td></tr>
<tr><td><p>	त्रिगर्तान्मे पिता यातः शून्ये वै प्रणिधाय माम्।<br>सर्वां सेनामुपादाय न मे सन्तीह सैनिकाः ।। 19 ।।	</p></td><td>	4-39-19a<br>4-39-19b	<p class="mw-empty-elt"></p></td></tr>
<tr><td><p>	अहमेको बहून्बालः कृतास्त्रानकृतश्रमः।<br>प्रतियोद्धुं न शक्नोति निवर्तय बृहन्नले ।। 20 ।।	</p></td><td>	4-39-20a<br>4-39-20b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-39-21x	<p class="mw-empty-elt"></p></td></tr>
<tr><td><p>	तं तथा वादिनं तत्र बीभत्सुः प्रत्यभाषत।<br>संप्रहस्य पुनस्तं वै सर्वलोकमहारथः ।। 21 ।।	</p></td><td>	4-39-21a<br>4-39-21b	<p class="mw-empty-elt"></p></td></tr>
<tr><td><p>	भयेन दीनरूपोऽसि द्विषतां हर्षवर्धनः ।<br>न च तावत्कृतं किंचित्परैः कर्म रणाजिरे ।। 22 ।।	</p></td><td>	4-39-22a<br>4-39-22b	<p class="mw-empty-elt"></p></td></tr>
<tr><td><p>	स्वयमेव च मामात्थ नय मां कौरवान्प्रति ।<br>सोहं त्वां तत्र नेष्यामि यत्रैते बहुला ध्वजाः ।। 23 ।।	</p></td><td>	4-39-23a<br>4-39-23b	<p class="mw-empty-elt"></p></td></tr>

<tr><td><p>	मध्यमामिषगृध्रूनां कुरूणामाततायिनाम् ।<br>नेष्यामि त्वां महाबाहो मा त्वं हि विमना भव।<br>समुद्रमिव गम्भीरं कुरुसैन्यमरिन्दम ।। 24 ।।	</p></td><td>	4-39-24a<br>4-39-24b<br>4-39-24c	<p class="mw-empty-elt"></p></td></tr>
<tr><td><p>	स्त्रीसकाशे प्रतिज्ञाय पुरुषाणां हि शृण्वताम्।<br>विकत्थमानो निर्यात्वा ब्रूषि किं नात्र युद्ध्यसे ।। 25 ।।	</p></td><td>	4-39-25a<br>4-39-25b	<p class="mw-empty-elt"></p></td></tr>
<tr><td><p>	तथा स्त्रीषु प्रतिश्रुत्य पौरुषं पुरुषेषु च।<br>रथमारुह्य निर्यात्वा किमर्थं नावबुध्यसे ।। 26 ।।	</p></td><td>	4-39-26a<br>4-39-26b	<p class="mw-empty-elt"></p></td></tr>
<tr><td><p>	न चेद्विजित्य गास्त्वं हि नगरं प्रतियास्यसि।<br>प्रहसिष्यन्ति वीरास्त्वां नरा नार्यश्च संगताः ।। 27 ।।	</p></td><td>	4-39-27a<br>4-39-27b	<p class="mw-empty-elt"></p></td></tr>
<tr><td><p>	अहमप्यस्मि सैरन्ध्र्या स्तुतः सारथ्यकर्मणि ।<br>नाहं शक्नोम्यनिर्जित्य गाः प्रयातुं पुरं प्रति ।। 28 ।।	</p></td><td>	4-39-28a<br>4-39-28b	<p class="mw-empty-elt"></p></td></tr>
<tr><td><p>	स्तोत्रेण चैव सैरन्ध्र्यास्तव वाक्येन चोदितः ।<br>कथं न युद्ध्येयमहं कुरूनेतान्स्थिरो भव ।। 29 ।।	</p></td><td>	4-39-29a<br>4-39-29b	<p class="mw-empty-elt"></p></td></tr>
<tr><td><p>	<b>उत्तर उवाच।</b>	</p></td><td>	4-39-30x	<p class="mw-empty-elt"></p></td></tr>
<tr><td><p>	कामं हरन्तु मात्स्यानां भूयांसः कुरवो धनम्।<br>प्रहसन्तु च मां नार्यो नरा वाऽपि बृहन्नले ।। 30 ।।	</p></td><td>	4-39-30a<br>4-39-30b	<p class="mw-empty-elt"></p></td></tr>
<tr><td><p>	संग्रामेण न मे कार्यं गावो गच्छन्तु चापि मे ।<br>नगरं च प्रवेक्ष्यामि पश्यतस्ते बृहन्नले ।। 31 ।।	</p></td><td>	4-39-31a<br>4-39-31b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-39-32x	<p class="mw-empty-elt"></p></td></tr>
<tr><td><p>	इत्युक्त्वा प्राद्रवद्भीतो रथात्प्रस्कन्द्य कुण्डली।<br>त्यक्त्वा मानं सुसंत्रस्तो विसृज्य सशरं धनुः ।। 32 ।।	</p></td><td>	4-39-32a<br>4-39-32b	<p class="mw-empty-elt"></p></td></tr>
<tr><td><p>	<b>अर्जुन उवाच।</b>	</p></td><td>	4-39-33x	<p class="mw-empty-elt"></p></td></tr>
<tr><td><p>	नैष शूरैः स्मृतो धर्मः क्षत्रियस्य पलायनम्।<br>श्रेयो हि मरणं युद्धे न भीतस्य पलायनम् ।। 33 ।।	</p></td><td>	4-39-33a<br>4-39-33b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-39-34x	<p class="mw-empty-elt"></p></td></tr>

<tr><td><p>	एवमुक्त्वा तु कौरव्यः सोऽवप्लुत्य रथोत्तमात्।<br>तमन्वधावद्धावन्तं राजपुत्रं धनञ्जयः ।<br>दीर्घां वेणीं विधून्वानः साधु रक्ते च वाससी ।। 34 ।।	</p></td><td>	4-39-34a<br>4-39-34b<br>4-39-34c	<p class="mw-empty-elt"></p></td></tr>

<tr><td><p>	विक्रमन्तं पदन्यासैर्नमयन्तं च भूतलम् ।<br>विधूय वेणीं धावन्तमजानन्तोऽर्जुनं तदा।<br>सैनिकाः प्राहसन्केचिद्योषिद्रूपमवेक्ष्य तम् ।। 35 ।।	</p></td><td>	4-39-35a<br>4-39-35b<br>4-39-35c	<p class="mw-empty-elt"></p></td></tr>
<tr><td><p>	तं च शीघ्रं प्रधावन्तं संप्रेक्ष्य कुरवोऽब्रुवन् ।<br>कोऽयं धावत्यसङ्गेन पूर्वं मुक्त्वा रथोत्तमम् ।। 36 ।।	</p></td><td>	4-39-36a<br>4-39-36b	<p class="mw-empty-elt"></p></td></tr>
<tr><td><p>	क एष वेषसंच्छन्नो भस्मनेव हुताशनः।<br>किंचिदस्य यथा पुंसः किंचिदस्य यथा स्त्रियः ।। 37 ।।	</p></td><td>	4-39-37a<br>4-39-37b	<p class="mw-empty-elt"></p></td></tr>
<tr><td><p>	इत्येवं सैनिकाः प्राहुर्द्रोणस्तानिदमब्रवीत् ।<br>आचार्यः कुरुपाण्डूनां मतौ शुक्राङ्गिरोपमः ।। 38 ।।	</p></td><td>	4-39-38a<br>4-39-38b	<p class="mw-empty-elt"></p></td></tr>

<tr><td><p>	किं विचारेण वः कार्यमेतेनानुसृतेन वा।<br>धावन्तमनुधावंश्च निर्भयो भयविप्लुतम् ।<br>वेणीकलापं निर्धूय प्रविभाति नरर्षभः ।। 39 ।।	</p></td><td>	4-39-39a<br>4-39-39b<br>4-39-39c	<p class="mw-empty-elt"></p></td></tr>
<tr><td><p>	आकारमर्जुनस्येव क्लीबरूपं बिभर्ति च।<br>रूपेण पार्थसदृशः स्त्रीवेषसमलंकृतः ।। 40 ।।	</p></td><td>	4-39-40a<br>4-39-40b	<p class="mw-empty-elt"></p></td></tr>
<tr><td><p>	तदेवैतच्छिरोग्रीवं तौ बाहू परिघोपमौ ।<br>तत्तदेवास्य विक्रान्तं नायमन्यो धनञ्जयात् ।। 41 ।।	</p></td><td>	4-39-41a<br>4-39-41b	<p class="mw-empty-elt"></p></td></tr>
<tr><td><p>	अमरेष्विव देवेन्द्रो मनुष्येषु धनञ्जयः।<br>एकः कोस्मानुपायायादन्यो लोके धनञ्जयात् ।। 42 ।।	</p></td><td>	4-39-42a<br>4-39-42b	<p class="mw-empty-elt"></p></td></tr>
<tr><td><p>	द्रोणेन चैवमुक्तस्तु कर्णः प्रोवाच बुद्धिमान्।<br>एकः पुत्रो विराटस्य शून्ये संनिहितः पुरे ।। 43 ।।	</p></td><td>	4-39-43a<br>4-39-43b	<p class="mw-empty-elt"></p></td></tr>
<tr><td><p>	स एष किल निर्यातो बालभावान्न पौरुषात्।<br>क्लीबं वै सारथिं कृत्वा निर्यातो नगराद्बहिः ।। 44 ।।	</p></td><td>	4-39-44a<br>4-39-44b	<p class="mw-empty-elt"></p></td></tr>

<tr><td><p>	छन्नं सत्रेण वै नूनं जानीध्वं यान्तमर्जुनम् ।<br>ते हि नः प्रतिसंयातुं संग्रामे न हि शक्नुयुः ।<br>कथमेकतरस्तेषां समस्तान्योधयेत्कुरून् ।। 45 ।।	</p></td><td>	4-39-45a<br>4-39-45b<br>4-39-45c	<p class="mw-empty-elt"></p></td></tr>
<tr><td><p>	उत्तरः सारथिं कृत्वा निर्यातो नगराद्बहिः।<br>स नो मन्ये ध्वजं दृष्ट्वा भीत एष पलायति ।। 46 ।।	</p></td><td>	4-39-46a<br>4-39-46b	<p class="mw-empty-elt"></p></td></tr>
<tr><td><p>	<b>कृप उवाच।</b>	</p></td><td>	4-39-47x	<p class="mw-empty-elt"></p></td></tr>
<tr><td><p>	नूनं तमेव धावन्तं जिघृक्षति धनञ्जयः।<br>सारथिं ह्युत्तरं कृत्वा स्वयं योद्धुमिहेच्छति ।। 47 ।।	</p></td><td>	4-39-47a<br>4-39-47b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-39-48x	<p class="mw-empty-elt"></p></td></tr>
<tr><td><p>	इति स्म कुरवः सर्वे विमृशन्तः पृथक्पृथक्।<br>न च व्यवसितुं वीरा अर्जुनं शक्नुवन्ति ते ।। 48 ।।	</p></td><td>	4-39-48a<br>4-39-48b	<p class="mw-empty-elt"></p></td></tr>

<tr><td><p>	दुर्योधन उवाचेदं सैनिकान्रथसत्तमान् ।<br>अर्जुनो वासुदेवो वा रामः प्रद्युम्न एव वा।<br>ते हि नः प्रतिसंयातुं संग्रामे न हि शक्नुयुः ।। 49 ।।	</p></td><td>	4-39-49a<br>4-39-49b<br>4-39-49c	<p class="mw-empty-elt"></p></td></tr>

<tr><td><p>	अन्यो वै क्लीबरूपेण यद्यागच्छेद्गवां पदम्।<br>शस्त्रैस्तीक्ष्णैरर्पयित्वा पातयिष्यामि भूतले ।<br>कथमेकतरस्तेषां समस्तान्योधयेत्कुरून् ।। 50 ।।	</p></td><td>	4-39-50a<br>4-39-50b<br>4-39-50c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-39-51x	<p class="mw-empty-elt"></p></td></tr>

<tr><td><p>	छन्नं तथा तं वेषेण पाण्डवं प्रेक्ष्य सैनिकाः।<br>अर्जुनेति च नेत्येव न व्यवस्यन्ति ते पुनः।<br>इति स्म कुरवः सर्वे विमृशन्तः पुनः पुनः ।। 51 ।।	</p></td><td>	4-39-51a<br>4-39-51b<br>4-39-51c	<p class="mw-empty-elt"></p></td></tr>
<tr><td><p>	दृढेवधी महासत्त्वः शक्रतुल्यपराक्रमः ।<br>अद्यागच्छति चेद्योद्धुं सर्वं संशयितं बलम् ।। 52 ।।	</p></td><td>	4-39-52a<br>4-39-52b	<p class="mw-empty-elt"></p></td></tr>
<tr><td><p>	न चाप्यन्यतरं तत्र व्यवस्यन्ति धनञ्जयात् ।। 53 ।।	</p></td><td>	4-39-53a	<p class="mw-empty-elt"></p></td></tr>
<tr><td><p>	उत्तरं तु प्रधावन्तमनुद्रुत्य धनञ्जयः।<br>गत्वा शतपदं तूर्णं केशपक्षे परामृशत् ।। 54 ।।	</p></td><td>	4-39-54a<br>4-39-54b	<p class="mw-empty-elt"></p></td></tr>

<tr><td><p>	मा मा गृहाण भद्रं ते दासोऽहं ते बृहन्नले।<br>इति वादिनमेवाशु धावन्तं तरसाऽग्रहीत्।<br>विराटपुत्रं बीभत्सुर्बलवानरिमर्दनः ।। 55 ।।	</p></td><td>	4-39-55a<br>4-39-55b<br>4-39-55c	<p class="mw-empty-elt"></p></td></tr>
<tr><td><p>	सोऽर्जुनेन परामृष्टः पर्यदेवयदार्तवत् ।<br>बहुलं कृपणं चैव वित्तं प्रावेदयद्बहु ।। 56 ।।	</p></td><td>	4-39-56a<br>4-39-56b	<p class="mw-empty-elt"></p></td></tr>
<tr><td><p>	सुवर्णमणिमुक्तानां यद्यदिच्छसि दद्मि ते।<br>हस्तिनोश्वान्रथान्गावः स्त्रियश्च समलङ्कृताः ।। 57 ।।	</p></td><td>	4-39-57a<br>4-39-57b	<p class="mw-empty-elt"></p></td></tr>
<tr><td><p>	शातकुम्भस्य शुद्धस्य श्रेष्ठस्य रजतस्य च।<br>ददामि शतनिष्कं ते मुञ्च मां त्वं बृहन्नले ।। 58 ।।	</p></td><td>	4-39-58a<br>4-39-58b	<p class="mw-empty-elt"></p></td></tr>
<tr><td><p>	षष्टिं स्वलंकृताः कन्या ग्राममेकं ददामि ते।<br>मुञ्च मां त्वं भृशं दीनं विह्वलं भयकम्पितम् ।। 59 ।।	</p></td><td>	4-39-59a<br>4-39-59b	<p class="mw-empty-elt"></p></td></tr>
<tr><td><p>	मणीनष्टौ च वैडूर्यान्हेमबद्धान्महाप्रभान्।<br>हेमदण्डप्रतिच्छन्नं रथं युक्तं तु वाजिभिः ।। 60 ।।	</p></td><td>	4-39-60a<br>4-39-60b	<p class="mw-empty-elt"></p></td></tr>
<tr><td><p>	मत्तांश्च दश मातङ्गान्मुञ्च मां त्वं बृहन्नले ।<br>गमिष्यामि पुरं षण्ड द्रष्टुं मातरमद्य ताम् ।। 61 ।।	</p></td><td>	4-39-61a<br>4-39-61b	<p class="mw-empty-elt"></p></td></tr>
<tr><td><p>	एकोऽहमेव मे मातुः कुमारः किं ब्रुवे ततः।<br>विधिरेवंविधे काले त्वद्वशं कुरुते हि माम् ।। 62 ।।	</p></td><td>	4-39-62a<br>4-39-62b	<p class="mw-empty-elt"></p></td></tr>
<tr><td><p>	मात्स्यस्य पुत्रो बालोऽहं तेन चास्मि सुपोषितः।<br>मातृपार्श्वशयानोऽहमस्पृष्टातपवायुमान् ।। 63 ।।	</p></td><td>	4-39-63a<br>4-39-63b	<p class="mw-empty-elt"></p></td></tr>
<tr><td><p>	अदृष्टबालयुद्धोऽहं कुतस्ते कुरवः कुतः।<br>मातृपार्श्वं गमिष्यामि मुञ्च मां त्वं बृहन्नले ।। 64 ।।	</p></td><td>	4-39-64a<br>4-39-64b	<p class="mw-empty-elt"></p></td></tr>
<tr><td><p>	प्रलयार्णवसंकाशं दृश्यते कौरवं बलम् ।। 65 ।।	</p></td><td>	4-39-65a	<p class="mw-empty-elt"></p></td></tr>

<tr><td><p>	स्त्रीणां मध्येऽहमज्ञानाद्वीर्यशौर्याङ्कितां गिरम्।<br>उक्तो यौवनगर्वेण को जेतुं शक्नुयात्कुरून् ।<br>अमुक्त्वा मां यदि नयेर्मरिष्यामि तवाग्रतः ।। 66 ।।	</p></td><td>	4-39-66a<br>4-39-66b<br>4-39-66c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-39-67x	<p class="mw-empty-elt"></p></td></tr>
<tr><td><p>	एवमादीनि वाक्यानि विलपन्तमचेतसम्।<br>प्रसभं पुरुषव्याघ्रो रथस्यान्तिकमानयत् ।। 67 ।।	</p></td><td>	4-39-67a<br>4-39-67b	<p class="mw-empty-elt"></p></td></tr>
<tr><td><p>	अथैनमब्रवीत्पार्थो भयार्तं नष्टचेतसम् ।। 68 ।।	</p></td><td>	4-39-68a	<p class="mw-empty-elt"></p></td></tr>
<tr><td><p>	अहं योत्स्यामि कौरव्यैर्हयान्संयच्छ मेति माम् ।<br>आददानः किमर्थं त्वं पलायनपरोऽभवः ।। 69 ।।	</p></td><td>	4-39-69a<br>4-39-69b	<p class="mw-empty-elt"></p></td></tr>

<tr><td><p>	युध्यस्व कौरवैः सार्धं विजयस्ते भविष्यति।<br>यस्य यन्तास्म्यहं युद्धे संयच्छामि हयोत्तमान्।<br>राज्ञो वा राजपुत्रस्य तस्य युद्धे जयो ध्रुवम् ।। 70 ।।	</p></td><td>	4-39-70a<br>4-39-70b<br>4-39-70c	<p class="mw-empty-elt"></p></td></tr>
<tr><td><p>	सर्वथोत्तर युध्यस्व यन्त्रा सह मया कुरून् ।<br>जित्वा महीं यशः प्राप्य भोक्ष्यसे सकलामिमाम् ।। 71 ।।	</p></td><td>	4-39-71a<br>4-39-71b	<p class="mw-empty-elt"></p></td></tr>
<tr><td><p>	हतो वा प्राप्ससे स्वर्गं न श्रेयस्ते पलायनम् ।। 72 ।।	</p></td><td>	4-39-72a	<p class="mw-empty-elt"></p></td></tr>
<tr><td><p>	अद्य सर्वान्कुरूञ्जित्वा यथा जयमवाप्स्यसि।<br>तथाऽहं प्रयतिष्येऽत्र सहायोऽत्र मतो ह्यहम् ।। 73 ।।	</p></td><td>	4-39-73a<br>4-39-73b	<p class="mw-empty-elt"></p></td></tr>
<tr><td><p>	यदि नोत्सहसे योद्धुं शत्रुभिः शत्रुकर्शन।<br>एहि मे त्वं हयान्यच्छ युध्यमानस्य शत्रुभिः ।। 74 ।।	</p></td><td>	4-39-74a<br>4-39-74b	<p class="mw-empty-elt"></p></td></tr>

<tr><td><p>	प्रयाह्येतद्रथानीकं मद्बाहुपरिरक्षितः ।<br>अप्रधृष्यतमं घोरं गुप्तं घोरैर्महारथैः ।<br>मा भैस्त्वं राजपुत्राग्र्य क्षत्रियोसि परंतप ।। 75 ।।	</p></td><td>	4-39-75a<br>4-39-75b<br>4-39-75c	<p class="mw-empty-elt"></p></td></tr>
<tr><td><p>	अहं तैः कुरुभिर्योत्स्ये प्रत्यानेष्यामि ते पशून् ।<br>प्रविशैतद्रथानीकमप्रधृष्यं दुरासदम् ।। 76 ।।	</p></td><td>	4-39-76a<br>4-39-76b	<p class="mw-empty-elt"></p></td></tr>
<tr><td><p>	यन्ता भव नरश्रेष्ठ योत्स्येऽहं कुरुभिः सह।<br>शूरान्समरचण्डांश्च नयिष्ये यमसादनम् ।। 77 ।।	</p></td><td>	4-39-77a<br>4-39-77b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-39-78x	<p class="mw-empty-elt"></p></td></tr>
<tr><td><p>	एवं ब्रुवाणो वैराटिं बीभत्सुरपराजितः।<br>समाश्वास्य भयार्तं तमुत्तरं भरतर्षभः ।। 78 ।।	</p></td><td>	4-39-78a<br>4-39-78b	<p class="mw-empty-elt"></p></td></tr>
<tr><td><p>	इतस्ततो विवेष्टन्तमकामं भयपीडितम् ।<br>रथमारोपमायास पार्थः परपुरंजयः ।। 79 ।।	</p></td><td>	4-39-79a<br>4-39-79b	<p class="mw-empty-elt"></p></td></tr>
<tr><td><p>	तमारोप्य रथोपस्थे विलपन्तं धनञ्जयः।<br>गाण्डीवं धनुरादातुमुपायात्तां शमीं प्रति।	</p></td><td>	4-39-80a<br>4-39-80b	<p class="mw-empty-elt"></p></td></tr>
<tr><td><p>	उत्तरं तं समाश्वास्य कृत्वा यन्तारमर्जुनः ।। 80 ।।	</p></td><td>	4-39-81a	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>गोग्रहणपर्वणि एकोनचत्वारिंशोऽध्यायः ।। 39 ।।	</p></td><td>		<p class="mw-empty-elt"></p></td></tr></tbody>