				
<tbody><tr><td><p>	<b>वैशंपायन उवाच।</b>	</p></td><td>	4-35-1x	<p class="mw-empty-elt"></p></td></tr>
<tr><td><p>	तमसाऽभिप्लुते लोके रजसा चैव भारत।<br>व्यतिष्ठन्त मुहूर्तं ते व्यूढानीकाः प्रहारिणम् ।। 1 ।।	</p></td><td>	4-35-1a<br>4-35-1b	<p class="mw-empty-elt"></p></td></tr>
<tr><td><p>	ततोऽन्धकारं प्रणुदन्नुदतिष्ठन्निशाकरः।<br>कुर्वाणो विमलां रात्रिं दर्शयन्क्षत्रियान्रणे ।। 2 ।।	</p></td><td>	4-35-2a<br>4-35-2b	<p class="mw-empty-elt"></p></td></tr>
<tr><td><p>	ततः प्रकाशमासाद्य पुनर्युद्धमवर्तत।<br>घोररूपं तदा तेषामवेक्ष्य तु परस्परम् ।। 3 ।।	</p></td><td>	4-35-3a<br>4-35-3b	<p class="mw-empty-elt"></p></td></tr>
<tr><td><p>	तथैव तेषां तुमुलानि तानि क्रुद्धानि चान्योन्यमभिद्रवन्ति।<br>गदासिपट्टैश्च परश्वथैश्च प्रासैश्च तीक्ष्णाग्रसुधौतधारैः ।। 4 ।।	</p></td><td>	4-35-4a<br>4-35-4b	<p class="mw-empty-elt"></p></td></tr>
<tr><td><p>	बलं तु मात्स्यस्य बलेन राजा सर्वं त्रिगर्ताधिपतिः सुशर्मा।<br>प्रमथ्य जित्वा च निपीड्य मत्स्यान्विराटमोजस्विनमभ्यधावत् ।। 5 ।।	</p></td><td>	4-35-5a<br>4-35-5b	<p class="mw-empty-elt"></p></td></tr>
<tr><td><p>	मत्ताविव वृषौ तौ तु गजाविव मदोद्धतौ ।<br>सिंहाविव गजग्राहौ शक्रवृत्राविवोद्धतौ ।। 6 ।।	</p></td><td>	4-35-6a<br>4-35-6b	<p class="mw-empty-elt"></p></td></tr>
<tr><td><p>	उभौ तुल्यबलोत्साहावुभौ तुल्यपराक्रमौ।<br>उभौ तुल्यास्रविक्षेपावुभौ युद्धविशारदौ ।। 7 ।।	</p></td><td>	4-35-7a<br>4-35-7b	<p class="mw-empty-elt"></p></td></tr>
<tr><td><p>	तौ निहत्य पृथग्धुर्यानुभयोः पार्ष्णिसारथी ।<br>आस्तां तुल्यधनुर्ग्राहौ कृष्णकंसाविवोद्धतौ ।। 8 ।।	</p></td><td>	4-35-8a<br>4-35-8b	<p class="mw-empty-elt"></p></td></tr>
<tr><td><p>	ततः सुशर्मा त्रैगर्तः सह भ्रात्रा सुवर्मणा।<br>अभ्यद्रवन्मत्स्यराजं रथव्रातेन सर्वशः ।। 9 ।।	</p></td><td>	4-35-9a<br>4-35-9b	<p class="mw-empty-elt"></p></td></tr>
<tr><td><p>	ततो रथाभ्यां प्रस्कन्द्य भ्रातरौ क्षत्रियर्षभौ।<br>गदापाणी सुसंरब्धौ समभ्यद्रवतां जवात् ।। 10 ।।	</p></td><td>	4-35-10a<br>4-35-10b	<p class="mw-empty-elt"></p></td></tr>
<tr><td><p>	सुशर्मा परवीरघ्नो बलवान्वीर्यवान्गदी।<br>विरथं मत्स्यराजानं जीवग्राहमथाग्रहीत् ।। 11 ।।	</p></td><td>	4-35-11a<br>4-35-11b	<p class="mw-empty-elt"></p></td></tr>
<tr><td><p>	तमुन्मथ्य सुशर्मा तु युवतीमिव कामुकः।<br>स्यन्दनं स्वं समारोप्य प्रययौ भीमविक्रमः ।। 12 ।।	</p></td><td>	4-35-12a<br>4-35-12b	<p class="mw-empty-elt"></p></td></tr>
<tr><td><p>	तस्मिन्गृहीते विरथे विराटे बलवत्तरे।<br>बलं सर्वं विभग्नं तन्निरुत्साहं निराशकम् ।। 13 ।।	</p></td><td>	4-35-13a<br>4-35-13b	<p class="mw-empty-elt"></p></td></tr>
<tr><td><p>	प्राद्रवन्त भयान्मात्स्यास्त्रिगर्तैरर्दिता रणे ।<br>विदिक्षुः दिक्षु सर्वासु पलायन्ति च यान्ति च ।। 14 ।।	</p></td><td>	4-35-14a<br>4-35-14b	<p class="mw-empty-elt"></p></td></tr>
<tr><td><p>	तेषु विद्रांव्यमाणेषु कुन्तीपुत्रो युधिष्ठिरः।<br>अभ्यभाषत धर्मात्मा भिमसेनमरिन्दमम् ।। 15 ।।	</p></td><td>	4-35-15a<br>4-35-15b	<p class="mw-empty-elt"></p></td></tr>
<tr><td><p>	मात्स्यराजस्त्रिगर्तेन परामृष्टः सुशर्मणा।<br>तं मोक्षय महाबाही मा गमद्द्विषतां वशम् ।। 16 ।।	</p></td><td>	4-35-16a<br>4-35-16b	<p class="mw-empty-elt"></p></td></tr>
<tr><td><p>	भीमसेनः महाबाहो गृहीतं तु सुशर्मणा।<br>त्रायस्व मोचय क्षिप्रमस्मत्प्रीतिकरं नृपम् ।। 17 ।।	</p></td><td>	4-35-17a<br>4-35-17b	<p class="mw-empty-elt"></p></td></tr>
<tr><td><p>	उषिताः स्म सुखं सर्वे सर्वकामैः सुपूजिताः।<br>भीमसेन त्वया कार्या तस्य वातस्य निष्कृतिः ।। 18 ।।	</p></td><td>	4-35-18a<br>4-35-18b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-35-19x	<p class="mw-empty-elt"></p></td></tr>
<tr><td><p>	तं तथावादिनं तत्र भीमसेनो महाबलः।<br>अभ्यभाषत दुर्धर्षो रणमध्ये युधिष्ठिरम् ।। 19 ।।	</p></td><td>	4-35-19a<br>4-35-19b	<p class="mw-empty-elt"></p></td></tr>
<tr><td><p>	अहमेनं परित्रास्ये शासनात्तव पार्थिव।<br>पश्येदं सुमहत्कर्म युध्यतो मम शत्रुभिः ।। 20 ।।	</p></td><td>	4-35-20a<br>4-35-20b	<p class="mw-empty-elt"></p></td></tr>
<tr><td><p>	स्वबाहुबलमाश्रित्य परेषामसमं रणे।<br>एकान्तमाश्रितो राजंस्तिष्ठ त्वं भ्रातृभिः सह ।। 21 ।।	</p></td><td>	4-35-21a<br>4-35-21b	<p class="mw-empty-elt"></p></td></tr>
<tr><td><p>	अयं वृक्षो महाशाखो गिरिमात्रो वनस्पतिः।<br>अहमेनं समारुज्य पोथयिष्यामि शात्रवान् ।। 22 ।।	</p></td><td>	4-35-22a<br>4-35-22b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-35-23x	<p class="mw-empty-elt"></p></td></tr>
<tr><td><p>	तं मत्तमिव मातङ्गं वीक्षमाणं वनस्पतिम्।<br>अब्रवीद्भ्रातरं वीरं धर्मराजो युधिष्ठिरः ।। 23 ।।	</p></td><td>	4-35-23a<br>4-35-23b	<p class="mw-empty-elt"></p></td></tr>
<tr><td><p>	भीम मा साहसं कार्षीस्तिष्ठत्वेष वनस्पतिः ।। 24 ।।	</p></td><td>	4-35-24a	<p class="mw-empty-elt"></p></td></tr>
<tr><td><p>	मा त्वां वृक्षेण कर्माणि कुर्वन्तमतिमानुषम् ।<br>जनाः समवबुध्येरन्भीमोऽयमिति भारत ।। 25 ।।	</p></td><td>	4-35-25a<br>4-35-25b	<p class="mw-empty-elt"></p></td></tr>
<tr><td><p>	मा ग्रहीस्त्वमिमं वृक्षं सिंहनादं च मा नद।<br>कर्मणा सिंहनादेन विज्ञास्यन्ति जना ध्रुवम् ।। 26 ।।	</p></td><td>	4-35-26a<br>4-35-26b	<p class="mw-empty-elt"></p></td></tr>
<tr><td><p>	इमं वृक्षं गृहीत्वा त्वं नेमां सेनामभिद्रव ।<br>वृक्षं च त्वां रुजन्तं वै विज्ञास्यति जनो ध्रुवं ।। 27 ।।	</p></td><td>	4-35-27a<br>4-35-27b	<p class="mw-empty-elt"></p></td></tr>
<tr><td><p>	अन्यदेवायुधं गृह्य प्रतिपद्यस्व मानुषम्।<br>चापं वा यदि वा शक्तिं निस्त्रिंशं वा परश्वथम् ।। 28 ।।	</p></td><td>	4-35-28a<br>4-35-28b	<p class="mw-empty-elt"></p></td></tr>
<tr><td><p>	यदेव मानुषं भीम भवेदन्यैरलक्षितम् ।<br>तदेवायुधमादाय मोचयाशु महीतिम् ।। 29 ।।	</p></td><td>	4-35-29a<br>4-35-29b	<p class="mw-empty-elt"></p></td></tr>
<tr><td><p>	यमौ च चक्ररक्षौ ते भवितारौ महाबलौ।<br>व्यायच्छतस्ते समरे मत्स्यराजं परीप्स्रतः ।। 30 ।।	</p></td><td>	4-35-30a<br>4-35-30b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-35-31x	<p class="mw-empty-elt"></p></td></tr>
<tr><td><p>	भ्रातुर्वचनमादाय भीमो वृक्षं विसृज्य च।<br>चापमादाय संप्राप्तो रथमास्थाय पाण्डवः ।। 31 ।।	</p></td><td>	4-35-31a<br>4-35-31b	<p class="mw-empty-elt"></p></td></tr>
<tr><td><p>	व्यमुञ्चच्छरवर्षाणि सतोय इव तोयदः ।<br>तं भीमो भीमकर्माणं शुशर्माणमथाऽऽद्रवत् ।। 32 ।।	</p></td><td>	4-35-32a<br>4-35-32b	<p class="mw-empty-elt"></p></td></tr>
<tr><td><p>	विराटमभिवीक्ष्यैनं तिष्ठितिष्ठेति चावदत् ।। 33 ।।	</p></td><td>	4-35-33a	<p class="mw-empty-elt"></p></td></tr>
<tr><td><p>	सुशर्मा चिन्तयामास कालान्तकयमोपमम् ।<br>तिष्ठतिष्ठेति भाषन्तं पृष्ठतो रथपुङ्गवः ।। 34 ।।	</p></td><td>	4-35-34a<br>4-35-34b	<p class="mw-empty-elt"></p></td></tr>
<tr><td><p>	पश्यतां सुमहत्कर्म महद्युद्धमुपस्थितम् ।<br>परावृत्तो धनुर्गृह्य सुशर्मा भ्रातृभिः सह ।। 35 ।।	</p></td><td>	4-35-35a<br>4-35-35b	<p class="mw-empty-elt"></p></td></tr>
<tr><td><p>	निमेषान्तरमात्रेण भीमसेनेन ते रथाः ।<br>रथानां च गजानां च वाजिनां च ससादिनां ।। 36 ।।	</p></td><td>	4-35-36a<br>4-35-36b	<p class="mw-empty-elt"></p></td></tr>
<tr><td><p>	सहस्रशतसंघाताः शूराणामुग्रधन्विनाम् ।<br>पातिता भीमसेनेन विराटस्य समीपतः ।। 37 ।।	</p></td><td>	4-35-37a<br>4-35-37b	<p class="mw-empty-elt"></p></td></tr>
<tr><td><p>	पत्तयो निहतास्तेषां गदां गृह्य महात्मना ।। 38 ।।	</p></td><td>	4-35-38a	<p class="mw-empty-elt"></p></td></tr>
<tr><td><p>	तद्दृष्ट्वा तादृशं युद्धं सुशर्मा युद्धदुर्मदः।<br>चिन्तयामास मनसा किं शेषं हि बलस्य मे ।। 39 ।।	</p></td><td>	4-35-39a<br>4-35-39b	<p class="mw-empty-elt"></p></td></tr>
<tr><td><p>	अपरो दृश्यते सैन्ये पुरा मग्नो महाबले।<br>आकर्णपूर्णेन तदा धनुषा प्रत्यदृश्यत ।। 40 ।।	</p></td><td>	4-35-40a<br>4-35-40b	<p class="mw-empty-elt"></p></td></tr>
<tr><td><p>	सुशर्मा सायकांस्तीक्ष्णान्क्षिपते च पुनःपुनः ।। 41 ।।	</p></td><td>	4-35-41a	<p class="mw-empty-elt"></p></td></tr>
<tr><td><p>	ततः समस्तास्ते सर्वे तुरगानभ्यचोदयन्।<br>दिव्यमस्त्रं विकुर्वाणास्त्रिगर्तान्प्रत्यमर्षणाः ।। 42 ।।	</p></td><td>	4-35-42a<br>4-35-42b	<p class="mw-empty-elt"></p></td></tr>
<tr><td><p>	तान्निवृत्तरथान्दृष्ट्वा पाण्डवास्तां महाचमूम् ।<br>वैराटिः परमक्रुद्धो युयुधे परमाद्भुतम् ।। 43 ।।	</p></td><td>	4-35-43a<br>4-35-43b	<p class="mw-empty-elt"></p></td></tr>

<tr><td><p>	त्रिगर्ताः समभिक्रम्य अयुध्यन्त जयैषिणः।<br>तान्भीमसेनः संक्रुद्धः सर्वशस्त्रभृतांवरः ।<br>वैराटिः परमक्रुद्धो युयुधे परमाद्भुतम् ।। 44 ।।	</p></td><td>	4-35-44a<br>4-35-44b<br>4-35-44c	<p class="mw-empty-elt"></p></td></tr>
<tr><td><p>	सहस्रं प्राहिणीद्राजा कुन्तीपुत्रो युधिष्ठिरः।<br>नकुलश्चापि सप्तैव शतानि प्राहिणोच्छरैः ।। 45 ।।	</p></td><td>	4-35-45a<br>4-35-45b	<p class="mw-empty-elt"></p></td></tr>
<tr><td><p>	शतानि त्रीणि शूराणां सहदेवः प्रतापवान् ।<br>युधिष्ठिरसमादिष्टो निजघ्ने पुरुषर्षभः ।। 46 ।।	</p></td><td>	4-35-46a<br>4-35-46b	<p class="mw-empty-elt"></p></td></tr>
<tr><td><p>	प्रविश्य महतीं सेनां त्रिगर्तानां महाबलः ।<br>क्षोभयन्सर्वभूतानि सिंहः क्षुद्रमृगानिव ।। 47 ।।	</p></td><td>	4-35-47a<br>4-35-47b	<p class="mw-empty-elt"></p></td></tr>
<tr><td><p>	ततो युधिष्ठिरो राजा त्वरमाणो महाबलः।<br>अभिद्रुत्य सुशर्माणं शरैरभ्यहनद्धृशम् ।। 48 ।।	</p></td><td>	4-35-48a<br>4-35-48b	<p class="mw-empty-elt"></p></td></tr>
<tr><td><p>	सुशर्माऽपि सुसंक्रुद्धस्त्वराणो युधिष्ठिरम् ।<br>अविध्यद्दशभिर्बाणैश्चतुर्भिश्चतुरो हयान् ।। 49 ।।	</p></td><td>	4-35-49a<br>4-35-49b	<p class="mw-empty-elt"></p></td></tr>
<tr><td><p>	ततो राजन्क्षिप्रकारी कुन्तीऽपुत्रो वृकोदरः।<br>समासाद्य सुशर्माणमश्वांस्तस्य न्यपातयत् ।। 50 ।।	</p></td><td>	4-35-50a<br>4-35-50b	<p class="mw-empty-elt"></p></td></tr>
<tr><td><p>	पृष्ठगोषौ च तस्याथ हत्वा परमसायकैः।<br>अथास्य सारथिं क्रुद्धो रथोपस्थादपतयत् ।। 51 ।।	</p></td><td>	4-35-51a<br>4-35-51b	<p class="mw-empty-elt"></p></td></tr>
<tr><td><p>	चक्ररक्षस्तु शूरश्च शोणाश्वो नाम नामतः।<br>स भयाद्विरथं दृष्ट्वा त्रैगर्तं व्याजहात्तदा ।। 52 ।।	</p></td><td>	4-35-52a<br>4-35-52b	<p class="mw-empty-elt"></p></td></tr>
<tr><td><p>	ततो विराटः प्रस्कन्द्य रथादथ सुशर्मणः।<br>गदामस्य परामृश्य तमेवाभ्यहनद्बली ।। 53 ।।	</p></td><td>	4-35-53a<br>4-35-53b	<p class="mw-empty-elt"></p></td></tr>
<tr><td><p>	स चचार गदापाणिर्वृद्धोऽपि तरुणो यथा ।। 54 ।।	</p></td><td>	4-35-54a	<p class="mw-empty-elt"></p></td></tr>

<tr><td><p>	भीमस्तु भीमसंकाशो रथात्प्रस्कन्द्य वीर्यवान् ।<br>उत्प्लुत्य गत्वा वेगेन तद्रथे विनिपत्य च।<br>सुशर्मणः शिरोऽगुह्णात्पुनराश्वास्य युध्यतः ।। 55 ।।	</p></td><td>	4-35-55a<br>4-35-55b<br>4-35-55c	<p class="mw-empty-elt"></p></td></tr>
<tr><td><p>	अग्राद्गिरेर्विनिक्षिप्य सिंहः क्षुद्रमृगं यथा।<br>ऊर्ध्वमुत्प्लृत्य मार्जार आखोर्यद्वच्छिरो रुषा ।। 56 ।।	</p></td><td>	4-35-56a<br>4-35-56b	<p class="mw-empty-elt"></p></td></tr>
<tr><td><p>	समुद्यम्य तु रोषात्तं निष्पिपेष महीतले।<br>यदा मूर्ध्नि महाबाहुः प्राहरद्विलपिष्यतः ।। 57 ।।	</p></td><td>	4-35-57a<br>4-35-57b	<p class="mw-empty-elt"></p></td></tr>
<tr><td><p>	तस्य जानु ददौ भीमो जघ्ने चैनमरत्निना ।<br>स मोहमगमद्राजा प्रहारवरपीडितः।। 58 ।।	</p></td><td>	4-35-58a<br>4-35-58b	<p class="mw-empty-elt"></p></td></tr>
<tr><td><p>	तस्मिन्वीरे गृहीते तु त्रिगर्तानां महारथे।<br>अभज्यत बलं सर्वं त्रिगर्तानां भयातुरम् ।। 59 ।।	</p></td><td>	4-35-59a<br>4-35-59b	<p class="mw-empty-elt"></p></td></tr>
<tr><td><p>	निवृत्य गास्ततः सर्वाः पाण्डुपुत्रा महारथाः।<br>अवजित्य सुशर्माणं धनं चादाय सर्वशः ।। 60 ।।	</p></td><td>	4-35-60a<br>4-35-60b	<p class="mw-empty-elt"></p></td></tr>

<tr><td><p>	स्वबाहुबलसंपन्ना ह्रीनिषेवा यतव्रताः।<br>विराटस्य महात्मानः परिक्लेशविनाशनाः।<br>स्थिताः समक्षं ते सर्वे त्वथ भीमोऽभ्यभाषत ।। 61 ।।	</p></td><td>	4-35-61a<br>4-35-61b<br>4-35-61c	<p class="mw-empty-elt"></p></td></tr>

<tr><td><p>	नायं पापसमाचारो मत्तो जीवितुमर्हति।<br>किंनु शक्यं मया कर्तुं यद्राजा सततं घृणी ।<br>गले गृहीत्वा राजानमानीय विवशं वशम् ।। 62 ।।	</p></td><td>	4-35-62a<br>4-35-62b<br>4-35-62c	<p class="mw-empty-elt"></p></td></tr>
<tr><td><p>	तत एनं विचेष्टन्तं बद्ध्वा पार्थो वृकोदरः।<br>रथमारोपयामास विसंज्ञं पांसुगुण्ठितम् ।। 63 ।।	</p></td><td>	4-35-63a<br>4-35-63b	<p class="mw-empty-elt"></p></td></tr>
<tr><td><p>	अभ्येत्य रणमध्यस्थमभ्यगच्छद्युधिष्ठिरम् ।<br>दर्शयामास भीमस्तु सुशर्माणं नराधिपम् ।। 64 ।।	</p></td><td>	4-35-64a<br>4-35-64b	<p class="mw-empty-elt"></p></td></tr>
<tr><td><p>	प्रोवाच पुरुषव्याघ्रो भीममाहवशोभिनम् ।<br>तं राजा प्राहसद्दृष्ट्वा मुच्यतां वै नराधमः ।। 65 ।।	</p></td><td>	4-35-65a<br>4-35-65b	<p class="mw-empty-elt"></p></td></tr>
<tr><td><p>	एवमुक्तोऽब्रवीद्भीमः सुशर्माणं महाबलम् ।<br>जीवितुं चेच्छसे मूढ हेतुं मे गदतः शृणु ।। 66 ।।	</p></td><td>	4-35-66a<br>4-35-66b	<p class="mw-empty-elt"></p></td></tr>
<tr><td><p>	दासोस्मीति त्वया वाच्यं संसत्सु च सभासु च ।<br>एवं ते जीवितं दद्यामेष युद्धजितो विधिः ।। 67 ।।	</p></td><td>	4-35-67a<br>4-35-67b	<p class="mw-empty-elt"></p></td></tr>
<tr><td><p>	तमुवाच ततो ज्येष्ठो भ्राता सप्रणयं वचः।<br>मुञ्चमुञ्चाधमाचारं प्रमाणं यदि ते वयम् ।। 68 ।।	</p></td><td>	4-35-68a<br>4-35-68b	<p class="mw-empty-elt"></p></td></tr>
<tr><td><p>	दासभावं गतो ह्येष विराटस्य महीपतेः।<br>अदासो गच्छ मुक्तोसि मैवं कार्षीः कदाचन ।। 69 ।।	</p></td><td>	4-35-69a<br>4-35-69b	<p class="mw-empty-elt"></p></td></tr>
<tr><td><p>	एवमुक्ते तु सव्रीडः सुशर्माऽसीदधोमुखः ।<br>स मुक्तोऽभ्येत्य राजानमभिवाद्य प्रतस्थिवान् ।। 70 ।।	</p></td><td>	4-35-70a<br>4-35-70b	<p class="mw-empty-elt"></p></td></tr>

<tr><td><p>	विसृज्य तु सुशर्माणं पाण्डवास्ते हतद्विषः ।<br>स्वबाहुबलसंपन्ना हीनिषेवा यतव्रताः ।<br>संग्रामशिरसो मध्ये तां रात्रिं सुखिनोऽवसन् ।। 71 ।।	</p></td><td>	4-35-71a<br>4-35-71b<br>4-35-71c	<p class="mw-empty-elt"></p></td></tr>
<tr><td><p>	।। श्रीमन्महाभारते विराटपर्वणि <br>गोग्रहणपर्वणि पञ्चत्रिंशोऽध्यायः ।। 35 ।।	</p></td><td>		<p class="mw-empty-elt"></p></td></tr></tbody>