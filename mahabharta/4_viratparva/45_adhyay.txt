				
<tbody><tr><td><p>	<b>वैशंपायन उवाच।</b>	</p></td><td>	4-45-1x	<p class="mw-empty-elt"></p></td></tr>
<tr><td><p>	उत्तरं सांरथिं कृत्वा शमीं कृत्वा प्रदक्षिणम्।<br>आयुधं सर्वमादाय ततः प्रायाद्धनञ्जयः ।।	</p></td><td>	4-45-1a<br>4-45-1b	<p class="mw-empty-elt"></p></td></tr>
<tr><td><p>	ध्वजं च सिंहं मात्स्यस्य भ्रातॄणामायुधानि च।<br>प्रणिधाय शमीमध्ये प्रयातुमुपचक्रमे ।।	</p></td><td>	4-45-2a<br>4-45-2b	<p class="mw-empty-elt"></p></td></tr>

<tr><td><p>	ततः काञ्चनलाङ्गूलं ध्वजं वानरलक्षणम् ।<br>दिव्यं मायामयं युक्तं विहितं विश्वकर्मणा ।<br>मनसा चिन्तयामास प्रसादं पावकस्य च ।।	</p></td><td>	4-45-3a<br>4-45-3b<br>4-45-3c	<p class="mw-empty-elt"></p></td></tr>
<tr><td><p>	स च तच्चिन्तितं ज्ञात्वा ध्वजे भूतान्ययोजयत्।<br>रथे वानरमुच्छ्रित्य गाण्डीवं व्याक्षिपद्धनुः ।।	</p></td><td>	4-45-4a<br>4-45-4b	<p class="mw-empty-elt"></p></td></tr>
<tr><td><p>	सपताकं विचित्राङ्गं सोपासङ्गं महाबलम्।<br>खात्पपात रथे तूर्णं दिव्यरूपं मनोरमम् ।।	</p></td><td>	4-45-5a<br>4-45-5b	<p class="mw-empty-elt"></p></td></tr>

<tr><td><p>	रथमास्थाय बीभत्सुः कौन्तेयः श्वेतवाहनः।<br>बद्धासिः सतलत्राणः प्रगृहीतशरासनः ।<br>ततः प्रायादुदीचीं स कपिप्रवरकेतनः ।।	</p></td><td>	4-45-6a<br>4-45-6b<br>4-45-6c	<p class="mw-empty-elt"></p></td></tr>

<tr><td><p>	सैन्याभ्याशं स संप्राप्य गृहीत्वा शङ्खमुत्तमम् ।<br>स्वनवन्तं महाशब्दं देवदत्तं धनञ्जयः ।<br>शशाङ्करूपं बीभत्सुः प्राध्मापयदरिंदमः ।।	</p></td><td>	4-45-7a<br>4-45-7b<br>4-45-7c	<p class="mw-empty-elt"></p></td></tr>
<tr><td><p>	[ शशाङ्ककुन्दधवलं मुखे निक्षिप्य वासविः ।<br>उच्छ्वसद्गण्डयुगलं सिराल्याचितफालकम् ।।	</p></td><td>	4-45-8a<br>4-45-8b	<p class="mw-empty-elt"></p></td></tr>
<tr><td><p>	आरक्तनिम्ननयनं ह्रस्वस्थूलशिरोधरम्।<br>अतिश्लिष्टोदरोरस्कं तिर्यगाननशोभितम् ।।	</p></td><td>	4-45-9a<br>4-45-9b	<p class="mw-empty-elt"></p></td></tr>
<tr><td><p>	यावत्स्वशक्तिसामग्र्यं त्रैलोक्यं क्षोभयन्निव ।<br>मरुद्भिर्दशभिश्चैव प्राध्मापयदरिंदमः ]।।	</p></td><td>	4-45-10a<br>4-45-10b	<p class="mw-empty-elt"></p></td></tr>
<tr><td><p>	शङ्खशब्दोस्य सोत्यर्थं श्रूयते कालमेघवत् ।।	</p></td><td>	4-45-11a	<p class="mw-empty-elt"></p></td></tr>

<tr><td><p>	तस्य शङ्खस्य शब्देन धनुपो निस्वनेन च।<br>वानरस्य निनादेन रथनेमिस्वनेन च।<br>जङ्गमस्य भयं घोरमकरोत्पाकशासनिः ।।	</p></td><td>	4-45-12a<br>4-45-12b<br>4-45-12c	<p class="mw-empty-elt"></p></td></tr>
<tr><td><p>	शङ्खशब्देन पार्थस्य मुखेनाश्वाः पतन्क्षितौ ।<br>उत्तरश्चापि संत्रस्थो रथोपस्थ उपाविशत् ।।	</p></td><td>	4-45-13a<br>4-45-13b	<p class="mw-empty-elt"></p></td></tr>
<tr><td><p>	अथाश्वान्रश्मिभिः पार्थः समुद्यम्य परंतपः ।<br>अभ्राजत रथोपस्थे भानुर्मेराविवोत्तरे ।।	</p></td><td>	4-45-14a<br>4-45-14b	<p class="mw-empty-elt"></p></td></tr>
<tr><td><p>	शङ्खघोषेण वित्रस्तं ज्याघातेन च मूर्छितम् ।<br>उत्तरं संपरिष्वज्य समाश्वासयदर्जुनः ।।	</p></td><td>	4-45-15a<br>4-45-15b	<p class="mw-empty-elt"></p></td></tr>
<tr><td><p>	मा भैस्त्वं राजपुत्राग्र्य क्षत्रियोसि परन्तप ।<br>कथं पुरुषशार्दूल शत्रुमध्ये विषीदसि ।।	</p></td><td>	4-45-16a<br>4-45-16b	<p class="mw-empty-elt"></p></td></tr>
<tr><td><p>	श्रुतास्ते शङ्खशब्दाश्च भेरीशब्दाश्च सर्वशः ।<br>कुञ्जराणां च निनदा व्यूढानीकेषु नित्यशः ।।	</p></td><td>	4-45-17a<br>4-45-17b	<p class="mw-empty-elt"></p></td></tr>
<tr><td><p>	स त्वं कथमिवानेन शङ्खशब्देन भीषितः ।<br>विपण्णरूपो वित्रस्तः पुरुषः प्राकृतो यथा ।।	</p></td><td>	4-45-18a<br>4-45-18b	<p class="mw-empty-elt"></p></td></tr>
<tr><td><p>	<b>उत्तर उवाच।</b>	</p></td><td>	4-45-19x	<p class="mw-empty-elt"></p></td></tr>
<tr><td><p>	श्रुता मे शङ्खशब्दाश्च भेरीशब्दाश्च नित्यशः।<br>कुञ्जराणां च निनदा व्यूढानीकेषु तिष्ठतः ।।	</p></td><td>	4-45-19a<br>4-45-19b	<p class="mw-empty-elt"></p></td></tr>

<tr><td><p>	नैवंविधाः शङ्खशब्दाः पुरा जातु मया श्रुताः।<br>ध्वजस्य चापि रूपं मे दृष्टपूर्वं नहीदृशम् ।<br>धनुषश्चापि घोषश्च श्रुतपूर्वो न मे क्वचित् ।।	</p></td><td>	4-45-20a<br>4-45-20b<br>4-45-20c	<p class="mw-empty-elt"></p></td></tr>

<tr><td><p>	अस्य शङ्खस्य शब्देन धनुषो निस्वनेन च।<br>अमानुषाणां शब्देन भूतानां निस्वसेन च।<br>रथनेमिप्रणादेन मनो कमे मुह्यते भृशम् ।।	</p></td><td>	4-45-21a<br>4-45-21b<br>4-45-21c	<p class="mw-empty-elt"></p></td></tr>

<tr><td><p>	व्याकुलाश्च दिशः सर्वा हृदयं व्यथतीव च।<br>ध्वजेन पिहिताः सर्वा दिशो न प्रतिभान्ति मे।<br>गाण्डीवस्य च शब्देन कर्णौ मे बधिरीकृतौ ।।	</p></td><td>	4-45-22a<br>4-45-22b<br>4-45-22c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-45-23x	<p class="mw-empty-elt"></p></td></tr>
<tr><td><p>	पुनर्ध्वजं पुनः शङ्खं धनुश्चैव पुनः पुनः ।<br>स मूढचेता वैराटिरर्जुनं समुदैक्षत ।।	</p></td><td>	4-45-23a<br>4-45-23b	<p class="mw-empty-elt"></p></td></tr>
<tr><td><p>	स मुहूर्तं प्रयातं तु पार्थो वैराटिमब्रवीत् ।।	</p></td><td>	4-45-24a	<p class="mw-empty-elt"></p></td></tr>

<tr><td><p>	स्थिरो भव महाबाहो संज्ञां चात्मानमानय।<br>एकान्ते रथमास्थाय पद्भ्यां त्वमवपीड्य च।<br>दृढं च रश्मीन्संयच्छ शङ्खं ध्मास्याम्यहं पुनः ।।	</p></td><td>	4-45-25a<br>4-45-25b<br>4-45-25c	<p class="mw-empty-elt"></p></td></tr>

<tr><td><p>	एवमुक्त्वा महाबाहुः सव्यसाची परन्तपः।<br>ततः शङ्खमुपाध्मासीद्दारयन्निव पर्वतान्।<br>गुहा गिरीणां च तदा दिशः शैलांस्तथैव च ।।	</p></td><td>	4-45-26a<br>4-45-26b<br>4-45-26c	<p class="mw-empty-elt"></p></td></tr>

<tr><td><p>	ज्याघोषं तलघोषं च कृत्वा भूतान्यमोहयत्।<br>उत्तरश्चापि संलीनो रथोपस्थ उपाविशत्।<br>तं समाश्वासयामास पुनरेव धनञ्जयः ।	</p></td><td>	4-45-27a<br>4-45-27b<br>4-45-27c	<p class="mw-empty-elt"></p></td></tr>
<tr><td><p>	तस्य शङ्खस्य शब्देन रथनेमिस्वनेन च।<br>गाण्डीवस्य च शब्देन पृथिवी समकम्पत ।।	</p></td><td>	4-45-28a<br>4-45-28b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>गोग्रहणपर्वणि पञ्चचत्वारिंशोऽध्यायः ।। 45 ।।	</p></td><td>		<p class="mw-empty-elt"></p></td></tr>
</tbody>