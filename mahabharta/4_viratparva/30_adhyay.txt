				
<tbody><tr><td><p>	<b>वैशंपायन उवाच।</b>	</p></td><td>	4-30-1x	<p class="mw-empty-elt"></p></td></tr>
<tr><td><p>	ततो दुर्योधनो राजा श्रुत्वा तेषां वचस्तदा।<br>चिरमन्तर्मना भूत्वा इदमाह सभासदः ।। 1 ।।	</p></td><td>	4-30-1a<br>4-30-1b	<p class="mw-empty-elt"></p></td></tr>
<tr><td><p>	अशक्यं खलु कार्यस्य गतिं ज्ञातुं हि तत्वतः ।<br>तस्मात्सर्वे परीक्षध्वं क्वनु स्युः पाण्डवा गताः ।। 2 ।।	</p></td><td>	4-30-2a<br>4-30-2b	<p class="mw-empty-elt"></p></td></tr>
<tr><td><p>	अल्पावशिष्टः कालस्तु गतो भूयिष्ठ एव च।<br>तेषामज्ञातचर्यायामस्मिन्वर्षे त्रयोदशे ।। 3 ।।	</p></td><td>	4-30-3a<br>4-30-3b	<p class="mw-empty-elt"></p></td></tr>
<tr><td><p>	अपि वर्षस्य शेषं ते ह्यतीयुरिह पाण्डवाः।<br>निवृत्तसमयास्ते हि सत्यव्रतपरायणाः ।। 4 ।।	</p></td><td>	4-30-4a<br>4-30-4b	<p class="mw-empty-elt"></p></td></tr>
<tr><td><p>	क्षरन्त इव नागेन्द्राः सर्वे ह्याशीविषोपमाः ।<br>दुःखाद्भवेयुः संरब्धाः कौरवान्प्रति ते ध्रुवम् ।। 5 ।।	</p></td><td>	4-30-5a<br>4-30-5b	<p class="mw-empty-elt"></p></td></tr>
<tr><td><p>	विज्ञातव्या मनुष्येन्द्रास्तर्कया सुप्रणीतया।<br>निपुणैश्चारपुरुषैः प्राज्ञैर्दक्षैः सुसंवृतैः ।। 6 ।।	</p></td><td>	4-30-6a<br>4-30-6b	<p class="mw-empty-elt"></p></td></tr>
<tr><td><p>	अज्ञातसमये ज्ञाताः कृच्छ्ररूपसमाश्रिताः।<br>प्रविशेयुर्जितक्रोधास्तावदेव पुनर्वनम् ।। 7 ।।	</p></td><td>	4-30-7a<br>4-30-7b	<p class="mw-empty-elt"></p></td></tr>
<tr><td><p>	तस्मात्क्षिप्रं विचिन्वध्वं यथा चात्यन्तमव्ययम्।<br>राज्यं निर्द्वन्द्वमव्यग्रं निःसपत्नं चिरं भवेत् ।। 8 ।।	</p></td><td>	4-30-8a<br>4-30-8b	<p class="mw-empty-elt"></p></td></tr>
<tr><td><p>	दुर्योधनेनैवमुक्ते वचनेऽतीव दुःखिना।<br>ततः कर्णोऽब्रवीद्वाक्यं सत्यधर्मार्थसंयुतम् ।। 9 ।।	</p></td><td>	4-30-9a<br>4-30-9b	<p class="mw-empty-elt"></p></td></tr>
<tr><td><p>	एते पुनर्न गच्छन्तु अन्ये गच्छन्तु भारत ।<br>शीघ्रवृत्ता नरा योग्या निपुणाश्छन्नचारिणः ।। 10 ।।	</p></td><td>	4-30-10a<br>4-30-10b	<p class="mw-empty-elt"></p></td></tr>
<tr><td><p>	चरन्तु देशान्विविधान्स्फीताञ्जनपदाकुलान् ।<br>तत्र गोष्ठीषु रम्यासु सिद्धा ब्राह्मणरूपिणः ।। 11 ।।	</p></td><td>	4-30-11a<br>4-30-11b	<p class="mw-empty-elt"></p></td></tr>
<tr><td><p>	परिवाहेषु तीर्थेषु विविधेष्वाकरेषु च।<br>अन्वेष्टव्या मनुष्येन्द्र पाण्डवाश्छन्नचारिणः ।। 12 ।।	</p></td><td>	4-30-12a<br>4-30-12b	<p class="mw-empty-elt"></p></td></tr>
<tr><td><p>	नदीकुञ्जेषु तीर्थेषु ग्रामेषु नगरेषु च।<br>आश्रमेषु च रम्येषु पर्वतेषु गुहासु च ।। 13 ।।	</p></td><td>	4-30-13a<br>4-30-13b	<p class="mw-empty-elt"></p></td></tr>
<tr><td><p>	विज्ञातव्या मनुष्येन्द्र तर्कया सुविनूतया ।<br>विविधैस्तत्परैः सम्यङ्विपुणैस्तज्ज्ञसंमतैः ।। 14 ।।	</p></td><td>	4-30-14a<br>4-30-14b	<p class="mw-empty-elt"></p></td></tr>
<tr><td><p>	अथाग्रजानन्तरजो भ्रातुः प्रियहिते रतः।<br>ज्येष्ठं दुःशासनस्तत्र भ्राता भ्रातरमब्रवीत् ।। 15 ।।	</p></td><td>	4-30-15a<br>4-30-15b	<p class="mw-empty-elt"></p></td></tr>
<tr><td><p>	येषु नः प्रत्ययो राजंश्चारेषु मनुजाधिप।<br>ते यान्तु दत्तदेया वै भूयस्तान्परिमार्गितुम् ।। 16 ।।	</p></td><td>	4-30-16a<br>4-30-16b	<p class="mw-empty-elt"></p></td></tr>
<tr><td><p>	यदाह कर्णो राजेन्द्र सर्वमेतदवेक्ष्यताम् ।<br>यथोद्दिष्टं चराः सर्वे मृगयन्तु यतस्ततः ।। 17 ।।	</p></td><td>	4-30-17a<br>4-30-17b	<p class="mw-empty-elt"></p></td></tr>
<tr><td><p>	घ्राणैः पश्यन्ति पशवो वेदैरेव द्विजोत्तमाः।<br>चारैः पश्यन्ति राजानश्चक्षुर्भ्यामितरे जनाः ।। 18 ।।	</p></td><td>	4-30-18a<br>4-30-18b	<p class="mw-empty-elt"></p></td></tr>
<tr><td><p>	यथोक्ताश्चारपुरुषा मृगयन्तु पुनःपुनः ।<br>एते चान्ये च बहवो देशांश्च नगराणि च ।। 19 ।।	</p></td><td>	4-30-19a<br>4-30-19b	<p class="mw-empty-elt"></p></td></tr>
<tr><td><p>	न हि तेषां गतिर्वासः प्रवृत्तिर्वोपलभ्यते।<br>अत्यन्तं वा निगूढास्ते पारं वोर्मिमतो गताः ।। 20 ।।	</p></td><td>	4-30-20a<br>4-30-20b	<p class="mw-empty-elt"></p></td></tr>
<tr><td><p>	व्यालैर्वाऽपि महारण्ये भक्षिताः शूरमानिनः।<br>द्वीपं वा परमं प्राप्ता गिरिदुर्गवनेष्वपि ।। 21 ।।	</p></td><td>	4-30-21a<br>4-30-21b	<p class="mw-empty-elt"></p></td></tr>
<tr><td><p>	हीनदर्पा निराशास्ते भक्षिता वाऽपि राक्षसैः ।<br>अथवा विषमं प्राप्य विनष्टाः शाश्वतीः समाः ।। 22 ।।	</p></td><td>	4-30-22a<br>4-30-22b	<p class="mw-empty-elt"></p></td></tr>
<tr><td><p>	तस्मान्मानसमव्यग्रं कृत्वाऽऽत्मानं नियम्य च।<br>कुरु कार्यं महोत्साहं मन्यसे यन्नराधिप ।। 23 ।।	</p></td><td>	4-30-23a<br>4-30-23b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>गोग्रहणपर्वणि त्रिंशोऽध्यायः ।। 30 ।।	</p></td><td>		<p class="mw-empty-elt"></p></td></tr>
</tbody>