				
<tbody><tr><td><p>	<b>वैशंपायन उवाच।</b>	</p></td><td>	4-37-1x	<p class="mw-empty-elt"></p></td></tr>
<tr><td><p>	याते त्रिगर्तान्मात्स्ये तु पशूंस्तान्वै परीप्सति।<br>दुर्योधनः सहामात्यैर्विराट पुरमभ्यगात् ।। 1।।	</p></td><td>	4-37-1a<br>4-37-1b	<p class="mw-empty-elt"></p></td></tr>
<tr><td><p>	भीष्मद्रोणौ च कर्णश्च कृपश्च परमास्त्रवित् ।<br>द्रौणिश्च सौबलश्चैव तथा दुःशासनः शलः ।। 2 ।।	</p></td><td>	4-37-2a<br>4-37-2b	<p class="mw-empty-elt"></p></td></tr>
<tr><td><p>	विविंशतिर्विकर्णश्च चित्रसेनश्च वीर्यवान् ।<br>दुःसहो दुर्मुखश्चैव एते चान्ये महारथाः ।। 3 ।।	</p></td><td>	4-37-3a<br>4-37-3b	<p class="mw-empty-elt"></p></td></tr>
<tr><td><p>	सर्वे मत्स्यानुपागम्य विराटस्य महीपतेः ।<br>गोपान्विद्राव्य तरसा गोधनं जह्रुरोजसा ।। 4 ।।	</p></td><td>	4-37-4a<br>4-37-4b	<p class="mw-empty-elt"></p></td></tr>
<tr><td><p>	गवां शतसहस्राणि कुरवः कालयन्ति च ।<br>महता रथवंशेन परिगृह्य समन्ततः ।। 5 ।।	</p></td><td>	4-37-5a<br>4-37-5b	<p class="mw-empty-elt"></p></td></tr>
<tr><td><p>	गोपालानां तु घोषेषु हन्यतां तैर्महारथैः ।<br>आरावः सुमहानासीत्संप्रहारे भयंकरे ।। 6 ।।	</p></td><td>	4-37-6a<br>4-37-6b	<p class="mw-empty-elt"></p></td></tr>
<tr><td><p>	गवाध्यक्षस्तु संत्रस्तो रथमास्थाय सत्वरः।<br>जगाम नगरायैव परिक्रोशंस्तदाऽऽर्तवत् ।। 7 ।।	</p></td><td>	4-37-7a<br>4-37-7b	<p class="mw-empty-elt"></p></td></tr>
<tr><td><p>	स प्रविश्य पुरं राज्ञो नृपवेश्माभ्ययात्ततः।<br>अवतीर्य रथात्तूर्णमाख्यातुं प्रविवेश ह ।। 8 ।।	</p></td><td>	4-37-8a<br>4-37-8b	<p class="mw-empty-elt"></p></td></tr>
<tr><td><p>	दृष्ट्वा भूमिंजयं नाम पुत्रं मात्स्यस्य मानिनम् ।<br>तस्मै च सर्वमाचष्ट राष्ट्रस्य पशुकर्षणम् ।। 9 ।।	</p></td><td>	4-37-9a<br>4-37-9b	<p class="mw-empty-elt"></p></td></tr>
<tr><td><p>	गवां शतसहस्राणि कुरबः कालयन्ति ते।<br>प्रतिजेतुं समुत्तिष्ठ गोधनं राष्ट्रवर्धन ।। 10 ।।	</p></td><td>	4-37-10a<br>4-37-10b	<p class="mw-empty-elt"></p></td></tr>
<tr><td><p>	राजपुत्र हितप्रेप्सुः क्षिप्रं निर्याहि वै स्वयम् ।<br>त्वां हि मत्स्यो महीपालः शून्यपालमिहाकरोत् ।। 11 ।।	</p></td><td>	4-37-11a<br>4-37-11b	<p class="mw-empty-elt"></p></td></tr>
<tr><td><p>	त्वां वै परिषदो मध्ये श्लाघते स नराधिपः ।<br>पुत्रो ममानुरूपश्च शूरश्चेति कुलोद्वहः ।। 12 ।।	</p></td><td>	4-37-12a<br>4-37-12b	<p class="mw-empty-elt"></p></td></tr>
<tr><td><p>	इष्वस्त्रनिपुणो योधः सदा वीरश्च मे सुतः।<br>समर्थः समरे योद्धुं कौरवैः सह तादृशै ।। 13 ।।	</p></td><td>	4-37-13a<br>4-37-13b	<p class="mw-empty-elt"></p></td></tr>
<tr><td><p>	तस्य तत्सत्यमेवास्तु मनुष्येन्द्रस्य भाषितम् ।<br>जयश्च नियतो युद्धे कौरवाश्च ध्रुवं हताः ।। 14 ।।	</p></td><td>	4-37-14a<br>4-37-14b	<p class="mw-empty-elt"></p></td></tr>
<tr><td><p>	आवर्तय कुरूञ्जित्वा पशून्पशुपतिर्यथा।<br>निर्दर्हषामनीकानि भीमेन शरतेजसा ।। 15 ।।	</p></td><td>	4-37-15a<br>4-37-15b	<p class="mw-empty-elt"></p></td></tr>
<tr><td><p>	धनुश्च्युतै रुक्मपुङ्खैश्चित्रैः संनतपर्वभिः ।<br>द्विषतां भिन्ध्यनीकानि गजानामिव यूथपः ।। 16 ।।	</p></td><td>	4-37-16a<br>4-37-16b	<p class="mw-empty-elt"></p></td></tr>
<tr><td><p>	पाशोपधानां ज्यातन्त्रीं चापदण्डां महास्वनाम् ।<br>शरवर्णां धनुर्वीणां शत्रुमध्ये प्रवादय ।। 17 ।।	</p></td><td>	4-37-17a<br>4-37-17b	<p class="mw-empty-elt"></p></td></tr>

<tr><td><p>	निर्याहि नगराच्छीघ्रं राजपुत्र किमास्यते ।<br>श्वेताः काञ्चनसंनाहा रथे युज्यन्तु ते हयाः ।<br>ध्वजं च सिहं सौवर्णमुच्छ्रयस्व तथा विभो ।। 18 ।।	</p></td><td>	4-37-18a<br>4-37-18b<br>4-37-18c	<p class="mw-empty-elt"></p></td></tr>
<tr><td><p>	रुक्मपुङ्खाः प्रसन्नाग्रा मुक्ता हस्तवता त्वया।<br>छादयन्तु शराः सूर्यं राज्ञमायुर्निरोधकाः ।। 19 ।।	</p></td><td>	4-37-19a<br>4-37-19b	<p class="mw-empty-elt"></p></td></tr>
<tr><td><p>	रणे जित्वा कुरून्सर्वान्वज्रपाणिरिवासुरान् ।<br>यशो महदवाप्य त्वं प्रविरोदं पुरं पुनः ।। 20 ।।	</p></td><td>	4-37-20a<br>4-37-20b	<p class="mw-empty-elt"></p></td></tr>
<tr><td><p>	त्वं हि राष्ट्रस्य परमा गतिर्मात्स्यपतेः सुतः।<br>गतिमन्तो भवन्त्वद्य सर्वे विषयवासिनः ।। 21 ।।	</p></td><td>	4-37-21a<br>4-37-21b	<p class="mw-empty-elt"></p></td></tr>
<tr><td><p>	यथा हि पाण्डुपुत्राणामर्जुनो जयतांवरः ।<br>एवमेव गतिर्नूनं भवान्विपयवासिनाम् ।। 22 ।।	</p></td><td>	4-37-22a<br>4-37-22b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>गोग्रहणपर्वणि सप्तत्रिंशोऽध्यायः ।। 37 ।।	</p></td><td>		<p class="mw-empty-elt"></p></td></tr></tbody>