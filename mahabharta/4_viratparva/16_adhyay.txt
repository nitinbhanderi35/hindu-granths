				
<tbody><tr><td><p>	<b>वैशंपायन उवाच।</b>	</p></td><td>	4-16-1x	<p class="mw-empty-elt"></p></td></tr>
<tr><td><p>	वसमानेषु पार्थेषु मत्स्यस्य नगरे तदा।<br>महारथेषु च्छन्नेषु मासा दश समाययुः ।। 1 ।।	</p></td><td>	4-16-1a<br>4-16-1b	<p class="mw-empty-elt"></p></td></tr>
<tr><td><p>	याज्ञसेनी सुदेष्णां तु शुश्रूषन्ती विशांपते ।<br>आवसत्परिचारार्हा सुदुःखं जनमेजय ।। 2 ।।	</p></td><td>	4-16-2a<br>4-16-2b	<p class="mw-empty-elt"></p></td></tr>
<tr><td><p>	तथा चरन्ती पाञ्चाली सुदेष्णाया निवेशने।<br>ता देवीं तोपयामास तथा चान्तःपुरस्त्रियः ।। 3 ।।	</p></td><td>	4-16-3a<br>4-16-3b	<p class="mw-empty-elt"></p></td></tr>
<tr><td><p>	तस्मिन्वर्षे गतप्राये कीचकस्तु महाबलः।<br>सेनापतिर्विराटस्य ददर्श द्रुपदात्मजाम् ।। 4 ।।	</p></td><td>	4-16-4a<br>4-16-4b	<p class="mw-empty-elt"></p></td></tr>
<tr><td><p>	तां दृष्ट्वा देवगर्भायां चरन्तीं देवतामिव ।<br>कीचकः कामयामास कामबाणप्रपीडितः ।। 5 ।।	</p></td><td>	4-16-5a<br>4-16-5b	<p class="mw-empty-elt"></p></td></tr>
<tr><td><p>	स तु कामाग्निसंतप्तः सुदेष्णामभिगम्य वै।<br>प्रहसन्निव सेनानीरिदं वचनमब्रवीत् ।। 6 ।।	</p></td><td>	4-16-6a<br>4-16-6b	<p class="mw-empty-elt"></p></td></tr>
<tr><td><p>	नेयं मया जातु पुरेह दृष्टा राज्ञी विराटस्य निवेशने शुभा।<br>रूपेण चोन्मादयतीव मां भृशं गन्धेन जाता मदिरेव भामिनी ।। 7 ।।	</p></td><td>	4-16-7a<br>4-16-7b	<p class="mw-empty-elt"></p></td></tr>
<tr><td><p>	का देवरूपा हृदयंगमा शुभे ह्याचक्ष्व मे कस्य कुतोत्र शोभने।<br>चित्तं हि निर्मथ्य करोति मां वशे न चान्यदत्रौपधमस्ति मे मतम् ।। 8 ।।	</p></td><td>	4-16-8a<br>4-16-8b	<p class="mw-empty-elt"></p></td></tr>
<tr><td><p>	अहो तवेयं परिचारिका शुभा प्रत्यग्ररूपा प्रतिभाति मामियम्।<br>अयुक्तरूपं हि करोति कर्म ते प्रशास्तु मां यच्च ममास्ति किंचन ।। 9 ।।	</p></td><td>	4-16-9a<br>4-16-9b	<p class="mw-empty-elt"></p></td></tr>
<tr><td><p>	प्रभूतनागाश्वरथं महाजनं समृद्धियुक्तं बहुपानयोजनम्।<br>मनोहरं काञ्चनचित्रभूषणं गृहं महच्छोभयतामियं मम ।। 10 ।।	</p></td><td>	4-16-10a<br>4-16-10b	<p class="mw-empty-elt"></p></td></tr>
<tr><td><p>	ततः सुदेष्णामनुमन्त्र्य कीचकस्ततः समभ्येत्य नराधिपात्मजाम्।<br>उवाच कृष्णामभिसान्त्वयंस्तदा मृगेन्द्रकन्यामिव जम्बुको वने ।। 11 ।।	</p></td><td>	4-16-11a<br>4-16-11b	<p class="mw-empty-elt"></p></td></tr>
<tr><td><p>	का त्वं कस्यासि कल्याणि कुतो वा त्वं वरानने।<br>प्राप्ता विराटनगरं तत्त्वमाचक्ष्व शोभने ।। 12 ।।	</p></td><td>	4-16-12a<br>4-16-12b	<p class="mw-empty-elt"></p></td></tr>
<tr><td><p>	रूपमग्र्यं तथा कान्तिः सौकुमार्यमनुत्तमम्।<br>कान्त्या विभाति वक्रं ते शशाङ्क इव निर्मलं ।। 13 ।।	</p></td><td>	4-16-13a<br>4-16-13b	<p class="mw-empty-elt"></p></td></tr>
<tr><td><p>	नेत्रे सुविपुले सुभ्रु पद्मपत्रनिभेशुभे।<br>वाक्यं ते चारुसर्वाङ्गि परपुष्टरुतोपमम् ।। 14 ।।	</p></td><td>	4-16-14a<br>4-16-14b	<p class="mw-empty-elt"></p></td></tr>
<tr><td><p>	एवंरूपा मया नारी काचिदन्या महीतले।<br>न दृष्टपूर्वा सुश्रोणि यादृशी त्वमनिन्दिते ।। 15 ।।	</p></td><td>	4-16-15a<br>4-16-15b	<p class="mw-empty-elt"></p></td></tr>
<tr><td><p>	लक्ष्मीः पद्मालया का त्वमथ भूतिः सुमध्यमे।<br>ह्रीः श्रीः कीर्तिरथो कान्तिरासां का त्वं वरानने ।। 16 ।।	</p></td><td>	4-16-16a<br>4-16-16b	<p class="mw-empty-elt"></p></td></tr>
<tr><td><p>	अतीव रूपिणी किं त्वमनङ्गविहारिणी।<br>अतीव भ्राजसे सुभ्रु प्रभेवेन्दोरनुत्तमा ।। 17 ।।	</p></td><td>	4-16-17a<br>4-16-17b	<p class="mw-empty-elt"></p></td></tr>
<tr><td><p>	अपि चेक्षणपक्ष्माणां स्थितज्योत्स्नोपमं शुभम्।<br>दिव्यांशुरश्मिभिर्वृत्तं दिव्यकान्तिमनोरमम् ।। 18 ।।	</p></td><td>	4-16-18a<br>4-16-18b	<p class="mw-empty-elt"></p></td></tr>
<tr><td><p>	निरीक्ष्य वक्रचन्द्रं ते लक्ष्म्याऽनुपमया युतम्।<br>कृत्स्ने जगति को नेह कामस्य वशगो भवेत् ।। 19 ।।	</p></td><td>	4-16-19a<br>4-16-19b	<p class="mw-empty-elt"></p></td></tr>
<tr><td><p>	हारालंकारयोग्यौ तु स्तनौ चोभौ शुभोभनौ ।<br>सुजातौ सहितौ लक्ष्म्या पीनौ वृत्तौ निरन्तरौ ।। 20 ।।	</p></td><td>	4-16-20a<br>4-16-20b	<p class="mw-empty-elt"></p></td></tr>
<tr><td><p>	कुड्मलाम्बुरुहाकारौ तव सुभ्रु पयोधरौ।<br>कामप्रतोदाविव मां तुदतश्चारुहासिनि ।। 21 ।।	</p></td><td>	4-16-21a<br>4-16-21b	<p class="mw-empty-elt"></p></td></tr>
<tr><td><p>	वलीविभङ्गचतुरं स्तनभारविनामितम्।<br>कराग्रसंमितं मध्यं तवेदं तनुमध्यमे ।। 22 ।।	</p></td><td>	4-16-22a<br>4-16-22b	<p class="mw-empty-elt"></p></td></tr>
<tr><td><p>	दृष्ट्वैव चारुजघनं सरित्पुलिनसंनिभम्।<br>कामव्याधिरसाध्यो मामप्याक्रामति भामिनि ।। 23 ।।	</p></td><td>	4-16-23a<br>4-16-23b	<p class="mw-empty-elt"></p></td></tr>
<tr><td><p>	जज्वाल चाग्निमदनो दावाग्निरिव निर्दयः ।<br>त्वत्सङ्गमाभिसंकल्पविवृद्धो मां दहत्ययम् ।। 24 ।।	</p></td><td>	4-16-24a<br>4-16-24b	<p class="mw-empty-elt"></p></td></tr>
<tr><td><p>	आत्मप्रदानवर्षेण संगमाम्भोधरेण च।<br>शमयस्व वरारोहे ज्वलन्तं मन्मथानलम् ।। 25 ।।	</p></td><td>	4-16-25a<br>4-16-25b	<p class="mw-empty-elt"></p></td></tr>

<tr><td><p>	मच्चित्तोन्मादनकरा मन्मथस्य शरोत्कराः।<br>त्वत्सङ्गमाशानिशितास्तीव्राः शशिनिभानने ।<br>मह्यं विदार्य हृदयमिदं निर्दयवेगिताः ।। 26 ।।	</p></td><td>	4-16-26a<br>4-16-26b<br>4-16-26c	<p class="mw-empty-elt"></p></td></tr>

<tr><td><p>	प्रविष्टा ह्यसितापाङ्गि प्रचण्डाश्चण्डदारुणाः।<br>अत्युन्मादसमारम्भाः प्रीत्युन्मादकरा मम।<br>आत्मप्रदानसंभोगैर्मामुद्धर्तुमिहार्हसि ।। 27 ।।	</p></td><td>	4-16-27a<br>4-16-27b<br>4-16-27c	<p class="mw-empty-elt"></p></td></tr>
<tr><td><p>	चित्रमाल्याम्बरधरा सर्वाभरणभूषिता।<br>कामं प्रकामं सेव त्वं मया सह विलासिनि ।। 28 ।।	</p></td><td>	4-16-28a<br>4-16-28b	<p class="mw-empty-elt"></p></td></tr>
<tr><td><p>	नार्हसीहासुखं वस्तुं सुखार्हा सुखवर्जिता।<br>प्राप्नुह्यनुत्तमं सौख्यं मत्तस्त्वं मत्तगामिनि ।। 29 ।।	</p></td><td>	4-16-29a<br>4-16-29b	<p class="mw-empty-elt"></p></td></tr>
<tr><td><p>	स्वादून्यमृतकल्पानि पेयानि विविधानि च।<br>पिबमाना मनोज्ञानि रममाणा यथासुखम् ।। 30 ।।	</p></td><td>	4-16-30a<br>4-16-30b	<p class="mw-empty-elt"></p></td></tr>
<tr><td><p>	भोगोपचारान्विविधान्सौभाग्यं चाप्यनुत्तमम्।<br>पानं पिब महाभागे भोगैश्चानुत्तमैः शुभैः ।। 31 ।।	</p></td><td>	4-16-31a<br>4-16-31b	<p class="mw-empty-elt"></p></td></tr>
<tr><td><p>	इदं हि रूपं प्रथमं तवानघे निरर्थकं केवलमद्य भामिनि ।<br>अधार्यमाणा स्नगिवोत्तमा शुभा न शोभसे सुन्दरि शोभना सती ।। 32 ।।	</p></td><td>	4-16-32a<br>4-16-32b	<p class="mw-empty-elt"></p></td></tr>
<tr><td><p>	त्यजामि दारान्मम ये पुरातना भवन्तु दास्यस्तव चारुहासिनि ।<br>अहं च ते सुन्दरि दासवत्स्थितः सदा भविष्ये वशगो वरानने ।। 33 ।।	</p></td><td>	4-16-33a<br>4-16-33b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>कीचकवधपर्वणि षोडशोऽध्यायः ।। 16 ।।	</p></td><td>		<p class="mw-empty-elt"></p></td></tr>
</tbody>