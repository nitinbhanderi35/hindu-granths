				
<tbody><tr><td><p>	<b>वैशंपायन उवाच ।</b>	</p></td><td>	4-4-1x	<p class="mw-empty-elt"></p></td></tr>
<tr><td><p>	इत्येवमुक्त्वा पुरुषप्रवीरस्तथार्जुनो धर्मामृतां वरिष्ठः।<br>वाक्यं तथासौ .... भूयो नृपोऽपरं भ्रातर...बभाषे	</p></td><td>	4-4-1a<br>4-4-1b	<p class="mw-empty-elt"></p></td></tr>
<tr><td><p>	किंकर्मा किंसमाचारो नकुलोयं भविष्यति।<br>सुकुमारश्च शूरश्च दर्शनीयः सुखोचितः ।।	</p></td><td>	4-4-2a<br>4-4-2b	<p class="mw-empty-elt"></p></td></tr>
<tr><td><p>	अदुःखार्हश्च बालश्च लालितश्चापि नित्यशः ।<br>सोयमार्तश्च शान्तश्च किं नु रोचयतात्त्विह ।।	</p></td><td>	4-4-3a<br>4-4-3b	<p class="mw-empty-elt"></p></td></tr>
<tr><td><p>	किं त्वं नकुल कुर्वाणस्तस्य तात चरिष्यसि।<br>कर्म तत्त्वं समाचक्ष्व राज्ये तस्य महीपतेः ।।	</p></td><td>	4-4-4a<br>4-4-4b	<p class="mw-empty-elt"></p></td></tr>
<tr><td><p>	<b>नकुल उवाच।</b>	</p></td><td>	4-4-5x	<p class="mw-empty-elt"></p></td></tr>
<tr><td><p>	अश्वाध्यक्षो भविष्यामि विराटस्येति मे मतिः।<br>दामग्रन्थीति नाम्नाऽहं कर्मैतत्सुप्रियं मम ।।	</p></td><td>	4-4-5a<br>4-4-5b	<p class="mw-empty-elt"></p></td></tr>
<tr><td><p>	दामग्नन्थी परिज्ञातः कुशलो दामकर्मणि ।<br>न मां परिभविष्यन्ति जना जात्विह कर्हिचित् ।।	</p></td><td>	4-4-6a<br>4-4-6b	<p class="mw-empty-elt"></p></td></tr>
<tr><td><p>	कुशलोत्स्म्यश्वशिक्षायां तथैवाश्वचिकित्सने।<br>प्रियाश्च सततं मेऽश्वाः कुरुराजा यथा तव।।	</p></td><td>	4-4-7a<br>4-4-7b	<p class="mw-empty-elt"></p></td></tr>
<tr><td><p>	न मां परिभविष्यन्ति किशोरा वडवास्तथा ।<br>न दुष्टाश्च भविष्यन्ति पृष्ठे धुरि च मद्गताः ।।	</p></td><td>	4-4-8a<br>4-4-8b	<p class="mw-empty-elt"></p></td></tr>
<tr><td><p>	द्रक्ष्यन्ति ये च मां केचिद्विराटनगरे जनाः ।<br>तेभ्य एवं प्रवक्ष्यामि विहरिष्याम्यहं यथा ।।	</p></td><td>	4-4-9a<br>4-4-9b	<p class="mw-empty-elt"></p></td></tr>

<tr><td><p>	पाण्डवेन ह्यहं तात अश्वेष्वधिकृतः पुरा।<br>इति तस्य पुरे छन्नश्चरिष्यामि महीपते ।<br>इत्येतद्वः प्रतिज्ञातं विहरिष्याम्यहं यथा ।।	</p></td><td>	4-4-10a<br>4-4-10b<br>4-4-10c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-4-11x	<p class="mw-empty-elt"></p></td></tr>
<tr><td><p>	नकुलेनैवमुक्तस्तु धर्मराजोऽब्रवीद्वचः।<br>बृहस्पतिसमो बुद्ध्या नयेनोशनसा समः ।।	</p></td><td>	4-4-11a<br>4-4-11b	<p class="mw-empty-elt"></p></td></tr>
<tr><td><p>	मन्त्रैर्नानाविधैर्नीतः पथ्येषु परिनिष्ठितः ।<br>सुप्रणीतः सुमार्गस्थो राजतन्त्रमवाप यः ।।	</p></td><td>	4-4-12a<br>4-4-12b	<p class="mw-empty-elt"></p></td></tr>
<tr><td><p>	न चास्य स्खलितं किंचिद्ददृशुस्तद्विदो जनाः।<br>सुनीतिज्ञश्च शूरश्च सर्वमन्त्रविशारदः ।।	</p></td><td>	4-4-13a<br>4-4-13b	<p class="mw-empty-elt"></p></td></tr>

<tr><td><p>	अधिको मातुरस्माकं कुन्त्याः प्रियतमः सदा।<br>सहदेव कथं कर्म तस्य राज्ञः करिष्यसि।<br>किं वा त्वं तात कुर्वाणः प्रच्छन्नो विचरिष्यसि ।।	</p></td><td>	4-4-14a<br>4-4-14b<br>4-4-14c	<p class="mw-empty-elt"></p></td></tr>
<tr><td><p>	<b>सहदेव उवाच।</b>	</p></td><td>	4-4-15x	<p class="mw-empty-elt"></p></td></tr>

<tr><td><p>	गोसङ्ख्याता भविष्यामि विराटस्येति रोचये।<br>प्रतिभोक्ता च दोग्धा च सङ्ख्यानकुशलो गवाम्।<br>तन्त्रीपालेति मे नाम स्वयं प्रोक्तं भविष्यति।।	</p></td><td>	4-4-15a<br>4-4-15b<br>4-4-15c	<p class="mw-empty-elt"></p></td></tr>
<tr><td><p>	अयोगा बहुलाः पुष्टाः क्षीरवत्यो बहुप्रजाः ।<br>निष्पन्नसत्त्वाः सुभृता ह्यपेतज्वरकिल्विषाः ।।	</p></td><td>	4-4-16a<br>4-4-16b	<p class="mw-empty-elt"></p></td></tr>
<tr><td><p>	दृष्टचोरभया नित्यं व्याधिव्याघ्रविवर्जिताः ।<br>गावः सुसहिता राजन्निरुद्विग्ना निरामयः ।।	</p></td><td>	4-4-17a<br>4-4-17b	<p class="mw-empty-elt"></p></td></tr>
<tr><td><p>	भविष्यन्ति मया गुप्ता विराटनगरे तदा।<br>निपुणत्वं चरिष्यामि प्रीतिरत्र परा हि मे ।।	</p></td><td>	4-4-18a<br>4-4-18b	<p class="mw-empty-elt"></p></td></tr>
<tr><td><p>	अहं हि भवता गोषु प्रहितः सतत पुरा।<br>तत्र मे कौशलं सर्वमनुबद्धं विशांपते ।।	</p></td><td>	4-4-19a<br>4-4-19b	<p class="mw-empty-elt"></p></td></tr>
<tr><td><p>	लक्षणं चरितं चैव गवां यच्चापि मङ्गलम् ।<br>सत्सर्वं मे सुविदितमन्यच्चापि विशांपते ।।	</p></td><td>	4-4-20a<br>4-4-20b	<p class="mw-empty-elt"></p></td></tr>
<tr><td><p>	वृषभानपि जानामि राजन्पूजितलक्षणान्।<br>येषां मूत्रमुपाघ्राय अपि वन्ध्या प्रसूयते ।।	</p></td><td>	4-4-21a<br>4-4-21b	<p class="mw-empty-elt"></p></td></tr>
<tr><td><p>	सोऽहमेवं चरिष्यामि प्रीतिरत्र परा हि मे।<br>विराटनगरे गूढो रंस्येऽहं तेन कर्मणा ।।	</p></td><td>	4-4-22a<br>4-4-22b	<p class="mw-empty-elt"></p></td></tr>

<tr><td><p>	तोषयिष्ये च राजानां मा भूच्चिन्ता तवानघ ।<br>न च मां वेत्स्यति परस्तत्ते रोचतु पार्थिव।<br>इत्येतद्वः प्रतिज्ञातं विचरिष्याम्यहं यथा ।।	</p></td><td>	4-4-23a<br>4-4-23b<br>4-4-23c	<p class="mw-empty-elt"></p></td></tr>
<tr><td><p>	<b>युधिष्ठिर उवाच।</b>	</p></td><td>	4-4-24x	<p class="mw-empty-elt"></p></td></tr>
<tr><td><p>	केनात्र कर्मणा कृष्णा द्रौपदी विचरिष्यति।<br>न हि किंचिद्विजानाति कर्म कर्तुं यथा स्त्रियः ।।	</p></td><td>	4-4-24a<br>4-4-24b	<p class="mw-empty-elt"></p></td></tr>
<tr><td><p>	माल्यागन्धानलङ्कारान्वस्त्राणि विविधानि च।<br>एतान्येवाभिजानाति यथाजाता च भामिनी ।।	</p></td><td>	4-4-25a<br>4-4-25b	<p class="mw-empty-elt"></p></td></tr>
<tr><td><p>	पतिव्रता महाभागा कथं नु विचरिष्यति।<br>इयं तु नः प्रिया भार्या प्राणेभ्योपि गरीयसी ।।	</p></td><td>	4-4-26a<br>4-4-26b	<p class="mw-empty-elt"></p></td></tr>

<tr><td><p>	मातेव परिपाल्या च पूज्या ज्येष्ठा स्वसेव च ।<br>सुकुमारी सुशीला च राजपुत्री यशस्विनी ।<br>कथं वत्स्यति कल्याणी विराटनगरे सती ।।	</p></td><td>	4-4-27a<br>4-4-27b<br>4-4-27c	<p class="mw-empty-elt"></p></td></tr>
<tr><td><p>	<b>द्रौपद्युवाच।</b>	</p></td><td>	4-4-28x	<p class="mw-empty-elt"></p></td></tr>

<tr><td><p>	अहं वत्स्यामि राजेन्द्र निर्वृतो भव पार्थिव।<br>यथा ते मत्कृते शोको न भवेन्नृपते शृणु।<br>यथा तु मां न जानन्ति यत्करिष्याम्यहं प्रभो ।।	</p></td><td>	4-4-28a<br>4-4-28b<br>4-4-28c	<p class="mw-empty-elt"></p></td></tr>
<tr><td><p>	छन्ना वत्स्याम्यहं यन्मां न विजानन्ति केचन।<br>वृत्तं तच्च समाख्यास्ये शर्म तेस्तु विशांपते ।।	</p></td><td>	4-4-29a<br>4-4-29b	<p class="mw-empty-elt"></p></td></tr>
<tr><td><p>	सैरन्ध्रीजातिसंपन्ना नाम्नाऽहं व्रतचारिणी ।<br>	</p></td><td>	4-4-30a<br>4-4-30b	<p class="mw-empty-elt"></p></td></tr>
<tr><td><p>	सैरन्ध्र्यो रक्षिताः स्त्रीणां भुजिष्याः सन्ति भारत ।<br>एकपत्न्यः स्त्रियश्चैता इति लोकस्य निश्चयः ।।	</p></td><td>	4-4-31a<br>4-4-31b	<p class="mw-empty-elt"></p></td></tr>
<tr><td><p>	साऽहं ब्रुवाणा सैरन्ध्री कुशला केशकर्मणि।<br>प्रमदाहरिका लोके पुरुषाणां प्रवासिनाम् ।।	</p></td><td>	4-4-32a<br>4-4-32b	<p class="mw-empty-elt"></p></td></tr>

<tr><td><p>	युधिष्ठिरस्य वै गेहे द्रौपद्याः परिचारिका।<br>उषिताऽस्मीति वक्ष्यामि पृष्टा राज्ञा च भारत।<br>आत्मगुप्ता चरिष्यामि यन्मां त्वं परिपृच्छसि ।।	</p></td><td>	4-4-33a<br>4-4-33b<br>4-4-33c	<p class="mw-empty-elt"></p></td></tr>
<tr><td><p>	नाहं तत्र भविष्यामि दुर्भरा राजवेश्मनि।<br>कृत्वा चैव सदा रक्षां व्रतेनैव नराधिप ।।	</p></td><td>	4-4-34a<br>4-4-34b	<p class="mw-empty-elt"></p></td></tr>
<tr><td><p>	सुदेष्णां प्रत्युपस्थास्ये राजभार्यां यशस्विनीम् ।<br>सा रक्षिष्यति मां प्राप्तां मा ते भूद्दुःखमीदृशम् ।।	</p></td><td>	4-4-35a<br>4-4-35b	<p class="mw-empty-elt"></p></td></tr>
<tr><td><p>	अथ गुप्ता चरिष्यामि युष्माभिस्तत्र तस्थुषी।<br>इत्येवं वः प्रतिज्ञातं विहरिष्याम्यहं यथा ।।	</p></td><td>	4-4-36a<br>4-4-36b	<p class="mw-empty-elt"></p></td></tr>
<tr><td><p>	<b>युधिष्ठिर उवाच।</b>	</p></td><td>	4-4-37x	<p class="mw-empty-elt"></p></td></tr>
<tr><td><p>	यथा नो दुर्हृदः पापा भवन्ति सुखिनः पुनः।<br>कुर्यास्तथा त्वं कल्याणि लक्षयेयुर्न ते जनाः ।।	</p></td><td>	4-4-37a<br>4-4-37b	<p class="mw-empty-elt"></p></td></tr>
<tr><td><p>	कल्याणं भाषसे कृष्णे यथा कौलेयकी तथा।<br>न पापमभिजानासि साध्वी साधुव्रते स्थिता ।।	</p></td><td>	4-4-38a<br>4-4-38b	<p class="mw-empty-elt"></p></td></tr>
</tbody>