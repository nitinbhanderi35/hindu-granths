				
<tbody><tr><td><p>	0	</p></td><td>		<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-74-1x	<p class="mw-empty-elt"></p></td></tr>
<tr><td><p>	ततो द्वितीये दिवसे भ्रातरः पञ्च पाण्डवाः।<br>स्नाताः शुक्लाम्बरधराः सर्वे सुचरितव्रताः ।।	</p></td><td>	4-74-1a<br>4-74-1b	<p class="mw-empty-elt"></p></td></tr>
<tr><td><p>	युधिष्ठिरं पुरस्कृत्य सर्वाभरणभूषिताः।<br>अभिपन्ना महाभागा भ्राजमाना महारथाः ।।	</p></td><td>	4-74-2a<br>4-74-2b	<p class="mw-empty-elt"></p></td></tr>
<tr><td><p>	विराटस्य सभां प्राप्य भूमिपालासनेषु ते ।<br>निषेदुः पावकप्रख्याः सत्रे धिष्ण्येष्विवाग्नयः ।।	</p></td><td>	4-74-3a<br>4-74-3b	<p class="mw-empty-elt"></p></td></tr>
<tr><td><p>	तेषु तत्रोपविष्टेषु विराटः पृथिवीपतिः।<br>तस्यां रात्र्यां व्यतीतायां प्रातःकृत्यं समाप्य च ।।	</p></td><td>	4-74-4a<br>4-74-4b	<p class="mw-empty-elt"></p></td></tr>
<tr><td><p>	गोसुवर्णादिकं दत्त्वा ब्राह्मणेभ्यो यथाविधि ।<br>आजगाम सभां राजा उत्तरेण सह प्रभो ।।	</p></td><td>	4-74-5a<br>4-74-5b	<p class="mw-empty-elt"></p></td></tr>
<tr><td><p>	स तान्दृष्ट्वा महासत्वाञ्ज्वलतः पावकानिव।<br>राजवेषानुपादाय पार्थिवो विस्मितोऽभवत्।	</p></td><td>	4-74-6a<br>4-74-6b	<p class="mw-empty-elt"></p></td></tr>
<tr><td><p>	किमिदं को विधिस्त्वेष भयार्त इव पार्थिवः।<br>पुरुषप्रवरान्दृष्ट्वा विषादमगमन्नृपः ।।	</p></td><td>	4-74-7a<br>4-74-7b	<p class="mw-empty-elt"></p></td></tr>
<tr><td><p>	अथ मात्स्योऽब्रवीत्कङ्खं देवराजमिव स्थितम् ।<br>मरुद्गणैरुपासीनं त्रिदशानामिवेश्वरम् ।।	</p></td><td>	4-74-8a<br>4-74-8b	<p class="mw-empty-elt"></p></td></tr>
<tr><td><p>	स किलाक्षनिवापस्त्वं सभास्तारो मया कृतः।<br>अथ राजासने कस्मादुपविष्टोऽस्यलंकृतः ।।	</p></td><td>	4-74-9a<br>4-74-9b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-74-10x	<p class="mw-empty-elt"></p></td></tr>
<tr><td><p>	परिहासेच्छया राज्ञो विराटस्य निशम्य तत्।<br>स्मयमानोऽब्रवीद्वाक्यमर्जुनः परवीरहा ।।	</p></td><td>	4-74-10a<br>4-74-10b	<p class="mw-empty-elt"></p></td></tr>
<tr><td><p>	इन्द्रस्यार्धासनं राजन्नयमारोढुमर्हति।<br>ब्रह्मण्यः श्रुतवांस्त्यागी सर्वलोकाभिपूजितः ।।	</p></td><td>	4-74-11a<br>4-74-11b	<p class="mw-empty-elt"></p></td></tr>
<tr><td><p>	एष विग्रहवान्धर्म एष वीर्यवतां वरः।<br>एष बुद्ध्याधिको लोके तपसां च परायणम् ।।	</p></td><td>	4-74-12a<br>4-74-12b	<p class="mw-empty-elt"></p></td></tr>
<tr><td><p>	एषोऽस्त्रं विविधं वेत्ति त्रैलोक्ये सचराचरे।<br>न चैवान्यः पुमान्वेत्ति न वेत्स्यति कदाचन ।।	</p></td><td>	4-74-13a<br>4-74-13b	<p class="mw-empty-elt"></p></td></tr>
<tr><td><p>	न देवा नासुराः केचिन्न मनुष्या न राक्षसाः।<br>गन्धर्वयक्षप्रवराः सकिन्नरमहोरगाः ।।	</p></td><td>	4-74-14a<br>4-74-14b	<p class="mw-empty-elt"></p></td></tr>
<tr><td><p>	दीर्घदर्शी महातेजाः पारैजानपदप्रियः।<br>पाण्डवानामतिरथो यज्ञधर्मपरो वशी ।।	</p></td><td>	4-74-15a<br>4-74-15b	<p class="mw-empty-elt"></p></td></tr>
<tr><td><p>	महर्षिकल्पो राजर्षिः सर्वलोकेषु विश्रुतः ।<br>बलवान्धृतिमान्दक्षः सत्यवादी जितेन्द्रियः ।।	</p></td><td>	4-74-16a<br>4-74-16b	<p class="mw-empty-elt"></p></td></tr>

<tr><td><p>	धनैश्च संचयैश्चैव शक्रवैश्रवणोपमः ।<br>यथा मनुर्महातेजा लोकानां परिरक्षिता ।<br>एवमेव महातेजाः प्रजानुग्रहकारकः ।।	</p></td><td>	4-74-17a<br>4-74-17b<br>4-74-17c	<p class="mw-empty-elt"></p></td></tr>
<tr><td><p>	अयं कुरूणामृषभः कुन्तीपुत्रो युधिष्ठिरः ।<br>यस्य कीर्तिः स्थिता लोके सूर्यस्येवोद्यतः प्रभा ।।	</p></td><td>	4-74-18a<br>4-74-18b	<p class="mw-empty-elt"></p></td></tr>
<tr><td><p>	संसरन्ति दिशः सर्वा यशसोस्य गभस्तयः ।<br>उदितस्येव सूर्यस्य तेजसोऽनुगभस्तयः ।।	</p></td><td>	4-74-19a<br>4-74-19b	<p class="mw-empty-elt"></p></td></tr>
<tr><td><p>	एनं त्रिंशत्सहस्राणि कुञ्जराणां तरस्विनाम् ।<br>अन्वयुः पृष्ठतो राजन्यावदध्यावसत्कुरून् ।।	</p></td><td>	4-74-20a<br>4-74-20b	<p class="mw-empty-elt"></p></td></tr>
<tr><td><p>	त्रिंशच्चैव सहस्राणि रथानां रथिनां वरम्।<br>सदश्वैरुपसंपन्नाः पृष्ठतोऽनुययुस्तदा ।।	</p></td><td>	4-74-21a<br>4-74-21b	<p class="mw-empty-elt"></p></td></tr>

<tr><td><p>	वाजिनां च शतं राजन्त्सहस्राण्ययुतानि च।<br>इममष्टशतं सूताः सुमृष्टमणिकुण्डलाः।<br>तुष्टुवुर्मागधैः सार्धं पुरा शक्रमिवर्षयः ।।	</p></td><td>	4-74-22a<br>4-74-22b<br>4-74-22c	<p class="mw-empty-elt"></p></td></tr>
<tr><td><p>	इमं नित्यपुमातिष्ठन्कुरवः किंकरास्तदा।<br>सर्वे च नृप राजानं धनेश्वरमिवामराः ।।	</p></td><td>	4-74-23a<br>4-74-23b	<p class="mw-empty-elt"></p></td></tr>
<tr><td><p>	एष सर्वान्महीपालान्करमाहारयत्तदा।<br>वैश्यानिव महाराज विवशान्स्ववशानपि ।।	</p></td><td>	4-74-24a<br>4-74-24b	<p class="mw-empty-elt"></p></td></tr>
<tr><td><p>	अष्टाशीतिसहस्राणि स्नातकानां महात्मनाम्।<br>उपजीवन्ति राजानमेनं सुचरितव्रताः ।।	</p></td><td>	4-74-25a<br>4-74-25b	<p class="mw-empty-elt"></p></td></tr>
<tr><td><p>	एष वृद्धाननाथांश्च व्यङ्गान्पङ्गूश्चं वामनान् ।<br>पुत्रवत्पालयामास प्रजाधर्मेण चाभिभूः ।।	</p></td><td>	4-74-26a<br>4-74-26b	<p class="mw-empty-elt"></p></td></tr>
<tr><td><p>	एष धर्मे दमे चैव दाने सत्ये रतः सदा।<br>महाप्रसादो ब्रह्मण्यः सत्यवादी च पार्थिवः ।।	</p></td><td>	4-74-27a<br>4-74-27b	<p class="mw-empty-elt"></p></td></tr>
<tr><td><p>	श्रीमत्संपत्प्रभावेन तप्यते यस्य कौरवः ।<br>रगणः सह कर्णेन सौबलेन च वीर्यवान् ।।	</p></td><td>	4-74-28a<br>4-74-28b	<p class="mw-empty-elt"></p></td></tr>
<tr><td><p>	गुणा न शक्याः संख्यातुमेतस्यैव नरेश्वर।<br>एष धर्मपरो नित्यमनृशंसः सुशीलवान् ।।	</p></td><td>	4-74-29a<br>4-74-29b	<p class="mw-empty-elt"></p></td></tr>
<tr><td><p>	एवं युक्तो महाराजा पाण्डवः पुरुषर्षभः ।<br>कथं नार्हति राजार्हमासनं पृथिवीपतिः ।।	</p></td><td>	4-74-30a<br>4-74-30b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>वैवाहिकपर्वणि चतुःसप्ततितमोऽध्यायः ।।	</p></td><td>		<p class="mw-empty-elt"></p></td></tr>
</tbody>