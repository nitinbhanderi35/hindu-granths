				
<tbody><tr><td><p>	<b>वैशंपायन उवाच।</b>	</p></td><td>	4-50-1x	<p class="mw-empty-elt"></p></td></tr>
<tr><td><p>	कृपस्य वचनं श्रुत्वा कर्णो राजन्युधांपतिः ।<br>पुनः प्रोवाच संरब्धो गर्हयन्ब्राह्मणं कृपम् ।।	</p></td><td>	4-50-1a<br>4-50-1b	<p class="mw-empty-elt"></p></td></tr>
<tr><td><p>	<b>कर्ण उवाच।</b>	</p></td><td>	4-50-2x	<p class="mw-empty-elt"></p></td></tr>
<tr><td><p>	लक्षयाम्यहमाचार्यं भयाद्भक्तिं गतं रिपौ ।<br>भीतेन हि न योद्धव्यमहं योत्स्ये धनञ्जयम् ।। 2 ।।	</p></td><td>	4-50-2a<br>4-50-2b	<p class="mw-empty-elt"></p></td></tr>
<tr><td><p>	ननु वारुणमाग्नेयं याम्यं वायव्यमेव च।<br>अस्त्रं ब्रह्मशिरश्चैव सत्वहीनस्य ते वृथा ।।	</p></td><td>	4-50-3a<br>4-50-3b	<p class="mw-empty-elt"></p></td></tr>
<tr><td><p>	मित्रकार्यं कृतमिदं पितापुत्रैर्महारथैः ।<br>भर्तृपिण्डश्च निर्विष्टो यथेष्टं गन्तुमर्हथ ।।	</p></td><td>	4-50-4a<br>4-50-4b	<p class="mw-empty-elt"></p></td></tr>
<tr><td><p>	भिक्षां हरस्व नित्यं त्वं यज्ञाननुचरस्व च।<br>आमन्त्रणानि भुङ्क्षाद्य माऽस्मान्युद्धेन भीषय ।।	</p></td><td>	4-50-5a<br>4-50-5b	<p class="mw-empty-elt"></p></td></tr>
<tr><td><p>	भार्गवास्त्रं मया मुक्तं निर्दहेत्पृथिवीमिमाम्।<br>किं पुनः पाण्डुपुत्राणामेकमर्जुनमाहवे ।।	</p></td><td>	4-50-6a<br>4-50-6b	<p class="mw-empty-elt"></p></td></tr>
<tr><td><p>	आगमिष्यन्ति पदवीं मात्स्याः पाण्डवमाश्रिताः ।<br>कीचकानां तु बलिनां शत्रुसेनावमर्दिनाम् ।।	</p></td><td>	4-50-7a<br>4-50-7b	<p class="mw-empty-elt"></p></td></tr>
<tr><td><p>	तानहं निहनिष्यामि भवता गम्यतां गृहम् ।<br>किं वेदवादिनां कार्यं परस्नेहानुभाषिणाम् ।।	</p></td><td>	4-50-8a<br>4-50-8b	<p class="mw-empty-elt"></p></td></tr>
<tr><td><p>	तस्य तद्वचनं श्रुत्वा अश्वत्थामा प्रतापवान् ।<br>उवाच वदतांश्रेष्ठो दुर्योधनमवेक्ष्य च ।।	</p></td><td>	4-50-9a<br>4-50-9b	<p class="mw-empty-elt"></p></td></tr>
<tr><td><p>	न च तावञ्जिता गावो न च सीमान्तरं गताः।<br>न हास्तिनपुरं प्राप्तास्त्वं च कर्ण विकत्थसे ।।	</p></td><td>	4-50-10a<br>4-50-10b	<p class="mw-empty-elt"></p></td></tr>
<tr><td><p>	बहूनि धर्मशास्त्राणि पठन्ति द्विजसत्तमाः ।<br>तेषु किंस्विदिदं दृष्टं द्यूते जीयेत यन्नृपः ।।	</p></td><td>	4-50-11a<br>4-50-11b	<p class="mw-empty-elt"></p></td></tr>
<tr><td><p>	संग्रामान्विपुलाञ्जित्वा लब्धा च विपुलं धनम् ।<br>विजित्य च महीं कृत्स्नां नेह कत्थन्ति पण्डिताः ।।	</p></td><td>	4-50-12a<br>4-50-12b	<p class="mw-empty-elt"></p></td></tr>
<tr><td><p>	पचत्यग्निरवाक्यस्तु तूष्णीं भाति दिवाकरः ।<br>तूष्णीं धारयते लोकान्वसुधा सचराचरान् ।।	</p></td><td>	4-50-13a<br>4-50-13b	<p class="mw-empty-elt"></p></td></tr>
<tr><td><p>	चातुर्वर्ण्यस्य कर्माणि विहितानि महर्षिभिः ।<br>धनं यैरधिगन्तव्यं यच्च कुर्वन्न दुष्यति ।।	</p></td><td>	4-50-14a<br>4-50-14b	<p class="mw-empty-elt"></p></td></tr>
<tr><td><p>	अधीत्य ब्राह्मणो वेदान्याजयेत यजेत वा ।<br>क्षत्रियो धनमाहृत्य यजेतैव न याजयेत् ।।	</p></td><td>	4-50-15a<br>4-50-15b	<p class="mw-empty-elt"></p></td></tr>
<tr><td><p>	वैश्योऽधिगम्य वित्तानि वार्ताकर्माणि कारयेत्।।	</p></td><td>	4-50-16a	<p class="mw-empty-elt"></p></td></tr>
<tr><td><p>	शूद्रः शुश्रूषणं कुर्यात्रिषु वर्णेषु नित्यशः।<br>वन्दनायोगविधिभिर्वैतसीं वृत्तिमाश्रितः ।।	</p></td><td>	4-50-17a<br>4-50-17b	<p class="mw-empty-elt"></p></td></tr>
<tr><td><p>	वर्तमाना यथाशास्त्रं प्राप्य चापि महीमिमाम् ।<br>प्रकुर्वन्ति महाभागा यज्ञान्सुविपुलानपि ।।	</p></td><td>	4-50-18a<br>4-50-18b	<p class="mw-empty-elt"></p></td></tr>
<tr><td><p>	का जातिस्तेषु सूतेयं केऽपि मन्त्राः क्रियाश्च काः ।<br>केयं वर्णेषु या राज्ञो वक्तृभोक्तृनियन्तृषु ।।	</p></td><td>	4-50-19a<br>4-50-19b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-50-20x	<p class="mw-empty-elt"></p></td></tr>
<tr><td><p>	दुर्योधनमभिप्रेक्ष्य कर्णं च कुरुसंसाद।<br>अश्वत्थामा भृशं क्रुद्धो दुर्योधनमतर्जयत् ।।	</p></td><td>	4-50-20a<br>4-50-20b	<p class="mw-empty-elt"></p></td></tr>
<tr><td><p>	प्राप्य द्यूतेन को राज्यं क्षत्रियः स्तोष्टुर्महति ।<br>तथा नृशंसरूपोयं धार्तराष्ट्रश्च निर्घृणः ।।	</p></td><td>	4-50-21a<br>4-50-21b	<p class="mw-empty-elt"></p></td></tr>
<tr><td><p>	तथाऽधिगम्य वित्तानि को विकत्थेद्विचक्षणः ।<br>निकृत्या वञ्चनायोगैश्चरन्वैतंसिको यथा ।।	</p></td><td>	4-50-22a<br>4-50-22b	<p class="mw-empty-elt"></p></td></tr>
<tr><td><p>	कतमद्द्वैरथं युद्धं यत्राजैषीर्धनञ्जयम्।<br>नकुलं सहदेवं वा धनं येषां त्वया हृतम् ।।	</p></td><td>	4-50-23a<br>4-50-23b	<p class="mw-empty-elt"></p></td></tr>
<tr><td><p>	युधिष्ठिरो जितः कस्मिन्भीमश्च बलिनांवरः ।<br>इन्द्रप्रस्थं त्वया कस्मिन्संग्रामे निर्जितं पुरा ।।	</p></td><td>	4-50-24a<br>4-50-24b	<p class="mw-empty-elt"></p></td></tr>
<tr><td><p>	तथैव कतमद्युद्धं यस्मिन्कृष्णा जिता त्वया ।<br>एकवस्त्रा सभां नीता क्षुद्रकर्मन्रजस्वला ।।	</p></td><td>	4-50-25a<br>4-50-25b	<p class="mw-empty-elt"></p></td></tr>
<tr><td><p>	मूलमेषां महत्कृत्तं सारार्थी चन्दनं यथा।<br>क्षुद्रं कर्म समास्थाय तत्र किं विदुरोऽब्रवीत् ।।	</p></td><td>	4-50-26a<br>4-50-26b	<p class="mw-empty-elt"></p></td></tr>
<tr><td><p>	यथाशक्ति मनुष्याणाममर्षं लक्षयामहे।<br>अन्येषामपि सत्वानामपि कीटपिपीलिकैः ।।	</p></td><td>	4-50-27a<br>4-50-27b	<p class="mw-empty-elt"></p></td></tr>
<tr><td><p>	द्रौपद्याः संपरिक्लेशं न क्षन्तुं पाण्डवोऽर्हति।<br>क्षयाय धार्तराष्ट्राणां प्रादुर्भूतो धनञ्जयः ।।	</p></td><td>	4-50-28a<br>4-50-28b	<p class="mw-empty-elt"></p></td></tr>
<tr><td><p>	त्वं पुनः पण्डितो भूत्वा ह्याचार्यं क्षेप्तुमिच्छसि।<br>वैरान्तकरणो जिष्णुर्न नः शेषं करिष्यति ।।	</p></td><td>	4-50-29a<br>4-50-29b	<p class="mw-empty-elt"></p></td></tr>
<tr><td><p>	नैव देवा न गन्धर्वा नासुरा न च राक्षसाः।<br>भयादिह न युद्ध्येरन्पाण्डुपुत्रेण धीमता ।।	</p></td><td>	4-50-30a<br>4-50-30b	<p class="mw-empty-elt"></p></td></tr>
<tr><td><p>	यं यमेकोपि संक्रुद्धः संग्रामे निपतिष्यति ।<br>वृक्षं गरुडवद्वेगाद्विनिहत्यान्तमेष्यति ।।	</p></td><td>	4-50-31a<br>4-50-31b	<p class="mw-empty-elt"></p></td></tr>
<tr><td><p>	त्वत्तो विशिष्टं वीर्येण धनुष्यमरराट्समम् ।<br>वासुदेवसमं युद्धे तं पार्थं को न पूजयेत् ।।	</p></td><td>	4-50-32a<br>4-50-32b	<p class="mw-empty-elt"></p></td></tr>
<tr><td><p>	देवं दैवेन युद्ध्येत मानुपेण च मानुपम् ।<br>अस्त्रं ह्यस्त्रेण यो हन्यात्कोऽर्जुनेन समः पुमान् ।।	</p></td><td>	4-50-33a<br>4-50-33b	<p class="mw-empty-elt"></p></td></tr>
<tr><td><p>	पुत्रादनवमः शिष्य इति धर्मविदो विदुः।<br>एतेनापि निमित्तेन प्रियो द्रोणस्य पाण्डवः ।।	</p></td><td>	4-50-34a<br>4-50-34b	<p class="mw-empty-elt"></p></td></tr>
<tr><td><p>	यथा त्वमकरोर्द्यूतमिन्द्रप्रस्थं यथाऽहरः ।<br>यथाऽनैषीः सभां कृष्णां तथा युध्यस्व पाण्डवं ।।	</p></td><td>	4-50-35a<br>4-50-35b	<p class="mw-empty-elt"></p></td></tr>
<tr><td><p>	अयं ते मातुलः प्राज्ञः क्षत्रधर्मस्य कोविदः ।<br>दुर्द्यूतदेवी गान्धारः शकुनिर्युद्ध्यतामिह ।।	</p></td><td>	4-50-36a<br>4-50-36b	<p class="mw-empty-elt"></p></td></tr>
<tr><td><p>	नाक्षान्क्षिपति गाण्डीवं न कृतं द्वापरं न च।<br>ज्वलतो निशितान्बाणांस्तांस्तान्क्षिपति गाण्डिवं ।।	</p></td><td>	4-50-37a<br>4-50-37b	<p class="mw-empty-elt"></p></td></tr>
<tr><td><p>	न हि गाण्डीवनिर्मुक्ता गृध्रपक्षाः सुतेजनाः ।<br>नान्तरेष्ववतिष्ठन्ते गिरीणामपि दारणाः ।।	</p></td><td>	4-50-38a<br>4-50-38b	<p class="mw-empty-elt"></p></td></tr>
<tr><td><p>	अन्तकः पवनो मृत्युस्तथाऽग्निर्बडवामुखः ।<br>कुर्युरेते क्वचिच्छेषं न तु क्रुद्धो धनञ्जयः ।।	</p></td><td>	4-50-39a<br>4-50-39b	<p class="mw-empty-elt"></p></td></tr>
<tr><td><p>	यथा सभायां द्यूतं त्वं मातुलेन महाकरोः ।<br>तथा युद्धस्व संग्रामे सौबलेन सुरक्षितः ।।	</p></td><td>	4-50-40a<br>4-50-40b	<p class="mw-empty-elt"></p></td></tr>
<tr><td><p>	युद्ध्यतां काममाचार्यो नाहं योत्स्ये धनञ्जयम् ।<br>मत्स्यो ह्यस्माभिरायोध्यो यद्यागच्छेद्गवांपदम् ।।	</p></td><td>	4-50-41a<br>4-50-41b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>गोग्रहणपर्वणि पञ्चाशोऽध्यायः ।। 50 ।।	</p></td><td>		<p class="mw-empty-elt"></p></td></tr></tbody>