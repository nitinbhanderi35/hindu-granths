				
<tbody><tr><td><p>	<b>उत्तर उवाच।</b>	</p></td><td>	4-41-1x	<p class="mw-empty-elt"></p></td></tr>

<tr><td><p>	सारथे किमिदं दिव्यं नागो वा यदि वा धनुः।<br>सौवर्णान्यत्र पद्मानि शतपत्राणि भागशः ।<br>कुशाग्निप्रतितप्तानि भानुमन्ति बृहन्ति च ।।	</p></td><td>	4-41-1a<br>4-41-1b<br>4-41-1c	<p class="mw-empty-elt"></p></td></tr>
<tr><td><p>	बिन्दवश्चात्र सौवर्णा मणिप्रोताः समन्ततः।<br>शशिसूर्यप्रभाः पृष्ठे भान्ति रुक्मपरिष्कृताः ।।	</p></td><td>	4-41-2a<br>4-41-2b	<p class="mw-empty-elt"></p></td></tr>
<tr><td><p>	पुष्पाण्यत्र सुवर्णानि शतपत्राणि भागशः ।<br>विस्मापनीयरूपं च भीमं भीमप्रदर्शनम् ।।	</p></td><td>	4-41-3a<br>4-41-3b	<p class="mw-empty-elt"></p></td></tr>
<tr><td><p>	नीलोत्पलनिभं कस्य शातकुम्भपरिष्कृतम्।<br>ऋषभा यस्य सौवर्णाः पृष्ठे तिष्ठन्ति शृङ्गिणः ।।	</p></td><td>	4-41-4a<br>4-41-4b	<p class="mw-empty-elt"></p></td></tr>
<tr><td><p>	तालप्रमाणं कस्येदं मणिरुक्मविभूषितम्<br>हाटकस्य सुवर्णस्य यस्मिञ्शाखामृगा दश ।।	</p></td><td>	4-41-5a<br>4-41-5b	<p class="mw-empty-elt"></p></td></tr>
<tr><td><p>	दुरानमं महादीर्घं सुरूपं दुष्प्रधर्षणम् ।<br>कस्येदमीदृशं चित्रं धनुः सर्वे च दंशिताः ।।	</p></td><td>	4-41-6a<br>4-41-6b	<p class="mw-empty-elt"></p></td></tr>

<tr><td><p>	चन्द्रार्कविमलाभासः सुरूपाः सुप्रदर्शनाः ।<br>हंसाः पृष्ठं श्रिता यस्य कुशाग्निप्रतिमार्चिषः ।<br>शार्ङ्गगाण्डीवसदृशं कस्येदं सारथे धनुः ।।	</p></td><td>	4-41-7a<br>4-41-7b<br>4-41-7c	<p class="mw-empty-elt"></p></td></tr>

<tr><td><p>	चतुर्तं काञ्चनवपुर्भाति विद्युद्गणोपमम्।<br>नीलोपलिप्तमच्छिदं जातरूपमयं धनुः ।<br>मत्स्यश्चास्य हिरण्यस्य पृष्ठे तिष्ठन्ति दंशिताः ।।	</p></td><td>	4-41-8a<br>4-41-8b<br>4-41-8c	<p class="mw-empty-elt"></p></td></tr>
<tr><td><p>	शक्रचापोपमं दिव्यं कस्येदं सारथे धनुः।<br>उच्छ्रितं फणिवद्दिव्यं सारवत्त्वाद्दुरानमम् ।।	</p></td><td>	4-41-9a<br>4-41-9b	<p class="mw-empty-elt"></p></td></tr>

<tr><td><p>	सहस्रगोधाः सौवर्णा द्वीपिनश्च चतुर्दश ।<br>बर्हिणश्चात्र सौवर्णाः शतचन्द्रार्कभूषिताः।<br>जाम्बूनदविचित्राङ्गं कस्येदं पञ्चमं धनुः ।।	</p></td><td>	4-41-10a<br>4-41-10b<br>4-41-10c	<p class="mw-empty-elt"></p></td></tr>
<tr><td><p>	कस्येमे क्षुरनाराचाः सहस्रं लोमवापिनः।<br>प्रक्षिप्तास्तीक्ष्णतुण्डाग्रा उपासङ्गे हिरण्मये ।।	</p></td><td>	4-41-11a<br>4-41-11b	<p class="mw-empty-elt"></p></td></tr>
<tr><td><p>	हारिद्रवर्णाः कस्येमे शिता पञ्चशतं शराः।<br>आशीविषसमस्पर्शाः शिताश्चाजिंहगा दृढाः ।।	</p></td><td>	4-41-12a<br>4-41-12b	<p class="mw-empty-elt"></p></td></tr>
<tr><td><p>	विपाठाः पृथवः कस्य गृध्रपत्रार्धवाजिताः।<br>वराहकर्णास्तीक्ष्णाग्राः कस्येमे रुचिराः शराः ।।	</p></td><td>	4-41-13a<br>4-41-13b	<p class="mw-empty-elt"></p></td></tr>
<tr><td><p>	वज्राशनिसमस्पर्शा वैश्वानरशिखार्चिषः।<br>सुवर्णपुङ्खास्तीक्ष्णाग्राः कस्य सप्तशतं शराः ।।	</p></td><td>	4-41-14a<br>4-41-14b	<p class="mw-empty-elt"></p></td></tr>
<tr><td><p>	कस्यायं सायको दीर्घो गव्ये कोशे च दंशितः।<br>कस्य दण्डो दृढः श्लक्ष्णो रुचिरोऽयं प्रकाशते ।।	</p></td><td>	4-41-15a<br>4-41-15b	<p class="mw-empty-elt"></p></td></tr>
<tr><td><p>	वैयाघ्रकोशः कस्यायं दिव्यः शङ्खो महाप्रभः ।<br>कस्यार्थमसयश्चैते पञ्च शार्दूललक्षणाः ।।	</p></td><td>	4-41-16a<br>4-41-16b	<p class="mw-empty-elt"></p></td></tr>
<tr><td><p>	कस्यायं निर्मलः खङ्गो द्वीपिचर्मनिवासितः।<br>नीलोत्पलसवर्णोऽयं कस्य खङ्गः पृथुर्महान् ।।	</p></td><td>	4-41-17a<br>4-41-17b	<p class="mw-empty-elt"></p></td></tr>
<tr><td><p>	मृगेन्द्रचर्मावसितस्तीक्ष्णधारः सुनिर्मलः।<br>ऋषभाजिनकोशस्तु कस्य खङ्गो महानयम् ।।	</p></td><td>	4-41-18a<br>4-41-18b	<p class="mw-empty-elt"></p></td></tr>
<tr><td><p>	यस्यापिधाने दृश्यन्ते सूर्याः पञ्च परिष्कृताः।<br>कस्यायं विपुलः खङ्गः शृङ्गत्सरुमनोहरः ।।	</p></td><td>	4-41-19a<br>4-41-19b	<p class="mw-empty-elt"></p></td></tr>

<tr><td><p>	निहितः पार्षते कोशे तैलधौतः समाहितः।<br>प्रमाणवर्णयुक्तश्च कस्य खङ्गो महानयम्।<br>एतेन प्रतिविद्धः सञ्जीवेत्कश्चिन्न कुञ्जरः ।।	</p></td><td>	4-41-20a<br>4-41-20b<br>4-41-20c	<p class="mw-empty-elt"></p></td></tr>
<tr><td><p>	निर्दिशस्व यथामार्गं मया पृष्टा बृहन्नले।<br>विस्मयो मे परो जातो दृष्ट्वा सर्वमिदं महत् ।।	</p></td><td>	4-41-21a<br>4-41-21b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि<br> गोग्रहणपर्वणि एकचत्वारिंशोऽध्यायः ।। 41 ।।	</p></td><td>		<p class="mw-empty-elt"></p></td></tr></tbody>