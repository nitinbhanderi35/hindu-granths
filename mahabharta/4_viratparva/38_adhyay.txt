				
<tbody><tr><td><p>	<b>वैशंपायन उवाच।</b>	</p></td><td>	4-38-1x	<p class="mw-empty-elt"></p></td></tr>
<tr><td><p>	महाजनसमक्षं तु स्त्रीणां मध्ये विशेषतः ।<br>गवाध्यक्षेण संप्रोक्तो विराटतनयस्तदा ।। 1 ।।	</p></td><td>	4-38-1a<br>4-38-1b	<p class="mw-empty-elt"></p></td></tr>
<tr><td><p>	स्त्रीमध्य उक्तस्तेनासौ वाक्यं तेजःप्रवर्धनम्।<br>अन्तःपुरे श्लाघमान इदं वचनमब्रवीत् ।। 2 ।।	</p></td><td>	4-38-2a<br>4-38-2b	<p class="mw-empty-elt"></p></td></tr>
<tr><td><p>	<b>उत्तर उवाच।</b>	</p></td><td>	4-38-3x	<p class="mw-empty-elt"></p></td></tr>
<tr><td><p>	अद्याहमनुगच्छेयं दृढधन्वा गवां पदम्।<br>यदि मे सारथिः कश्चिद्भवेदश्वेषु कोविदः ।। 3 ।।	</p></td><td>	4-38-3a<br>4-38-3b	<p class="mw-empty-elt"></p></td></tr>
<tr><td><p>	तमेव नाधिगच्छामि यो मे यन्ता समो भवेत् ।<br>पश्यध्वं सारथिं शीघ्रं मम युक्तं प्रयास्यतः ।। 4 ।।	</p></td><td>	4-38-4a<br>4-38-4b	<p class="mw-empty-elt"></p></td></tr>
<tr><td><p>	अष्टाविंशतिरात्रं वा मासं वा नूनमन्ततः ।<br>यत्तदासीन्महायुद्धं तत्र मे सारथिर्हतः ।। 5 ।।	</p></td><td>	4-38-5a<br>4-38-5b	<p class="mw-empty-elt"></p></td></tr>
<tr><td><p>	यद्यहं त्वधिगच्छेयं यो मे यन्ता भवेद्युधि ।<br>त्वरावानद्य यास्यामि समुच्छ्रितमहाध्वजः ।। 6 ।।	</p></td><td>	4-38-6a<br>4-38-6b	<p class="mw-empty-elt"></p></td></tr>
<tr><td><p>	विगाह्य तत्परानीकं गजवाजिरथाकुलम् ।<br>शस्त्रप्रतापान्निर्वीर्यान्कुरूञ्जित्वाऽऽनये पशून् ।। 7 ।।	</p></td><td>	4-38-7a<br>4-38-7b	<p class="mw-empty-elt"></p></td></tr>
<tr><td><p>	दुर्योधनं विकर्णं च कर्णं वैकर्तनं कृपम्।<br>द्रोणं च सह पुत्रेण महेष्वासान्समागतान् ।। 8 ।।	</p></td><td>	4-38-8a<br>4-38-8b	<p class="mw-empty-elt"></p></td></tr>
<tr><td><p>	विद्रावयित्वा संग्रामे दानवान्मघवानिव ।<br>अनेनैव मुहूर्तेन पुनः प्रत्यानये पशून् ।। 9 ।।	</p></td><td>	4-38-9a<br>4-38-9b	<p class="mw-empty-elt"></p></td></tr>
<tr><td><p>	शून्यमाज्ञाय कुरवः प्रयान्त्यादाय गोधनम् ।<br>किं न शक्यं च तैः कर्तुं यदहं तत्र नाभवम् ।। 10 ।।	</p></td><td>	4-38-10a<br>4-38-10b	<p class="mw-empty-elt"></p></td></tr>
<tr><td><p>	पश्ययुरद्य मे वीर्यं कुरवस्ते समागताः ।<br>किंनु पार्थोऽर्जुनः साक्षादिति मंस्यन्ति मां परे ।। 11 ।।	</p></td><td>	4-38-11a<br>4-38-11b	<p class="mw-empty-elt"></p></td></tr>
<tr><td><p>	<b>वैशंपयान उवाच।</b>	</p></td><td>	4-38-12x	<p class="mw-empty-elt"></p></td></tr>
<tr><td><p>	तस्य तद्वचनं श्रुत्वा स्त्रीषु चात्मप्रशंसनम् ।<br>नामर्षयत पाञ्चाली बीभत्सोः परिकीर्तनम् ।। 12 ।।	</p></td><td>	4-38-12a<br>4-38-12b	<p class="mw-empty-elt"></p></td></tr>
<tr><td><p>	श्रुत्वा तदर्जुनो वाक्यमुत्तरेण प्रभाषितम्।<br>अतीतसमये काले प्रियां भार्यामभाषत ।। 13 ।।	</p></td><td>	4-38-13a<br>4-38-13b	<p class="mw-empty-elt"></p></td></tr>

<tr><td><p>	द्रुपदस्य सुतां राज्ञः पाञ्चालीं रूपसंमताम् ।<br>सत्यार्जवगुणोपेतां भर्तुः प्रियहितैषिणीम् ।<br>उवाच रहसि प्रीतः कृष्णां सर्वार्थकोविदः ।। 14 ।।	</p></td><td>	4-38-14a<br>4-38-14b<br>4-38-14c	<p class="mw-empty-elt"></p></td></tr>
<tr><td><p>	उत्तरां ब्रूहि पाञ्चालि गत्वा क्षिप्रं शुचिस्मिते ।। 15 ।।	</p></td><td>	4-38-15a	<p class="mw-empty-elt"></p></td></tr>

<tr><td><p>	इयं किल पुरा युद्धे खाण्डवे सव्यसाचिनः ।<br>सारथिः पाण्डुपुत्रस्य पार्थस्य तु बृहन्नला।<br>महाञ्जयो भवेद्युद्धे सा चेद्यन्ता बृहन्नला ।। 16 ।।	</p></td><td>	4-38-16a<br>4-38-16b<br>4-38-16c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-38-17x	<p class="mw-empty-elt"></p></td></tr>
<tr><td><p>	सा चोदिता तदा ह्येन ह्यर्जुनेन शुचिस्मिता।<br>पाञ्चाली च तदाऽऽगम्य उत्तराया निवेशनम् ।। 17 ।।	</p></td><td>	4-38-17a<br>4-38-17b	<p class="mw-empty-elt"></p></td></tr>
<tr><td><p>	ज्ञात्वा तु समयान्मुक्तं चन्द्रं राहुमुखादिव ।<br>युधिष्ठिरं धर्मपरं सत्यार्जवपथे स्थितम् ।। 18 ।।	</p></td><td>	4-38-18a<br>4-38-18b	<p class="mw-empty-elt"></p></td></tr>
<tr><td><p>	अमर्षयन्ती तद्दुःखं कृष्णा कमललोचना।<br>उत्तरामाह वचनं सखीमध्ये विलासिनीम् ।। 19 ।।	</p></td><td>	4-38-19a<br>4-38-19b	<p class="mw-empty-elt"></p></td></tr>
<tr><td><p>	योऽयं युवा वारणयूथपोपमो बृहन्नलाऽस्मीति जनोऽभ्यभाषत।<br>पुराऽपि पार्थस्य स सारथिस्तदा धनुर्धराणां प्रवरस्य मन्ये ।। 20 ।।	</p></td><td>	4-38-20a<br>4-38-20b	<p class="mw-empty-elt"></p></td></tr>
<tr><td><p>	एतेन वा सारथिना तदाऽर्जुनः सदेवगन्धर्वमहासुरोरगान् ।<br>सर्वाणि भूतान्यजयस्तस वीर्यवानतर्पयच्चापि हिरण्यरेतसम् ।। 21 ।।	</p></td><td>	4-38-21a<br>4-38-21b	<p class="mw-empty-elt"></p></td></tr>
<tr><td><p>	यदस्य संस्थामपि तस्य संयुगे जानामि वीर्यं परवीरमध्यगम् ।<br>संगृह्य रश्मीनपि चास्य वीर्यवानादाय चापं प्रययौ रथे स्थितः ।। 22 ।।	</p></td><td>	4-38-22a<br>4-38-22b	<p class="mw-empty-elt"></p></td></tr>
<tr><td><p>	न सर्वभूतानि न देवदानवा न चापि सर्वे कुरवः समागताः।<br>धनं हरेयुस्तव जातु धन्विनो बृहन्नला तूत्तरसारथिर्यदि ।। 23 ।।	</p></td><td>	4-38-23a<br>4-38-23b	<p class="mw-empty-elt"></p></td></tr>
<tr><td><p>	धनुष्यनवमश्चासीत्तस्य शिष्यो महात्मनः ।<br>सुदृष्टपूर्वो हि मया चरन्त्या पाण्डवालये ।। 24 ।।	</p></td><td>	4-38-24a<br>4-38-24b	<p class="mw-empty-elt"></p></td></tr>
<tr><td><p>	स चानेन सहायेन खाण्डवं चादहत्पुरा ।<br>अर्जुनस्य तदाऽनेन संगृहीता हयोत्तमाः ।। 25 ।।	</p></td><td>	4-38-25a<br>4-38-25b	<p class="mw-empty-elt"></p></td></tr>
<tr><td><p>	तेन सारथिना पार्थः सर्वभूतानि सर्वशः।<br>अजयत्खाण्डवप्रस्थे न हि यन्ताऽस्ति तादृशः ।। 26 ।।	</p></td><td>	4-38-26a<br>4-38-26b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-28-27x	<p class="mw-empty-elt"></p></td></tr>
<tr><td><p>	ततः सैरन्ध्रिसहिता उत्तरा भ्रातुरब्रवीत्।<br>अभ्यर्थयैनां सारथ्ये वीर शीघ्रं बृहन्नलाम् ।। 27 ।।	</p></td><td>	4-38-27a<br>4-38-27b	<p class="mw-empty-elt"></p></td></tr>
<tr><td><p>	शिक्षितैषा हि सारथ्ये नर्तने गीतवादिते ।<br>सैरन्ध्य्राह महाप्राज्ञा स्तुवन्ती वै बृहन्नलाम् ।। 28 ।।	</p></td><td>	4-38-28a<br>4-38-28b	<p class="mw-empty-elt"></p></td></tr>
<tr><td><p>	<b>उत्तर उवाच।</b>	</p></td><td>	4-38-29x	<p class="mw-empty-elt"></p></td></tr>
<tr><td><p>	सैरन्ध्रि जानासि मम व्रतं हि क्लीबेन पुंसा न हि संवदाम्यहम्।<br>सोहं न शक्ष्यामि बृहन्नलां शुभे वक्तुं स्वयं यच्छ हयान्ममेति ।। 29 ।।	</p></td><td>	4-38-29a<br>4-38-29b	<p class="mw-empty-elt"></p></td></tr>
<tr><td><p>	<b>सैरन्ध्र्युवाच।</b>	</p></td><td>	4-38-30x	<p class="mw-empty-elt"></p></td></tr>

<tr><td><p>	भयकाले तु संप्राप्ते न व्रतं नाव्रतं पुनः।<br>यथा दुःखं प्रतरति कर्तुं युक्तं चरेद्बुधः ।<br>इति धर्मविदः प्राहुस्तस्माद्वाच्या बृहन्नला ।। 30 ।।	</p></td><td>	4-38-30a<br>4-38-30b<br>4-38-30c	<p class="mw-empty-elt"></p></td></tr>
<tr><td><p>	येयं कुमारी सुश्रोणी भगिनी ते यवीयसी।<br>अस्यास्तु वचनं वीर करिष्यति न संशयः ।। 31 ।।	</p></td><td>	4-38-31a<br>4-38-31b	<p class="mw-empty-elt"></p></td></tr>
<tr><td><p>	यदि ते सारथिः सा स्यात्कुरून्सर्वान्न संशयः।<br>जित्वा गाश्च समादाय ध्रुवमागमनं भवेत् ।। 32 ।।	</p></td><td>	4-38-32a<br>4-38-32b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-38-33x	<p class="mw-empty-elt"></p></td></tr>
<tr><td><p>	एवमुक्तः स सैरन्ध्र्या भगिनीं प्रत्यभाषत।<br>गच्छ त्वमनवद्याङ्गि तामानय बृहन्नलाम् ।। 33 ।।	</p></td><td>	4-38-33a<br>4-38-33b	<p class="mw-empty-elt"></p></td></tr>
<tr><td><p>	सा प्राद्रवत्काञ्चनमाल्यधारिणी ज्येष्ठेन भ्रात्रा प्रहिता यशस्विनी ।<br>भ्रातुर्नियोगं तु निशम्य सुभ्रुः शुभानना हाटकवज्रभूषिता ।। 34 ।।	</p></td><td>	4-38-34a<br>4-38-34b	<p class="mw-empty-elt"></p></td></tr>
<tr><td><p>	सा वज्रमुक्तामणिहेमकुण्डला मृदुक्रमा भ्रातृनियोगचोदिता।<br>प्रदक्षिणावर्ततनुः शिखण्डिनी पद्मानना पद्मदलायताक्षी ।। 35 ।।	</p></td><td>	4-38-35a<br>4-38-35b	<p class="mw-empty-elt"></p></td></tr>
<tr><td><p>	तन्वी समाङ्गी मृदुमन्द्रलोचना मात्स्यस्य राज्ञो दुहिता विलासिनी ।<br>सा नर्तनागारमरालपक्ष्मा शतह्रदा मेघमिवान्वपद्यत ।। 36 ।।	</p></td><td>	4-38-36a<br>4-38-36b	<p class="mw-empty-elt"></p></td></tr>
<tr><td><p>	सा नागनासोपमसंहितोरूरनिन्दिता वेदिविलग्नमध्या।<br>आसाद्य तस्थौ वरमाल्यधारिणी पार्थं शुभा नागवधूरिव द्विपम् ।। 37 ।।	</p></td><td>	4-38-37a<br>4-38-37b	<p class="mw-empty-elt"></p></td></tr>
<tr><td><p>	तामागतामायतताम्रलोचनामवेक्ष्य पार्थः समयेऽभ्यभाषत ।। 38 ।।	</p></td><td>	4-38-38a	<p class="mw-empty-elt"></p></td></tr>
<tr><td><p>	किमागता काञ्चनमाल्यधारिणी सुगात्रि किंचित्त्वरिताऽसि सुभ्रु ।<br>किं ते मुखं सुन्दरि न प्रसन्नमाचक्ष्व शीघ्रं मम चारुहासिनि ।। 39 ।।	</p></td><td>	4-38-39a<br>4-38-39b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-38-40x	<p class="mw-empty-elt"></p></td></tr>
<tr><td><p>	सा वज्रवैडूर्यविकारकुण्डला विनिद्रपद्मोत्पलपन्नगन्धिनी ।<br>प्रसन्नताराधिपसंनिभानना पार्थे कुमारी वचनं बभाषे ।। 40 ।।	</p></td><td>	4-38-40a<br>4-38-40b	<p class="mw-empty-elt"></p></td></tr>
<tr><td><p>	<b>उत्तरोवाच।</b>	</p></td><td>	4-38-41x	<p class="mw-empty-elt"></p></td></tr>
<tr><td><p>	हरन्ति वित्तं कुरवाः पितुर्मे शतं सहस्राणि गवां बृहन्नले।<br>सा भ्रातुरश्वान्मम संयमस्व पुरा परे दूरतरं हरन्ति गाः ।। 41 ।।	</p></td><td>	4-38-41a<br>4-38-41b	<p class="mw-empty-elt"></p></td></tr>
<tr><td><p>	सैरन्ध्रिराख्याति बृहन्नले त्वां सुशिक्षिता संग्रहणे रथाश्वयोः ।<br>अहं मरिष्यामि न मेऽत्र संशयो मया वृता तत्र न चेद्गमिष्यसि ।। 42 ।।	</p></td><td>	4-38-42a<br>4-38-42b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-38-43x	<p class="mw-empty-elt"></p></td></tr>
<tr><td><p>	तथा नियुक्तो नरदेवकन्यया नरोत्तमः प्रीतमना धनञ्जयः।<br>उवाच पार्थः शुभमन्द्रया गिरा शुभाननां शुक्लदतीं शुचिस्मिताम् ।। 43 ।।	</p></td><td>	4-38-43a<br>4-38-43b	<p class="mw-empty-elt"></p></td></tr>

<tr><td><p>	गच्छामि यत्रेच्छसि चारुहासिनि हुताशनं प्रज्वलितं विशामि वा।<br>इच्छामि तेऽहं वरगात्रि जीवितं करोमि किं ते प्रियमद्य सुन्दरि।<br>न मत्कृते द्रक्ष्यसि तत्पुरं प्रिये वैवस्वतं प्रेतपतेर्महाभयम् ।। 44 ।।	</p></td><td>	4-38-44a<br>4-38-44b<br>4-38-44c	<p class="mw-empty-elt"></p></td></tr>
<tr><td><p>	<b>वैशंपायन उवाच ।</b>	</p></td><td>	4-38-45x	<p class="mw-empty-elt"></p></td></tr>
<tr><td><p>	एतावदुक्त्वा कुरुवीरपुङ्गवो विलासिनीं शुक्लदतीं शुचिस्मिताम्।<br>बृहन्नलारूपविभूषिताननो विराटपुत्रस्य समीपमाव्रजत् ।। 45 ।।	</p></td><td>	4-38-45a<br>4-38-45b	<p class="mw-empty-elt"></p></td></tr>
<tr><td><p>	तथा व्रजन्तं वरभूषणैर्वृतं महाप्रभं वारणयूथपोपमम्।<br>गजेन्द्रबाहुं कमलायतेक्षणं कवाटवक्षस्थलमुन्नतांसम् ।। 46 ।।	</p></td><td>	4-38-46a<br>4-38-46b	<p class="mw-empty-elt"></p></td></tr>
<tr><td><p>	तमागतं पार्थममित्रकर्शनं महाबलं नागमिव प्रमाथिनम्।<br>वैराटिरामन्त्र्य ततो बृहन्नलां गवां निनीषन्पदमुत्तरोऽब्रवीत् ।। 47 ।।	</p></td><td>	4-38-47a<br>4-38-47b	<p class="mw-empty-elt"></p></td></tr>
<tr><td><p>	तमाव्रजन्तं त्वरितं प्रभिन्नमिव कुञ्जरम्।<br>अन्वगच्छद्विशालाक्षी गजं गजवधूरिव ।। 48 ।।	</p></td><td>	4-38-48a<br>4-38-48b	<p class="mw-empty-elt"></p></td></tr>
<tr><td><p>	दूरादेव तु संप्रेक्ष्य राजपुत्रोऽभ्यभाषत ।<br>त्वया सारथिना पार्थः खाण्डवेऽग्निमतर्पयत् ।। 49 ।।	</p></td><td>	4-38-49a<br>4-38-49b	<p class="mw-empty-elt"></p></td></tr>
<tr><td><p>	पृथिवीं चाजयत्कृत्स्नां कुन्तीपुत्रो धनञ्जयः।<br>सैरन्ध्री त्वां ममाचष्ट सा हि जानाति पाण्डवान् ।। 50 ।।	</p></td><td>	4-38-50a<br>4-38-50b	<p class="mw-empty-elt"></p></td></tr>
<tr><td><p>	देवेन्द्रसारथिर्वीरो मातलिः ख्यातविक्रमः ।<br>सुमहो जामदग्नेश्च विष्णोर्यन्ता च दारुकः ।। 51 ।।	</p></td><td>	4-38-51a<br>4-38-51b	<p class="mw-empty-elt"></p></td></tr>
<tr><td><p>	सुमन्त्रो वा दाशरथेः सूर्ययन्ता तथाऽरुणः।<br>सर्वे सारथयः ख्याता न बृहन्नलया समाः ।। 52 ।।	</p></td><td>	4-38-52a<br>4-38-52b	<p class="mw-empty-elt"></p></td></tr>
<tr><td><p>	इत्युक्तोऽहं च सैरन्ध्र्या तेन त्वामाह्वयामि वै ।<br>आहुता त्वं मया सार्धं योद्धुं याहि बृहन्नले ।। 53 ।।	</p></td><td>	4-38-53a<br>4-38-53b	<p class="mw-empty-elt"></p></td></tr>
<tr><td><p>	दूराद्दूरतरं गावो भवन्ति कुरुभिर्हृताः।<br>तथोक्ता प्रत्युवाचेदं राजपुत्रं बृहन्नला ।। 54 ।।	</p></td><td>	4-38-54a<br>4-38-54b	<p class="mw-empty-elt"></p></td></tr>

<tr><td><p>	का शक्तिर्मम सारथ्यं कर्तुं संग्राममूर्धनि ।<br>नृत्तं वा यदि वा गीतं वादित्रं वा पृथग्विधम् ।<br>तत्करिष्यामि भद्रं ते सारथ्यं तु कुतो मम ।। 55 ।।	</p></td><td>	4-38-55a<br>4-38-55b<br>4-38-55c	<p class="mw-empty-elt"></p></td></tr>
<tr><td><p>	<b>उत्तर उवाच।</b>	</p></td><td>	4-38-56x	<p class="mw-empty-elt"></p></td></tr>
<tr><td><p>	त्वं नर्तको वा यदि वाऽपि गायकः क्षिप्रं तनुत्रं परिधत्स्व भानुमत्।<br>अभीक्ष्णमाहुस्तव कर्म पौरुषं स्त्रियः प्रशंसन्ति ममाद्य चान्तिके ।। 56 ।।	</p></td><td>	4-38-56a<br>4-38-56b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-38-57x	<p class="mw-empty-elt"></p></td></tr>
<tr><td><p>	इत्येवमुक्त्वा नृपसूनुसत्तमस्तदा स्मयित्वाऽर्जुनमभ्यनन्दयत्।<br>अथोत्तरः पारशवं शताक्षिमत्सुवर्णचित्रं परिगृह्य भानुमत् ।। 57 ।।	</p></td><td>	4-38-57a<br>4-38-57b	<p class="mw-empty-elt"></p></td></tr>
<tr><td><p>	बृहन्नलायै प्रददौ स्वयं तदा विराटपुत्रः परवीरघातिने।<br>तदाज्ञया मात्स्यसुतस्य वीर्यवानकर्तुकामेव समाददे तदा ।। 58 ।।	</p></td><td>	4-38-58a<br>4-38-58b	<p class="mw-empty-elt"></p></td></tr>
<tr><td><p>	<b>बृहन्नलोवाच।</b>	</p></td><td>	4-38-59x	<p class="mw-empty-elt"></p></td></tr>
<tr><td><p>	यद्यस्ति च रणे शौर्यं शक्यः स्याद्द्विषतां वधः।<br>अहं त्वामभिगच्छामि यत्र त्वं यासि तत्र भो ।। 59 ।।	</p></td><td>	4-38-59a<br>4-38-59b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-38-60x	<p class="mw-empty-elt"></p></td></tr>
<tr><td><p>	ततः स नर्मसंयुक्तमकरोत्पाण्डवो बहु।<br>उत्तरायाः प्रमुखतः सर्वं जानन्नरिन्दमः ।। 60 ।।	</p></td><td>	4-38-60a<br>4-38-60b	<p class="mw-empty-elt"></p></td></tr>
<tr><td><p>	तमाददानं प्रमदा जहासिरे ह्यधोमुखं वीरवरोऽभ्यधारयत्।<br>ततस्तिरश्चीनकृतं सपत्नहा ह्यधोमुखं कवचमथाभ्यकर्षत ।। 61 ।।	</p></td><td>	4-38-61a<br>4-38-61b	<p class="mw-empty-elt"></p></td></tr>
<tr><td><p>	सम्यक्प्रजानन्नपि सत्यविक्रमो ह्यज्ञातवत्सर्वकुरुप्रवीरः।<br>ऊर्ध्वं क्षिपन्वीरतरोऽभ्यधारयत्पुनश्च यन्ता कवचं धनञ्जयः ।। 62 ।।	</p></td><td>	4-38-62a<br>4-38-62b	<p class="mw-empty-elt"></p></td></tr>
<tr><td><p>	एवंप्रकाराणि बहूनि कुर्वति तस्मिन्कुमार्यः प्रमदा जहासिरे ।<br>तथापि कुर्वन्तममित्रकर्शनं नैवोत्तरः पर्यभवद्धनञ्जयम् ।। 63 ।।	</p></td><td>	4-38-63a<br>4-38-63b	<p class="mw-empty-elt"></p></td></tr>
<tr><td><p>	तं राजपुत्रः समनाहयत्स्वयं जाम्बूनदान्तेन शुभेन वर्मणा।<br>कृशानुतप्तप्रतिमेन भास्वता जाज्वल्यमानेन सहस्ररश्मिना ।। 64 ।।	</p></td><td>	4-38-64a<br>4-38-64b	<p class="mw-empty-elt"></p></td></tr>
<tr><td><p>	अथास्य शीघ्रं प्रसमीक्ष्य भोजयद्रथे हयान्काञ्चनजालसंवृतान्।<br>सुवर्णजालान्तरयोक्तभूषणं सिंहं च सौवर्णमुपाश्रयद्रथे ।। 65 ।।	</p></td><td>	4-38-65a<br>4-38-65b	<p class="mw-empty-elt"></p></td></tr>
<tr><td><p>	धनूंषि च विचित्राणि बाणांश्च रुचिरान्बहून्।<br>आयुधानि च वै तत्र रथोपस्थे च स न्यसत् ।। 66 ।।	</p></td><td>	4-38-66a<br>4-38-66b	<p class="mw-empty-elt"></p></td></tr>
<tr><td><p>	आरुह्य प्रययौ वीरः सबृहन्नलसारथिः।<br>अथोत्तरा च कन्याश्च स ख्यश्चैवाब्रुवंस्तदा ।। 67 ।।	</p></td><td>	4-38-67a<br>4-38-67b	<p class="mw-empty-elt"></p></td></tr>

<tr><td><p>	बृहन्नले आनयेथा वासांसि रुचिराणि नः।<br>पाञ्चालिकार्थं सूक्ष्माणि रत्नानि विविधानि च ।<br>विजित्य संग्रामगतान्भीष्मद्रोणमुखान्कुरून् ।। 68 ।।	</p></td><td>	4-38-68a<br>4-38-68b<br>4-38-68c	<p class="mw-empty-elt"></p></td></tr>
<tr><td><p>	अथ ता ब्रुवतीः कन्याः सहिताः कुरुनन्दनः।<br>प्रत्युवाच हसन्पार्थो मेघदुन्दुभिनिस्वनः ।। 69 ।।	</p></td><td>	4-38-69a<br>4-38-69b	<p class="mw-empty-elt"></p></td></tr>
<tr><td><p>	यद्युत्तरोऽयं संग्रामे विजेष्यति महारथान् ।<br>अथाहरिष्ये वासांसि सूक्ष्माण्याभरणानि च ।। 70 ।।	</p></td><td>	4-38-70a<br>4-38-70b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-38-71x	<p class="mw-empty-elt"></p></td></tr>
<tr><td><p>	अथोत्तरो वर्म महाप्रभावं सुवर्णवैडूर्यपरिष्कृतं शुभम्।<br>आमुच्य वीरः प्रययौ रथोत्तमं धनञ्जयं सारथिनं प्रगृह्य ।। 71 ।।	</p></td><td>	4-38-71a<br>4-38-71b	<p class="mw-empty-elt"></p></td></tr>
<tr><td><p>	तमुत्तरं प्रेक्ष्य रथोत्तमे स्थितं बृहन्नलां चैव महाजनस्तदा।<br>स्त्रियश्च कन्याश्च द्विजाश्च सुव्रताः प्रदक्षिणं मङ्गलिनोऽभ्यपूजयन् ।। 72 ।।	</p></td><td>	4-38-72a<br>4-38-72b	<p class="mw-empty-elt"></p></td></tr>
<tr><td><p>	यदर्जुनस्यर्षभतुल्यगामिनः पुराऽभवत्खाण्डवदाहमङ्गलम् ।<br>कुरून्समासाद्य रणे बृहन्नले सहोत्तरेणास्तु तवाद्य मङ्गलम् ।। 73 ।।	</p></td><td>	4-38-73a<br>4-38-73b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि<br> ग्रोग्रहणपर्वणि अष्टत्रिंशोऽध्यायः ।। 38 ।।	</p></td><td>		<p class="mw-empty-elt"></p></td></tr></tbody>