				
<tbody><tr><td><p>	<b>वैशंपायन उवाच।</b>	</p></td><td>	4-73-1x	<p class="mw-empty-elt"></p></td></tr>

<tr><td><p>	प्रदाय वस्त्राणि किरीटमाली<br>विराटगेहे मुदितः सखीभ्यः ।<br>कृत्वा महर्तर्म तदाऽऽजिमध्ये<br>दिदृक्षया सोऽभिजगाम पार्थम् ।।	</p></td><td>	4-73-1a<br>4-73-1b<br>4-73-1c<br>4-73-1d	<p class="mw-empty-elt"></p></td></tr>

<tr><td><p>	तं प्रेक्षमाणस्त्वथ धर्मराजं<br>पप्रच्छ पार्थोऽथ स भीमसेनम्।<br>किं धर्मराजो हि यथापुरं मां<br>मुखं प्रतिच्छाद्य न चाह किंचित् ।।	</p></td><td>	4-73-2a<br>4-73-2b<br>4-73-2c<br>4-73-2d	<p class="mw-empty-elt"></p></td></tr>

<tr><td><p>	तमेवमुक्त्वा परिशङ्कमानं<br>दृष्ट्वाऽर्जुनं भीमसेनं च राजा।<br>तदाऽब्रवीत्तावभिवीक्ष्य राज-<br>न्युधिष्ठिरस्तत्परिमृज्य रक्तम् ।।	</p></td><td>	4-73-3a<br>4-73-3b<br>4-73-3c<br>4-73-3b	<p class="mw-empty-elt"></p></td></tr>

<tr><td><p>	मन्युं नियच्छन्नुपविष्ट आसम् ।।	</p></td><td>	4-73-4f	<p class="mw-empty-elt"></p></td></tr>

<tr><td><p>	शुभार्ह राष्ट्रं न खिलीकृतं भवे-<br>द्वयं तु यस्मिन्सुखिनोऽभवाम।<br>क्रुद्धे तु वीरे त्वयि चाप्रतीते<br>राजा विराटो न लभेत शर्म ।।	</p></td><td>	4-73-5a<br>4-73-5b<br>4-73-5c<br>4-73-5d	<p class="mw-empty-elt"></p></td></tr>

<tr><td><p>	अजानता तेन च शौर्यमाजौ<br>छन्नस्य सत्रेण बलं च पार्थ।<br>इदं विराटेन मयि प्रयुक्तं<br>त्वां वीक्षमाणो न गतोस्मि हर्षम् ।।	</p></td><td>	4-73-6a<br>4-73-6b<br>4-73-6c<br>4-73-6d	<p class="mw-empty-elt"></p></td></tr>
<tr><td><p>	<b>वैशंपायन उवाच</b>	</p></td><td>	4-73-7x	<p class="mw-empty-elt"></p></td></tr>

<tr><td><p>	तेनाप्रमेयेन महाबलेन<br>तस्मिंस्तथोक्ते शममास्थितेन।<br>तं भीमसेनो बलवानमर्षी<br>धनंजयं क्रुद्धमुवाच वाक्यम् ।।	</p></td><td>	4-73-7a<br>4-73-7b<br>4-73-7c<br>4-73-7d	<p class="mw-empty-elt"></p></td></tr>

<tr><td><p>	न पार्थ नित्यं क्षमकालमाह<br>बृहस्पतिर्ज्ञानवतां वरिष्ठः ।<br>क्षमीह सर्वैः परिभूयतेसौ<br>यथा भुडङ्गो विषवीर्यहीनः ।।	</p></td><td>	4-73-8a<br>4-73-8b<br>4-73-8c<br>4-73-8d	<p class="mw-empty-elt"></p></td></tr>

<tr><td><p>	विराटमद्यैव निहत्य शीघ्रं<br>सपुत्रपौत्रं सकुलं ससैन्यम्।<br>योक्ष्यामहे धर्मसुतं च राज्ये<br>अद्यैव शीघ्रं त्वरिरेष मात्स्यः ।।	</p></td><td>	4-73-9a<br>4-73-9b<br>4-73-9c<br>4-73-9d	<p class="mw-empty-elt"></p></td></tr>

<tr><td><p>	अनेन पाञ्चालसुताऽथ कृष्णा<br>उपेक्षिता कीचकेनाभियुक्ता।<br>तस्मादयं नार्हति राजशब्दं<br>राजा भव त्वं नृप पार्थवीर्यात्।।	</p></td><td>	4-73-10a<br>4-73-10b<br>4-73-10c<br>4-73-10d	<p class="mw-empty-elt"></p></td></tr>

<tr><td><p>	राजा कुरूणां च युधिष्ठिरोऽयं<br>मात्स्येषु राजा भवतु प्रवीरः<br>तं मात्स्यदेहं शतधा भिनद्मि<br>पूर्णोदकं कुम्भमिवाश्मनीह ।।	</p></td><td>	4-73-11a<br>4-73-11b<br>4-73-11c<br>4-73-11d	<p class="mw-empty-elt"></p></td></tr>
<tr><td><p>	<b>अर्जुन उवाच।</b>	</p></td><td>	4-73-12x	<p class="mw-empty-elt"></p></td></tr>

<tr><td><p>	भवतः क्षमया राजन्त्सर्वे दोषाश्च नोऽभवन्।<br>तं मात्स्यं सबलं हत्वा सपुत्रज्ञातिबान्धवम्।<br>पश्चाच्चैव कुरून्सर्वान्हनिष्यामि न संशयः ।।	</p></td><td>	4-73-12a<br>4-73-12b<br>4-73-12c	<p class="mw-empty-elt"></p></td></tr>
<tr><td><p>	भीमसेनश्च ये चान्ये तथैवेति तमब्रुवन् ।।	</p></td><td>	4-73-13a	<p class="mw-empty-elt"></p></td></tr>

<tr><td><p>	तमब्रवीद्धर्मसुतो महात्मा<br>क्षमी वदान्यः कुपितं च भीमम्।<br>न प्रत्युपस्थास्यति चेत्सदारः<br>प्रसादने सम्यगथास्तु वध्यः ।।	</p></td><td>	4-73-14a<br>4-73-14b<br>4-73-14c<br>4-73-14d	<p class="mw-empty-elt"></p></td></tr>
<tr><td><p>	न हन्तव्यो दुरात्माऽयं विराटश्चापि तेऽर्जुन ।।	</p></td><td>	4-73-15a	<p class="mw-empty-elt"></p></td></tr>
<tr><td><p>	श्वः प्रभाते प्रवेक्ष्यामः सभां सिंहासनेष्वपि।<br>राजवेषेण संयुक्ताः स्थानमस्व स्वलंकृताः ।।	</p></td><td>	4-73-16a<br>4-73-16b	<p class="mw-empty-elt"></p></td></tr>

<tr><td><p>	विराटो यदि तत्रस्थान्राजालङ्कारशोभितान्।<br>राजलक्षणसंपन्नान्यदि तत्र न मंस्यते।<br>पश्चाद्धन्यामहे पार्थ विराटं सहबान्धवम् ।।	</p></td><td>	4-73-17a<br>4-73-17b<br>4-73-17c	<p class="mw-empty-elt"></p></td></tr>
<tr><td><p>	इतिकर्तव्यतां सर्वे मन्त्रयित्वा तु पाण्डवाः।<br>न्यवसंश्चैव तां रात्रिं धर्मज्ञा धर्मवत्सलाः ।।	</p></td><td>	4-73-18a<br>4-73-18b	<p class="mw-empty-elt"></p></td></tr>
<tr><td><p>	सहपुत्रेण मात्स्यः स संप्रहृष्टो नराधिपः ।<br>तां रात्रिमवसत्प्रीतः संप्रहृष्टेन चेतसा ।।	</p></td><td>	4-73-19a<br>4-73-19b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>गोग्रहणपर्वणि त्रिसप्ततितमोऽध्यायः ।।	</p></td><td>		<p class="mw-empty-elt"></p></td></tr>
</tbody>