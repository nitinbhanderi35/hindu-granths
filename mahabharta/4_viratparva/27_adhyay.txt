				
<tbody><tr><td><p>	<b>वैशंपायन उवाच।</b>	</p></td><td>	4-27-1x	<p class="mw-empty-elt"></p></td></tr>
<tr><td><p>	तत्काले तु समागम्य सर्वे तत्रास्य बान्धवाः ।<br>रुरुदुः कीचकं दृष्ट्वा परिवार्योपतस्थिरे ।। 1 ।	</p></td><td>	4-27-1a<br>4-27-1b	<p class="mw-empty-elt"></p></td></tr>
<tr><td><p>	सर्वे संहृष्टरोमाणः संत्रस्ताः प्रेक्ष्य कीचकम्।<br>तथा संभुग्नसर्वाङ्गं कूर्मं स्थल इवोद्धृतम् ।। 2 ।।	</p></td><td>	4-27-2a<br>4-27-2b	<p class="mw-empty-elt"></p></td></tr>
<tr><td><p>	पोथितं भीमसेनेन महेन्द्रेणेव दानवम्।<br>कीचकं बलसंमत्तं दुर्धर्षं येन केन चित् ।। 3 ।।	</p></td><td>	4-27-3a<br>4-27-3b	<p class="mw-empty-elt"></p></td></tr>
<tr><td><p>	गन्धर्वेण हतं श्रुत्वा कीचकं पुरुषर्षभम्।<br>संस्कारयितुमिच्छन्तो बहिर्नेतुं प्रचक्रमुः ।। 4 ।।	</p></td><td>	4-27-4a<br>4-27-4b	<p class="mw-empty-elt"></p></td></tr>
<tr><td><p>	अपश्यन्नथ ते कृष्णां मूतपुत्राः समागताः।<br>अदूरादनवद्याङ्गीं स्तम्भमालिङ्ग्य तिष्ठतीम् ।। 5 ।।	</p></td><td>	4-27-5a<br>4-27-5b	<p class="mw-empty-elt"></p></td></tr>
<tr><td><p>	समागतेषु सूतेषु तानुवाचोपकीचकः।<br>हसन्निव पदाऽमर्षान्निर्दहन्निव चक्षुषा ।। 6 ।।	</p></td><td>	4-27-6a<br>4-27-6b	<p class="mw-empty-elt"></p></td></tr>
<tr><td><p>	हन्यतां शीघ्रमसती यत्कृते कीचको हतः।<br>अथवा नैव हन्तव्या दह्यतां कामिना सह ।। 7 ।।	</p></td><td>	4-27-7a<br>4-27-7b	<p class="mw-empty-elt"></p></td></tr>
<tr><td><p>	मृतस्यापि प्रियं कार्यं सूतपुत्रस्य सर्वथा ।<br>इयं हि दुष्टचरिता मम भ्रातुरमित्रिणी ।। 8 ।।	</p></td><td>	4-27-8a<br>4-27-8b	<p class="mw-empty-elt"></p></td></tr>
<tr><td><p>	यत्कृते मरणं प्राप्तो नेयं जीवितुमर्हति।<br>सहेयं दह्यतां सूता आमन्त्र्य च जनाधिपम् ।<br>हतस्यापि हि गन्धर्वैः कीचकस्य प्रियं भवेत् ।। 9 ।।	</p></td><td>	4-27-9a<br>4-27-9b<br>4-27-9c	<p class="mw-empty-elt"></p></td></tr>
<tr><td><p>	<b>वैशंपायन उवाच ।।</b>	</p></td><td>	4-27-10x	<p class="mw-empty-elt"></p></td></tr>
<tr><td><p>	ततो विराटमासाद्य सूताः प्राञ्जलयोऽब्रुवन्।<br>कीचकोऽयं हतः शेते गन्धर्वैः कामरूपिभिः ।। 10 ।।	</p></td><td>	4-27-10a<br>4-27-10b	<p class="mw-empty-elt"></p></td></tr>
<tr><td><p>	सैरन्ध्र्या घातितो रात्रौ तं दहेम सहानया ।<br>मानिताः स्मस्त्वया वीर तदनुज्ञातुमर्हसि ।। 11 ।।	</p></td><td>	4-27-11a<br>4-27-11b	<p class="mw-empty-elt"></p></td></tr>
<tr><td><p>	पराक्रमं तु सूतानां ज्ञात्वा राजाऽन्वमन्यत ।<br>सैरन्ध्र्याः सूतपुत्रेण सह दाहं नराधिपः ।। 12 ।।	</p></td><td>	4-27-12a<br>4-27-12b	<p class="mw-empty-elt"></p></td></tr>
<tr><td><p>	ततस्ते समनुज्ञाताः सर्वे तत्रास्य बान्धवाः।<br>रुरुदुः कीचकं दृष्ट्वा परिवार्याभितः स्थिताः ।। 13 ।।	</p></td><td>	4-27-13a<br>4-27-13b	<p class="mw-empty-elt"></p></td></tr>
<tr><td><p>	आरोप्य कृष्णां सह कीचकेन निबध्य केशेषु च पादयोश्च।<br>ते चापि सूता वचनैरवोचन्नुद्दिश्य चैनामभिवीक्ष्य कृष्णाम् ।। 14 ।।	</p></td><td>	4-27-14a<br>4-27-14b	<p class="mw-empty-elt"></p></td></tr>
<tr><td><p>	यस्याः कृते।़यं निहतो महात्मा तस्माद्धि सा कीचकमार्गमेतु ।<br>अवार्यसत्वेन च कीचकेन गतासुना सुन्दरी स्वर्गलोकम् ।। 15 ।।	</p></td><td>	4-27-15a<br>4-27-15b	<p class="mw-empty-elt"></p></td></tr>
<tr><td><p>	सा तेन कृष्णा शयने निबद्धा यशस्विनी चैव मनस्विनी च।<br>अनार्यसत्त्वेन महार्यसत्त्वा गतासुना सा प्ररुरोद कृष्णा ।<br>विलम्बमाना विवशा हि दुष्टैस्तत्रैव पर्यङ्कवरे शुभाङ्गी ।। 16 ।।	</p></td><td>	4-27-16a<br>4-27-16b<br>4-27-16c	<p class="mw-empty-elt"></p></td></tr>
<tr><td><p>	ह्रियमाणाऽथ सुश्रोणी सूतपुत्रैरनिन्दिता।<br>प्राक्रोशन्नाथमिच्छन्ती कृष्णा नाथवती सती ।। 17 ।।	</p></td><td>	4-27-17a<br>4-27-17b	<p class="mw-empty-elt"></p></td></tr>
<tr><td><p>	मृतेन सह बद्धाङ्गी निराशा जीविते तदा।<br>श्मशानाभिमुखं नीता करेणुरिव रौति सा ।। 18 ।।	</p></td><td>	4-27-18a<br>4-27-18b	<p class="mw-empty-elt"></p></td></tr>
<tr><td><p>	<b>द्रौपद्युवाच।</b>	</p></td><td>	4-27-19x	<p class="mw-empty-elt"></p></td></tr>
<tr><td><p>	जयो जयेशो विजयो जयत्सेनो जयद्बलः।<br>त मे वाचं विजानन्तु सूतपुत्रा नयन्ति माम् ।। 19 ।।	</p></td><td>	4-27-19a<br>4-27-19b	<p class="mw-empty-elt"></p></td></tr>
<tr><td><p>	येषां दुन्दुभिनिर्घोषो ज्याघोषः श्रूयते महान्।<br>ते मे वाचं विजानन्तु सूतपुत्रा नयन्ति माम् ।। 20 ।।	</p></td><td>	4-27-20a<br>4-27-20b	<p class="mw-empty-elt"></p></td></tr>
<tr><td><p>	येषां ज्यातलनिर्घोषो विस्फूर्जितमिवाशनेः।<br>अश्रूयत महान्युद्धे भीमघोपस्तरस्विनाम् ।। 21 ।।	</p></td><td>	4-27-21a<br>4-27-21b	<p class="mw-empty-elt"></p></td></tr>
<tr><td><p>	रथघोपश्च बलवान्गन्धर्वाणां तरस्विनाम् ।<br>ते मे वाचं बिजानन्तु सूतपुत्रा नयन्ति माम् ।। 22 ।।	</p></td><td>	4-27-22a<br>4-27-22b	<p class="mw-empty-elt"></p></td></tr>
<tr><td><p>	येषां वीर्यमतुल्यं तु शक्रस्येव बलं यशः।<br>राजसिंहा इवाग्र्यास्ते मां जानन्तु सुदुःखितां ।। 23 ।।	</p></td><td>	4-27-23a<br>4-27-23b	<p class="mw-empty-elt"></p></td></tr>
<tr><td><p>	इत्यस्याः कृपणा वाचः कृष्णायाः परिदेविताः।<br>श्रुत्वैवाभ्युत्थितो भीमः शयनादविचारयन् ।। 24 ।।	</p></td><td>	4-27-24a<br>4-27-24b	<p class="mw-empty-elt"></p></td></tr>
<tr><td><p>	<b>भीम उवाच।</b>	</p></td><td>	4-27-25x	<p class="mw-empty-elt"></p></td></tr>
<tr><td><p>	अहं सैरन्ध्रि ते वाचः शृणोमि तव भाषिताः।<br>तस्मात्ते सूतपुत्रेभ्यो न भयं जातु विद्यते ।। 25 ।।	</p></td><td>	4-27-25a<br>4-27-25b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-27-26x	<p class="mw-empty-elt"></p></td></tr>
<tr><td><p>	इत्युक्त्वा स महाबाहुर्विजजृम्भे जिघांसया ।। 26 ।।	</p></td><td>	4-27-26a	<p class="mw-empty-elt"></p></td></tr>
<tr><td><p>	ततः स व्यायतं बद्ध्वा वस्त्रं विपरिवेष्ट्य च।<br>अद्वारेणाभ्यवस्कन्द्य निर्जगाम बहिस्तदा ।। 27 ।।	</p></td><td>	4-27-27a<br>4-27-27b	<p class="mw-empty-elt"></p></td></tr>
<tr><td><p>	स लङ्घयित्वा प्राकारमारुह्य तरसा द्रुमम् ।<br>श्मशानाभिमुखः प्रायाद्यत्र ते कीचका गताः ।। 28 ।।	</p></td><td>	4-27-28a<br>4-27-28b	<p class="mw-empty-elt"></p></td></tr>
<tr><td><p>	स लङ्घयित्वा प्राकारं निःसृत्य च पुरोत्तमात् ।<br>जवेनोत्पतितो भीमः सूतानामग्रतस्तदा ।। 29 ।।	</p></td><td>	4-27-29a<br>4-27-29b	<p class="mw-empty-elt"></p></td></tr>
<tr><td><p>	चितासमीपं गत्वा स तत्रापश्यन्महाबलः ।<br>तालमात्रं महास्कन्धमूर्ध्वशुष्कं वनस्पतिम् ।। 30 ।।	</p></td><td>	4-27-30a<br>4-27-30b	<p class="mw-empty-elt"></p></td></tr>
<tr><td><p>	तं नागवदुपक्रम्य बाहुभ्यां परिरभ्य च।<br>वृक्षमुत्पाटयामास भीमो भीमपराक्रमः ।। 31 ।।	</p></td><td>	4-27-31a<br>4-27-31b	<p class="mw-empty-elt"></p></td></tr>
<tr><td><p>	ततो वृक्षं दशव्यामं निष्पत्रमकरोत्तदा ।। 32 ।।	</p></td><td>	4-27-32a	<p class="mw-empty-elt"></p></td></tr>
<tr><td><p>	तं महाकायमुद्यम्य भ्रामयित्वा च वेगितः।<br>प्रगृह्याभ्यपतत्सूतान्दण्डपाणिरिवान्तकः।। 33 ।।	</p></td><td>	4-27-33a<br>4-27-33b	<p class="mw-empty-elt"></p></td></tr>
<tr><td><p>	ऊरुवेगेन तस्याथ न्यग्रोधाश्वत्थकिंशुकाः।<br>भूमौ निपतिता वृक्षाः संभग्नास्तत्र शेरते ।। 34 ।।	</p></td><td>	4-27-34a<br>4-27-34b	<p class="mw-empty-elt"></p></td></tr>
<tr><td><p>	तं सिंहमिव संक्रुद्धं दृष्ट्वा गन्धर्वमागतम्।<br>वित्रेसुश्च तदा सूता विपादभयपीडिताः ।। 35 ।।	</p></td><td>	4-27-35a<br>4-27-35b	<p class="mw-empty-elt"></p></td></tr>
<tr><td><p>	तमन्तकमिव क्रुद्धं गन्धर्वभयशङ्किताः।<br>दिधक्षन्तस्तथा ज्येष्ठं भ्रातरं चोपकीचकाः।<br>परस्परमथोचुस्ते विषादभयमोहिताः ।। 36 ।।	</p></td><td>	4-27-36a<br>4-27-36b<br>4-27-36c	<p class="mw-empty-elt"></p></td></tr>
<tr><td><p>	गन्धर्वो बलवानेति क्रुद्ध उद्यम्य पादपम्।<br>प्रबुद्धाः सुमहाभागा गन्धर्वाः सूर्यवर्चसः।<br>सैरन्ध्री मुच्यतां शीघ्रं भयं नो महदागतम् ।। 37 ।।	</p></td><td>	4-27-37a<br>4-27-37b<br>4-27-37c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-27-38x	<p class="mw-empty-elt"></p></td></tr>
<tr><td><p>	ते दृष्ट्वाऽथ समाविद्धं भीमसेनेन पादपम् ।<br>विमुच्य द्रौपदीं त्रस्ताः प्राद्रवन्नगरं प्रति ।। 38 ।।	</p></td><td>	4-27-38a<br>4-27-38b	<p class="mw-empty-elt"></p></td></tr>
<tr><td><p>	द्रवतस्तांश्च संप्रेक्ष्य स वज्री दानवानिव ।<br>अथ भीमः समुत्पत्य द्रवतां पुरतोऽभवत् ।। 39 ।।	</p></td><td>	4-27-39a<br>4-27-39b	<p class="mw-empty-elt"></p></td></tr>
<tr><td><p>	ते तं दृष्ट्वा भयोद्विग्ना निश्चेष्टाः समवस्थिताः ।। 40 ।।	</p></td><td>	4-27-40a	<p class="mw-empty-elt"></p></td></tr>
<tr><td><p>	दृष्ट्वा ताञ्शतसङ्ख्यकान्स वज्री दानवानिव।<br>एकेनैव प्रहारेण दश सप्त च विंशतिम्।<br>अष्टादश च पञ्चाशञ्जघान स वृकोदरः ।। 41 ।।	</p></td><td>	4-27-41a<br>4-27-41b<br>4-27-41c	<p class="mw-empty-elt"></p></td></tr>
<tr><td><p>	शतं पञ्चाधिकं भीमः प्राहिणोद्यमसादनम्।<br>वृक्षेणैकेन राजेन्द्र प्रभञ्जनसुतो बली।<br>वायुवेगसमः श्रीमान्सर्वान्सूतानशेषतः ।। 42 ।।	</p></td><td>	4-27-42a<br>4-27-42b<br>4-27-42c	<p class="mw-empty-elt"></p></td></tr>
<tr><td><p>	तान्निहत्य महाबाहुर्भीमसेनो महाबलः।<br>आश्वासयत्तदा कृष्णां प्रतिमुच्य च बन्धनात् ।। 43 ।।	</p></td><td>	4-27-43a<br>4-27-43b	<p class="mw-empty-elt"></p></td></tr>
<tr><td><p>	उवाच श्लक्ष्णया वाचा पाञ्चालीं भरतर्षभः ।<br>अश्रुपूर्णमुखीं भीतामुद्धरन्स वृकोदरः ।। 44 ।।	</p></td><td>	4-27-44a<br>4-27-44b	<p class="mw-empty-elt"></p></td></tr>
<tr><td><p>	[ मा खिदस्त्वं(*) याज्ञसेनि पातिव्रत्यव्रते स्थिता।<br>पातिव्रत्ये स्थिता नारी व्रतं रक्षेत्सदाऽत्मनः।। 45 ।।	</p></td><td>	4-27-45a<br>4-27-45b	<p class="mw-empty-elt"></p></td></tr>
<tr><td><p>	पुरा स्त्री देवरातस्य पतिप्रीता शिरोमणिः।<br>कदाचिद्भर्तृरूपेण रक्षसाऽपहृता सती ।। 46 ।।	</p></td><td>	4-27-46a<br>4-27-46b	<p class="mw-empty-elt"></p></td></tr>
<tr><td><p>	कस्यचित्सरसस्तीरे तां निवेश्य स राक्षसः।<br>तद्भर्तृरूपं संत्यज्य रक्षो भूत्वा सुदारुणम् ।। 47 ।।	</p></td><td>	4-27-47a<br>4-27-47b	<p class="mw-empty-elt"></p></td></tr>
<tr><td><p>	साम्ना दानेन भेदेन सा यदा नान्वमन्यत।<br>तदा तां पातयित्वा स मैथुनायोपचक्रमे ।। 48 ।।	</p></td><td>	4-27-48a<br>4-27-48b	<p class="mw-empty-elt"></p></td></tr>
<tr><td><p>	ततः सा धैर्यमास्थाय विवरं त ददौ तदा।<br>ततः स खङ्गमुत्कृष्य भीषयामास तां सतीम् ।। 49 ।।	</p></td><td>	4-27-49a<br>4-27-49b	<p class="mw-empty-elt"></p></td></tr>
<tr><td><p>	साऽपि त्यक्तभया साध्वी प्राणत्यागे सुनिश्चिता।<br>प्रतिज्ञामकरोत्कृष्णे पातिव्रत्यपरायणा ।। 50 ।।	</p></td><td>	4-27-50a<br>4-27-50b	<p class="mw-empty-elt"></p></td></tr>
<tr><td><p>	आराधितो यदि मया भर्ता मे दैवतं महत्।<br>कर्मणा मनसा वाचा गुरवस्तोषिता मया।<br>तेन सत्येन योनिर्मे भवत्वद्य शिला दृढा ।। 51 ।।	</p></td><td>	4-27-51a<br>4-27-51b<br>4-27-51c	<p class="mw-empty-elt"></p></td></tr>
<tr><td><p>	एवं तया प्रतिज्ञाते तद्योनिः सा शिलाऽभवत्।<br>अन्तरा नाभिजान्वोर्यत्तत्सर्वं च शिलाऽभवत् ।। 52 ।।	</p></td><td>	4-27-52a<br>4-27-52b	<p class="mw-empty-elt"></p></td></tr>
<tr><td><p>	ततः स खङ्गमुद्धृत्य वेगेनास्याः शिरोऽहरत् ।। 53 ।।	</p></td><td>	4-27-53a	<p class="mw-empty-elt"></p></td></tr>
<tr><td><p>	जया नाम सखी साऽभूत्पार्वत्या नखमांसवत्।<br>तस्मात्पतिव्रतायाश्च दुःखमल्पं सुखं बहु ।। ] ।। 54 ।।	</p></td><td>	4-27-54a<br>4-27-54b	<p class="mw-empty-elt"></p></td></tr>
<tr><td><p>	एवं ते भीरु वध्यन्ते ये त्वां हिंसन्ति मानवाः।<br>गच्छ त्वं नगरं कृष्णे न भयं विद्यते तव ।। 55 ।।	</p></td><td>	4-27-55a<br>4-27-55b	<p class="mw-empty-elt"></p></td></tr>
<tr><td><p>	अन्येन त्वं पथा शीघ्रं सुदेष्णाया निवेशनम्।<br>अन्येनाहं गमिष्यामि विराटस्य महानसम् ।<br>यथा नौ नावबुध्येरन्रात्रावेवं व्यवस्थितौ ।। 56 ।।	</p></td><td>	4-27-56a<br>4-27-56b<br>4-27-56c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-27-57x	<p class="mw-empty-elt"></p></td></tr>
<tr><td><p>	साऽगच्छन्नगरं कृष्णा भीमेनाश्वासिता सती ।। 57 ।।<br>कृतकृत्या सुदेष्णाया भवनं शुभलक्षणा ।	</p></td><td>	4-27-57a<br>4-27-57b	<p class="mw-empty-elt"></p></td></tr>
<tr><td><p>	शचीव नहुषे शप्ते प्रविवेश त्रिविष्टपम् ।। 58 ।।<br>भीमोऽप्यमितवीर्यस्तु बलवानरिमर्दनः।	</p></td><td>	4-27-58a<br>4-27-58b	<p class="mw-empty-elt"></p></td></tr>
<tr><td><p>	सर्वांस्तान्कीचकांस्तत्र हत्वा धर्मात्मजानुजः ।। 59 ।।<br>निःशेषं कीचकान्हत्वा रामो रात्रिचरानिव।	</p></td><td>	4-27-59a<br>4-27-59b	<p class="mw-empty-elt"></p></td></tr>
<tr><td><p>	जितशत्रुरदीनात्मा प्रविवेश पुरं ततः ।। 60 ।।<br>पञ्चाधिकं शतं तत्र निहतं तेन भारत।	</p></td><td>	4-27-60a<br>4-27-60b	<p class="mw-empty-elt"></p></td></tr>
<tr><td><p>	महावनमिव छिन्नं शिश्ये विगलितद्रुमम् ।। 61 ।।<br>एवं ते निहता राजञ्शतं पञ्चोपकीचकाः।	</p></td><td>	4-27-61a<br>4-27-61b	<p class="mw-empty-elt"></p></td></tr>
<tr><td><p>	स च सेनापतिः सूत इत्येतत्सूतषट्शतम् ।। 62 ।।<br>न गन्धर्वभयाकिंचिद्वक्तुं कीचकबान्धवाः ।	</p></td><td>	4-27-62a<br>4-27-62b	<p class="mw-empty-elt"></p></td></tr>
<tr><td><p>	अशक्नुवन्तस्तां तत्र भयादप्यभिवीक्षितुम् ।। 63 ।।<br>विराटनगरे चापि सर्वे मात्स्याः समागताः ।	</p></td><td>	4-27-63a<br>4-27-63b	<p class="mw-empty-elt"></p></td></tr>
<tr><td><p>	काल्यं पञ्चशतं चैतानपश्यन्सारथीन्हतान् ।। 64 ।।<br>तद्दृष्ट्वा महदाश्चर्यं नरा नार्यश्च नागराः।	</p></td><td>	4-27-64a<br>4-27-64b	<p class="mw-empty-elt"></p></td></tr>
<tr><td><p>	विस्मयं परमं गत्वा नोचुः किंचन भारत ।। 65 ।।	</p></td><td>	4-27-65a	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>कीचकवधपर्वणि सप्तविंशोऽध्यायाः ।। 27 ।।	</p></td><td>		<p class="mw-empty-elt"></p></td></tr>
</tbody>