				
<tbody><tr><td><p>	<b>विराट उवाच।</b>	</p></td><td>	4-75-1x	<p class="mw-empty-elt"></p></td></tr>
<tr><td><p>	यद्येष राजा कौरव्यः कुन्तीपुत्रो युधिष्ठिरः।<br>कतमोऽस्यार्जुनो भ्राता भीमश्च कतमो बली ।।	</p></td><td>	4-75-1a<br>4-75-1b	<p class="mw-empty-elt"></p></td></tr>
<tr><td><p>	नकुलः सहदेवो वा द्रौपदी वा यशस्विनी ।<br>यदा ह्यक्षैर्जिता ह्येते नान्तरा श्रूयते कथा ।।	</p></td><td>	4-75-2a<br>4-75-2b	<p class="mw-empty-elt"></p></td></tr>
<tr><td><p>	<b>अर्जुन उवाच।</b>	</p></td><td>	4-75-3x	<p class="mw-empty-elt"></p></td></tr>
<tr><td><p>	य एष बललोऽभूत्ते सूपकारश्च ते नृप।<br>एष भीमो महाभाग भीमवेगपराक्रमः ।।	</p></td><td>	4-75-3a<br>4-75-3b	<p class="mw-empty-elt"></p></td></tr>
<tr><td><p>	एष क्रोधवशान्हत्वा पर्वते गन्धमादने।<br>सौगन्धिकानि पुष्पाणि कृष्णार्थे समुपानयत् ।।	</p></td><td>	4-75-4a<br>4-75-4b	<p class="mw-empty-elt"></p></td></tr>
<tr><td><p>	गन्धर्व एष वै हन्ता कीचकानां दुरात्मनाम्।<br>व्याघ्रानृक्षान्गजांश्चैव हतवांश्च पुरे तव ।।	</p></td><td>	4-75-5a<br>4-75-5b	<p class="mw-empty-elt"></p></td></tr>
<tr><td><p>	हिडिम्बं च बकं चैव किर्मीरं च जटासुरम्।<br>हत्वा निष्कण्टकं चक्रे अरण्यं सर्वतः शुभम् ।।	</p></td><td>	4-75-6a<br>4-75-6b	<p class="mw-empty-elt"></p></td></tr>
<tr><td><p>	यश्चासीदश्वबन्धस्ते नकुलोऽयं परन्तप।<br>गोसङ्ख्यः सहदेवश्च माद्रीपुत्रौ महाबलौ ।।	</p></td><td>	4-75-7a<br>4-75-7b	<p class="mw-empty-elt"></p></td></tr>
<tr><td><p>	शृङ्गारवेषारणौ रूपवन्तौ मनस्विनौ ।<br>नानारथसहस्राणां समर्थौ भरतर्षभौ ।।	</p></td><td>	4-75-8a<br>4-75-8b	<p class="mw-empty-elt"></p></td></tr>
<tr><td><p>	एषा पद्मपलाशाक्षी सुमध्या चारुहासिनी ।<br>सैरन्ध्री द्रौपदी राजन्यकृते कीचका हताः ।।	</p></td><td>	4-75-9a<br>4-75-9b	<p class="mw-empty-elt"></p></td></tr>
<tr><td><p>	द्रुपदस्य प्रिया पुत्री धृष्ट्युम्नस्य चानुजा ।<br>अग्निकुण्डात्समुद्भूता द्रौपदी त्ववगम्यताम् ।।	</p></td><td>	4-75-10a<br>4-75-10b	<p class="mw-empty-elt"></p></td></tr>
<tr><td><p>	<b>भीम उवाच।</b>	</p></td><td>	4-75-11x	<p class="mw-empty-elt"></p></td></tr>
<tr><td><p>	अस्त्रज्ञो दुर्लभः कश्चित्केवलं पृथिवीमनु।<br>धनुर्भृतामतिश्रेष्ठः कौन्तेयोयं धनंजयः ।।	</p></td><td>	4-75-11a<br>4-75-11b	<p class="mw-empty-elt"></p></td></tr>
<tr><td><p>	एतेन खाण्डवं तस्य ह्यकामस्य शतक्रतोः।<br>दग्धं नागवनं चैव सह नागैर्नराधिप ।।	</p></td><td>	4-75-12a<br>4-75-12b	<p class="mw-empty-elt"></p></td></tr>
<tr><td><p>	वर्षं च शरवर्षेण वारितं दुर्जयेन वै।<br>करमाहारिताः सर्वे पार्थिवाः पृथिवीतले ।।	</p></td><td>	4-75-13a<br>4-75-13b	<p class="mw-empty-elt"></p></td></tr>
<tr><td><p>	स्त्रीवेषं कृतवानेष तव राजन्निवेशने।<br>बृहन्नलेति यामाहुरर्जुनं जयतांवरम् ।।	</p></td><td>	4-75-14a<br>4-75-14b	<p class="mw-empty-elt"></p></td></tr>
<tr><td><p>	उषिताःस्म सुखं सर्वे तव राजन्निवेशने।<br>अज्ञातवासे निभृता गर्भवास इव प्रजाः ।।	</p></td><td>	4-75-15a<br>4-75-15b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-75-16x	<p class="mw-empty-elt"></p></td></tr>
<tr><td><p>	यदाऽर्जुनेन ते वीराः कथिताः पञ्च पाण्डवाः।<br>पुनरेव च तान्पार्थान्दर्शयामास चोत्तरः ।।	</p></td><td>	4-75-16a<br>4-75-16b	<p class="mw-empty-elt"></p></td></tr>
<tr><td><p>	<b>उत्तर उवाच।</b>	</p></td><td>	4-75-17x	<p class="mw-empty-elt"></p></td></tr>

<tr><td><p>	य एष जाम्बूनदशुद्धगौर-<br>तनुर्महान्सिंह इव प्रवद्धः ।<br>प्रचण्डघोणः पृथुदीर्घनेत्र-<br>स्ताम्रायताक्षः कुरुराज एषः ।।	</p></td><td>	4-75-17a<br>4-75-17b<br>4-75-17c<br>4-75-17d	<p class="mw-empty-elt"></p></td></tr>

<tr><td><p>	अयं पुनर्मत्तगजेन्द्रगामी<br>प्रतप्तचामीकरशुद्धगौरः।<br>पृथ्वायतांसो गुरुदीर्घबाहु-<br>र्वृकोदरः पश्यत पश्यतैनम्।।	</p></td><td>	4-75-18a<br>4-75-18b<br>4-75-18c<br>4-75-18d	<p class="mw-empty-elt"></p></td></tr>

<tr><td><p>	यस्त्वेव पार्श्वेऽस्य महाधनुष्मा-<br>ञ्श्यामो युवा वारणयूथपोपमः ।<br>सिंहोन्नतांसो गजराजगामी<br>पद्मायताक्षोऽर्जुन एष वीरः ।।	</p></td><td>	4-75-19a<br>4-75-19b<br>4-75-19c<br>4-75-19d	<p class="mw-empty-elt"></p></td></tr>

<tr><td><p>	राज्ञः समीपे पुरुषोत्तमौ तु<br>यमाविमौ विष्णुमहेन्द्रकलौ।<br>मनुष्यलोके सकले समोऽस्ति<br>ययोर्न रूपे न बले न शीले।।	</p></td><td>	4-75-20a<br>4-75-20b<br>4-75-20c<br>4-75-20d	<p class="mw-empty-elt"></p></td></tr>

<tr><td><p>	आभ्यां तु पार्श्वे कनकोत्तमाङ्गी<br>यैषा प्रभा मूर्तिमतीव गौरी।<br>नीलोत्पलाभा सुरदेवतेव<br>कृष्णा स्थिता मूर्तिमतीव लक्ष्मीः ।।	</p></td><td>	4-75-21a<br>4-75-21b<br>4-75-21c<br>4-75-21d	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-75-22x	<p class="mw-empty-elt"></p></td></tr>
<tr><td><p>	एवं निवेद्य तान्पार्थान्पाण्डवान्पञ्च भूपतेः।<br>ततोऽर्जुनस्य वैराटिः कथयामास विक्रमम् ।।	</p></td><td>	4-75-22a<br>4-75-22b	<p class="mw-empty-elt"></p></td></tr>
<tr><td><p>	अयं स द्विषतां मध्ये मृगाणामिव केसरी।<br>अचरद्रथबृन्देषु निघ्नंस्तेषां परावरान् ।।	</p></td><td>	4-75-23a<br>4-75-23b	<p class="mw-empty-elt"></p></td></tr>
<tr><td><p>	अनेन विद्धा मातङ्गा महामेघोपमास्तदा।<br>हिरण्यकक्ष्याः संग्रामे दन्ताभ्यामगमन्महीम्	</p></td><td>	4-75-24a<br>4-75-24b	<p class="mw-empty-elt"></p></td></tr>
<tr><td><p>	अनेन विजिता गावो निर्जिताः कुरवो युधि।<br>अस्य शङ्खस्य शब्देन कर्णौ मे बधिरीकृतौ।।	</p></td><td>	4-75-25a<br>4-75-25b	<p class="mw-empty-elt"></p></td></tr>
<tr><td><p>	जायते रोमर्षो मे संस्मृत्यास्य धनुर्ध्वनिम्।<br>ध्वजस्य वानरं भूतैराक्रोशन्तं सहानुगैः ।।	</p></td><td>	4-75-26a<br>4-75-26b	<p class="mw-empty-elt"></p></td></tr>
<tr><td><p>	नाददानं शरान्घोरान्न मुञ्चन्तं शरोत्करान्।<br>न कार्मुकं विकर्षन्तमेनं पश्यामि संयुगे ।।	</p></td><td>	4-75-27a<br>4-75-27b	<p class="mw-empty-elt"></p></td></tr>
<tr><td><p>	एतद्धनुःप्रमुक्ताश्च शराः पुङ्खानुपुङ्खिनः ।<br>नालक्ष्येषु रणे पेतुर्नाराचा रक्तभोजनाः ।।	</p></td><td>	4-75-28a<br>4-75-28b	<p class="mw-empty-elt"></p></td></tr>
<tr><td><p>	तीक्ष्णनाराचसंकृत्तशिरोबाहूरुवक्षसाम्।<br>कलेबराणि दृश्यन्ते योधानां साश्वसादिनां ।।	</p></td><td>	4-75-29a<br>4-75-29b	<p class="mw-empty-elt"></p></td></tr>

<tr><td><p>	अनेन तटिनी तत्र शोणिताम्बुप्रवाहिनी।<br>प्रवर्तिता भीमरूपा यां स्मृत्वाऽद्यापि मे मनः।<br>प्रकम्पते चण्डवायुकम्पिता कदली यथा ।।	</p></td><td>	4-75-30a<br>4-75-30b<br>4-75-30c	<p class="mw-empty-elt"></p></td></tr>
<tr><td><p>	अनेन राजन्वीरेण भीष्मद्रोणमुखा रथाः।<br>दुर्योधनेन सहिता निर्जिता भीमकर्मणा ।।	</p></td><td>	4-75-31a<br>4-75-31b	<p class="mw-empty-elt"></p></td></tr>
<tr><td><p>	अयं भीतं द्रवन्तं मां देवपुत्रो न्यवारयत्।<br>यस्य बाहुबलेनास्मि जीवन्प्रत्यागतः पुरम् ।।	</p></td><td>	4-75-32a<br>4-75-32b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-75-33x	<p class="mw-empty-elt"></p></td></tr>
<tr><td><p>	तस्य तद्वचनं श्रुत्वा मात्स्यराजः प्रतापवान्।<br>धनंजयं परिष्वज्य पाण्डवानथ सर्वशः ।।	</p></td><td>	4-75-33a<br>4-75-33b	<p class="mw-empty-elt"></p></td></tr>
<tr><td><p>	धर्मराजं नमस्कृत्य राजा राज्येऽभिषेचितम्।<br>नातृप्यद्दर्शने तेषां विराटो वाहिनीपतिः ।।	</p></td><td>	4-75-34a<br>4-75-34b	<p class="mw-empty-elt"></p></td></tr>
<tr><td><p>	अविभक्तं भवद्भिर्मे न सन्देहो नराधिपाः ।।	</p></td><td>	4-75-36c	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>वैवाहिकपर्वणि पञ्चसप्ततितमोऽध्यायः ।।	</p></td><td>		<p class="mw-empty-elt"></p></td></tr>
</tbody>