				
<tbody><tr><td><p>	<b>वैशंपायन उवाच।</b>	</p></td><td>	4-65-1x	<p class="mw-empty-elt"></p></td></tr>
<tr><td><p>	कर्णं पराजितं दृष्ट्वा पार्थो वैराटिमब्रवीत्।<br>एतं मां प्रापयेदानीं रथवृन्दं प्रहारिणाम् ।।	</p></td><td>	4-65-1a<br>4-65-1b	<p class="mw-empty-elt"></p></td></tr>
<tr><td><p>	यत्र शान्तनवो भीष्मः सर्वेषां नः पितामहः ।<br>सुयुद्धं काङ्क्षमाणो वै रथे तिष्ठति दंशितः ।।	</p></td><td>	4-65-2a<br>4-65-2b	<p class="mw-empty-elt"></p></td></tr>
<tr><td><p>	तालो वै काञ्चनो यत्र वज्रवैडूर्यभूषितः ।<br>अतीव समरे भाति मातरिश्वप्रकम्पितः ।।	</p></td><td>	4-65-3a<br>4-65-3b	<p class="mw-empty-elt"></p></td></tr>
<tr><td><p>	दारुणं प्रहरिष्यामि रथबृन्दानि धन्विनाम्।<br>आदास्याम्यहमेतेषां धनुर्ज्यावेष्टनानि च ।।	</p></td><td>	4-65-4a<br>4-65-4b	<p class="mw-empty-elt"></p></td></tr>
<tr><td><p>	अस्यन्तं दिव्यमस्त्राणि चित्रमुत्तर पश्यसि ।।	</p></td><td>	4-65-5a	<p class="mw-empty-elt"></p></td></tr>
<tr><td><p>	शतह्रदां जृम्भमाणां मेघस्थां प्रावृषीव च।<br>सुवर्णपृष्ठं गाण्डीवं पश्यन्तु कुरवो मम ।।	</p></td><td>	4-65-6a<br>4-65-6b	<p class="mw-empty-elt"></p></td></tr>
<tr><td><p>	दक्षिणेनाथ वामेन कतमेन स्विदस्यति।<br>इति मां शत्रवः सर्वे न विज्ञास्यन्ति सारथे ।।	</p></td><td>	4-65-7a<br>4-65-7b	<p class="mw-empty-elt"></p></td></tr>
<tr><td><p>	अस्त्रोदकां हयावर्तां नागनक्रां रथह्रदाम्।<br>नदीं प्रस्कन्दयिष्यामि परलोकापहारिणीम् ।।	</p></td><td>	4-65-8a<br>4-65-8b	<p class="mw-empty-elt"></p></td></tr>
<tr><td><p>	पाणिपादशिरःपृष्ठबाहुशङ्खचराचरम्।<br>वनं कुरूणां छेत्स्यामि भल्लैः सन्नतपर्वभिः ।।	</p></td><td>	4-65-9a<br>4-65-9b	<p class="mw-empty-elt"></p></td></tr>
<tr><td><p>	तूणीशयाः सुपुङ्खाग्रा विशिखा दुन्दुभिस्वनाः।<br>मया प्रमुक्ताः संग्रामे कुरून्धक्ष्यन्ति सायकाः ।।	</p></td><td>	4-65-10a<br>4-65-10b	<p class="mw-empty-elt"></p></td></tr>

<tr><td><p>	ध्वजवृक्षं शरतृणं नागाश्वश्वापदाकुलम् ।<br>रथसिंहगणैर्युक्तं धनुर्वल्लिसमाकुलम्।<br>वनमादीपयिष्यामि कुरूणामस्त्रतेजसा ।।	</p></td><td>	4-65-11a<br>4-65-11b<br>4-65-11c	<p class="mw-empty-elt"></p></td></tr>
<tr><td><p>	जयतो भारतीं सेनामेकस्य मम संयुगे।<br>शतं मार्गा भविष्यन्ति पावकस्येव कानने ।।	</p></td><td>	4-65-12a<br>4-65-12b	<p class="mw-empty-elt"></p></td></tr>

<tr><td><p>	मया चक्रमिवाविद्धं सैन्यं द्रक्ष्यसि केवलम् ।<br>तानहं रथनीडेभ्यः परलोकाय शात्रवान्।<br>एकः प्रद्रावयिष्यामि चक्रपाणिरिवासुरान् ।।	</p></td><td>	4-65-13a<br>4-65-13b<br>4-65-13c	<p class="mw-empty-elt"></p></td></tr>
<tr><td><p>	असंभ्रान्तो रथे तिष्ठन्समेषु विषमेषु च।<br>मार्गमावृत्य तिष्ठन्तमपि भेत्स्यामि पर्वतम् ।।	</p></td><td>	4-65-14a<br>4-65-14b	<p class="mw-empty-elt"></p></td></tr>

<tr><td><p>	अहमिन्द्रस्य संग्रामे द्विषतो बलदर्पितान्।<br>मातलिं सारथिं कृत्वा निवातकवचान्रणे ।<br>हतवान्सर्वतः सर्वान्धावतो युध्यतस्तदा ।।	</p></td><td>	4-65-15a<br>4-65-15b<br>4-65-15c	<p class="mw-empty-elt"></p></td></tr>
<tr><td><p>	निवातकवचान्हत्वा गाण्डीवास्त्रैः सहस्रशः ।<br>परं पारे समुद्रस्य हिरण्यपुरमारुजम् ।।	</p></td><td>	4-65-16a<br>4-65-16b	<p class="mw-empty-elt"></p></td></tr>

<tr><td><p>	हत्वा षष्टिसहस्राणि रथानामुग्रधन्विनाम्।<br>पौलोमान्कालकेयांश्च समरे भृशदारुणान् ।<br>असुरानहनं घोरान्रौद्रेणास्त्रेण सारथे ।।	</p></td><td>	4-65-17a<br>4-65-17b<br>4-65-17c	<p class="mw-empty-elt"></p></td></tr>
<tr><td><p>	अहमिन्द्राद्दृढां मुष्टिं ब्रह्मणः क्षिप्रहस्तताम् ।<br>प्रगाढनिपुणं चित्रमतिवृद्धं प्रजापतेः ।।	</p></td><td>	4-65-18a<br>4-65-18b	<p class="mw-empty-elt"></p></td></tr>
<tr><td><p>	रौद्रं रुद्रादहं वेद्मि वारुणं वरुणादपि ।<br>सौर्यं सूर्यादहं वेद्मि याम्यं दण्डधरादपि ।।	</p></td><td>	4-65-19a<br>4-65-19b	<p class="mw-empty-elt"></p></td></tr>
<tr><td><p>	अस्त्रमाग्नेयमग्नेश्च वायव्यं मातरिश्वनः।<br>अन्यैर्देवैरहं प्राप्तः को मां विषहते पुमान् ।।	</p></td><td>	4-65-20a<br>4-65-20b	<p class="mw-empty-elt"></p></td></tr>
<tr><td><p>	अद्य गाण्डीवनिर्मुक्तैःशरौघै रोमहर्षणैः ।<br>कुरूणां पातयिष्यामि रथवृन्दानि धन्विनाम् ।।	</p></td><td>	4-65-21a<br>4-65-21b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-65-22x	<p class="mw-empty-elt"></p></td></tr>
<tr><td><p>	एवमाश्वासितस्तेन वैराटिः सव्यसाचिना।<br>व्यगाहत रथानीकं भीमं भीष्मस्य वाजिभिः ।।	</p></td><td>	4-65-22a<br>4-65-22b	<p class="mw-empty-elt"></p></td></tr>
<tr><td><p>	रथिसिंहमनाधृष्यं जिगीषन्तं परान्रणे।<br>अभ्यधावत्तदैवोग्रो ज्यां विकर्षन्धनञ्जयः ।।	</p></td><td>	4-65-23a<br>4-65-23b	<p class="mw-empty-elt"></p></td></tr>
<tr><td><p>	दुःशासनोऽभ्ययात्तूर्णमर्जुनं भरतर्षभः ।।	</p></td><td>	4-65-24a	<p class="mw-empty-elt"></p></td></tr>
<tr><td><p>	अन्येऽपि चित्राभरणा युवानो मृष्टकुण्डलाः ।<br>अभ्ययुर्भीमधन्वानो मौवी पर्यस्य बाहुभिः ।।	</p></td><td>	4-65-25a<br>4-65-25b	<p class="mw-empty-elt"></p></td></tr>
<tr><td><p>	दुःशासनो विकर्णश्च वृषसेनो विविशतिः।<br>अभीता भीमधन्वानं पाण्डवं पर्यवारयन् ।।	</p></td><td>	4-65-26a<br>4-65-26b	<p class="mw-empty-elt"></p></td></tr>
<tr><td><p>	तस्य दुःशासनः षष्टिं वामपार्श्वे समार्पयत्।<br>अस्यतः प्रतिसन्धाय कुन्तीपुत्रस्य धीमतः ।।	</p></td><td>	4-65-27a<br>4-65-27b	<p class="mw-empty-elt"></p></td></tr>
<tr><td><p>	पुनश्चैव स भल्लेन विद्ध्वा वैराटिमुत्तरम् ।<br>द्वितीयेनार्जुनं वीरं प्रत्यविध्यत्स्तनान्तरे ।।	</p></td><td>	4-65-28a<br>4-65-28b	<p class="mw-empty-elt"></p></td></tr>
<tr><td><p>	तस्य जिष्णुरुदावृत्य क्षुरधारेण कार्मुकम्।<br>प्राकृन्तद्गृध्रपत्रेण जातरूपपरिष्कृतम्।।	</p></td><td>	4-65-29a<br>4-65-29b	<p class="mw-empty-elt"></p></td></tr>
<tr><td><p>	अथैनं पञ्चभिर्बाणैः प्रत्यविध्यत्स्तनान्तरे।<br>सोपयातो रथोपस्थात्पार्थबाणाभिपीडितः ।।	</p></td><td>	4-65-30a<br>4-65-30b	<p class="mw-empty-elt"></p></td></tr>

<tr><td><p>	सर्वा दिशश्चाभ्यपतद्बीभत्सुरपाराजितः।<br>तं विकर्णः शरैस्तीक्ष्णैर्गृध्रपक्षैः शिलाशितैः।<br>विव्याध परवीरध्नमर्जुनं धृतराष्ट्रजः ।।	</p></td><td>	4-65-31a<br>4-65-31b<br>4-65-31c	<p class="mw-empty-elt"></p></td></tr>
<tr><td><p>	ततस्तमपि कौन्तेयः शरेण नतपर्वणा ।<br>ललाटेऽभ्यहनद्गाढं स विद्धः प्राद्रवद्भयात् ।।	</p></td><td>	4-65-32a<br>4-65-32b	<p class="mw-empty-elt"></p></td></tr>
<tr><td><p>	ततः पार्थमुपाद्रुत्य दुस्सहः सविविंशतिः।<br>अवाकिरच्छरैस्तीक्ष्णैः परीप्सन्भ्रातरं रणे ।।	</p></td><td>	4-65-33a<br>4-65-33b	<p class="mw-empty-elt"></p></td></tr>
<tr><td><p>	तावुभौ गृध्रपत्राभ्यां निशिताभ्यां धनञ्जयः।<br>विव्याध युगपद्व्यग्रस्तयोर्वाहानसूदयत् ।।	</p></td><td>	4-65-34a<br>4-65-34b	<p class="mw-empty-elt"></p></td></tr>
<tr><td><p>	तौ हताश्वौ तु विद्धाङ्गौ धृतराष्ट्रात्मजावुभौ ।<br>अभिपत्य रथैरन्यैरपनीतौ पदानुगैः ।।	</p></td><td>	4-65-35a<br>4-65-35b	<p class="mw-empty-elt"></p></td></tr>
<tr><td><p>	व्यद्रावयदशेषांश्च धृतराष्ट्रसुतांस्तदा ।<br>विद्राव्य च रणे पार्थो रणभूमिं व्यराजयत् ।।	</p></td><td>	4-65-36a<br>4-65-36b	<p class="mw-empty-elt"></p></td></tr>
<tr><td><p>	किरीटमाली कौन्तेयो लब्धलक्षः प्रतापवान् ।<br>पातयन्नुत्तमाङ्गानि बाहूश्च परिघोपमान् ।।	</p></td><td>	4-65-37a<br>4-65-37b	<p class="mw-empty-elt"></p></td></tr>
<tr><td><p>	अशेरत महावीराः शतशो रुक्ममालिनः ।।	</p></td><td>	4-65-38a	<p class="mw-empty-elt"></p></td></tr>
<tr><td><p>	कमलदिनकरेन्दुसन्निभैः सितदशनैः सुमुखाक्षिनासिकैः।<br>रुचिरमकरकुण्डलैर्मही पुरुषशिरोभिरथास्तृता बभौ ।।	</p></td><td>	4-65-39a<br>4-65-39b	<p class="mw-empty-elt"></p></td></tr>
<tr><td><p>	सुनसं चारुदीप्ताश्चं क्लृप्तश्मश्रु स्वलंकृतम् ।<br>अदृश्यत शिरश्छिन्नमनेकं हेमकुण्डलम् ।।	</p></td><td>	4-65-40a<br>4-65-40b	<p class="mw-empty-elt"></p></td></tr>
<tr><td><p>	एवं तत्प्रहतं सैन्यं समन्तात्प्रद्रुतं भयात्।।	</p></td><td>	4-65-41a	<p class="mw-empty-elt"></p></td></tr>
<tr><td><p>	अथ दुर्योधनः कर्णः सौबलः शकुनिस्तदा।<br>द्रोणश्च द्रोणपुत्रश्च कृपश्चातिरथो रणे ।।	</p></td><td>	4-65-42a<br>4-65-42b	<p class="mw-empty-elt"></p></td></tr>
<tr><td><p>	सहिता विजयं तत्र योधयन्तो महारथाः।<br>विष्फारयन्तश्चापानि बलवन्ति महाबलाः ।।	</p></td><td>	4-65-43a<br>4-65-43b	<p class="mw-empty-elt"></p></td></tr>
<tr><td><p>	ततः कीर्णपताकेन रथेनादित्यवर्चसा।<br>पुनरावृत्य मार्गस्थं ददृशुर्वानरध्वजम् ।।	</p></td><td>	4-65-44a<br>4-65-44b	<p class="mw-empty-elt"></p></td></tr>
<tr><td><p>	ते महास्त्रैर्महेष्वासाः परिवार्य धनञ्जयम्।<br>अभ्यवर्षन्सुसंक्रुद्धा महामेघा इवाचलम् ।।	</p></td><td>	4-65-45a<br>4-65-45b	<p class="mw-empty-elt"></p></td></tr>
<tr><td><p>	शरौघान्सम्यगस्यन्तो जीमूता इव शारदाः ।<br>युद्धे तस्थुर्महावीर्याः प्रतपन्तः किरीटिनम् ।।	</p></td><td>	4-65-46a<br>4-65-46b	<p class="mw-empty-elt"></p></td></tr>
<tr><td><p>	इषुभिर्बहुभिस्तूर्णं निशितैर्लोमवापिभिः ।<br>अदूरात्प्रत्यवस्थाय पाण्डवं समयोधयन् ।।	</p></td><td>	4-65-47a<br>4-65-47b	<p class="mw-empty-elt"></p></td></tr>
<tr><td><p>	ततः प्रहस्य बीभत्सुस्तमैन्द्रं पञ्चवार्षिकम् ।<br>अस्त्रमादित्यसंकाशं गाण्डीवे समयोजयत् ।।	</p></td><td>	4-65-48a<br>4-65-48b	<p class="mw-empty-elt"></p></td></tr>
<tr><td><p>	नाक्षणां न च चक्राणां न रथानां न वाजिनाम् ।<br>अङ्गुलाद्दव्यङ्गुलाद्वापि विवृतं प्रत्यदृश्यत ।।	</p></td><td>	4-65-49a<br>4-65-49b	<p class="mw-empty-elt"></p></td></tr>
<tr><td><p>	यथा रश्मिभिरादित्यो वृणुते सर्वतो दिशम्।<br>एवं किरीटिना मुक्तं सर्वं प्राच्छादयञ्जगत् ।।	</p></td><td>	4-65-50a<br>4-65-50b	<p class="mw-empty-elt"></p></td></tr>
<tr><td><p>	यथा बलाहके विद्युत्पावको वा शिलोच्चये।<br>तथा गाण्डीवमभवच्चक्राभुधमिवाततम् ।।	</p></td><td>	4-65-51a<br>4-65-51b	<p class="mw-empty-elt"></p></td></tr>
<tr><td><p>	यथा वर्षति पर्जन्यो विद्युत्पतति पर्वते।<br>विस्फूर्जिता दिशः सर्वा ज्वलद्गाण्डीवमावृणोत्।।	</p></td><td>	4-65-52a<br>4-65-52b	<p class="mw-empty-elt"></p></td></tr>

<tr><td><p>	त्रस्ताश्च रथिनःक सर्वे चैन्द्रमस्त्रं विकुर्वति।<br>सर्वे शान्तिपरा योधाः स्वचित्तं नाभिजझिरे ।<br>सहिता द्रोणभीष्माभ्यां प्रमोहगतचेतनाः।।	</p></td><td>	4-65-53a<br>4-65-53b<br>4-65-53c	<p class="mw-empty-elt"></p></td></tr>
<tr><td><p>	तानि सर्वाणि सैन्यानि भग्नानि भरतर्षभ ।<br>प्राद्रवन्त दिशः सर्वा भयाद्वै सव्यसाचिनः ।।	</p></td><td>	4-65-54a<br>4-65-54b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>गोग्रहणपर्वणि पञ्चषष्टितमोऽध्यायः ।।	</p></td><td>		<p class="mw-empty-elt"></p></td></tr>
</tbody>