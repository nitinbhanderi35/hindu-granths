				
<tbody><tr><td><p>	<b>वैशंपायन उवाच।</b>	</p></td><td>	4-62-1x	<p class="mw-empty-elt"></p></td></tr>
<tr><td><p>	एवं विद्राव्य तत्सैन्यं पार्थो भीष्ममुपाद्रवत्।<br>त्रस्तेषु सर्वसैन्येषु कौरव्यस्य महात्मनः ।।	</p></td><td>	4-62-1a<br>4-62-1b	<p class="mw-empty-elt"></p></td></tr>
<tr><td><p>	बाणान्धनुषि संधाय चतुरः पाकशासनिः।<br>भीष्मं च प्राहिणोद्भीतस्तं द्वाभ्यामभ्यवादयत् ।।	</p></td><td>	4-62-2a<br>4-62-2b	<p class="mw-empty-elt"></p></td></tr>
<tr><td><p>	तस्य कर्णान्तिकं गत्वा द्वावब्रूतां च कौशलम् ।<br>सोऽप्याशीरवदद्भीष्मः कौन्तेयो जयतामिति ।।	</p></td><td>	4-62-3a<br>4-62-3b	<p class="mw-empty-elt"></p></td></tr>
<tr><td><p>	नरसिंहमुपायान्तं जिगीषन्तं परान्रणे।<br>वृषसेनोऽभ्ययात्तूर्णं योद्धुकामो धनंजयम् ।।	</p></td><td>	4-62-4a<br>4-62-4b	<p class="mw-empty-elt"></p></td></tr>
<tr><td><p>	वैकर्तनात्मजो वीरः संग्रामे लोकविश्रुतः।<br>शौर्यवीर्यादिभिः कर्णाद्बिम्बाद्विम्ब इवोद्धृतः ।।	</p></td><td>	4-62-5a<br>4-62-5b	<p class="mw-empty-elt"></p></td></tr>

<tr><td><p>	आत्मना युध्यतस्तस्य वृषसेनस्य पाण्डवः ।<br>मुहूर्तं तस्य तद्दृष्ट्वा हस्तलाघवपौरुषे।<br>तुतोष च ततः पार्थो वृषसेनपराक्रमम् ।।	</p></td><td>	4-62-6a<br>4-62-6b<br>4-62-6c	<p class="mw-empty-elt"></p></td></tr>
<tr><td><p>	तस्य पार्थस्तदा क्षिप्रं क्षुरधारेण कार्मुकम् ।<br>न्यकृन्यद्गृध्रपत्रेण जाम्बूनदपरिष्कृतम् ।।	</p></td><td>	4-62-7a<br>4-62-7b	<p class="mw-empty-elt"></p></td></tr>
<tr><td><p>	अथैनं पञ्चभिर्भूयः प्रत्यविध्यत्स्तनान्तरे।<br>स पार्थबाणाभिहतो रथात्प्रस्कन्द्य दुद्रुवे ।।	</p></td><td>	4-62-8a<br>4-62-8b	<p class="mw-empty-elt"></p></td></tr>
<tr><td><p>	दुःशासनो विकर्णश्च शकुनिश्च विविंशतिः।<br>आयान्तं भीमधन्वानं पर्यकीर्यन्त पाण्डवम् ।।	</p></td><td>	4-62-9a<br>4-62-9b	<p class="mw-empty-elt"></p></td></tr>
<tr><td><p>	तेषां पार्थो रणे क्रुद्धः शरैः सन्नतपर्वभिः ।<br>युगं ध्वजं शरासं च चिच्छेद तरसा रणे ।।	</p></td><td>	4-62-10a<br>4-62-10b	<p class="mw-empty-elt"></p></td></tr>
<tr><td><p>	ते निकृत्तध्वजाः सर्वे छिन्नकार्मुकवेष्टनाः ।<br>रणमध्यादपययुः पार्थबाणाभिपीडिताः ।।	</p></td><td>	4-62-11a<br>4-62-11b	<p class="mw-empty-elt"></p></td></tr>
<tr><td><p>	ततः प्रहस्य बीभत्सुर्वैराटिमिदमब्रवीत् ।<br>एतं मे प्रापयेदानीं तालं सौवर्णमुच्छ्रितम् ।।	</p></td><td>	4-62-12a<br>4-62-12b	<p class="mw-empty-elt"></p></td></tr>
<tr><td><p>	मेघमध्ये यथा विद्युदुज्ज्वलन्ती पुनः पुनः ।<br>असौ शान्तनवो भीष्मस्तत्र याहि परंतप ।।	</p></td><td>	4-62-13a<br>4-62-13b	<p class="mw-empty-elt"></p></td></tr>
<tr><td><p>	अस्राणि तस्य दिव्यानि दर्शयिष्यामि संयुगे।<br>घोररूपाणि चित्राणि लघूनि च गुरूणि च ।।	</p></td><td>	4-62-14a<br>4-62-14b	<p class="mw-empty-elt"></p></td></tr>
<tr><td><p>	अस्माकं पोषको नित्यमाबाल्यान्मत्स्यभूमिप।<br>श्रेयस्कामी सदाऽस्माकं योगक्षेमकरः सदा ।।	</p></td><td>	4-62-15a<br>4-62-15b	<p class="mw-empty-elt"></p></td></tr>
<tr><td><p>	तस्याङ्के विर्धितो बाल्ये तद्योत्स्येऽनेन सांप्रतम्।<br>अस्माकं धार्तराष्ट्राणां शमकामो दिवानिशम् ।।	</p></td><td>	4-62-16a<br>4-62-16b	<p class="mw-empty-elt"></p></td></tr>
<tr><td><p>	वैशंपायन उवाच।	</p></td><td>	4-62-17a	<p class="mw-empty-elt"></p></td></tr>
<tr><td><p>	तस्य तद्वचनं श्रुत्वा वैराटिः पार्थसारथिः।<br>वाहयच्चोदितस्तेन रथं भीष्मरथं प्रति ।।	</p></td><td>	4-62-17a<br>4-62-17b	<p class="mw-empty-elt"></p></td></tr>

<tr><td><p>	तं रथं चोदितं दृष्ट्वा फल्गुनस्य रथोत्तमम् ।<br>वायुनेव महामेघं सहसाऽभिसमीरितम्।<br>तं प्रत्ययाच्च गाङ्गेयो रथेनादित्यवर्चसा ।।	</p></td><td>	4-62-18a<br>4-62-18b<br>4-62-18c	<p class="mw-empty-elt"></p></td></tr>
<tr><td><p>	आयान्तमर्जुनं दृष्ट्वा भीष्मः परपुंजयः।<br>प्रत्युञ्जगाम युद्धार्थी महर्षभमिवर्षभः ।।	</p></td><td>	4-62-19a<br>4-62-19b	<p class="mw-empty-elt"></p></td></tr>
<tr><td><p>	तथा हि गुप्त एतेषां दुराधर्षः पितामहः ।<br>हन्यमानेषु योघेषु धनंजयमुपाद्रवत् ।।	</p></td><td>	4-62-20a<br>4-62-20b	<p class="mw-empty-elt"></p></td></tr>
<tr><td><p>	प्रगृह्य कार्मुकश्रेष्ठं जातरूपपरिष्कृतम् ।<br>शरानादाय तीक्ष्णाग्रान्मर्मदेहप्रमाथिनः ।।	</p></td><td>	4-62-21a<br>4-62-21b	<p class="mw-empty-elt"></p></td></tr>
<tr><td><p>	पाण्डुरेणातपत्रेण ध्रियमाणेन मूर्धनि ।<br>शुशुभे स नरव्याघ्रो गिरिः सूर्योत्तरे यथा ।।	</p></td><td>	4-62-22a<br>4-62-22b	<p class="mw-empty-elt"></p></td></tr>
<tr><td><p>	प्राध्माप्य शङ्खं गाङ्गेयो धार्तराष्ट्रान्प्रहर्षयन् ।<br>प्रदक्षिणमुपावृत्य बीभत्सुं प्रत्यवारयत् ।।	</p></td><td>	4-62-23a<br>4-62-23b	<p class="mw-empty-elt"></p></td></tr>

<tr><td><p>	तमवेक्ष्य समायान्तं कौन्तेयः परवीरहा ।<br>प्रत्यगृह्णादमेयात्मा प्रियातिथिमिवागतम् ।<br>देवदत्तं महाशङ्खं प्रदध्मौ युधि वीर्यवान् ।।	</p></td><td>	4-62-24a<br>4-62-24b<br>4-62-24c	<p class="mw-empty-elt"></p></td></tr>
<tr><td><p>	तौ शङ्खनादावत्यर्थं भीष्मपाण्डवयोस्तदा ।<br>नादयामासतुर्द्यां च खं च भूमिं च सर्वशः ।।	</p></td><td>	4-62-25a<br>4-62-25b	<p class="mw-empty-elt"></p></td></tr>
<tr><td><p>	अन्तरिक्षे च जल्पन्ति सर्वे देवाः सवासवाः ।<br>यदर्जुनः कुरून्सर्वान्प्राकृन्तच्छस्रतेजसा ।।	</p></td><td>	4-62-26a<br>4-62-26b	<p class="mw-empty-elt"></p></td></tr>
<tr><td><p>	कुरुश्रेष्ठाविमौ वीरौ रणे भीष्मधनंजयौ ।<br>सर्वास्त्रकुशलौ वीरावप्रमत्तौ रणे सदा ।।	</p></td><td>	4-62-27a<br>4-62-27b	<p class="mw-empty-elt"></p></td></tr>
<tr><td><p>	उभौ देवमनुष्येषु विश्रुतौ स्वपराक्रमैः ।<br>उभौ परमसंरब्धावुभौ दीप्तधनुर्धरौ ।।	</p></td><td>	4-62-28a<br>4-62-28b	<p class="mw-empty-elt"></p></td></tr>
<tr><td><p>	समागतौ नरव्याघ्रौ व्याघ्राविव तरस्विनौ ।<br>उभौ सदृशकर्माणौ सूर्यस्याग्नेश्च भारत ।।	</p></td><td>	4-62-29a<br>4-62-29b	<p class="mw-empty-elt"></p></td></tr>

<tr><td><p>	वासुदेवस्य सदृशौ कार्तवीर्यसमावुभौ ।<br>उभौ विश्रुतकर्माणावुभौ शूरौ महाबलौ ।<br>सर्वास्त्रविदुषां श्रेष्ठौ सर्वशस्त्रभृतां वरौ ।।	</p></td><td>	4-62-30a<br>4-62-30b<br>4-63-30c	<p class="mw-empty-elt"></p></td></tr>
<tr><td><p>	अग्नेरिन्द्रस्य सोमस्य यमस्य वरुणस्य च ।।<br>अनयोः सदृशं वीर्यं मित्रस्य वरुणस्य च ।।	</p></td><td>	4-62-31a<br>4-62-31b	<p class="mw-empty-elt"></p></td></tr>
<tr><td><p>	को वा कुन्तीसुतं युद्धे द्वैरथेनोपयास्यति।<br>ऋते शान्तनवादन्यः क्षत्रियो भुवि विद्यते ।।	</p></td><td>	4-62-32a<br>4-62-32b	<p class="mw-empty-elt"></p></td></tr>
<tr><td><p>	इति संपूजयामासुर्भीष्मं दृष्ट्वाऽर्जुनं गतम् ।<br>तं रणे संप्रहृष्यन्तं दृष्ट्वा देवाः सवासवाः ।।	</p></td><td>	4-62-33a<br>4-62-33b	<p class="mw-empty-elt"></p></td></tr>
<tr><td><p>	अथ बहुविधतूर्यशङ्खयोषैर्विविधरवैः सह सिंहनादमिश्रैः ।<br>कुरुवृषभमपूजयत्कुरूणां बलममराधिपसैन्यसप्रभं तत् ।।	</p></td><td>	4-62-34a<br>4-62-34b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि<br> गोग्रहणपर्वणि द्विषष्टितमोऽध्यायः ।।	</p></td><td>		<p class="mw-empty-elt"></p></td></tr>
</tbody>