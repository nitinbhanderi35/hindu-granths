				
<tbody><tr><td><p>	<b>वैशंपायन उवाच ।</b>	</p></td><td>	4-67-1x	<p class="mw-empty-elt"></p></td></tr>
<tr><td><p>	आहूयमानस्तु स तेन सङ्ख्ये महात्मना वै धृ<br>निवर्तितश्चापि गिराङ्कुशेन गजो मदोन्मत्त इवाङ्कुशेन ।।	</p></td><td>	4-67-1a<br>4-67-1b	<p class="mw-empty-elt"></p></td></tr>
<tr><td><p>	सोमृष्यमाणो वचसाऽभिमृष्टो महारथेनातिरथस्तरस्वी ।<br>ततः स पर्याववृते रथेन भोगी यथा पादतलाभिमृष्टः ।।	</p></td><td>	4-67-2a<br>4-67-2b	<p class="mw-empty-elt"></p></td></tr>
<tr><td><p>	ततो दुर्योधनः क्रुद्धो विक्षिपन्धनुरुत्तमम्।<br>धृतिं कृत्वा सुविपुलां प्रत्युवाच पऩञ्जयम् ।।	</p></td><td>	4-67-3a<br>4-67-3b	<p class="mw-empty-elt"></p></td></tr>

<tr><td><p>	सोहमिन्द्रादभिक्रुद्धान्न बिभेमीह भारत ।<br>भुक्त्वा सुविपुलं राज्यं वित्तानि च सुखानि च।<br>किमर्थं युद्धसमये पलापिष्ये नरोत्तम ।।	</p></td><td>	4-67-4a<br>4-67-4b<br>4-67-4c	<p class="mw-empty-elt"></p></td></tr>
<tr><td><p>	एवमुक्त्वा महाराजः प्रत्ययुध्यत भारत।<br>संन्यवर्तत शीघ्राश्वस्तोत्रार्दित इव द्विपः ।।	</p></td><td>	4-67-5a<br>4-67-5b	<p class="mw-empty-elt"></p></td></tr>
<tr><td><p>	आक्रान्तभोगस्तेजस्वी धनुर्वक्र इवोरगः ।<br>रथं रथेन संगम्य योधयामास पाण्डवम् ।।	</p></td><td>	4-67-6a<br>4-67-6b	<p class="mw-empty-elt"></p></td></tr>
<tr><td><p>	तं प्रेक्ष्य कर्णः परिवर्तमानं निवृत्य संस्तम्भितसर्वगात्रम् ।<br>दुर्योधनं दक्षिणतोऽन्वरक्षत्पार्थान्महाबाहुरधिज्यधन्वा ।।	</p></td><td>	4-67-7a<br>4-67-7b	<p class="mw-empty-elt"></p></td></tr>
<tr><td><p>	गान्धारराजः शकुनिर्निवृत्य द्रौणिश्च सर्वास्त्रविदां वरिष्ठः ।<br>ररक्षतुः कौरवमभ्युपेत्य पार्थान्नृवीरौ युधि सव्यतश्च ।।	</p></td><td>	4-67-8a<br>4-67-8b	<p class="mw-empty-elt"></p></td></tr>
<tr><td><p>	भीष्मस्ततः शान्तनवो विवृत्य हिरण्यकक्ष्यांस्त्वरया तुरंगान्।<br>दुर्योधनं पश्चिमतो ररक्ष पार्थान्महाबाहुरधिज्यधन्वा ।।	</p></td><td>	4-67-9a<br>4-67-9b	<p class="mw-empty-elt"></p></td></tr>
<tr><td><p>	द्रोणः कृपश्चैव विविंशतिश्च दुःशासनश्चैव निवृत्य शीघ्रम्।<br>सर्वे पुरस्तात्प्रणिधाय बाणान्दुर्योधनार्थं त्वरिताऽभ्युपेयुः ।।	</p></td><td>	4-67-10a<br>4-67-10b	<p class="mw-empty-elt"></p></td></tr>
<tr><td><p>	सर्वाण्यनीकानि निवर्तितानि संप्रेक्ष्य पूर्णौघनिभानि पार्थः ।<br>हंसो महामेघमिवापतन्तं धनञ्जयः प्रत्यपतत्तरस्वी ।।	</p></td><td>	4-67-11a<br>4-67-11b	<p class="mw-empty-elt"></p></td></tr>
<tr><td><p>	ते सर्वतः संपरिवार्य पार्थमस्त्राणि दिव्यानि समाददानाः ।<br>ववर्षुरभ्येत्य शरैः समग्रैर्मेघा यथा भूधरमम्बुवेगैः ।।	</p></td><td>	4-67-12a<br>4-67-12b	<p class="mw-empty-elt"></p></td></tr>
<tr><td><p>	ततोऽस्रमस्त्रेण निवार्य तेषां गाण्डीवधन्वा कुरुपुङ्गवानाम्।<br>संमोहनं शत्रुसहोऽन्यदस्त्रं प्रादुश्चकारैन्द्रमवारणीयम् ।।	</p></td><td>	4-67-13a<br>4-67-13b	<p class="mw-empty-elt"></p></td></tr>
<tr><td><p>	ततो दिशश्चानुदिशो निवार्य शरैः सुघोरैर्निशितैः सुपुङ्खैः।<br>गाण्डीवशब्देन मनांसि तेषां महाबलं प्रवथयांचकार ।।	</p></td><td>	4-67-14a<br>4-67-14b	<p class="mw-empty-elt"></p></td></tr>
<tr><td><p>	ततः पुनर्भीमरवं निगृह्य दोर्भ्यां महाशङ्खमुदारघोषम्।<br>व्यनादयन्संप्रदिशो दिशः खं भुवं च पार्थो द्विषतां निहन्ता ।।	</p></td><td>	4-67-15a<br>4-67-15b	<p class="mw-empty-elt"></p></td></tr>
<tr><td><p>	संमोहनास्त्रप्रभवैः शरौघैर्विनष्टदेहाश्च निपत्य योधाः ।<br>निःसत्ववेगाः कुरुराजसैन्याः कुडयोपमास्तस्थुरनीहमानाः ।।	</p></td><td>	4-67-16a<br>4-67-16b	<p class="mw-empty-elt"></p></td></tr>
<tr><td><p>	ते शङ्खनादेन कुरुप्रवीराः संमोहिताः पार्थसमीरितेन ।<br>उत्सृज्य चापानि दुरासदानि सर्वे तदा मोहपरा बभूवुः ।।	</p></td><td>	4-67-17a<br>4-67-17b	<p class="mw-empty-elt"></p></td></tr>
<tr><td><p>	ततो विसंज्ञानि परेषु पार्थः संस्मृत्य संदेशमथोत्तरायाः ।<br>निर्याहि वाहादिति मात्स्यपुत्रमुवाच यावत्कुरवो विसंज्ञाः ।।	</p></td><td>	4-67-18a<br>4-67-18b	<p class="mw-empty-elt"></p></td></tr>
<tr><td><p>	आचार्यशारद्वतयोः सुशुक्ले कर्णस्य पीतं रुचिरं च वस्त्रम्।<br>द्रौणेश्च राज्ञश्च तथैव नीले वस्त्रे समादत्स्व नरप्रवीर ।।	</p></td><td>	4-67-19a<br>4-67-19b	<p class="mw-empty-elt"></p></td></tr>
<tr><td><p>	भीष्मस्य संज्ञां तु तथैव मन्ये जानाति मेऽस्त्रप्रतिघातमेषः।<br>एतस्य वाहान्कुरु सव्यतस्त्वमेवं प्रयातव्यममूढसंज्ञैः ।।	</p></td><td>	4-67-20a<br>4-67-20b	<p class="mw-empty-elt"></p></td></tr>
<tr><td><p>	रश्मीन्समुत्सृज्य ततो महात्मा रथादवप्लुत्य विराटपुत्रः ।<br>वस्त्राण्युपादाय महारथानां नानाविधान्यद्भुतवर्णकानि ।।	</p></td><td>	4-67-21a<br>4-67-21b	<p class="mw-empty-elt"></p></td></tr>
<tr><td><p>	महान्ति चीनांशुदुकूलकानि पट्टांशुकानि विविधानि मनोज्ञकानि ।<br>हारांश्च राज्ञां मणिभूषणानि सुवर्णनिष्काभरणानि मारिष ।।	</p></td><td>	4-67-22a<br>4-67-22b	<p class="mw-empty-elt"></p></td></tr>
<tr><td><p>	माणिक्यबाह्वङ्गदकङ्कणानि अन्यानि राज्ञां मणिभूषणानि।<br>वस्त्राण्युपादाय महारथानां तूर्णं पुनः खं रथमारुरोह ।।	</p></td><td>	4-67-23a<br>4-67-23b	<p class="mw-empty-elt"></p></td></tr>
<tr><td><p>	राज्ञश्च सर्वान्कृतसंनिकाशान्संमोहनास्त्रेण विसंज्ञकल्पान् ।<br>नासाग्रविन्यस्तकराङ्गुलीकः पार्थो जहास स्मयमानचेताः ।।	</p></td><td>	4-67-24a<br>4-67-24b	<p class="mw-empty-elt"></p></td></tr>
<tr><td><p>	ततोऽन्वशात्तांश्चतुरः सदश्वान्पुत्रो विराटस्य हिरण्यकक्ष्यान् ।<br>ते तद्व्यतीयुर्द्विषतामनीकं श्वेता वहन्तोऽर्जुनमाजिमध्यात् ।।	</p></td><td>	4-67-25a<br>4-67-25b	<p class="mw-empty-elt"></p></td></tr>
<tr><td><p>	तथा प्रयान्तं पुरुषप्रवीरं भीष्मः शरैरभ्यहनत्तरस्वी।<br>स चापि भीष्मस्य हयान्निहत्य विव्याध भीष्मं दशभिः पृषत्कैः ।।	</p></td><td>	4-67-26a<br>4-67-26b	<p class="mw-empty-elt"></p></td></tr>
<tr><td><p>	ततोऽर्जुनो भीष्ममपास्य युद्धे विद्ध्वाऽस्य यन्तारमरिष्टधन्वा।<br>तस्थौ विमुक्तो रथवृन्दमध्याद्राहुं विदार्येव सहस्ररश्मिः ।।	</p></td><td>	4-67-27a<br>4-67-27b	<p class="mw-empty-elt"></p></td></tr>
<tr><td><p>	लब्ध्वा तु संज्ञां पुरुषप्रवीरः पार्थं निरीक्ष्याथ महेन्द्रकल्पम् ।<br>रणात्प्रमुक्तं पुरुषप्रवीरं स धार्तराष्ट्रस्त्वरितो बभाषे ।।	</p></td><td>	4-67-28a<br>4-67-28b	<p class="mw-empty-elt"></p></td></tr>
<tr><td><p>	अयं कथंचिद्भवतो विमुक्तस्तं वै प्रबध्नीत यथा न मुच्येत्।<br>तमब्रवीच्छान्तनवः प्रहस्य क्व ते गता बुद्धिरभूत्क्क वीर्यम् ।।	</p></td><td>	4-67-29a<br>4-67-29b	<p class="mw-empty-elt"></p></td></tr>
<tr><td><p>	शान्तिं परां प्राप्य यथा स्थितस्त्वमुत्सृज्य बाणांश्च धनुश्च चित्रम् ।<br>न त्वेव बीभत्सुरलं नृशंसं कर्तुं न पापेऽस्य मनो निविष्टम् ।।	</p></td><td>	4-67-30a<br>4-67-30b	<p class="mw-empty-elt"></p></td></tr>
<tr><td><p>	जह्यान्न धर्मं त्रिदिवस्य हेतोः सर्वे तु तस्मान्न हता रणेऽस्मिन्।<br>क्षिप्रं कुरून्याहि कुरुप्रवीर विजित्य गाश्च प्रतियातु पार्थः ।।	</p></td><td>	4-67-31a<br>4-67-31b	<p class="mw-empty-elt"></p></td></tr>
<tr><td><p>	संमोहनास्त्रप्रतिमोहिताः स्थ यूयं न जानीथ धनापहारम्।<br>पश्यामि वस्त्राभरणानि राजन्विराटपुत्रेण समाहृतानि ।।	</p></td><td>	4-67-32a<br>4-67-32b	<p class="mw-empty-elt"></p></td></tr>
<tr><td><p>	नृपेषु सर्वेषु च मोहितेषु हन्तुं यदीच्छेत्स हनिष्यतीति।<br>तदा तु धर्मात्मतया नृवीरो न चाहनद्वो बलभित्तनूजः ।।	</p></td><td>	4-67-33a<br>4-67-33b	<p class="mw-empty-elt"></p></td></tr>
<tr><td><p>	भाग्येन युष्मानवधीन्न पार्थः संधिं कुरूणामनुमन्यमानः ।<br>तद्यात यूयं सहसैनिकैस्तैर्हतावशिष्टैर्गजसाह्वयं पुरुम् ।।	</p></td><td>	4-67-34a<br>4-67-34b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-67-35x	<p class="mw-empty-elt"></p></td></tr>
<tr><td><p>	दुर्योधनस्तस्य निशम्य वाक्यं पितामहस्यात्महितं प्रशस्य।<br>अतीतकामो युधि सोऽत्यमर्षी राजा विनिश्वस्य बभूव तूष्णीम् ।।	</p></td><td>	4-67-35a<br>4-67-35b	<p class="mw-empty-elt"></p></td></tr>
<tr><td><p>	तद्भीष्मवाक्यं हि निशम्य सर्वे धनञ्जयाग्निं च विवर्धमानम्।<br>निवर्तनायैव मतिं निदध्युर्दुर्योधनं तं परिरक्षमाणाः ।।	</p></td><td>	4-67-36a<br>4-67-36b	<p class="mw-empty-elt"></p></td></tr>
<tr><td><p>	तान्प्रस्थितान्प्रीतमनाः समर्थो धनञ्जयः सर्वकुरुप्रवीरः ।<br>आमन्त्र्य वीरोऽनुययौ मुहूर्तं गाण्डीवघोषेण विनद्य लोकम् ।।	</p></td><td>	4-67-37a<br>4-67-37b	<p class="mw-empty-elt"></p></td></tr>
<tr><td><p>	तेषामनीकानि निरीक्ष्य पार्थो विकीर्णयानध्वजकार्मुकाणि।<br>गाण्डीवधन्वा प्रहसन्कुरूणां शङ्ख प्रदध्मौ बलवान्बलेन ।।	</p></td><td>	4-67-38a<br>4-67-38b	<p class="mw-empty-elt"></p></td></tr>
<tr><td><p>	ते शङ्खशब्दं तुमुलं निशम्य ध्वजस्य शब्दं च ततोऽन्तरिक्षे।<br>गाण्डीवशब्देन मुहुर्मुहुस्ते भीता ययुः सर्वधनं विहाय ।।	</p></td><td>	4-67-39a<br>4-67-39b	<p class="mw-empty-elt"></p></td></tr>

<tr><td><p>	तानर्जुनो दूरतरं विभज्य धनं च सर्वं निखिलं निवर्त्य ।<br>आपृच्छ्य तान्दूरमनुप्रयात्वा धनञ्जयस्तत्र कुरून्महात्मा।<br>गुरूंश्च सर्वानभिवाद्य बाणैर्न्यवर्ततोदग्रमनाः शरैः सह ।।	</p></td><td>	4-67-40a<br>4-67-40b<br>4-67-40c	<p class="mw-empty-elt"></p></td></tr>

<tr><td><p>	पितामहं शान्तनवं महात्मा द्वाभ्यां शराभ्यामभिवाद्य वीरः।<br>द्रोणं कृपं चैव कुरूंश्च मान्याञ्शरैश्च सर्वानभिवाद्य सङ्ख्ये।<br>दुर्योधनस्योत्तमरत्नचित्रं चिच्छेद पार्थो मकुटं शरौघैः ।।	</p></td><td>	4-67-41a<br>4-67-41b<br>4-67-41c	<p class="mw-empty-elt"></p></td></tr>
<tr><td><p>	अराजवंशस्य किमर्थमेतन्नित्यं न धार्यं मकुटं त्वयेति।<br>संपातितं भूमितले सरत्नं प्रीतस्तुतो मात्स्यसुतो बभूव ।।	</p></td><td>	4-67-42a<br>4-67-42b	<p class="mw-empty-elt"></p></td></tr>
<tr><td><p>	धनञ्जयं नागमिव प्रभिन्नं विजित्य शत्रून्परिवर्तमानम्।<br>गास्ता विजित्याभिमुखं प्रयान्तं न शक्नुवन्तः कुरवः प्रयाताः ।।	</p></td><td>	4-67-43a<br>4-67-43b	<p class="mw-empty-elt"></p></td></tr>
<tr><td><p>	धनञ्जयं सिंहमिवात्तशस्त्रं गा वै विजित्याभिमुखं प्रयान्तम् ।<br>उदीक्षितुं पार्थिवास्ते न शेकुर्यथैव मध्याह्नगतं हि सूर्यम् ।।	</p></td><td>	4-67-44a<br>4-67-44b	<p class="mw-empty-elt"></p></td></tr>
<tr><td><p>	रक्तानि वासांसि च तानि गृह्य रणोत्कटो नाग इव प्रभिन्नः।<br>जित्वा च वैराटिमुवाच पार्थः प्रहृष्टरूपो रथिनां वरिष्ठः ।।	</p></td><td>	4-67-45a<br>4-67-45b	<p class="mw-empty-elt"></p></td></tr>

<tr><td><p>	आवर्तयाश्वान्पशवो जितास्ते याताः परे प्रैहि पुरं प्रहृष्टः ।<br>उद्धुष्यतां ते विजयोऽद्य शीघ्रं गात्रं तु ते सेवतु माल्यगन्धः ।<br>माता तु ते नन्दतु बान्धवाश्च त्वामद्य दृष्ट्वा समुदीर्णहर्षम् ।।	</p></td><td>	4-67-46a<br>4-67-46b<br>4-67-46c	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि<br> गोग्रहणपर्वणि सप्तष्टितमोऽध्यायः ।।	</p></td><td>		<p class="mw-empty-elt"></p></td></tr></tbody>