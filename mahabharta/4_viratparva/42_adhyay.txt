				
<tbody><tr><td><p>	<b>वैशंपायन उवाच।</b>	</p></td><td>	4-42-1x	<p class="mw-empty-elt"></p></td></tr>
<tr><td><p>	अत्तरेणैवमुक्तस्तु पार्थो वैराटिमब्रवीत्।<br>मृद्व्या प्रत्याययन्वाचा भीतं शङ्कावशं गतम् ।।	</p></td><td>	4-42-1a<br>4-42-1b	<p class="mw-empty-elt"></p></td></tr>
<tr><td><p>	<b>अर्जुन उवाच।</b>	</p></td><td>	4-42-2x	<p class="mw-empty-elt"></p></td></tr>
<tr><td><p>	अत्त्वया प्रथमं पृष्टं शत्रुसेनाङ्गमर्दनम्।<br>पार्थस्येदं धनुर्दिव्यं गाण्डीवमिति विश्रुतम् ।।	</p></td><td>	4-42-2a<br>4-42-2b	<p class="mw-empty-elt"></p></td></tr>
<tr><td><p>	अभेद्यमभयं श्रीमद्दिव्यमच्छेद्यमव्रणम्।<br>सर्वायुधमहामात्रं शातकुम्भमयं धनुः ।।	</p></td><td>	4-42-3a<br>4-42-3b	<p class="mw-empty-elt"></p></td></tr>
<tr><td><p>	एतच्छतसहस्रेण संमितं राष्ट्रवर्धनम् ।<br>देवदानवगन्धर्वैः पूजितं शाश्वतीः समाः ।।	</p></td><td>	4-42-4a<br>4-42-4b	<p class="mw-empty-elt"></p></td></tr>
<tr><td><p>	येन देवासुरान्पार्थः सर्वान्विषहते रणे।<br>एतद्वर्षसहस्रं तु ब्रह्मा पूर्वमधारयत् ।।	</p></td><td>	4-42-5a<br>4-42-5b	<p class="mw-empty-elt"></p></td></tr>
<tr><td><p>	उमापतिश्चतुःषष्टिं शक्रोऽशीतिं च पञ्च च ।<br>सोमः पञ्चसहस्राणि तथा च वरुणः शतम् ।।	</p></td><td>	4-42-6a<br>4-42-6b	<p class="mw-empty-elt"></p></td></tr>

<tr><td><p>	तस्माच्च वरुणादग्निः प्रेम्णा प्राहृत्य तच्छुभम्।<br>अग्निना प्रातिभाव्येन दत्तं पार्थाय गाण्डिवम् ।<br>पञ्चषष्टिं च वर्षाणि कौन्तेयो धारयिष्यति ।।	</p></td><td>	4-42-7a<br>4-42-7b<br>4-42-7c	<p class="mw-empty-elt"></p></td></tr>
<tr><td><p>	एवंवीर्यं महावेतेतच्च धनुरुत्तमम् ।<br>नीलोत्पलसमं राज्ञः कौरव्यस्य महात्मनः ।।	</p></td><td>	4-42-8a<br>4-42-8b	<p class="mw-empty-elt"></p></td></tr>
<tr><td><p>	बिन्दवश्चात्र सौवर्णाः पृष्ठे साधुनियोजिताः ।<br>विश्रुतं भीमसेनस्य जातरूपग्रहं दृढम् ।।	</p></td><td>	4-42-9a<br>4-42-9b	<p class="mw-empty-elt"></p></td></tr>
<tr><td><p>	सहस्रगोधाः सौवर्णा द्वीपिनश्च चतुर्दश ।<br>ऋषभा यत्र सौवर्णाः पृष्ठे तिष्ठन्ति शृङ्गिणः ।।	</p></td><td>	4-42-10a<br>4-42-10b	<p class="mw-empty-elt"></p></td></tr>
<tr><td><p>	येन भीमोऽजयत्कृत्स्नां दिशं प्राचीं परंतपः।<br>पृष्ठे विभक्ताः शोभन्ते कुशाग्निप्रतिदीपिताः ।।	</p></td><td>	4-42-11a<br>4-42-11b	<p class="mw-empty-elt"></p></td></tr>
<tr><td><p>	पूजितं सुरमर्त्येषु प्रथितं धनुरुत्तमम्।<br>तालप्रमाणं भीमस्य रत्नरुक्मविभूषितम् ।।	</p></td><td>	4-42-12a<br>4-42-12b	<p class="mw-empty-elt"></p></td></tr>
<tr><td><p>	दुरानमं महद्दीर्घं सुरूपं दुष्प्रधर्षणम् ।<br>बर्हिणश्चात्र सौवर्णाः शतचन्द्रकभूषणाः ।।	</p></td><td>	4-42-13a<br>4-42-13b	<p class="mw-empty-elt"></p></td></tr>

<tr><td><p>	नकुलस्य धनुस्त्वेतन्माद्रीपुत्रस्य धीमतः।<br>एतेन सदृशं चित्रं धनुरेतद्यवीयसः।<br>हारिद्रवर्णं राज्ञस्तु कौरव्यस्य महात्मनः ।।	</p></td><td>	4-42-14a<br>4-42-14b<br>4-42-14c	<p class="mw-empty-elt"></p></td></tr>

<tr><td><p>	विपाठा भीमसेनस्य गिरीणामपि दारणाः ।<br>सुप्रभाः सुमहाकायास्तीक्ष्णाग्राः सुतरां दृढाः ।<br>भीमेन प्रहिता ह्येते वारणानां निवारणाः ।।	</p></td><td>	4-42-15a<br>4-42-15b<br>4-42-15c	<p class="mw-empty-elt"></p></td></tr>
<tr><td><p>	सुवर्णदण्डरुचिराः कालदण्डोपमाः शुभाः ।<br>नकुलस्य शरा ह्येते वज्राशनिसमप्रभाः ।।	</p></td><td>	4-42-16a<br>4-42-16b	<p class="mw-empty-elt"></p></td></tr>
<tr><td><p>	यांश्च त्वं पृच्छसे दीप्तान्समधारान्समाहितान्।<br>वराहकर्णास्तीक्ष्णाग्राः सहदेवस्य ते शराः ।।	</p></td><td>	4-42-17a<br>4-42-17b	<p class="mw-empty-elt"></p></td></tr>
<tr><td><p>	यस्त्वयं सायको दीर्घो गव्ये कोशे च दंशितः।<br>पार्थस्यायं महाघोरः सर्वभारसहो महान् ।।	</p></td><td>	4-42-18a<br>4-42-18b	<p class="mw-empty-elt"></p></td></tr>
<tr><td><p>	यस्त्वयं निर्मलः खङ्गो द्वीपिचर्मणि दंशितः।<br>राज्ञो युधिष्ठिरस्यायं कुन्तीपुत्रस्य धीमतः ।	</p></td><td>	4-42-19a<br>4-42-19b	<p class="mw-empty-elt"></p></td></tr>
<tr><td><p>	वैयाघकोशो भीमस्य पञ्चशार्दूललक्षणः ।<br>वारणानां सुदृप्तानां शिक्षितः स्कन्धशातने ।।	</p></td><td>	4-42-20a<br>4-42-20b	<p class="mw-empty-elt"></p></td></tr>
<tr><td><p>	नीलोत्पलसवर्णाभः खङ्गः पार्थस्य धीमतः।<br>मृगेन्द्रचर्मपिहितस्तीक्ष्णधारः सुनिर्मलः ।।	</p></td><td>	4-42-21a<br>4-42-21b	<p class="mw-empty-elt"></p></td></tr>
<tr><td><p>	दर्शनीयः सुतीक्ष्णाग्रः कुन्तीपुत्रस्य धीमतः ।<br>अर्जुनस्यैष निस्त्रिंशः परसैन्याग्रदूषणः ।।	</p></td><td>	4-42-22a<br>4-42-22b	<p class="mw-empty-elt"></p></td></tr>
<tr><td><p>	यस्त्वयं पार्षते कोशे निक्षिप्तो रुचिरत्सरुः ।।<br>नकुलस्यैष निस्त्रिंशो वैश्वानरसमप्रभः ।।	</p></td><td>	4-42-23a<br>4-42-23b	<p class="mw-empty-elt"></p></td></tr>

<tr><td><p>	यस्त्वयं पिङ्गलः खङ्गश्चित्रो मणिमयत्सरुः।<br>सहदेवस्य खङ्गोऽयं भारसाहोऽतिदंशितःक ।<br>भीमस्यायं महादण्डः सर्वामित्रविनाशनः ।।	</p></td><td>	4-42-24a<br>4-42-24b<br>4-42-24c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-42-24x	<p class="mw-empty-elt"></p></td></tr>
<tr><td><p>	भेदतो ह्यर्जुनस्तूर्णं कथयामास तत्त्वतः ।<br>आयुधानि कलापांश्च निस्त्रिंशांश्चातुलप्रभान् ।।	</p></td><td>	4-42-25a<br>4-42-25b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>गोग्रहणपर्वणि द्विचत्वारिंशोऽध्यायः ।। 42 ।।	</p></td><td>		<p class="mw-empty-elt"></p></td></tr></tbody>