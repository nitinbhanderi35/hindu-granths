				
<tbody><tr><td><p>	<b>वैशंपायन उवाच।</b>	</p></td><td>	4-51-1x	<p class="mw-empty-elt"></p></td></tr>
<tr><td><p>	ततः शान्तनवस्तत्र धर्मार्थकुशलं हितम् ।<br>दुर्योधनमिदं वाक्यमब्रवीत्कुरुसंसदि ।।	</p></td><td>	4-51-1a<br>4-51-1b	<p class="mw-empty-elt"></p></td></tr>
<tr><td><p>	साधु पश्यति वै द्रोणः कृपः साध्वनुपश्यति ।<br>आचार्यपुत्रः सहजं निश्चितं साधु भाषते ।।	</p></td><td>	4-51-2a<br>4-51-2b	<p class="mw-empty-elt"></p></td></tr>

<tr><td><p>	कर्णस्तु क्षत्रधर्मेण केवलं योद्धुमिच्छति।<br>आचार्यो नावमन्तव्यः पुरुषेण विजानता।<br>देशकालौ तु संप्रेक्ष्य योद्धव्यमिति मे मतिः ।।	</p></td><td>	4-51-3a<br>4-51-3b<br>4-51-3c	<p class="mw-empty-elt"></p></td></tr>
<tr><td><p>	यस्य सूर्यसमाः प़ञ्च सपत्नाः स्युः प्रहारिणः।<br>कथमभ्युदये तेषां न प्रमुह्येत पण्डितः ।।	</p></td><td>	4-51-4a<br>4-51-4b	<p class="mw-empty-elt"></p></td></tr>
<tr><td><p>	स्वार्थे सर्वे विमुह्यन्ति येऽपि धर्मविदो जनाः ।<br>तस्मात्तत्वं न जानाति यत्तु कार्यं नराधिपः ।।	</p></td><td>	4-51-5a<br>4-51-5b	<p class="mw-empty-elt"></p></td></tr>
<tr><td><p>	धार्तराष्ट्रोपि दुर्बुद्धिः पश्यन्नपि धनञ्जयम् ।<br>नैव पश्यति नाघ्राति मन्दः क्रोधवशं गतः ।।	</p></td><td>	4-51-6a<br>4-51-6b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-51-7x	<p class="mw-empty-elt"></p></td></tr>
<tr><td><p>	एवमुक्त्वा तु राजानं पुनर्द्रौणिमुवाच ह।<br>प्राञ्जलिर्भरतश्रेष्ठः साम्ना बुद्धिमतांवरः ।।	</p></td><td>	4-51-7a<br>4-51-7b	<p class="mw-empty-elt"></p></td></tr>
<tr><td><p>	कर्णो हि यदवोचत्त्वां तेजस्संजननाय तत्।<br>आचार्यपुत्रः क्षमतां महत्कार्यमुपस्थितम् ।।	</p></td><td>	4-51-8a<br>4-51-8b	<p class="mw-empty-elt"></p></td></tr>
<tr><td><p>	नायं कालो विरोधस्य कौन्तेये समुपस्थिते ।<br>क्षन्तव्यं भवता सर्वमाचार्येण कृपेण च ।।	</p></td><td>	4-51-9a<br>4-51-9b	<p class="mw-empty-elt"></p></td></tr>

<tr><td><p>	भवतां हि कृतास्त्रत्वं यथाऽऽदित्ये प्रभा तथा ।<br>यथा चन्द्रमसो लक्ष्मीः सर्वथा नापकृष्यते ।<br>एवं भवत्सु ब्राह्मण्यं ब्रह्मास्त्रं च प्रतिष्ठितम् ।।	</p></td><td>	4-51-10a<br>4-51-10b<br>4-51-10c	<p class="mw-empty-elt"></p></td></tr>

<tr><td><p>	चत्वार एकतो वेदाः क्षात्रमेकत्र दृश्यते।<br>नैतत्समस्तमुभयं कस्मिंश्चिदनुशुश्रुम।<br>अन्यत्र भारताचार्यात्सुपुत्रादिति मे मतिः ।।	</p></td><td>	4-51-11a<br>4-51-11b<br>4-51-11c	<p class="mw-empty-elt"></p></td></tr>
<tr><td><p>	वेदान्ताश्च पुराणानि इतिहासं पुरातनम् ।<br>जामदग्न्यमृते राजन्को द्रोणादधिको भवेत् ।।	</p></td><td>	4-51-12a<br>4-51-12b	<p class="mw-empty-elt"></p></td></tr>
<tr><td><p>	ब्रह्मास्त्रं चैव वेदाश्च नैतदन्यत्र दृश्यते ।।	</p></td><td>	4-51-13a	<p class="mw-empty-elt"></p></td></tr>
<tr><td><p>	आचार्यपुत्रः क्षमतां नायं कालो विभेदने ।<br>सर्वे संहत्य युद्ध्यामः पाकशासनिमागतम् ।।	</p></td><td>	4-51-14a<br>4-51-14b	<p class="mw-empty-elt"></p></td></tr>
<tr><td><p>	बलस्य व्यसनानीह यान्युक्तानि मनीषिभिः ।<br>मुख्यो भेदोहि तेषां तु पापिष्ठो विदुषां मतः ।।	</p></td><td>	4-51-15a<br>4-51-15b	<p class="mw-empty-elt"></p></td></tr>
<tr><td><p>	<b>अश्वत्थामोवाच।</b>	</p></td><td>	4-51-16x	<p class="mw-empty-elt"></p></td></tr>
<tr><td><p>	नैवं न्याय्यमिदं वाच्यमस्माकं पुरुषर्षभ ।<br>किंतु रोषपरीतेन गुरुणा भाषिता गुणाः ।।	</p></td><td>	4-51-16a<br>4-51-16b	<p class="mw-empty-elt"></p></td></tr>
<tr><td><p>	शत्रोरपि गुणा ग्राह्या दोषा वाच्या गुरोरपि ।<br>सर्वथा सर्वयत्नेन पुत्रे शिष्ये हितं वदेत् ।।	</p></td><td>	4-51-17a<br>4-51-17b	<p class="mw-empty-elt"></p></td></tr>
<tr><td><p>	आचार्य एष क्षमतां शान्तिरत्र विधीयताम् ।<br>अभिद्यमाने तु गुरौ निवृत्तं रोषकारितम् ।।	</p></td><td>	4-51-18a<br>4-51-18b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-51-19x	<p class="mw-empty-elt"></p></td></tr>
<tr><td><p>	ततो दुर्योधनो द्रोणं क्षमयामास भारत।<br>सह कर्णेन भीष्मेण कृपं चैव महाबलम् ।।	</p></td><td>	4-51-19a<br>4-51-19b	<p class="mw-empty-elt"></p></td></tr>
<tr><td><p>	<b>द्रोण उवाच।</b>	</p></td><td>	4-51-20x	<p class="mw-empty-elt"></p></td></tr>
<tr><td><p>	यदेतत्प्रथमं वाक्यं भीष्मः शान्तनवोऽब्रवीत्।<br>तेनैवाहं प्रसन्नो वै परमत्र विधीयताम् ।।	</p></td><td>	4-51-20a<br>4-51-20b	<p class="mw-empty-elt"></p></td></tr>
<tr><td><p>	यथा दुर्योधनं पार्थो नोपसर्पति संगरे।<br>साहसाद्यदि वा मोहात्तथा नीतिर्विधीयताम् ।।	</p></td><td>	4-51-21a<br>4-51-21b	<p class="mw-empty-elt"></p></td></tr>
<tr><td><p>	वनवासे ह्यनिर्वृत्ते दर्शयेन्न धनञ्जयः ।<br>धनं चालभमानोऽत्र नाद्य तत्क्षन्तुमर्हति ।।	</p></td><td>	4-51-22a<br>4-51-22b	<p class="mw-empty-elt"></p></td></tr>
<tr><td><p>	यथा नायं समायुञ्ज्याद्धार्तराष्ट्रं कथंचन ।<br>न च सेनां पराजय्यात्तथा नीतिर्विधीयताम् ।।	</p></td><td>	4-51-23a<br>4-51-23b	<p class="mw-empty-elt"></p></td></tr>
<tr><td><p>	उक्तं दुर्योधनेनापि पुरस्ताद्वाक्यमीदृशम् ।<br>तदनुस्मृत्य गाङ्गेय यथावद्वक्तुमर्हसि ।।	</p></td><td>	4-51-24a<br>4-51-24b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>गोग्रहणपर्वणि एकपञ्चाशोऽध्यायः ।। 51 ।।	</p></td><td>		<p class="mw-empty-elt"></p></td></tr></tbody>