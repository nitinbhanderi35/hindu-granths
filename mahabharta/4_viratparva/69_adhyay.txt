				
<tbody><tr><td><p>	<b>वैशंपायन उवाच।</b>	</p></td><td>	4-69-1x	<p class="mw-empty-elt"></p></td></tr>
<tr><td><p>	स विजित्य धनं चापि विराटो वाहिनीपतिः।<br>प्राविशन्नगरं हृष्टश्चतुर्भिः सह पाण्डवैः ।।	</p></td><td>	4-69-1a<br>4-69-1b	<p class="mw-empty-elt"></p></td></tr>
<tr><td><p>	जित्वा त्रिगर्तान्संग्रामे गाश्चैवानाय्य केवलाः।<br>अशोभत महाराजः सह पार्थैः श्रिया वृतः ।।	</p></td><td>	4-69-2a<br>4-69-2b	<p class="mw-empty-elt"></p></td></tr>
<tr><td><p>	तमासनगत वीरं सुहृदां प्रीतिवर्धनम् ।<br>तपतस्थुः प्रकृतयः समन्ताद्ब्राह्मणैः सह ।।	</p></td><td>	4-69-3a<br>4-69-3b	<p class="mw-empty-elt"></p></td></tr>
<tr><td><p>	सभाजितः सभासद्भिः प्रतिनन्द्य स मत्स्यराट् ।<br>विसर्जयामास तदा द्विजांश्च प्रकृतीस्तथा ।।	</p></td><td>	4-69-4a<br>4-69-4b	<p class="mw-empty-elt"></p></td></tr>

<tr><td><p>	ततः स राजा मात्स्यानां विराटो वाहिनीपतिः।<br>प्रविश्यान्तःपुरं रम्यं स्त्रीशतैरुपशोभितम्।<br>उत्तरं तत्र नापश्यत्क्व यात इति चाब्रवीत् ।।	</p></td><td>	4-69-5a<br>4-69-5b<br>4-69-5c	<p class="mw-empty-elt"></p></td></tr>
<tr><td><p>	आचख्युस्तत्र संहृष्टाः स्त्रियः कन्याश्च वेश्मनि।<br>अन्तःपुरचराश्चैव कुरुभिर्गोधनं हृतम् ।।	</p></td><td>	4-69-6a<br>4-69-6b	<p class="mw-empty-elt"></p></td></tr>
<tr><td><p>	ताञ्जेतुमभिसंरब्ध एक एवातिसाहसात् ।<br>बृहन्नलासहायश्च निर्यातः पृथिवींजयः ।।	</p></td><td>	4-69-7a<br>4-69-7b	<p class="mw-empty-elt"></p></td></tr>
<tr><td><p>	उपयातानतिरथान्द्रोणं शान्तनवं कृपम्।<br>कर्णं दुर्योधनं चैव द्रोणपुत्रं च षड्रथान् ।।	</p></td><td>	4-69-8a<br>4-69-8b	<p class="mw-empty-elt"></p></td></tr>

<tr><td><p>	ततो विराटः परमाभितप्तः<br>पुत्रं निशम्यैकरथेन यातम्।<br>बृहन्नलासारथिमाजिमर्दनं<br>प्रोवाच सर्वानथ मन्त्रिमुख्यान् ।।	</p></td><td>	4-69-9a<br>4-69-9b<br>4-69-9c<br>4-69-9d	<p class="mw-empty-elt"></p></td></tr>
<tr><td><p>	गवां शतसहस्राणि उभिभूय ममात्मजम्।<br>कुस्वः कालयन्ति स्म सर्वे युद्धविशारदाः ।।	</p></td><td>	4-69-10a<br>4-69-10b	<p class="mw-empty-elt"></p></td></tr>
<tr><td><p>	तस्माद्गच्छतु मे योधा बलेन महता वृताः।<br>उत्तरस्य परीप्सार्थं ये त्रिगर्तैरविक्षताः ।।	</p></td><td>	4-69-11a<br>4-69-11b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-69-12x	<p class="mw-empty-elt"></p></td></tr>

<tr><td><p>	हयांश्च नागांश्च रथांश्च शीघ्रं<br>वादित्रसङ्घांश्च ततः प्रभूतान्।<br>प्रस्थापयामास सुतस्य हेतो-<br>र्विचित्रचित्राभरणोपपन्नान् ।।	</p></td><td>	4-69-12a<br>4-69-12b<br>4-69-12c<br>4-69-12d	<p class="mw-empty-elt"></p></td></tr>
<tr><td><p>	एवं स राजा मात्स्यानां महानक्षोहिणीपतिः।<br>व्यादिदेशाथ स क्षिप्रं वाहिनीं चतुरङ्गिणीम् ।।	</p></td><td>	4-69-13a<br>4-69-13b	<p class="mw-empty-elt"></p></td></tr>
<tr><td><p>	कुमारमाशु जानीत यदि जीवति वा नवा।<br>यस्य यन्ता गतः षण्डो मन्येऽहं स न जीवति ।।	</p></td><td>	4-69-14a<br>4-69-14b	<p class="mw-empty-elt"></p></td></tr>

<tr><td><p>	तमब्रवीद्धर्मसुतो विराट-<br>मार्तं विदित्वा कुरुभिः प्रतप्तम्।<br>बृहन्नला सारथिश्चेन्नरेन्द्र<br>परे न नेष्यन्ति तवाद्य गाश्च ।।	</p></td><td>	4-69-15a<br>4-69-15b<br>4-69-15c<br>4-69-15d	<p class="mw-empty-elt"></p></td></tr>

<tr><td><p>	सर्वान्महीपान्सहितान्कुरूंश्च<br>तथैव देवासुरनागयक्षान्।<br>अलं विजेतुं समरे सुतस्ते<br>अनुष्ठितः सारथिना हि तेन ।।	</p></td><td>	4-69-16a<br>4-69-16b<br>4-69-16c<br>4-69-16d	<p class="mw-empty-elt"></p></td></tr>
<tr><td><p>	सर्वथा कुरवश्चापि ये चान्ये वसुधाधिपाः ।<br>त्रिगर्तान्निर्जिताञ्श्रुत्वा न स्थास्यन्ति कथंचन ।।	</p></td><td>	4-69-17a<br>4-69-17b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-69-18x	<p class="mw-empty-elt"></p></td></tr>
<tr><td><p>	अथोत्तरेण प्रहिता दूतास्ते शीघ्रगामिनः ।<br>विराटनगरं प्राप्य जयं प्रावेदयंस्तदा ।।	</p></td><td>	4-69-18a<br>4-69-18b	<p class="mw-empty-elt"></p></td></tr>
<tr><td><p>	राजानं वृतमाचख्युर्मन्त्रिभिर्जयमुत्तमम् ।<br>पराजयं कुरूणां च उपायान्तं तथोत्तरम् ।।	</p></td><td>	4-69-19a<br>4-69-19b	<p class="mw-empty-elt"></p></td></tr>
<tr><td><p>	सर्वा विनिर्जिता गावः कुरवश्च पराजिताः।<br>उत्तरः सह सूतेन कुशली च परंतपः ।।	</p></td><td>	4-69-20a<br>4-69-20b	<p class="mw-empty-elt"></p></td></tr>
<tr><td><p>	<b>कङ्क उवाच।</b>	</p></td><td>	4-69-21x	<p class="mw-empty-elt"></p></td></tr>
<tr><td><p>	दिष्ट्या ते निर्जिता गावः कुरवश्च पराजिताः।<br>दिष्ट्या ते विजयी पुत्रः श्रूयते पार्थिवर्षभः ।।	</p></td><td>	4-69-21a<br>4-69-21b	<p class="mw-empty-elt"></p></td></tr>
<tr><td><p>	नाद्भुतं त्विह मन्येऽहं यत्ते पुत्रोऽजयत्कुरून्।<br>ध्रुव एव जयस्तस्य यस्य यन्ता बृहन्नला।।	</p></td><td>	4-69-22a<br>4-69-22b	<p class="mw-empty-elt"></p></td></tr>
<tr><td><p>	देवेन्द्रसारथिश्चैव मातलिः ख्यातविक्रमः ।<br>कृष्णस्य सारथिश्चैव न बृहन्नलया समौ ।।	</p></td><td>	4-69-23a<br>4-69-23b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-69-24x	<p class="mw-empty-elt"></p></td></tr>

<tr><td><p>	ततो विराटो नृपतिः संप्रहृष्टतनूरुह।<br>श्रुत्वा तु विजयं तस्य कुमारस्यामितौजसः।<br>संतोषयित्वा दूतांस्तान्धनरत्नैश्च सर्वशः ।।	</p></td><td>	4-69-24a<br>4-69-24b<br>4-69-24c	<p class="mw-empty-elt"></p></td></tr>
<tr><td><p>	गते त्वनुजने तस्मिन्दूतवाक्यं निशम्य च।<br>उत्तरस्य जयात्प्रीतो विराटः प्रत्यभाषत ।।	</p></td><td>	4-69-25a<br>4-69-25b	<p class="mw-empty-elt"></p></td></tr>
<tr><td><p>	राजमार्गाः क्रियन्तां वै पताकाभिरलंकृताः।<br>पुष्पोपहारैरर्च्यतां देवताश्चापि सर्वशः ।।	</p></td><td>	4-69-26a<br>4-69-26b	<p class="mw-empty-elt"></p></td></tr>
<tr><td><p>	कुमारा योधमुख्याश्च गणिकाश्च स्वलंकृताः।<br>वादित्राणि च सर्वाणि प्रत्युद्यान्तु सुतं मम ।।	</p></td><td>	4-69-27a<br>4-69-27b	<p class="mw-empty-elt"></p></td></tr>

<tr><td><p>	भवन्तु ते लब्धजये सुते मे<br>पौराश्च मर्त्याश्च परे च नार्यः ।<br>ते शुक्लवस्त्राः प्रभवन्तु मार्गे<br>सुगन्धमाल्याभरणाश्च नार्यः ।।	</p></td><td>	4-69-28a<br>4-69-28b<br>4-69-28c<br>4-69-28d	<p class="mw-empty-elt"></p></td></tr>

<tr><td><p>	भजन्तु सर्वा गणिकाः सुतं मे<br>नार्यश्च कन्याः सहसैनिकाश्च ।<br>स्वलंकृतास्ताः सुभगाः सुवेषाः<br>पुत्रस्य पन्थानमनुव्रजन्तु ।।	</p></td><td>	4-69-29a<br>4-69-29b<br>4-69-29c<br>4-69-29d	<p class="mw-empty-elt"></p></td></tr>
<tr><td><p>	घण्टापणवकाः शीघ्रं मत्तमारुह्य कुञ्जरम्।<br>शृङ्गाटकेषु सर्वेषु समाख्यान्तु जयं मम्।।	</p></td><td>	4-69-30a<br>4-69-30b	<p class="mw-empty-elt"></p></td></tr>
<tr><td><p>	उत्तरा च कुमारीभिर्बह्वाभरणभूषिता।<br>सखीं विजितसंग्रामां प्रत्युद्यातु बृहन्नलाम् ।।	</p></td><td>	4-69-31a<br>4-69-31b	<p class="mw-empty-elt"></p></td></tr>
<tr><td><p>	श्रुत्वा तु वचनं तस्य पार्थिवस्य महात्मन।<br>तथैव चक्रुः संहृष्टाः पौराः स्वस्तिकपाणयः ।।	</p></td><td>	4-69-32a<br>4-69-32b	<p class="mw-empty-elt"></p></td></tr>

<tr><td><p>	मूताश्च सर्वे सहमागधाश्च<br>हृष्टा विराटस्य पुरे जनौघाः ।<br>भेर्यश्च तूर्याणि च वारिजाश्च<br>वेपैः परार्ध्यैः प्रमदाजनाश्च ।।	</p></td><td>	4-69-33a<br>4-69-33b<br>4-69-33c<br>4-69-33d	<p class="mw-empty-elt"></p></td></tr>

<tr><td><p>	वन्दिप्रवादाः पणवादिकाश्च<br>तथैव वाद्यानि च वंशशब्दाः ।<br>कांस्यं सतालं मधुरं च गीत-<br>मादाय नार्यो नगरान्निरीयुः ।।	</p></td><td>	4-69-34a<br>4-69-34b<br>4-69-34c<br>4-69-34d	<p class="mw-empty-elt"></p></td></tr>

<tr><td><p>	प्रत्युद्ययुः पुत्रमनन्तवीर्यं<br>ते ब्राह्मणाः शान्तिपराः प्रधानाः ।<br>स्वाध्यायवेदाध्ययनक्रमज्ञाः<br>स्वस्तिक्रियागीतजपप्रधानाः ।।	</p></td><td>	4-69-35a<br>4-69-35b<br>4-69-35c<br>4-69-36d	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि<br> गोग्रहणपर्वणि एकोनसप्ततितमोऽध्यायः ।।	</p></td><td>		<p class="mw-empty-elt"></p></td></tr>
</tbody>