				
<tbody><tr><td><p>	<b>वैशंपायन उवाच।</b>	</p></td><td>	4-28-1x	<p class="mw-empty-elt"></p></td></tr>
<tr><td><p>	ते दृष्ट्वा निहतान्सूतान्भीमसेनेन भारत।<br>पौराश्च सहिताः सर्वे राज्ञे गत्वा न्यवेदयन् ।<br>गन्धर्वेण हता राजन्सूतपुत्राः परश्शतम् ।। 1 ।।	</p></td><td>	4-28-1a<br>4-28-1b<br>4-28-1c	<p class="mw-empty-elt"></p></td></tr>
<tr><td><p>	यथा वज्रेण दीर्णं वै पर्वतस्य महच्छिरः।<br>विनिकार्णाः प्रदृश्यन्ते तथा सूता महीतले ।। 2 ।।	</p></td><td>	4-28-2a<br>4-28-2b	<p class="mw-empty-elt"></p></td></tr>
<tr><td><p>	सैरन्ध्री चापि मुक्ता सा पुनरायाति ते गृहम् ।<br>सर्वं संशयितं राजन्नगरं ते भविष्यति ।। 3 ।।	</p></td><td>	4-28-3a<br>4-28-3b	<p class="mw-empty-elt"></p></td></tr>
<tr><td><p>	तथारूपा हि सैरन्ध्री गन्धर्वाश्च महाबलाः ।<br>पुंसामिष्टश्च विषयो मैथुनाय न संशयः ।। 4 ।।	</p></td><td>	4-28-4a<br>4-28-4b	<p class="mw-empty-elt"></p></td></tr>
<tr><td><p>	यथा सैरन्ध्रिदोषेण नेदं राजन्पुरं तव।<br>विनाशमेति वै क्षिप्रं तथा साधु विधीयताम् ।। 5 ।।	</p></td><td>	4-28-5a<br>4-28-5b	<p class="mw-empty-elt"></p></td></tr>
<tr><td><p>	सर्वाङ्गसौष्ठवयुतां रूपलावण्यशालिनीम् ।<br>पश्यतामनिमेषेण चक्षुषा वनितां शुभाम्।<br>मनसश्चक्षुषश्चैव प्रतिबन्धो न विद्यते ।। 6 ।।	</p></td><td>	4-28-6a<br>4-28-6b<br>4-28-6c	<p class="mw-empty-elt"></p></td></tr>
<tr><td><p>	तस्मात्तां यः पुमान्दृष्ट्वा रूपेणाप्रतिमां भुवि।<br>गच्छेत्कामवशं मूढो गन्धर्वैः स निहन्यते ।। 7 ।।	</p></td><td>	4-28-7a<br>4-28-7b	<p class="mw-empty-elt"></p></td></tr>
<tr><td><p>	निष्कासयैनां भवनात्पुराच्चैव विशेषतः।<br>कालः प्रविश्य सैरन्ध्रीं पुरं नाशयते ध्रुवम् ।। 8 ।।	</p></td><td>	4-28-8a<br>4-28-8b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-28-9x	<p class="mw-empty-elt"></p></td></tr>
<tr><td><p>	तेषां तद्वचनं श्रुत्वा विराटो वाहिनीपतिः।<br>अब्रवीत्क्रियतामेषां सूतानामपरक्रिया ।। 9 ।।	</p></td><td>	4-28-9a<br>4-28-9b	<p class="mw-empty-elt"></p></td></tr>
<tr><td><p>	एकस्मिन्नेव ते सर्वे सुसमिद्धे हुताशने।<br>दह्यन्तां कीचकाः सर्वे सर्वगन्धैश्च सर्वशः ।। 10 ।।	</p></td><td>	4-28-10a<br>4-28-10b	<p class="mw-empty-elt"></p></td></tr>
<tr><td><p>	इत्युक्त्वा परमोद्वग्निः प्रविश्यान्तःपुरं शुभम्।<br>सुदेष्णां चाब्रवीद्राजा महिषीं जातसाध्वसः ।। 11 ।।	</p></td><td>	4-28-11a<br>4-28-11b	<p class="mw-empty-elt"></p></td></tr>
<tr><td><p>	सैरन्ध्रीमागतां ब्रूया ममैव वचनादिह ।<br>गच्छ सैरन्ध्रि भद्रं ते यथाकामं चराधुना ।<br>बिभेति राजा सैरन्धि गन्धर्वेभ्यः पराभवात् ।। 12 ।।	</p></td><td>	4-28-12a<br>4-28-12b<br>4-28-12c	<p class="mw-empty-elt"></p></td></tr>
<tr><td><p>	न हि तामुत्सहे वक्तुं स्वयं गन्धर्वरक्षिताम् ।<br>स्त्रियास्त्वदोषस्तां वक्तुमतस्त्वां प्रब्रवीम्यहम् ।। 13 ।।	</p></td><td>	4-28-13a<br>4-28-13b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-28-14x	<p class="mw-empty-elt"></p></td></tr>
<tr><td><p>	एकस्मिन्नेव ते सर्वे सुसमिद्धे हुताशने।<br>अदहन्कीचकान्सर्वान्संस्कारैश्चैव सर्वशः ।। 14 ।।	</p></td><td>	4-28-14a<br>4-28-14b	<p class="mw-empty-elt"></p></td></tr>
<tr><td><p>	अथ मुक्ता भयात्कृष्णा सूतपुत्रान्निरस्य च।<br>मोक्षिता भीमसेनेन जगाम नगरं प्रति ।। 15 ।।	</p></td><td>	4-28-15a<br>4-28-15b	<p class="mw-empty-elt"></p></td></tr>
<tr><td><p>	त्रासितेव मृगी बाला शार्दूलेन मनस्विनी।<br>सा तु गात्राणि वासश्च प्रक्षाल्य प्रविवेश ह ।। 16 ।।	</p></td><td>	4-28-16a<br>4-28-16b	<p class="mw-empty-elt"></p></td></tr>
<tr><td><p>	तां दृष्ट्वा पुरुषा राजन्प्राद्रवन्त दिशो दश।<br>गन्धर्वाणां भयत्रस्ताः केचिद्दृष्टिं न्यमीलयन् ।। 17 ।।	</p></td><td>	4-28-17a<br>4-28-17b	<p class="mw-empty-elt"></p></td></tr>
<tr><td><p>	प्रदुद्रुवुश्चाप्यपरे तथा जना हस्तैश्च चक्षूंषि पिधाय मोहिताः।<br>मा पश्यत स्मेति च तां ब्रुवन्तस्तथा जनाश्चुक्रुशुरार्तरूपाः ।। 18 ।।	</p></td><td>	4-28-18a<br>4-28-18b	<p class="mw-empty-elt"></p></td></tr>
<tr><td><p>	तामद्य यः पश्यति रूपशालिनीं शयीत भग्नोऽत्र यथैव कीचकाः।<br>इति ब्रुवन्तो भयविग्नचेतसो भयेन गन्धर्वगतेन मोहिताः ।। 19 ।।	</p></td><td>	4-28-19a<br>4-28-19b	<p class="mw-empty-elt"></p></td></tr>
<tr><td><p>	ततो महानसद्वारे भीमसेनमवस्थितम्।<br>ददर्श राजन्पाञ्चाली यथा मत्तं महाद्विपम् ।। 20 ।।	</p></td><td>	4-28-20a<br>4-28-20b	<p class="mw-empty-elt"></p></td></tr>
<tr><td><p>	सोपहासं तु शनकैः संज्ञाभिरिदमब्रवीत्।<br>नमो गन्धर्वराजाय येनास्मि परिमोक्षिता ।। 21 ।।	</p></td><td>	4-28-21a<br>4-28-21b	<p class="mw-empty-elt"></p></td></tr>
<tr><td><p>	कीचकेभ्यो विनिर्दोषामनाथां वसतीं गृहे।<br>यो मां रक्षति सन्त्रस्तां गन्धर्वाय नमोस्तु ते ।। 22 ।।	</p></td><td>	4-28-22a<br>4-28-22b	<p class="mw-empty-elt"></p></td></tr>
<tr><td><p>	<b>भीम उवाच।</b>	</p></td><td>	4-28-23x	<p class="mw-empty-elt"></p></td></tr>
<tr><td><p>	ये यस्या विचरन्तीह पुरुषा वशवर्तिनः।<br>तेषां च वशगा नित्यं विचर त्वं यथेष्टतः ।। 23 ।।	</p></td><td>	4-28-23a<br>4-28-23b	<p class="mw-empty-elt"></p></td></tr>
<tr><td><p>	ये पुरा विचरन्तीह पुरुषा वशवर्तिनः।<br>तस्यास्ते वचनं श्रुत्वा ह्यनृणा विहरन्त्वितः ।। 24 ।।	</p></td><td>	4-28-24a<br>4-28-24b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-28-25x	<p class="mw-empty-elt"></p></td></tr>
<tr><td><p>	तयोस्तद्वचनं श्रुत्वा जझिरे नेतरे जनाः।<br>ततः पाञ्चालराजस्य सुता चापि जगाम ह ।। 25 ।।	</p></td><td>	4-28-25a<br>4-28-25b	<p class="mw-empty-elt"></p></td></tr>
<tr><td><p>	ततः सा नर्तनागारे धनंजयमपश्यत।<br>राज्ञः कन्या विराटस्य नर्तयन्तं महाभुजम् ।। 26 ।।	</p></td><td>	4-28-26a<br>4-28-26b	<p class="mw-empty-elt"></p></td></tr>
<tr><td><p>	ततस्ता नर्तनागाराद्विनिष्क्रम्य सहार्जुनाः।<br>कन्या ददृशुरायान्तीं कृष्णां क्लिष्टामनागसम् ।। 27 ।।	</p></td><td>	4-28-27a<br>4-28-27b	<p class="mw-empty-elt"></p></td></tr>
<tr><td><p>	<b>कान्या ऊचुः।</b>	</p></td><td>	4-28-28x	<p class="mw-empty-elt"></p></td></tr>
<tr><td><p>	दिष्ट्या सैरन्ध्रि मुक्ताऽसि दिष्ट्याऽसि पुनरागता।<br>दिष्ट्या च निहताः सूता ये त्वां क्लिश्यन्त्यनागसम् ।। 28 ।।	</p></td><td>	4-28-28a<br>4-28-28b	<p class="mw-empty-elt"></p></td></tr>
<tr><td><p>	<b>बृहन्नलोवाच।</b>	</p></td><td>	4-28-29x	<p class="mw-empty-elt"></p></td></tr>
<tr><td><p>	कथं सैरन्ध्रि मुक्ताऽसि कथं पापाश्च ते हताः।<br>इच्छामि ते कथां श्रोतुं कथयस्व यथातथम् ।। 29 ।।	</p></td><td>	4-28-29a<br>4-28-29b	<p class="mw-empty-elt"></p></td></tr>
<tr><td><p>	<b>सैरन्ध्युवाच।</b>	</p></td><td>	4-28-30x	<p class="mw-empty-elt"></p></td></tr>
<tr><td><p>	बृहन्नले किंनु तव सैरन्ध्र्या कार्यमद्य वै।<br>या त्वं रंस्यसि कल्याणि सदा कन्यापुरे सुखं ।। 30 ।।	</p></td><td>	4-28-30a<br>4-28-30b	<p class="mw-empty-elt"></p></td></tr>
<tr><td><p>	न हि दुःख समाप्नोषि सैरन्ध्री यदुपाश्रुते।<br>सुखेन वर्तसे येह न तद्दुःखमवाप्यते।<br>तेन मां दुःखितामेवं पृच्छसि प्रहसन्त्यपि ।। 31 ।।	</p></td><td>	4-28-31a<br>4-28-31b<br>4-28-31c	<p class="mw-empty-elt"></p></td></tr>
<tr><td><p>	<b>बृहन्नलोवाच।</b>	</p></td><td>	4-28-32x	<p class="mw-empty-elt"></p></td></tr>
<tr><td><p>	बृहन्नलाऽपि कल्याणि दुःखमाप्नोत्यनन्तकम्।<br>तिर्यग्योनिगतेवेयं न चैनामवबुध्यसे ।। 32 ।।	</p></td><td>	4-28-32a<br>4-28-32b	<p class="mw-empty-elt"></p></td></tr>
<tr><td><p>	त्वया सहोषिता चास्मि त्वं च सर्वैः सहोषिता।<br>त्वत्तः कृच्छ्रतरं वासं वसेयमहमङ्गने ।<br>क्लिश्यन्त्यां त्वयि सुश्रोणि कोनु दुःखं न चिन्तयेत्। ।। 33 ।।	</p></td><td>	4-28-33a<br>4-28-33b<br>4-28-33c	<p class="mw-empty-elt"></p></td></tr>
<tr><td><p>	न तु केनचिदन्यन्तं कस्यचिद्धृदयं क्वचित्।<br>वेदितुं शक्यते नूनं तेन मां नावबुध्यसे ।। 34 ।।	</p></td><td>	4-28-34a<br>4-28-34b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-28-35x	<p class="mw-empty-elt"></p></td></tr>
<tr><td><p>	ततः सहैव कन्याभिर्द्रौपदी राजवेश्म तत्।<br>प्रविवेश सुदेष्णायाः समीपमनसूयिनी ।। 35 ।।	</p></td><td>	4-28-35a<br>4-28-35b	<p class="mw-empty-elt"></p></td></tr>
<tr><td><p>	तामब्रवीद्राजपत्नी विराटवचनादिदम् ।<br>सैरन्ध्रि गम्यतां शीघ्रं यत्र कामयसे गतिम् ।<br>राजा बिभेति सैरन्ध्रि गन्धर्वेभ्यः पराभवात् ।। 36 ।।	</p></td><td>	4-28-36a<br>4-28-36b<br>4-28-36c	<p class="mw-empty-elt"></p></td></tr>
<tr><td><p>	त्वं चापि तरुणी सुभ्रू रूपेणाप्रतिमा भुवि ।<br>चित्तानि च नृणां भद्रे रक्तानि स्पर्शजे सुखे ।। 37 ।।	</p></td><td>	4-28-37a<br>4-28-37b	<p class="mw-empty-elt"></p></td></tr>
<tr><td><p>	तस्मात्त्वत्तो भयं मह्यं राष्ट्रस्य नगरस्य च।<br>गच्छाद्यैव यथेष्टं त्वं नगराद्यत्र रंस्यसे ।। 38 ।।	</p></td><td>	4-28-38a<br>4-28-38b	<p class="mw-empty-elt"></p></td></tr>
<tr><td><p>	त्वन्निमित्तं शुभे मह्यं सर्वो बन्धुजनो हतः।<br>नृशंसा खलु ते बुद्धिर्भ्रातॄणां मे कृतो वधः ।। 39 ।।	</p></td><td>	4-28-39a<br>4-28-39b	<p class="mw-empty-elt"></p></td></tr>
<tr><td><p>	तस्माद्गन्धर्वराजेभ्यो भयमद्य प्रवर्तते।<br>यथेष्टं गच्छ सैरन्ध्रि स्वस्ति चेह यथा भवेत् ।। 40 ।।	</p></td><td>	4-28-40a<br>4-28-40b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-28-41x	<p class="mw-empty-elt"></p></td></tr>
<tr><td><p>	सुदेष्णाया वचः श्रुत्वा सैरन्ध्री चेदमब्रवीत् ।<br>त्रयोदशाहमात्रं तु राजा क्षाम्यतु भामिनि ।। 41 ।।	</p></td><td>	4-28-41a<br>4-28-41b	<p class="mw-empty-elt"></p></td></tr>
<tr><td><p>	कृतकृत्या अविष्यन्ति गन्धर्वास्ते न संशयः ।<br>ततो मामुपनेष्यन्ति करिष्यन्ति च ते प्रियम् ।। 42 ।।	</p></td><td>	4-28-42a<br>4-28-42b	<p class="mw-empty-elt"></p></td></tr>
<tr><td><p>	ध्रुवं च श्रेयसा राजा योक्ष्यते सह बान्धवैः ।<br>राज्ञः कृतोपकाराश्च कृतज्ञाश्च सदा शुभे।<br>साधवश्च बलोत्सिक्ताः कृतप्रतिकृतेप्सवः ।। 43 ।।	</p></td><td>	4-28-43a<br>4-28-43b<br>4-28-43c	<p class="mw-empty-elt"></p></td></tr>
<tr><td><p>	अर्थिनी मा ब्रवीत्येषा यद्वातद्वेति चिन्तय।<br>भरस्व तदहर्मात्रं तत्ते श्रेयो भविष्यति ।। 44 ।।	</p></td><td>	4-28-44a<br>4-28-44b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-28-45x	<p class="mw-empty-elt"></p></td></tr>
<tr><td><p>	तस्यास्तद्वचनं श्रुत्वा कैकेयी दुःखमोहिता।<br>उवाच द्रौपदीमार्ता भ्रातृव्यसनकर्शिता ।। 45 ।।	</p></td><td>	4-28-45a<br>4-28-45b	<p class="mw-empty-elt"></p></td></tr>
<tr><td><p>	वस भद्रे यथेष्टं त्वं त्वामहं शरणं गता।<br>त्रायस्व मम भर्तारं पुत्रांश्चैव विशेषतः ।। 46 ।।	</p></td><td>	4-28-46a<br>4-28-46b	<p class="mw-empty-elt"></p></td></tr>
<tr><td><p>	इत्युक्तवा राजशार्दूल राज्ञे सर्वं न्यवेदयत् ।<br>त्रिंशद्रात्रिमिमां भीरुः कृतकृत्या निवासये ।। 47 ।।	</p></td><td>	4-28-47a<br>4-28-47b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>कीचकवधपर्वणि अष्टाविंशोऽध्यायः ।। 28 ।।	</p></td><td>		<p class="mw-empty-elt"></p></td></tr>
</tbody>