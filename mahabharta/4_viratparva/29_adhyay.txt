				
<tbody><tr><td><p>	<b>वैशंपायन उवाच।</b>	</p></td><td>	4-29-1x	<p class="mw-empty-elt"></p></td></tr>
<tr><td><p>	कीचके तु हते राजा विराटः परवीरहा।<br>शोकमाहारयत्तीव्रं सामात्यः सपुरोहितः ।। 1 ।।	</p></td><td>	4-29-1a<br>4-29-1b	<p class="mw-empty-elt"></p></td></tr>
<tr><td><p>	कीचकस्य वधं घोरं सानुजस्य विशांपते ।<br>अत्याहितं चिन्तयित्वा व्यस्मयन्त पृथग्जनाः ।। 2 ।।	</p></td><td>	4-29-2a<br>4-29-2b	<p class="mw-empty-elt"></p></td></tr>
<tr><td><p>	तस्मिन्पुरे जनपदे जजल्पुश्चापि सर्वशः ।<br>वीर्यवान्दयितो राज्ञो दर्पोत्सिक्तश्च कीचकः ।। 3 ।।	</p></td><td>	4-29-3a<br>4-29-3b	<p class="mw-empty-elt"></p></td></tr>
<tr><td><p>	सांपराये परिक्रुष्टो बलवान्दुर्जयो रणे।<br>आसीत्प्रहर्ता शत्रूणां दारदर्शी च दुर्मतिः ।<br>स हतः किल गन्धर्वैः सैरन्ध्रीकारणान्निशि ।। 4 ।।	</p></td><td>	4-29-4a<br>4-29-4b<br>4-29-4c	<p class="mw-empty-elt"></p></td></tr>
<tr><td><p>	इत्यजल्पन्महाराज कीचकस्य विनाशनम् ।<br>देशेदेशे मनुष्याश्च विस्मितः कीचके हते ।। 5 ।।	</p></td><td>	4-29-5a<br>4-29-5b	<p class="mw-empty-elt"></p></td></tr>
<tr><td><p>	अथ वैः धार्तराष्ट्रेण प्रयुक्ता ये बहिश्चराः ।<br>मृगयित्वा बहून्देशान्ग्रामांश्च नगराणि च ।। 6 ।।	</p></td><td>	4-29-6a<br>4-29-6b	<p class="mw-empty-elt"></p></td></tr>
<tr><td><p>	संविधाय यथाऽऽदिष्टं यथादेशं प्रदर्शकाः ।<br>कृतसंकेतनाः सर्वे न्यवर्तन्त पुरं ततः ।। 7 ।।	</p></td><td>	4-29-7a<br>4-29-7b	<p class="mw-empty-elt"></p></td></tr>
<tr><td><p>	आगम्य हास्तिनपुरं धार्तराष्ट्रमरिन्दमम्।<br>तत्र दृष्ट्वा तु राजानं कौरव्यं धृतराष्ट्रजम् ।। 8 ।।	</p></td><td>	4-29-8a<br>4-29-8b	<p class="mw-empty-elt"></p></td></tr>
<tr><td><p>	द्रोणकर्णकृपैः सार्धं भीष्मेण च महात्मना।<br>संगतं भ्रातृभिः सार्धं त्रिगर्तैश्च महारथैः ।। 9 ।।	</p></td><td>	4-29-9a<br>4-29-9b	<p class="mw-empty-elt"></p></td></tr>
<tr><td><p>	प्रणम्य शिरसा भूमौ वर्धयित्वा जयाशिषा।<br>आसीनं सूर्यसंकाशे काञ्चने परमासने ।। 10 ।।	</p></td><td>	4-29-10a<br>4-29-10b	<p class="mw-empty-elt"></p></td></tr>
<tr><td><p>	उपास्यमानं सचिवैर्मरुद्भिरिव वासवम् ।<br>विद्वद्भिर्गायकैः सार्धं कविभिः स्तुतिपाठकैः ।। 11 ।।	</p></td><td>	4-29-11a<br>4-29-11b	<p class="mw-empty-elt"></p></td></tr>
<tr><td><p>	अनेकैरपि राजन्यैः सेवितं सपरिच्छदैः।<br>दुर्योधनं सभामध्ये आसीनमिदमब्रुवन् ।। 12 ।।	</p></td><td>	4-29-12a<br>4-29-12b	<p class="mw-empty-elt"></p></td></tr>
<tr><td><p>	कृतोऽस्माभिः परो यत्नस्तेषामन्वेषणे सदा ।<br>पाण्डवानां मनुष्येन्द्र तस्मिन्महति कानने ।। 13 ।।	</p></td><td>	4-29-13a<br>4-29-13b	<p class="mw-empty-elt"></p></td></tr>
<tr><td><p>	निर्जने व्यालसंकीर्णे नानाभ्रमरसंकुले ।<br>लताप्रतानगहने नानागुल्मसमावृते ।। 14 ।।	</p></td><td>	4-29-14a<br>4-29-14b	<p class="mw-empty-elt"></p></td></tr>
<tr><td><p>	न च विद्मो गता येन पार्थाः सुदृढविक्रमाः ।<br>मार्गमाणाः पदन्यासमाश्रमेषु वनेषु च ।। 15 ।।	</p></td><td>	4-29-15a<br>4-29-15b	<p class="mw-empty-elt"></p></td></tr>
<tr><td><p>	गिरिकूटेषु तुङ्गेषु नानाजनपदेषु च।<br>जनाकीर्णेषु देशेषु चत्वरेषु पुरेषु च ।। 16 ।।	</p></td><td>	4-29-16a<br>4-29-16b	<p class="mw-empty-elt"></p></td></tr>
<tr><td><p>	नरेन्द्र सहसा नष्टान्नैव विद्म च पाण्डवान्।<br>अत्यन्तादर्शनान्नष्टा भद्रं तुभ्यं नरर्षभ ।। 17 ।।	</p></td><td>	4-29-17a<br>4-29-17b	<p class="mw-empty-elt"></p></td></tr>
<tr><td><p>	गिरीणां कूटकुञ्जेषु कन्दरोदरसानुषु।<br>नदीप्रस्रवणेष्वेव ह्रदेषु च सरस्सु च।। 18 ।।	</p></td><td>	4-29-18a<br>4-29-18b	<p class="mw-empty-elt"></p></td></tr>

<tr><td><p>	गह्वरेषु च दुर्गेषु ग्रामेषू पवनेषु च।<br>दुर्विज्ञेया गतिस्तेषां मृग्यतेऽस्माभिरेव च ।।<br>गजव्याघ्रसमीपेषु सिंहान्ते शरभान्तरे ।। 19 ।।	</p></td><td>	4-29-19a<br>4-29-19b<br>4-29-19c	<p class="mw-empty-elt"></p></td></tr>
<tr><td><p>	वत्मन्यन्विच्छमानास्तु रथानां रथिसत्तम।<br>कंचित्कालं मनुष्येन्द्र सूताननुगता वयम् ।। 20 ।।	</p></td><td>	4-29-20a<br>4-29-20b	<p class="mw-empty-elt"></p></td></tr>
<tr><td><p>	मृगयित्वा यथान्यायं विदितार्थाश्च तत्वतः।<br>प्राप्ता द्वारवतीं सूता विना पार्थैः परंतप ।। 21 ।।	</p></td><td>	4-29-21a<br>4-29-21b	<p class="mw-empty-elt"></p></td></tr>
<tr><td><p>	न तत्र कृष्णा राजेन्द्र पाण्डवाश्च महाव्रताः।<br>नरदेव यथोद्दिष्टं न च विद्मात्र पाण्डवान् ।। 22 ।।	</p></td><td>	4-29-22a<br>4-29-22b	<p class="mw-empty-elt"></p></td></tr>
<tr><td><p>	निर्वृतो भव नष्टास्ते स्वस्थो भव परंतप ।<br>सर्वथैव प्रनष्टास्ते नमस्ते भरतर्षभ ।। 23 ।।	</p></td><td>	4-29-23a<br>4-29-23b	<p class="mw-empty-elt"></p></td></tr>

<tr><td><p>	सर्वा च पृथिवी कृत्स्ना सशैलवनकानना ।<br>सराष्ट्रनगरग्रामा पत्तनैश्च समन्विता ।<br>अन्वेषिता च सर्वत्र न च पश्यामा पाण्डवान् ।। 24 ।।	</p></td><td>	4-29-24a<br>4-29-24b<br>4-29-24c	<p class="mw-empty-elt"></p></td></tr>
<tr><td><p>	पुनः शाधि मनुष्येन्द्र अत ऊर्ध्वं विशांपते।<br>अन्वेषणे पाण्डवानां भूयः किं करवामहे ।। 25 ।।	</p></td><td>	4-29-25a<br>4-29-25b	<p class="mw-empty-elt"></p></td></tr>
<tr><td><p>	इमां च नः प्रियां वीर वाचं भद्रवतीं शृणु ।। 26 ।।	</p></td><td>	4-29-26a	<p class="mw-empty-elt"></p></td></tr>

<tr><td><p>	येन त्रिगर्ता निहता बलेन बहुशो नृप।<br>सूतेन राज्ञो मत्स्यस्य कीचकेन बलीयसा।<br>स हतः पतितः शेते गन्धर्वैर्निशि भारत ।। 27 ।।	</p></td><td>	4-29-27a<br>4-29-27b<br>4-29-27c	<p class="mw-empty-elt"></p></td></tr>
<tr><td><p>	स्यालो राज्ञो विराटस्य सेनापतिरुदारधीः।<br>सुदेष्णायानुजः क्रूरः शूरो वीरो गतव्यथः ।। 28 ।।	</p></td><td>	4-29-28a<br>4-29-28b	<p class="mw-empty-elt"></p></td></tr>
<tr><td><p>	उत्साहवान्महावीर्यो नीतिमान्बलवानपि ।<br>युद्धज्ञो रिपुवीर्यघ्नःक सिंहतुल्यपराक्रमः ।। 29 ।।	</p></td><td>	4-29-29a<br>4-29-29b	<p class="mw-empty-elt"></p></td></tr>
<tr><td><p>	प्रजारक्षणदक्षश्च शत्रुग्रहणशक्तिमान्।<br>विजितारिर्महायुद्धे प्रचण्डो मानतत्परः ।। 30 ।।	</p></td><td>	4-29-30a<br>4-29-30b	<p class="mw-empty-elt"></p></td></tr>
<tr><td><p>	नरनारीमनोह्लादी धीरो वाग्मी रणप्रियः।<br>पुण्यकर्माऽर्थकामानां भाजनं मनुजोत्तमः ।। 31 ।।	</p></td><td>	4-29-31a<br>4-29-31b	<p class="mw-empty-elt"></p></td></tr>

<tr><td><p>	स हतो निशि गन्धैर्वः स्त्रीनिमित्तं नराधिप।<br>अमृष्यमाणो दुष्टात्मा निशीथे सह सोदरैः ।<br>सुहृदश्चास्य निहता योधाश्च प्रहरैर्हताः ।। 32 ।।	</p></td><td>	4-29-32a<br>4-29-32b<br>4-29-32c	<p class="mw-empty-elt"></p></td></tr>
<tr><td><p>	गन्धर्वाणां च महिषी काचिदस्ति नितम्बिनी।<br>सैरन्ध्री नाम तां दृप्तो दुष्टात्माऽकामयद्बली ।। 33 ।।	</p></td><td>	4-29-33a<br>4-29-33b	<p class="mw-empty-elt"></p></td></tr>
<tr><td><p>	इत्येवं श्रुतमस्माभिर्गन्धर्वैर्निहतो निशि ।। 34 ।।	</p></td><td>	4-29-34a	<p class="mw-empty-elt"></p></td></tr>

<tr><td><p>	बान्धवैर्बहुभिः सार्धं कीचको निहतो यतः।<br>अद्यप्रभृति राजेन्द्र पाण्डवान्वेषणं प्रति।<br>चारांश्च सर्वतश्चर्तुं प्रेषयेति मतिर्हि नः ।। 35 ।।	</p></td><td>	4-29-35a<br>4-29-35b<br>4-29-35c	<p class="mw-empty-elt"></p></td></tr>
<tr><td><p>	निहतो निशि गन्धर्वैर्दुष्टात्मा भ्रातृभिः सह ।<br>एतावच्छ्रुतमस्माभिर्भद्रं तेऽस्तु नराधिप ।। 36 ।।	</p></td><td>	4-29-36a<br>4-29-36b	<p class="mw-empty-elt"></p></td></tr>
<tr><td><p>	प्रियमेतदुपश्रुत्य शत्रूणां च पराभवम् ।<br>कृतकृत्यश्च कौरव्य विधत्स्व यदनन्तरम् ।। 37 ।।	</p></td><td>	4-29-37a<br>4-29-37b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>ग्रोग्रहणपर्वणि एकोऽनत्रिंशोऽध्यायः ।। 29 ।।	</p></td><td>		<p class="mw-empty-elt"></p></td></tr>
</tbody>