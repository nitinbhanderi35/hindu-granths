				
<tbody><tr><td><p>	<b>वैशंपायन उवाच।</b>	</p></td><td>	4-12-1x	<p class="mw-empty-elt"></p></td></tr>
<tr><td><p>	अथापरोऽदृश्यत पाण्डवः प्रभुर्विराटराजे तुरगान्समीक्षति।<br>तमापतन्तं ददृशुः पृथग्जनाः प्रमुक्तमभ्रादिव चन्द्रमण्डलम् ।। 1 ।।	</p></td><td>	4-12-1a<br>4-12-1b	<p class="mw-empty-elt"></p></td></tr>
<tr><td><p>	स वै हयानैक्षत तानितस्ततः समीक्षमाणं च ददर्श मत्स्यराट्।<br>दृष्ट्वा तथैनं स कुरूत्तमं तमः पप्रच्छ तान्सर्बसभासदस्तदा ।। 2 ।।	</p></td><td>	4-12-2a<br>4-12-2b	<p class="mw-empty-elt"></p></td></tr>
<tr><td><p>	को वा विजानाति पुराऽस्य दर्शनं योऽयं युवाऽभ्येति हि मासिकां सभाम्<br>प्रियो हि मे दर्शनतोपि संमतो ब्रवीतु कश्चिद्यदि दृष्टवानिमम् ।। 3	</p></td><td>	4-12-3a<br>4-12-3b	<p class="mw-empty-elt"></p></td></tr>
<tr><td><p>	अयं हयान्पश्यति मामकान्मुहुर्ध्रुवं हयज्ञो भविता विचक्षणः।<br>प्रवेश्यतामेष समीपमाशु वै विभाति वीरो हि यथाऽमरस्तथा ।। 4 ।।	</p></td><td>	4-12-4a<br>4-12-4b	<p class="mw-empty-elt"></p></td></tr>
<tr><td><p>	वितर्कयत्येव हि मत्स्यराजनि त्वरन्कुरूणामृषभः सभामगात्।<br>ततः प्रणम्योपनतः कुरूत्तमो विराटराजानमुवाच पार्थिवम् ।। 5 ।।	</p></td><td>	4-12-5a<br>4-12-5b	<p class="mw-empty-elt"></p></td></tr>
<tr><td><p>	तवागतोऽहं पुरमद्य भूपते जिजीविषुर्वेतनभोजनार्थिकः।<br>तवाश्वबन्धः सुभृतो भवाम्यहं कुरुष्व मामश्वपतिं यदीच्छसि ।। 6 ।।	</p></td><td>	4-12-6a<br>4-12-6b	<p class="mw-empty-elt"></p></td></tr>
<tr><td><p>	<b>विराट उवाच।</b>	</p></td><td>	4-12-7x	<p class="mw-empty-elt"></p></td></tr>
<tr><td><p>	ददानि यानानि धनानि वेतनं न चाश्वसूतो भवितुं त्वमर्हसि।<br>कुतोसि कस्यामि कथं त्वमागतो ब्रवीहि शिल्पं तव विद्यते च यत् ।। 7	</p></td><td>	4-12-7a<br>4-12-7b	<p class="mw-empty-elt"></p></td></tr>
<tr><td><p>	<b>नकुल उवाच।</b>	</p></td><td>	4-12-8x	<p class="mw-empty-elt"></p></td></tr>
<tr><td><p>	पञ्चानां पाण्डुपुत्राणां ज्येष्ठो राजा युधिष्ठिरः।<br>तेनाहमश्वेषु पुरा प्रकृतः शत्रुकर्शन ।। 8 ।।	</p></td><td>	4-12-8a<br>4-12-8b	<p class="mw-empty-elt"></p></td></tr>
<tr><td><p>	अश्वानां प्रकृतिं वेद्मि विनयं चापि सर्वशः ।<br>दुष्टानां प्रतिपत्तिं च कृत्स्नं चैव चिकित्सितम् ।। 9 ।।	</p></td><td>	4-12-9a<br>4-12-9b	<p class="mw-empty-elt"></p></td></tr>
<tr><td><p>	न कातरं स्यान्मम वाजिवाहनं न मेऽस्ति दुष्टा बडवा कुतो हयः।<br>जानंस्तु मामाह स चापि पाण्डवो युधिष्ठिरो ग्रन्थिकमेव नामतः ।। 10	</p></td><td>	4-12-10a<br>4-12-10b	<p class="mw-empty-elt"></p></td></tr>
<tr><td><p>	मातलिरिव देवपतेर्दशरथनृपतेः सुमत्र इव यन्ता।<br>सुमह इव जामदग्रेस्तथैव तव शिक्षयाम्यश्वान् ।। 11 ।।	</p></td><td>	4-12-11a<br>4-12-11b	<p class="mw-empty-elt"></p></td></tr>
<tr><td><p>	युधिष्ठिरस्य राजेन्द्र नरराजस्य शासनात्।<br>शतसाहस्रकोटीनामश्वानामस्मि रक्षिता ।। 12 ।।	</p></td><td>	4-12-12a<br>4-12-12b	<p class="mw-empty-elt"></p></td></tr>
<tr><td><p>	<b>विराट उवाच।</b>	</p></td><td>	4-12-13x	<p class="mw-empty-elt"></p></td></tr>
<tr><td><p>	यदस्ति किंचिन्मम वाजिवाहनं तदस्तु सर्वं त्वदधीनमद्य वै।<br>ये चापि केचिन्मम वाजियोधास्त्वदाश्रयाः सारथयश्च सन्तु मे ।। 13 ।	</p></td><td>	4-12-13a<br>4-12-13b	<p class="mw-empty-elt"></p></td></tr>
<tr><td><p>	इदं तवेष्टं विहितं सुरोपम ...हि यत्ते प्रसमीक्षितं वरम्।<br>...ऽनुरूपं हयकर्म दृश्यते विभाति राजेव न कर्म वाजिनाम् ।। 14 ।।	</p></td><td>	4-12-14a<br>4-12-14b	<p class="mw-empty-elt"></p></td></tr>
<tr><td><p>	युधिष्ठिरस्यैव हि दर्शनेन मे समं तवेदं प्रियदर्श दर्शनम् ।<br>कथं नु भृत्यैः स विनाकृतो वने चरत्यनिन्द्यो रमते च पाण्डवः ।। 15	</p></td><td>	4-12-15a<br>4-12-15b	<p class="mw-empty-elt"></p></td></tr>
<tr><td><p>	<b>वैशंपायन उवाच ।</b>	</p></td><td>	4-12-16x	<p class="mw-empty-elt"></p></td></tr>
<tr><td><p>	तथा स गन्धर्ववरोपमो युवा विराटराज्ञा मुदितेन पूजितः।<br>न चैवमन्येऽपि विदुः कथंचन प्रियाभिरामं विचरन्तमन्तरा ।। 16 ।।	</p></td><td>	4-12-16a<br>4-12-16b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>पाण्डवप्रवेशपर्वणि द्वादशोऽध्यायः ।। 12 ।।	</p></td><td>		<p class="mw-empty-elt"></p></td></tr>
</tbody>