				
<tbody><tr><td><p>	<b>वैशंपायन उवाच।</b>	</p></td><td>	4-22-1x	<p class="mw-empty-elt"></p></td></tr>
<tr><td><p>	सा सूतपुत्राभिहता राजपुत्री सुदुःखिता।<br>वधं कृष्णा परीप्सन्ती सूतपुत्रस्य भामिनी ।। 1 ।।	</p></td><td>	4-22-1a<br>4-22-1b	<p class="mw-empty-elt"></p></td></tr>
<tr><td><p>	जगामावासमेवाथ तदा सा द्रुपदात्मजा।<br>कृत्वा शौचं यथान्यायं कृष्णा सा तनुमध्यमा ।। 2 ।।	</p></td><td>	4-22-2a<br>4-22-2b	<p class="mw-empty-elt"></p></td></tr>
<tr><td><p>	गात्राणि वाससी चैव प्रक्षाल्य सलिलेन सा।<br>चिन्तयामास रुदती तस्य दुःखस्य निर्णयम् ।। 3 ।।	</p></td><td>	4-22-3a<br>4-22-3b	<p class="mw-empty-elt"></p></td></tr>
<tr><td><p>	किं करोमि क्व गच्छामि कथं कार्यं भवेन्मम।<br>इत्येवं चिन्तयित्वा सा भीमं तं मनसाऽगमत्।<br>अन्यः कर्ता विना भीमान्न मेऽद्य मनसेप्सितम् ।। 4 ।।	</p></td><td>	4-22-4a<br>4-22-4b<br>4-22-4c	<p class="mw-empty-elt"></p></td></tr>
<tr><td><p>	प्रादुर्भूते क्षणे रात्रौ विहाय शयनं स्वकम्।<br>दुःखेन महता युक्ता मानसेन मनस्विनी ।<br>प्राद्रवन्नाथमिच्छन्ती तथा नाथवती सती ।। 5 ।।	</p></td><td>	4-22-5a<br>4-22-5b<br>4-22-5c	<p class="mw-empty-elt"></p></td></tr>
<tr><td><p>	सा वै महानसं प्राप्य भीमसेनं सुचिस्मिता।<br>उपासर्पत पाञ्चाली वासितेव महागजम् ।। 6 ।।	</p></td><td>	4-22-6a<br>4-22-6b	<p class="mw-empty-elt"></p></td></tr>
<tr><td><p>	सर्वश्वेतेव माहेयी वने वृद्धा त्रिहायणी।<br>महर्पभं यथा सुप्तमर्थिनी वननिर्झरे ।<br>संप्रसुप्तं तथा सिंहिं मृगराजवधूरिव ।। 7 ।।	</p></td><td>	4-22-7a<br>4-22-7b<br>4-22-7c	<p class="mw-empty-elt"></p></td></tr>
<tr><td><p>	अभिप्रसार्य बाहुभ्यां पतिं सुप्तं समाश्लिषत् ।<br>सुजातं गोमतीतीरे सालं वल्लीव पुष्पिता ।। 8 ।।	</p></td><td>	4-22-8a<br>4-22-8b	<p class="mw-empty-elt"></p></td></tr>
<tr><td><p>	परिस्पृस्य च पाणिभ्यां पतिं सुप्तमबोधयत्।<br>श्रीरिवान्या महोत्साहं सुप्तं विष्णुमिवार्णवे ।<br>क्षौमावदाते शयने शयानं वृषभेक्षणम् ।। 9 ।।	</p></td><td>	4-22-9a<br>4-22-9b<br>4-22-9c	<p class="mw-empty-elt"></p></td></tr>
<tr><td><p>	यथा शची देवराजं रुद्राणी शंकरं यथा।<br>ब्रह्माणमिव सावित्री देवसेना गुहं यथा ।। 10 ।।	</p></td><td>	4-22-10a<br>4-22-10b	<p class="mw-empty-elt"></p></td></tr>
<tr><td><p>	दिशागजसमाकारं गजं गजवधूरिव ।<br>भीमं प्राबोधयत्कान्ता लक्ष्मीर्दामोदरं यथा ।। 11 ।।	</p></td><td>	4-22-11a<br>4-22-11b	<p class="mw-empty-elt"></p></td></tr>
<tr><td><p>	वीणेव मधुरालापा स्वरं गान्धारमाश्रिता।<br>अभ्यभाषत पाञ्चाली कौरवं पाण्डुनन्दनम् ।। 12 ।।	</p></td><td>	4-22-12a<br>4-22-12b	<p class="mw-empty-elt"></p></td></tr>
<tr><td><p>	उत्तिष्ठोत्तिष्ठ किं शेषे भीमसेन मृतो यथा।<br>न मृतः स हि पापीयान्भार्यामालम्ब्य जीवति ।। 13 ।।	</p></td><td>	4-22-13a<br>4-22-13b	<p class="mw-empty-elt"></p></td></tr>
<tr><td><p>	तस्मिञ्जीवति पापिष्ठे सेनावाहे मम द्विषि ।<br>तत्कर्मं कृतवत्यद्य कथं निद्रां निषेवसे ।। 14 ।।	</p></td><td>	4-22-14a<br>4-22-14b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-22-15x	<p class="mw-empty-elt"></p></td></tr>
<tr><td><p>	सुखसुप्तश्च तं शब्दं निशम्य स वृकोदरः।<br>संवेदितः कुरुश्रेष्ठः तोत्रैरिव महागजः ।। 15 ।।	</p></td><td>	4-22-15a<br>4-22-15b	<p class="mw-empty-elt"></p></td></tr>
<tr><td><p>	स वै विहाय शयनं यस्मिन्सुप्तः प्रबोधितः।<br>उदतिष्ठदमेयात्मा पर्यङ्के सोत्तरच्छदे ।। 16 ।।	</p></td><td>	4-22-16a<br>4-22-16b	<p class="mw-empty-elt"></p></td></tr>
<tr><td><p>	उपवेश्य च दुर्धर्पः पाञ्चालकुलवर्धनीम्।<br>अथाब्रवीद्राजपुत्रीं कौरव्यो महिषीं प्रियाम् ।। 17 ।।	</p></td><td>	4-22-17a<br>4-22-17b	<p class="mw-empty-elt"></p></td></tr>
<tr><td><p>	केनार्थेन च संप्राप्ता त्वरितेव ममान्तिकम्।<br>न ते प्रकृतिमान्वर्णः कृशा त्वमभिलक्ष्यसे ।। 18 ।।	</p></td><td>	4-22-18a<br>4-22-18b	<p class="mw-empty-elt"></p></td></tr>
<tr><td><p>	प्रकाशं यदि वा गुह्यं सर्वमाख्यातुमर्हसि।<br>आचक्ष्व त्वमशेषेण सर्वं विद्यामहं यथा ।। 19 ।।	</p></td><td>	4-22-19a<br>4-22-19b	<p class="mw-empty-elt"></p></td></tr>
<tr><td><p>	सुखं वा यदि वा दुःखं शुभं वा यदि वाऽशुभम्।<br>यद्यप्यसुकरं कर्म कृतमित्यवधारय ।। 20 ।।	</p></td><td>	4-22-20a<br>4-22-20b	<p class="mw-empty-elt"></p></td></tr>
<tr><td><p>	अहमेव हि ते कृष्णे विश्वास्यः सर्वकर्मसु।<br>अहमापत्सु चापि त्वां मोक्षयामि पुनः पुनः ।। 21 ।।	</p></td><td>	4-22-21a<br>4-22-21b	<p class="mw-empty-elt"></p></td></tr>
<tr><td><p>	शीघ्रमुक्त्वा यथाकामं यत्ते कार्यं विवक्षितम्।<br>गच्छ वै शयनायैव यावदन्यो न बुध्यते ।। 22 ।।	</p></td><td>	4-22-22a<br>4-22-22b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-22-23x	<p class="mw-empty-elt"></p></td></tr>
<tr><td><p>	सा लञ्जमाना भीता च अधोमुखमुखी ततः।<br>नोवाच किंचिद्वचनं बाष्पदूषितलोचना ।। 23 ।।	</p></td><td>	4-22-23a<br>4-22-23b	<p class="mw-empty-elt"></p></td></tr>
<tr><td><p>	अथाब्रवीद्भीमपराक्रमो बली वृकोदरः पाण्डवमुख्यसंमतः।<br>प्रब्रूहि किं ते करवाणि सुन्दरि प्रियं प्रिये वारणमत्तगामिनि ।। 24 ।।	</p></td><td>	4-22-24a<br>4-22-24b	<p class="mw-empty-elt"></p></td></tr>
<tr><td><p>	<b>द्रौपद्युवाच।</b>	</p></td><td>	4-22-25x	<p class="mw-empty-elt"></p></td></tr>
<tr><td><p>	अशोच्यता कुतस्तस्या यस्या भर्ता युधिष्ठिरः।<br>जानन्सर्वाणि दुःखानि किं मां भीमानुपृच्छसि ।। 25 ।।	</p></td><td>	4-22-25a<br>4-22-25b	<p class="mw-empty-elt"></p></td></tr>
<tr><td><p>	यन्मां दासीप्रवादेन प्रातिकामी तदाऽनयत्।<br>सभायां परिषन्मध्ये तन्मे मर्माणि कृन्तति ।। 26 ।।	</p></td><td>	4-22-26a<br>4-22-26b	<p class="mw-empty-elt"></p></td></tr>
<tr><td><p>	विकृष्टा हास्तिनपुरे सभायां राजसंसदि।<br>दुःशासनेन केशान्ते परामृष्टा रजस्वला ।। 27 ।।	</p></td><td>	4-22-27a<br>4-22-27b	<p class="mw-empty-elt"></p></td></tr>
<tr><td><p>	क्षत्रियैस्तत्र कर्णाद्यैर्दृष्टा दुर्योधनेन च।<br>श्वशुराभ्यां च भीष्मेण विदुरेण च धीमता।<br>द्रोणेन च महाबाहो कृपेण च परंतप ।। 28 ।।	</p></td><td>	4-22-28a<br>4-22-28b<br>4-22-28c	<p class="mw-empty-elt"></p></td></tr>
<tr><td><p>	साऽहं श्वशुरयोर्मध्ये भ्रातृमध्ये च पाण्डव।<br>केशे गृहीत्वा च सभां नीता जीवति वै त्वयि ।। 29 ।।	</p></td><td>	4-22-29a<br>4-22-29b	<p class="mw-empty-elt"></p></td></tr>
<tr><td><p>	विप्रयुक्ता ततश्चाहं वने राज्याद्वनं गता।<br>साऽहं वने दुर्वसतिं वसती त्वध्वकर्शिता ।<br>जटासुरपरिक्लेशात्प्राप्तापि सुमहद्भयम् ।। 30 ।।	</p></td><td>	4-22-30a<br>4-22-30b<br>4-22-30c	<p class="mw-empty-elt"></p></td></tr>
<tr><td><p>	पार्थिवस्य सुता नाम कानु जीवेन मादृशी ।<br>अनुभूय भृशं दुःखमन्यत्र द्रौपदीं प्रभो।। 31 ।।	</p></td><td>	4-22-31a<br>4-22-31b	<p class="mw-empty-elt"></p></td></tr>
<tr><td><p>	वनवासगता चाहं सैन्धवेन दुरात्मना।<br>परामृष्टा द्वितीयं च सोद्रुमुत्सहते तु का ।। 32 ।।	</p></td><td>	4-22-32a<br>4-22-32b	<p class="mw-empty-elt"></p></td></tr>
<tr><td><p>	पद्भ्यां पर्यचरं चाहं देशान्विषमसंस्थितान् ।<br>दुर्गाञ्श्वापदसंकीर्णांस्त्वयि जीवति पाण्डवे ।। 33 ।।	</p></td><td>	4-22-33a<br>4-22-33b	<p class="mw-empty-elt"></p></td></tr>
<tr><td><p>	ततोऽहं द्वादशे वर्षे वन्यमूलफलाशना।<br>इदं पुरमनुप्राप्ता सुदेष्णापरिचारिका।<br>परस्त्रियमुपातिष्ठे सत्यधर्मपरायणा ।। 34 ।।	</p></td><td>	4-22-34a<br>4-22-34b<br>4-22-34c	<p class="mw-empty-elt"></p></td></tr>
<tr><td><p>	गोशीर्षकं पद्मकं च हरिश्यामं च चन्दनम्।<br>नित्यं पिषे विराटस्य त्वयि जीवति पाण्डव ।। 35 ।।	</p></td><td>	4-22-35a<br>4-22-35b	<p class="mw-empty-elt"></p></td></tr>
<tr><td><p>	साऽहं बहूनिः दुःखानि गणयामि न ते कृते ।। 36 ।।	</p></td><td>	4-22-36a	<p class="mw-empty-elt"></p></td></tr>
<tr><td><p>	मत्स्यराजसमक्षं तु तस्य धूर्तस्य पश्यतः।<br>कीचकेन पदा स्पृष्टा का नु जीवेत मादृशी ।। 37 ।।	</p></td><td>	4-22-37a<br>4-22-37b	<p class="mw-empty-elt"></p></td></tr>
<tr><td><p>	एवं बहुविधैर्दुःखैः क्लिश्यमाना च पाण्डव ।<br>न मां जानासि कौन्तेय किं फलं जीवितेन मे ।। 38 ।।	</p></td><td>	4-22-38a<br>4-22-38b	<p class="mw-empty-elt"></p></td></tr>
<tr><td><p>	द्रुपदस्य सुता चाहं धृष्टद्युम्नस्य चानुजा।<br>अग्निकुण्डात्समुद्भूता नोर्व्यां जातु चराम्यहम् ।। 39 ।।	</p></td><td>	4-22-39a<br>4-22-39b	<p class="mw-empty-elt"></p></td></tr>
<tr><td><p>	कीचकं चेन्न हन्यास्त्वं ग्रीवां बद्ध्वा जले म्रिये।<br>विषमालेड्य पास्यामि प्रवेक्ष्याम्यथवाऽनलं ।। 40 ।।	</p></td><td>	4-22-40a<br>4-22-40b	<p class="mw-empty-elt"></p></td></tr>
<tr><td><p>	आत्मानं नाशयिष्यामि वृक्षमारुह्य वा पते ।<br>शस्त्रेणाङ्गं च भेत्स्यामि किं फलं जीवितेन मे ।। 41 ।।	</p></td><td>	4-22-41a<br>4-22-41b	<p class="mw-empty-elt"></p></td></tr>
<tr><td><p>	योऽयं राज्ञो विराटस्य कीचको नाम भारत।<br>सेनानीः पुरुषव्याघ्र स्यालः परमदुर्मतिः ।। 42 ।।	</p></td><td>	4-22-42a<br>4-22-42b	<p class="mw-empty-elt"></p></td></tr>
<tr><td><p>	स मां सैरन्ध्रिवेषेण वसन्तीं राजवेश्मनि।<br>नित्यमेवाह दुष्टात्मा भार्या मम भवेति वै ।। 43 ।।	</p></td><td>	4-22-43a<br>4-22-43b	<p class="mw-empty-elt"></p></td></tr>
<tr><td><p>	तेनैवमुच्यमानाया वधार्हेणारिसूदन।<br>कालेनेव फलं पक्वं हृदयं मे विदीर्यते ।। 44 ।।	</p></td><td>	4-22-44a<br>4-22-44b	<p class="mw-empty-elt"></p></td></tr>
<tr><td><p>	शरणं भव कौन्तेय मा स्म गच्छे युधिष्ठिरम्।<br>निरुद्योगं निरामर्षं निर्वीर्यमरिमर्दन ।। 45 ।।	</p></td><td>	4-22-45a<br>4-22-45b	<p class="mw-empty-elt"></p></td></tr>
<tr><td><p>	मा स्म सीमन्तिनी काचिञ्जनयेत्पुत्रमीदृशम् ।। 46 ।।	</p></td><td>	4-22-46a	<p class="mw-empty-elt"></p></td></tr>
<tr><td><p>	विजानामि तवामर्षं बलं वीर्यं च पाण्डव।<br>ततोऽहं परिदेवामि चाग्रतस्ते महाबल ।। 47 ।।	</p></td><td>	4-22-47a<br>4-22-47b	<p class="mw-empty-elt"></p></td></tr>
<tr><td><p>	यथा यूथपतिर्मत्तः कुञ्जरः षाष्टिहायनः।<br>भूमौ निपतितं बिल्वं पद्भ्यमाक्रम्य पीडयेत् ।। 48 ।।	</p></td><td>	4-22-48a<br>4-22-48b	<p class="mw-empty-elt"></p></td></tr>
<tr><td><p>	तथैव च शिरस्तस्य निपात्य धरणीतले।<br>वामेन पुरुषव्याघ्र मर्द मादेन पाण्डव ।। 49 ।।	</p></td><td>	4-22-49a<br>4-22-49b	<p class="mw-empty-elt"></p></td></tr>
<tr><td><p>	स चेदुद्यन्तमादित्यं प्रातरुत्थाय पश्यति।<br>कीचकः शर्वरीं व्युष्टां नाहं जीवितुमुत्सहे ।। 50 ।।	</p></td><td>	4-22-50a<br>4-22-50b	<p class="mw-empty-elt"></p></td></tr>
<tr><td><p>	शापितोसि मम प्राणैः सुकृतेनार्जुनस्य च।<br>युधिष्ठिरस्य पादाभ्यां यमयोर्जीवितेन च।<br>कीचकस्य वधं नाद्य प्रतिजानासि भारत ।। 51 ।।	</p></td><td>	4-22-51a<br>4-22-51b<br>4-22-51c	<p class="mw-empty-elt"></p></td></tr>
<tr><td><p>	भ्रात च विगर्हस्व ज्येष्ठं दुर्द्यूतदेविनम्।<br>यस्मास्मि कर्मणा प्राप्ता दुःखमेतदनन्तकम् ।। 52 ।।	</p></td><td>	4-22-52a<br>4-22-52b	<p class="mw-empty-elt"></p></td></tr>
<tr><td><p>	येषां मुख्यतमो ज्येष्ठो भवेत्तु कुलपांसनः।<br>भ्रातरं परमन्वीयुस्तेऽपि शालीनबुद्धयः ।। 53 ।।	</p></td><td>	4-22-53a<br>4-22-53b	<p class="mw-empty-elt"></p></td></tr>
<tr><td><p>	को हि राज्यं परित्यज्य सपुत्रपशुबान्धवम् ।<br>प्रव्रजेत महारण्यमजिनैः परिवारितः ।। 54 ।।	</p></td><td>	4-22-54a<br>4-22-54b	<p class="mw-empty-elt"></p></td></tr>
<tr><td><p>	यदि निष्कसहस्राणि यद्वाऽन्यत्सारवद्धनम् ।<br>सायं प्रातरदेविष्यदपि संवत्सरायुतम् ।। 55 ।।	</p></td><td>	4-22-55a<br>4-22-55b	<p class="mw-empty-elt"></p></td></tr>
<tr><td><p>	रुक्मं हिरण्यं वासांसि यानं युग्यमजाविकम् ।<br>अश्वाश्वतरसङ्घाश्च न जातु क्षयमाव्रजेत्।। 56 ।।	</p></td><td>	4-22-56a<br>4-22-56b	<p class="mw-empty-elt"></p></td></tr>
<tr><td><p>	सोयं द्यूतप्रवादेन श्रियश्चैवावरोपितः।<br>तूष्णीमास्ते यथा मूढः स्वानि कर्माणि चिन्तयन् ।। 57 ।।	</p></td><td>	4-22-57a<br>4-22-57b	<p class="mw-empty-elt"></p></td></tr>
<tr><td><p>	पुरा दशसहस्राणि दन्तिनां वाजिनामपि।<br>यं यान्तमनुयान्ति स्म सोयं द्यूतेन जीवति ।। 58 ।।	</p></td><td>	4-22-58a<br>4-22-58b	<p class="mw-empty-elt"></p></td></tr>
<tr><td><p>	तथा शतसहस्राणि स्त्रीणाममिततेजसाम्।<br>उपासते स्म राजानमिन्द्रप्रस्थे युधिष्ठिरम् ।। 59 ।।	</p></td><td>	4-22-59a<br>4-22-59b	<p class="mw-empty-elt"></p></td></tr>
<tr><td><p>	शतं दासीसहस्राणां यस्य नित्यं महानसे।<br>पात्रहस्ता दिवारात्रमतिथीन्भोजयन्त्युत ।। 60 ।।	</p></td><td>	4-22-60a<br>4-22-60b	<p class="mw-empty-elt"></p></td></tr>
<tr><td><p>	एष निष्कसहस्राणि दत्त्वा प्रातर्दिनेदिने ।<br>द्यूतजेन ह्यनर्थेन महता समुपावृतः ।। 61 ।।	</p></td><td>	4-22-61a<br>4-22-61b	<p class="mw-empty-elt"></p></td></tr>
<tr><td><p>	एनं सुस्वरसंपन्ना बहवः सूतमागधाः।<br>सुप्तं प्रातरुपातिष्ठन्सुमृष्टमणिकुण्डलाः ।। 62 ।।	</p></td><td>	4-22-62a<br>4-22-62b	<p class="mw-empty-elt"></p></td></tr>
<tr><td><p>	[सहस्रं वालखिल्यानां सहस्रमुदवासिनाम्।<br>सहस्रमश्मकुट्टानां सहस्रं वायुभोजिनाम् ।। 63 ।।	</p></td><td>	4-22-63a<br>4-22-63b	<p class="mw-empty-elt"></p></td></tr>
<tr><td><p>	सहस्रं मुनिपत्नीनां सहस्रं ब्रह्मचारिणाम्।<br>सहस्रं मौनशीलानां सहस्रं गृहमेधिनाम् ।। 64 ।।	</p></td><td>	4-22-64a<br>4-22-64b	<p class="mw-empty-elt"></p></td></tr>
<tr><td><p>	हंसाः परमहंसाश्च योगिनश्च द्विजातयः।<br>कुटीरकाः परिव्राजो ये चान्ये वनचारिणः ।। 65 ।।	</p></td><td>	4-22-65a<br>4-22-65b	<p class="mw-empty-elt"></p></td></tr>

<tr><td><p>	संविभक्तात्मकाश्चैव बहवश्चोर्ध्वरेतसः ।<br>चतुर्वेदविदो विप्राः शिक्षामीमांसपारगाः ।<br>क्रमपाठाश्च ये विप्राः सामाध्यायनिकाश्च ये ।। 66 ।।]	</p></td><td>	4-22-66a<br>4-22-66b<br>4-22-66c	<p class="mw-empty-elt"></p></td></tr>
<tr><td><p>	सहस्रमृषयो यस्य नित्यमासन्सभासदः।<br>तपःश्रुतोपसंपन्नाः सर्वकामैरुपास्थिताः ।। 67 ।।	</p></td><td>	4-22-67a<br>4-22-67b	<p class="mw-empty-elt"></p></td></tr>
<tr><td><p>	अन्धान्वृद्धाननाथांस्तु सर्वराष्ट्रेषु दुःखितान्।<br>बिभर्त्यन्नार्थिनो नित्यमानृशंस्याद्युधिष्ठिरः ।। 68 ।।	</p></td><td>	4-22-68a<br>4-22-68b	<p class="mw-empty-elt"></p></td></tr>
<tr><td><p>	स एष निलयं प्राप्तो मत्स्यस्य परिचारकः।<br>सभायां विनतो राज्ञः कङ्को नाम युधिष्ठिरः ।। 69 ।।	</p></td><td>	4-22-69a<br>4-22-69b	<p class="mw-empty-elt"></p></td></tr>
<tr><td><p>	इन्द्रप्रस्थे निवसतः समये यस्य पार्थिवाः।<br>आसन्बलिकराः सर्वे सोन्येभ्यो भृतिमिच्छति ।। 70 ।।	</p></td><td>	4-22-70a<br>4-22-70b	<p class="mw-empty-elt"></p></td></tr>
<tr><td><p>	पार्थिवाः पृथिवीपाला यस्यासन्वशवर्तिनः।<br>स वशे विवशो राज्ञां परेषामद्य वर्तते ।। 71 ।।	</p></td><td>	4-22-71a<br>4-22-71b	<p class="mw-empty-elt"></p></td></tr>
<tr><td><p>	संप्राप्य पृथिवीं कृत्स्नां रश्मिवानिव तेजसा।<br>सोद्य राज्ञो विराटस्य सभास्तारो युधिष्ठिरः ।। 72 ।।	</p></td><td>	4-22-72a<br>4-22-72b	<p class="mw-empty-elt"></p></td></tr>
<tr><td><p>	यमुपासत राजानं सभायामृषिसत्तमाः।<br>तमुपासीनमद्यान्यं पश्य पाण्डव पाण्डवम् ।। 73 ।।	</p></td><td>	4-22-73a<br>4-22-73b	<p class="mw-empty-elt"></p></td></tr>
<tr><td><p>	अनवद्यं महाप्राज्ञं जीवितार्थेन संवृतम् ।<br>दृष्ट्वा कस्य न दुःखं स्याद्धर्मराजं युधिष्ठिरम् ।। 74 ।।	</p></td><td>	4-22-74a<br>4-22-74b	<p class="mw-empty-elt"></p></td></tr>
<tr><td><p>	उपास्ते स्म सभायां यं कृत्स्नाऽपि च वसुन्धरा।<br>तमुपासीनमद्यान्यं पश्य भारत भारतम् ।। 75 ।।	</p></td><td>	4-22-75a<br>4-22-75b	<p class="mw-empty-elt"></p></td></tr>
<tr><td><p>	एवं बहुविदैर्दुःखैः पीड्यमानामनाथवत्।<br>शोकसागरमध्यस्थां किं मां भीम न पश्यसि ।। 76 ।।	</p></td><td>	4-22-76a<br>4-22-76b	<p class="mw-empty-elt"></p></td></tr>
<tr><td><p>	इदं तु मे दुःखतरं यत्त्वां वक्ष्यामि भारत।<br>न मेऽभ्यसूया कर्तव्या दुःखादेतद्ब्रवीम्यहम् ।। 77 ।।	</p></td><td>	4-22-77a<br>4-22-77b	<p class="mw-empty-elt"></p></td></tr>
<tr><td><p>	शार्दूलैर्महिषैर्नागौरगारे योत्स्यसे सदा।<br>कैकेय्याः प्रेक्षमाणायास्तदा मे कश्मलोऽभवत् ।। 78 ।।	</p></td><td>	4-22-78a<br>4-22-78b	<p class="mw-empty-elt"></p></td></tr>
<tr><td><p>	हसन्त्यन्तःपुरे नार्यो मम चेष्टां निरीक्ष्य च ।। 79 ।।	</p></td><td>	4-22-79a	<p class="mw-empty-elt"></p></td></tr>
<tr><td><p>	तत उत्थाय कैकेयी सर्वास्ताः प्रत्यभाषत।<br>प्रेक्ष्य मामनवद्याङ्गीं कश्मलाभिहतामिव ।। 80 ।।	</p></td><td>	4-22-80a<br>4-22-80b	<p class="mw-empty-elt"></p></td></tr>
<tr><td><p>	स्नेहात्संवासजादेव तदा वै चारुहासिनी ।<br>युध्यमानं महावीर्यमिमं समनुशोचति ।। 81 ।।	</p></td><td>	4-22-81a<br>4-22-81b	<p class="mw-empty-elt"></p></td></tr>
<tr><td><p>	कल्याणरूपा सैरन्ध्री वललश्चापि सुन्दरः।<br>स्त्रीणां चित्तं हि दुर्ज्ञेयं युक्तरूपौ हि मे मतौ ।। 82 ।।	</p></td><td>	4-22-82a<br>4-22-82b	<p class="mw-empty-elt"></p></td></tr>
<tr><td><p>	सैरन्ध्री प्रियसंवासान्नित्यं करुणवादिनी।<br>अस्मिन्राजकुले चैतौ तुल्यकालनिवासिनौ ।। 83 ।।	</p></td><td>	4-22-83a<br>4-22-83b	<p class="mw-empty-elt"></p></td></tr>
<tr><td><p>	इति ब्रुवाणा वाक्यानि सा मां नित्यमजीजपत् ।<br>क्रुध्यन्तीं मां च संप्रेक्ष्य पर्यशङ्कत मां त्वयि ।। 84 ।।	</p></td><td>	4-22-84a<br>4-22-84b	<p class="mw-empty-elt"></p></td></tr>
<tr><td><p>	तस्यां तथा ब्रुवन्त्यां तु भीमो भीमपराक्रमः।<br>नोवाच किंचिद्वचनं संरम्भाद्रक्तलोचनः ।। 85 ।।	</p></td><td>	4-22-85a<br>4-22-85b	<p class="mw-empty-elt"></p></td></tr>
<tr><td><p>	ज्ञात्वा-तु रुषितं भीमं द्रौपदी पुनरब्रवीत्।<br>शोके यौधिष्ठिरे मग्ना नाहं जीवितुमुत्सहे ।। 86 ।।	</p></td><td>	4-22-86a<br>4-22-86b	<p class="mw-empty-elt"></p></td></tr>
<tr><td><p>	यंस्तु देवान्मनुष्यांश्च सर्वानेकरथोऽजयत्।<br>सोयं राज्ञो विराटस्य कन्यानां नर्तको युवा।<br>आस्ते वेषप्रतिच्छन्नः कन्यानां परिचारकः ।। 87 ।।	</p></td><td>	4-22-87a<br>4-22-87b<br>4-22-87c	<p class="mw-empty-elt"></p></td></tr>
<tr><td><p>	योऽतर्पयदमेयात्मा खाण्डवे जातवेदसम्।<br>सोऽन्तःपुरगतः पार्थः कूपेऽग्निरिव संवृतः ।। 88 ।।	</p></td><td>	4-22-88a<br>4-22-88b	<p class="mw-empty-elt"></p></td></tr>
<tr><td><p>	यस्माद्भयममित्राणां सदैव पुरुषर्षभात्।<br>स लोकपरिभूतेन वेषेणास्ते धनंजयः ।। 89 ।।	</p></td><td>	4-22-89a<br>4-22-89b	<p class="mw-empty-elt"></p></td></tr>
<tr><td><p>	यस्यं ज्यातलनिर्घोषात्समकम्पन्त शत्रवः।<br>षण्डरूपं वहन्तं तं गीतं नृत्तावलम्बनम् ।<br>कुर्वन्तमर्जुनं दृष्ट्वा न मे स्वास्थ्यं मनो व्रजेत् ।। 90 ।।	</p></td><td>	4-22-90a<br>4-22-90b<br>4-22-90c	<p class="mw-empty-elt"></p></td></tr>
<tr><td><p>	स्त्रियो गीतस्वरात्तस्य मुदिताः पर्युपासते ।। 91 ।।	</p></td><td>	4-22-91a	<p class="mw-empty-elt"></p></td></tr>
<tr><td><p>	किरीटं सूर्यसंकाशं यस्य मूर्धन्यशोभत।<br>वेणीविकृतकेशान्तः सोऽयमद्य धनंजयः ।। 92 ।।	</p></td><td>	4-22-92a<br>4-22-92b	<p class="mw-empty-elt"></p></td></tr>
<tr><td><p>	यस्मिन्नस्त्राणि दिव्यानि समस्तानि महात्मनि ।<br>आधारः सर्वविद्यानां यो धारयति कुण्डले ।। 93 ।।	</p></td><td>	4-22-93a<br>4-22-93b	<p class="mw-empty-elt"></p></td></tr>
<tr><td><p>	यं वै राजसहस्राणि तेजसाऽप्रतिमं भुवि ।<br>समरे नातिवर्तन्ते वेलामिव महोर्मयः ।। 94 ।।	</p></td><td>	4-22-94a<br>4-22-94b	<p class="mw-empty-elt"></p></td></tr>
<tr><td><p>	सोयं राज्ञो विराटस्य कन्यानां नर्तको युवा।<br>आस्ते वेषप्रतिच्छन्नः कन्यानां परिचारकः ।। 95 ।।	</p></td><td>	4-22-95a<br>4-22-95b	<p class="mw-empty-elt"></p></td></tr>
<tr><td><p>	यस्य स्म रथनिर्घोषात्समकम्पत मेदिनी।<br>सपर्वतवनाकाशा सहस्थावरजङ्गमा ।। 96 ।।	</p></td><td>	4-22-96a<br>4-22-96b	<p class="mw-empty-elt"></p></td></tr>
<tr><td><p>	यस्मिञ्जाते महेष्वासे कुन्त्याः प्रीतिरवर्धत।<br>न स शोचति मामद्य भीमसेन तवानुजः ।। 97 ।।	</p></td><td>	4-22-97a<br>4-22-97b	<p class="mw-empty-elt"></p></td></tr>
<tr><td><p>	विभूषितमलंकारैः कुण्डलैः परिपातुकैः।<br>कम्बुपाणिमथायान्तं दृष्ट्वा सीदति मे मनः ।। 98 ।।	</p></td><td>	4-22-98a<br>4-22-98b	<p class="mw-empty-elt"></p></td></tr>
<tr><td><p>	वेणीविकृतकेशान्तं भीमधन्वानमर्जुनम्।<br>कन्यापरिवृतं दृष्ट्वा शोकं गच्छति मे मनः ।। 99 ।।	</p></td><td>	4-22-99a<br>4-22-99b	<p class="mw-empty-elt"></p></td></tr>
<tr><td><p>	यदा ह्येनं परिवृतं कन्याभिर्देवरूपिणम्।<br>प्रच्छन्नमिव मातङ्गं परिपूर्णं करेणुभिः ।। 100 ।।	</p></td><td>	4-22-100a<br>4-22-100b	<p class="mw-empty-elt"></p></td></tr>
<tr><td><p>	मात्स्यं पार्थं च गायन्तं विराटं समुपस्थितम्।<br>पश्यामि तूर्यमध्यस्थं दृष्ट्वा मुह्यति मे मनः ।। 101 ।।	</p></td><td>	4-22-101a<br>4-22-101b	<p class="mw-empty-elt"></p></td></tr>
<tr><td><p>	नूनमार्या न जानाति कृच्छ्रं प्राप्तं धनंजयम्।<br>अजातशत्रुं कौरव्यं मग्नं द्युर्द्यूतदेविनम् ।। 102 ।।	</p></td><td>	4-22-102a<br>4-22-102b	<p class="mw-empty-elt"></p></td></tr>
<tr><td><p>	ऐन्द्रवारुणवायव्यब्रह्माग्नेयैः सवैष्णवैः ।<br>अग्नीन्संतर्पयन्पार्थः सर्वशत्रुनिबर्हणः।<br>दिव्यैरस्त्रैरमेयात्मा सर्वांश्चैकरथोऽजयत् ।। 103 ।।	</p></td><td>	4-22-103a<br>4-22-103b<br>4-22-103c	<p class="mw-empty-elt"></p></td></tr>
<tr><td><p>	कौबेरं वैष्णवं शैवमस्त्राण्यन्यानि भारत।<br>दर्शयन्नस्त्रवीर्यं च वासुदेवसहायवान् ।। 104 ।।	</p></td><td>	4-22-104a<br>4-22-104b	<p class="mw-empty-elt"></p></td></tr>
<tr><td><p>	दिव्यं गान्धर्वमस्त्रं च वायव्यमथ वैष्णवम्।<br>ब्राह्मं पाशुपतं चैव स्थूणाकर्णं च दर्शयन् ।। 105 ।।	</p></td><td>	4-22-105a<br>4-22-105b	<p class="mw-empty-elt"></p></td></tr>
<tr><td><p>	पौलोमान्कालकेयांश्च इन्द्रशत्रून्महाबलान्।<br>निवातकवचैः सार्धं घोरानेकरथोऽजयत्।<br>सोन्तःपुरगतः पार्थः कूपेऽग्निरिव संवृतः ।। 106 ।।	</p></td><td>	4-22-106a<br>4-22-106b<br>4-22-106c	<p class="mw-empty-elt"></p></td></tr>
<tr><td><p>	यो वै महातपः कुर्वन्महाबलपराक्रमः ।<br>युद्धेन तोषयामास शंकरं शूलपाणिनम् ।। 107 ।।	</p></td><td>	4-22-107a<br>4-22-107b	<p class="mw-empty-elt"></p></td></tr>
<tr><td><p>	कन्यापुरगतं दृष्ट्वा गोष्ठेष्विव महावृषम्।<br>स्त्रीवेषविकृतं पार्थं कुन्तीं गच्छति मे मनः ।। 108 ।।	</p></td><td>	4-22-108a<br>4-22-108b	<p class="mw-empty-elt"></p></td></tr>
<tr><td><p>	यः स्त्रीभिर्नित्यसंपन्नो रूपेणास्त्रेण मेधया ।<br>सोऽश्वबन्धो विराटस्य पश्य कालस्य पर्ययम् ।। 109 ।।	</p></td><td>	4-22-109a<br>4-22-109b	<p class="mw-empty-elt"></p></td></tr>
<tr><td><p>	राजकन्याश्च वेश्याश्च विशां दुहितरश्च याः।<br>सर्वाः सारयुता नार्यो दामग्रन्थिवशं गताः ।<br>प्रेष्यकर्मणि तं दृष्ट्वा शोचामि विलपामि च ।। 120 ।।	</p></td><td>	4-22-110a<br>4-22-110b<br>4-22-110c	<p class="mw-empty-elt"></p></td></tr>
<tr><td><p>	विराटमुपतिष्ठन्तं दर्शयन्तं च वाजिनम्।<br>अभ्यकीर्यन्त बृन्दानि दामग्रन्थिमुदीक्षितुम् ।<br>विनयन्तं जवेनाश्वान्धर्मराजस्य पश्यतः ।। 111 ।।	</p></td><td>	4-22-111a<br>4-22-111b<br>4-22-111c	<p class="mw-empty-elt"></p></td></tr>
<tr><td><p>	किंनु मां मन्यसे पार्थ सुखितेति परन्तप।<br>तथा दृष्ट्वा यवीयांसं सहदेवं युधांपतिम् ।। 112 ।।	</p></td><td>	4-22-112a<br>4-22-112b	<p class="mw-empty-elt"></p></td></tr>
<tr><td><p>	तं दृष्ट्वा गोषु गोसङ्ख्यं वत्सचर्मक्षितीशयम्।<br>दुःखशोकपरीताङ्गी पाण्डुभूताऽस्मि पाण्डव ।। 113 ।।	</p></td><td>	4-22-113a<br>4-22-113b	<p class="mw-empty-elt"></p></td></tr>
<tr><td><p>	सहदेवस्य वृत्तानि चिन्तयन्ती पुनःपुनः ।<br>न पश्यामि महाभाग सहदेवस्य दुःष्कृतम्।<br>यस्मादेवंविधं क्लेशं प्राप्नुयात्सत्यविक्रमः ।। 114 ।।	</p></td><td>	4-22-114a<br>4-22-114b<br>4-22-114c	<p class="mw-empty-elt"></p></td></tr>
<tr><td><p>	दूयामि भरतश्रेष्ठ दृष्ट्वा ते भ्रातरं प्रियम्।<br>गोषु गोवृषसंकाशं मात्स्येनापि निवेशितम् ।। 115 ।।	</p></td><td>	4-22-115a<br>4-22-115b	<p class="mw-empty-elt"></p></td></tr>
<tr><td><p>	संरब्धतररक्ताक्षं गोपालानां पुरोगमम्।<br>विराटमभिनन्दन्तं वित्ते मे भवति ज्वरः ।। 116 ।।	</p></td><td>	4-22-116a<br>4-22-116b	<p class="mw-empty-elt"></p></td></tr>
<tr><td><p>	सहदेवं हि मे नित्यं वीरमार्या प्रशंसति।<br>महाभिजनसंपन्नो नीतिमान्कुलवानपि ।। 117 ।।	</p></td><td>	4-22-117a<br>4-22-117b	<p class="mw-empty-elt"></p></td></tr>
<tr><td><p>	हीनिषेवो ह्यनवमो धार्मिकश्च प्रियश्च मे।<br>स तेऽरण्येषु वोढव्यः पाञ्चालि रजनीष्वपि ।। 118 ।।	</p></td><td>	4-22-118a<br>4-22-118b	<p class="mw-empty-elt"></p></td></tr>
<tr><td><p>	सुकुमारश्च शूरश्च राजानं चाप्यनुव्रतः।<br>ज्येष्ठापचायिनं वीरं स्वयं पाञ्चालि भोजयेः ।। 119 ।।	</p></td><td>	4-22-119a<br>4-22-119b	<p class="mw-empty-elt"></p></td></tr>
<tr><td><p>	इत्युवाच हि मां कुन्ती रुदती पुत्रगृद्धिनी।<br>प्रव्रजन्तं महारण्यं तं परिष्वज्य तिष्ठती ।। 120 ।।	</p></td><td>	4-22-120a<br>4-22-120b	<p class="mw-empty-elt"></p></td></tr>
<tr><td><p>	तं दृष्ट्वा गोषु गोपालवेषमास्थाय धिष्ठितम्।<br>सहदेवं युधांश्रेष्ठं किंनु जीवामि पाण्डवः ।। 121 ।।	</p></td><td>	4-22-121a<br>4-22-121b	<p class="mw-empty-elt"></p></td></tr>
<tr><td><p>	एवं दुःखशताविष्टा युधिष्ठिरनिमित्ततः ।। 122 ।।	</p></td><td>	4-22-122a	<p class="mw-empty-elt"></p></td></tr>
<tr><td><p>	पुनः प्रतिविशिष्टानि दुःखानि शृणु भारत।<br>वर्धन्ते मयि कौन्तेय वक्ष्याम्यन्यानि तानि वै ।। 123 ।।	</p></td><td>	4-22-123a<br>4-22-123b	<p class="mw-empty-elt"></p></td></tr>
<tr><td><p>	युष्मासु ध्रियमाणेषु दुःखानि विविधान्युत।<br>शोषयन्ति शरीरं मे किंनु दुःखतरं ततः ।। 124 ।।	</p></td><td>	4-22-124a<br>4-22-124b	<p class="mw-empty-elt"></p></td></tr>
<tr><td><p>	एकभर्ता तु या नारी सा सुखेनैव वर्तते।<br>पञ्च मे पतयः सन्ति मम दुःखमनन्तकम् ।। 125 ।।	</p></td><td>	4-22-125a<br>4-22-125b	<p class="mw-empty-elt"></p></td></tr>
</tbody>