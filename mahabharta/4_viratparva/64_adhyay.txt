				
<tbody><tr><td><p>	<b>वैशंपायन उवाच।</b>	</p></td><td>	4-64-1x	<p class="mw-empty-elt"></p></td></tr>
<tr><td><p>	भीष्मं विजित्य संग्रामे कुरूणां मिषतां रणे।<br>ततो युद्धमनाः प्रायात्पार्थः पञ्च महारथान् ।।	</p></td><td>	4-64-1a<br>4-64-1b	<p class="mw-empty-elt"></p></td></tr>
<tr><td><p>	आददानश्च नाराचान्विमृशन्निषुधी अपि।<br>संस्पृशानश्च गाण्डीवं भूयः कर्णं समभ्यगाम् ।।	</p></td><td>	4-64-2a<br>4-64-2b	<p class="mw-empty-elt"></p></td></tr>
<tr><td><p>	<b>द्रौणिरुवाच।</b>	</p></td><td>	4-64-3x	<p class="mw-empty-elt"></p></td></tr>
<tr><td><p>	कर्ण यत्तत्सभामध्ये बह्वबद्धं प्रभाषसे।<br>न मे युधि समोऽस्तीति तदिदं प्रत्युपस्थितम् ।।	</p></td><td>	4-64-3a<br>4-64-3b	<p class="mw-empty-elt"></p></td></tr>

<tr><td><p>	एषोऽन्तक इव क्रुद्धः सर्वभूतावमर्दनः।<br>अदूरात्प्रत्युपस्थाय जृम्भते केसरी यथा।<br>न पलायस्व शूरश्चेत्स्थित्वा युध्यस्व फल्गुनम् ।।	</p></td><td>	4-64-4a<br>4-64-4b<br>4-64-4c	<p class="mw-empty-elt"></p></td></tr>
<tr><td><p>	<b>कर्ण उवाच।</b>	</p></td><td>	4-64-5x	<p class="mw-empty-elt"></p></td></tr>
<tr><td><p>	नाहं बिभेमि बीभत्सोः कृष्णाद्वा देवकीसुतात् ।<br>पाण्डवेभ्योपि सर्वेभ्यः क्षत्रधर्ममनुव्रतः ।।	</p></td><td>	4-64-5a<br>4-64-5b	<p class="mw-empty-elt"></p></td></tr>
<tr><td><p>	सत्वाधिकानां शूराणां धनुर्वेदोपजीविनाम् ।<br>दर्शनाञ्जायते दर्पः स्वरश्च न विषीदति ।।	</p></td><td>	4-64-6a<br>4-64-6b	<p class="mw-empty-elt"></p></td></tr>
<tr><td><p>	पश्यत्वाचार्यपुत्रो मामर्जुनेन समं युधि।<br>युध्यमानं सुसंयुक्तं दैवं तु दुरतिक्रमम् ।।	</p></td><td>	4-64-7a<br>4-64-7b	<p class="mw-empty-elt"></p></td></tr>
<tr><td><p>	<b>अश्वत्थामोवाच।</b>	</p></td><td>	4-64-8x	<p class="mw-empty-elt"></p></td></tr>
<tr><td><p>	को दोषः कर्ण शूराणां वाचा साकं हि पौरुषम् ।<br>विद्यते यदि तल्लोके गुणोत्तरमिहोच्यते ।।	</p></td><td>	4-64-8a<br>4-64-8b	<p class="mw-empty-elt"></p></td></tr>
<tr><td><p>	युव्यस्व त्वमभीः पार्थं प्रपलायस्व मा रणात्।<br>उक्तं वचः स्मरन्कर्ण नाहमित्यादि संयुगे ।।	</p></td><td>	4-64-9a<br>4-64-9b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-64-10x	<p class="mw-empty-elt"></p></td></tr>
<tr><td><p>	तं समन्ताद्रथाः पञ्च परिवार्य धनञ्जयम्।<br>त इषून्सम्यगस्यन्तो मुमुक्षन्तोपि जीवितात् ।।	</p></td><td>	4-64-10a<br>4-64-10b	<p class="mw-empty-elt"></p></td></tr>
<tr><td><p>	ते लाभमिव मन्वानाः क्षिप्रमार्च्छन्धनञ्जयम्।<br>शरौघान्सम्यगस्यन्तो जीमूता इव वार्षिकाः ।।	</p></td><td>	4-64-11a<br>4-64-11b	<p class="mw-empty-elt"></p></td></tr>
<tr><td><p>	बहुभिर्निशितैर्बाणैर्विविधैर्लोमवापिभिः ।<br>आद्रवन्प्रत्यवस्थाय प्रत्यविध्यन्धनञ्जयम् ।।	</p></td><td>	4-64-12a<br>4-64-12b	<p class="mw-empty-elt"></p></td></tr>
<tr><td><p>	ततः प्रहस्य बीभत्सुः सर्वशस्त्रभृतांवरः ।<br>दिव्यमस्त्रं विकुर्वाणः प्रत्ययाद्रथसत्तमान् ।।	</p></td><td>	4-64-13a<br>4-64-13b	<p class="mw-empty-elt"></p></td></tr>
<tr><td><p>	यथा रश्मिभिरादित्यः प्रच्छादयति मेदिनीम्।<br>एवं गाण्डीवनिर्मुक्तैः शरैः प्राच्छादयद्दिशः ।।	</p></td><td>	4-64-14a<br>4-64-14b	<p class="mw-empty-elt"></p></td></tr>
<tr><td><p>	न रथानां न नगानां न ध्वजानां न वाजिनाम्।<br>अविद्धं निशितैर्बाणैरासीद्द्यूङ्गुलमन्तरम् ।।	</p></td><td>	4-64-15a<br>4-64-15b	<p class="mw-empty-elt"></p></td></tr>
<tr><td><p>	सर्वे शान्तिपरा योधाः स्वचित्तं नाभिजझिरे ।<br>हस्तिनोऽश्वाश्च वित्रस्ता व्यवलीयन्त भारत ।।	</p></td><td>	4-64-16a<br>4-64-16b	<p class="mw-empty-elt"></p></td></tr>
<tr><td><p>	यथा नलवनं नागः प्रभिन्नः षाष्टिहायनः ।<br>एवं सर्वानपामृद्गादर्जुनः शस्त्रतेजसा ।।	</p></td><td>	4-64-17a<br>4-64-17b	<p class="mw-empty-elt"></p></td></tr>
<tr><td><p>	गाण्डीवस्य तु घोषेण पृथिवी समकम्पत।<br>मनांसि धार्तराष्ट्राणामप्यकृन्तद्धनञ्जयः ।।	</p></td><td>	4-64-18a<br>4-64-18b	<p class="mw-empty-elt"></p></td></tr>
<tr><td><p>	ततो विगाह्य सैन्यानां मध्यं शस्त्रभृतांवरः ।<br>सारथिं समरे शूरस्त्वभ्यभाषत वीर्यवान् ।।	</p></td><td>	4-64-19a<br>4-64-19b	<p class="mw-empty-elt"></p></td></tr>
<tr><td><p>	संनियम्य हयानेतान्मन्दं वाहय सारथे ।<br>आचार्यपुत्रं समरे योधयिष्येऽपराजितम् ।।	</p></td><td>	4-64-20a<br>4-64-20b	<p class="mw-empty-elt"></p></td></tr>
<tr><td><p>	पुरा ह्येष मया युक्तः स मे भवति पृष्ठतः ।।<br>एवमुक्तेऽर्जुनेनासावश्वत्थामरथं प्रति।	</p></td><td>	4-64-21a<br>4-64-21b	<p class="mw-empty-elt"></p></td></tr>
<tr><td><p>	विराटपुत्रो जवनान्भृशमश्वानचोदयत् ।।	</p></td><td>	4-64-22a	<p class="mw-empty-elt"></p></td></tr>
<tr><td><p>	<b>कर्ण उवाच।</b>	</p></td><td>	4-64-23x	<p class="mw-empty-elt"></p></td></tr>
<tr><td><p>	एषोपयाति बीभत्सुर्व्यथितो गाढवेदनः।	</p></td><td>	4-64-22b	<p class="mw-empty-elt"></p></td></tr>
<tr><td><p>	तं तु तत्रैव यास्यामि नासौ मुच्येत जीवितात् ।।	</p></td><td>	4-64-23a	<p class="mw-empty-elt"></p></td></tr>
<tr><td><p>	<b>द्रोण उवाच।</b>	</p></td><td>	4-64-24x	<p class="mw-empty-elt"></p></td></tr>
<tr><td><p>	नासौ भयेन निर्यातो महात्मा पाकशासनिः।<br>नैवं भीता निवर्तन्ते न पुनर्गाढवेदनाः ।।	</p></td><td>	4-64-24a<br>4-64-24b	<p class="mw-empty-elt"></p></td></tr>
<tr><td><p>	यद्येनमभिसंरब्धं पुनरेवाभियास्यसि।<br>बहून्यस्त्राणि जानीते न पुनर्मोक्ष्यते भवान् ।।	</p></td><td>	4-64-25a<br>4-64-25b	<p class="mw-empty-elt"></p></td></tr>
<tr><td><p>	दिष्ट्या दुर्योधनो मुक्तो दिष्ट्या गावः पलायिताः।<br>मुक्तो दिष्ट्या च संग्रामे किं रणेन करिष्यसि ।।	</p></td><td>	4-64-26a<br>4-64-26b	<p class="mw-empty-elt"></p></td></tr>
<tr><td><p>	क्रोशमात्रमपाक्रम्य बलमन्वानयामहे।<br>अन्वागतबलाः पार्थं पुनरेवाभियास्यथ ।।	</p></td><td>	4-64-27a<br>4-64-27b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि<br> गोग्रहणपर्वणि चतुःषष्टितमोऽध्यायः ।।	</p></td><td>		<p class="mw-empty-elt"></p></td></tr>
</tbody>