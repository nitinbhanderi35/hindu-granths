				
<tbody><tr><td><p>	<b>वैशंपायन उवाच।</b>	</p></td><td>	4-58-1x	<p class="mw-empty-elt"></p></td></tr>
<tr><td><p>	तत्प्रभग्नं बलं सर्वं विपुलौघस्वनं तथा।<br>भीष्ममासाद्य संतस्थौ वेलामिव महोदधिः ।।	</p></td><td>	4-58-1a<br>4-58-1b	<p class="mw-empty-elt"></p></td></tr>
<tr><td><p>	तानि सर्वाणि गाङ्गेयः समाश्वास्य परंतपः ।<br>ततो व्यूह्य महाबाहुः समरेष्वपराजितः ।।	</p></td><td>	4-58-2a<br>4-58-2b	<p class="mw-empty-elt"></p></td></tr>
<tr><td><p>	रथनागाश्वकलिकं युयुजे युद्धकोविदः ।<br>अभेद्यं पंरसैन्यानां शूरैरपि समीक्षितम् ।।	</p></td><td>	4-58-3a<br>4-58-3b	<p class="mw-empty-elt"></p></td></tr>
<tr><td><p>	आचार्यदुर्योधनसूतपुत्रैः कृपेण भीष्मेण च पालितानि।<br>अवध्यकल्पानि दुरासदानि रथाश्वमातङ्गसमाकुलानि च ।।	</p></td><td>	4-58-4a<br>4-58-4b	<p class="mw-empty-elt"></p></td></tr>
<tr><td><p>	तेषामनीकानि किरीटमाली व्यूढानि दृष्ट्वा विपुलध्वजानि।<br>गाण्डीवधन्वा द्विषतां निहन्ता वैराटिमामन्त्र्य ततोऽभ्युवाच ।।	</p></td><td>	4-58-5a<br>4-58-5b	<p class="mw-empty-elt"></p></td></tr>
<tr><td><p>	सुसंगृहीतैरथ रश्मिभिस्त्वं हयान्नियम्य प्रसमीक्ष्य यत्तः।<br>संप्रेषयाशु प्रतिवीरमेनं वैकर्तनं योधयितुं वृणोमि ।।	</p></td><td>	4-58-6a<br>4-58-6b	<p class="mw-empty-elt"></p></td></tr>
<tr><td><p>	यां हस्तिकक्ष्यां बहुधा विचित्रां स्तम्भे रथे पश्यसि दर्शनीयाम् ।<br>विवर्तमानां ज्वलनप्रकाशां वैकर्तनस्यैतदनीकमग्र्यम् ।।	</p></td><td>	4-58-7a<br>4-58-7b	<p class="mw-empty-elt"></p></td></tr>
<tr><td><p>	एतेन शीघ्रं प्रतिपादयेमान् श्वेतान्हयान्काञ्चनजालकक्ष्यान् ।<br>सर्वं जवं तत्र विदर्शयिष्ये ह्यासादयैतद्रथवीरवृन्दम् ।।	</p></td><td>	4-58-8a<br>4-58-8b	<p class="mw-empty-elt"></p></td></tr>

<tr><td><p>	गजो गजनेव हि योद्धुकामो मया सदा काङ्क्षति सूतपुत्रः ।<br>तमेव मां प्रापय सूतपुत्रं दुर्योधनोपाश्रयजातदर्पम् ।<br>तं पातयिष्यामि रथस्य मध्ये सहस्रनेत्रोऽशनिनेव वृत्रम् ।।	</p></td><td>	4-58-9a<br>4-58-9b<br>4-58-9c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-58-10x	<p class="mw-empty-elt"></p></td></tr>
<tr><td><p>	स तैर्हयैर्जातजवैर्बृहद्भिः पुत्रो विराटस्य हिरण्यकक्ष्यै ।<br>विध्वंसयंस्तद्रथिनामनीकं ततोऽवहत्पाण्डवमाजिमध्ये ।।	</p></td><td>	4-58-10a<br>4-58-10b	<p class="mw-empty-elt"></p></td></tr>
<tr><td><p>	तमापतन्तं परमेण तेजसा समीक्ष्य वैकर्तनमभ्यरक्षन्।<br>अभ्यद्रवंस्ते रथवीरवृन्दा व्याघ्रेण चाक्रान्तमिवर्षभं रणे ।।	</p></td><td>	4-58-11a<br>4-58-11b	<p class="mw-empty-elt"></p></td></tr>

<tr><td><p>	चित्राङ्गदश्चित्ररथश्च वीरः संग्रामजिद्दुःसहचित्रसेनौ ।<br>विविंशतिर्दुर्मुखदुर्जयौ च विकर्णदुःशासनसौबलाश्च।<br>शोणो निषेधश्च तमन्वयुस्ते वैकर्तनं शीघ्रतरं युवानः ।।	</p></td><td>	4-58-12a<br>4-58-12b<br>4-58-12c	<p class="mw-empty-elt"></p></td></tr>
<tr><td><p>	पुत्रा ययुस्ते सहसोदराश्च वैकर्तनं पार्थगतं समीक्ष्य ।<br>प्रगृह्य चापानि महाबला रणे धनंजयं पर्यकिरञ्शरार्चिभिः ।।	</p></td><td>	4-58-13a<br>4-58-13b	<p class="mw-empty-elt"></p></td></tr>
<tr><td><p>	तेषां धनुर्ज्याकृतनैकतन्त्रीं प्रासोपवीणां शरसङ्घकोणाम्।<br>कराग्रयन्त्रां स्थिरचापदण्डां वीणामुपावादयदाशु पार्थः ।।	</p></td><td>	4-58-14a<br>4-58-14b	<p class="mw-empty-elt"></p></td></tr>
<tr><td><p>	तस्मिंस्तु युद्धे तुमुले प्रवृत्ते पार्थं विकर्णोऽतिरथं रथेन ।<br>विपाठवर्षेण कुरुप्रवीरो भीमेन भीमानुजमाससाद ।।	</p></td><td>	4-58-15a<br>4-58-15b	<p class="mw-empty-elt"></p></td></tr>
<tr><td><p>	ततो विकर्णस्य धनुर्विकृत्य जाम्बुनदेनोपहितं दृढज्यम्।<br>न्यपातयत्तद्ध्वजमस्य विद्ध्वा छिन्नध्वजः सोऽप्यपयाञ्जवेन ।।	</p></td><td>	4-58-16a<br>4-58-16b	<p class="mw-empty-elt"></p></td></tr>
<tr><td><p>	तं शात्रवाणां गणवाधितारं कर्माणि कुर्वाणममानुपाणि।<br>शत्रुंतपो वैरममृष्यमाणः समार्पयत्कूर्मनखेन पार्थम् ।।	</p></td><td>	4-58-17a<br>4-58-17b	<p class="mw-empty-elt"></p></td></tr>
<tr><td><p>	स तेन राज्ञाऽतिरथेन विद्धो विगाहमानो ध्वजिनीं पेरपाम् ।<br>शत्रुंतपं पञ्चभिराशु विद्ध्वा ततोऽस्य सूतं दशभिर्जघान ।।	</p></td><td>	4-58-18a<br>4-58-18b	<p class="mw-empty-elt"></p></td></tr>
<tr><td><p>	ततः स विद्धो भरतर्षभेण बाणेन कायावरणातिगेन ।<br>गतासुराजौ निपपात राजन्नगो नगाग्रादिव वातरुग्णः ।।	</p></td><td>	4-58-19a<br>4-58-19b	<p class="mw-empty-elt"></p></td></tr>
<tr><td><p>	रथर्षभास्ते तु रथर्षभेण वीरा रणे वीरतरेण भग्नाः ।<br>चकम्पिरे वातवशेन काले प्रकम्पितानीव महावनानि ।।	</p></td><td>	4-58-20a<br>4-58-20b	<p class="mw-empty-elt"></p></td></tr>

<tr><td><p>	हताश्च पार्थेन नरप्रवीरा भूमौ युवानः सुष्रुषुः सुवेषाः ।<br>वसुप्रदा वासवतुल्यवीर्याः पराजिता वासवजेन सङ्ख्ये।<br>सुवर्णकार्ष्णायसवर्भनद्धा नागा यथा हैमवते प्रवृद्धाः ।।	</p></td><td>	4-58-21a<br>4-58-21b<br>4-58-21c	<p class="mw-empty-elt"></p></td></tr>
<tr><td><p>	तथा स शत्रून्समरे विनिघ्नन् गाण्डीवधन्वा पुरुषप्रवीरः।<br>चचार सङ्ख्ये विदिशो दिशश्च दहन्निवाग्निर्वनमातपान्ते ।।	</p></td><td>	4-58-22a<br>4-58-22b	<p class="mw-empty-elt"></p></td></tr>
<tr><td><p>	सुजीर्णपर्णानि यथा वसन्ते विशातयित्वा तु रजो नुदन्खे।<br>तथा सपत्नान्विकिरन्किरीटी चचार सङ्ख्येऽतिरथो रथेन ।।	</p></td><td>	4-58-23a<br>4-58-23b	<p class="mw-empty-elt"></p></td></tr>
<tr><td><p>	शोणाश्ववाहस्य हयान्निहत्य वैकर्तनभ्रातुरदीनसत्वः ।<br>एकेन संग्रामजितः शरेण शिरो जहाराथ किरीटमाली ।।	</p></td><td>	4-58-24a<br>4-58-24b	<p class="mw-empty-elt"></p></td></tr>
<tr><td><p>	तस्मिन्हते भ्रातरि सूतपुत्रो वैकर्तनो वीर्यमदप्रतापी ।<br>प्रगृह्य दन्ताविव नागराजो महाबलः सिंहमिवाजगाम ।।	</p></td><td>	4-58-25a<br>4-58-25b	<p class="mw-empty-elt"></p></td></tr>
<tr><td><p>	स पाण्डवं द्वादशभिः पृषत्कैर्वैकर्तनः पार्थमुपाजघान् ।<br>विव्याध गात्रेषु हयांश्च सर्वान्विराटपुत्रं च शरैर्विजघ्ने ।।	</p></td><td>	4-58-26a<br>4-58-26b	<p class="mw-empty-elt"></p></td></tr>
<tr><td><p>	तमापतन्तं समरे किरीटी वैकर्तनं सर्वसमृद्धतेजाः।<br>प्रच्छादयामास महाधनुष्मान्न्यषेधयच्छत्रुगणांश्च वीरः ।।	</p></td><td>	4-58-27a<br>4-58-27b	<p class="mw-empty-elt"></p></td></tr>
<tr><td><p>	निहत्य कर्णस्य ततः किरीटी पुरश्चरांश्चापि च पृष्ठगोपान् ।<br>समीपमभ्यागमदप्रमेयो वितत्य पक्षौ गरुडो यथोरगम् ।।	</p></td><td>	4-58-28a<br>4-58-28b	<p class="mw-empty-elt"></p></td></tr>
<tr><td><p>	तावुत्तमौ सर्वधनुर्धराणां महाबलौ सर्वसपत्नसाहौ ।<br>कर्णं च पार्थं च निशम्य युद्धे दिदृक्षमाणाः कुरवोऽवतस्थुः ।।	</p></td><td>	4-58-29a<br>4-58-29b	<p class="mw-empty-elt"></p></td></tr>
<tr><td><p>	तं पाण्डवः स्पष्टमुदीर्णकोपं कृतागसं कर्णमुदीक्ष्य कोपात्।<br>क्षणेन साश्वं सरथं ससूतमन्तर्दधे मेघ इवातिवृष्ट्या ।।	</p></td><td>	4-58-30a<br>4-58-30b	<p class="mw-empty-elt"></p></td></tr>
<tr><td><p>	ततः सयुग्याः सरथाः सनागा योधा विनेदुर्भरतर्षभाणाम्।<br>अन्तर्हितं भीष्ममुखाः समीक्ष्य किरीटिना कर्णरथं पृषत्कैः ।।	</p></td><td>	4-58-31a<br>4-58-31b	<p class="mw-empty-elt"></p></td></tr>
<tr><td><p>	स चापि तानर्जुनबाहुमुक्ताञ्शराञ्शरौघैः प्रतिहत्य तूर्णम् ।<br>बभौ महात्मा सधनुः सबाणः सविष्फुलिङ्गोऽग्निरिवाथ कर्णः ।।	</p></td><td>	4-58-32a<br>4-58-32b	<p class="mw-empty-elt"></p></td></tr>
<tr><td><p>	ततस्तु जज्ञे करतालघोषः सशङ्खभेरीपणवाकुलस्तु।<br>प्रक्ष्वेलितास्फोटितसिंहनादैर्वैकर्तनं पूजयतां कुरूणाम् ।।	</p></td><td>	4-58-33a<br>4-58-33b	<p class="mw-empty-elt"></p></td></tr>
<tr><td><p>	आधूतलाङ्गूलमहापताकं रथोत्तमं श्रेष्ठतमं कुरूणाम्।<br>ततः सगाण्डीवकृतप्रणादं किरीटिनं प्रेक्ष्य ननाद कर्णः ।।	</p></td><td>	4-58-34a<br>4-58-34b	<p class="mw-empty-elt"></p></td></tr>
<tr><td><p>	पार्थोपि वैकर्तनमर्दयित्वा साश्वं सकेतुं सरथं ससूतम्।<br>ननाद हर्षात्सहसा किरीटी पितामहं द्रोणकृपौ च दृष्ट्वा ।।	</p></td><td>	4-58-35a<br>4-58-35b	<p class="mw-empty-elt"></p></td></tr>
<tr><td><p>	सिषेच पार्थं बहुभिः शरौघैर्वैकर्तनः संयति तीक्ष्णवेगैः ।<br>वैकर्तनश्चापि किरीटमाली प्रच्छादयामास शितैः शरौघैः ।।	</p></td><td>	4-58-36a<br>4-58-36b	<p class="mw-empty-elt"></p></td></tr>
<tr><td><p>	तयोरमोघन्सृजतोः शरौघानस्त्रज्ञयोरास महान्विमर्दः।<br>राहुप्रमुक्ताविव चन्द्रसूर्यौ क्षणान्तरेणानुददर्श लोकः ।।	</p></td><td>	4-58-37a<br>4-58-37b	<p class="mw-empty-elt"></p></td></tr>
<tr><td><p>	हतास्तु पार्थेन रथप्रवीरा भूमौ युवानः सुपुपुः सुकेशाः ।<br>सुवर्णलोहायसवर्मगात्रा वृक्षा यथा हैमवते निकृत्ताः ।।	</p></td><td>	4-58-38a<br>4-58-38b	<p class="mw-empty-elt"></p></td></tr>
<tr><td><p>	तथा स शत्रून्समरे विनिघ्नन्गाण्डीवधन्वा व्यधमत्सपत्नान्।<br>चचार सङ्ख्ये विदिशो दिशश्च दहन्निवाग्निर्वनमातपान्ते ।।	</p></td><td>	4-58-39a<br>4-58-39b	<p class="mw-empty-elt"></p></td></tr>
<tr><td><p>	सुशीर्णपर्णानि यथा वसन्ते विधूनयन्वायुरिवाल्पसारान् ।<br>तथा सपत्नान्विधमन्किरीटी चचार सङ्ख्येऽतिरथो रथेन ।।	</p></td><td>	4-58-40a<br>4-58-40b	<p class="mw-empty-elt"></p></td></tr>
<tr><td><p>	शत्रूनिवेन्द्रः समरे किरीटी विद्रावयंस्तद्रथवीरबृन्दम्।<br>प्राच्छादयच्चरुकिरीटमाली वरेषुभिः शत्रुगणाननेकान् ।।	</p></td><td>	4-58-41a<br>4-58-41b	<p class="mw-empty-elt"></p></td></tr>
<tr><td><p>	कर्णं तदोवाच किरीटमाली शूरः कुरूणां प्रवरोऽभिगर्जन् ।।	</p></td><td>	4-58-42a	<p class="mw-empty-elt"></p></td></tr>
<tr><td><p>	कर्ण यस्त्वं सभामध्ये बह्वबद्धं प्रभाषसे।<br>न मे युधि समोस्तीति तदिदं प्रत्युपस्थितम् ।।	</p></td><td>	4-58-43a<br>4-58-43b	<p class="mw-empty-elt"></p></td></tr>
<tr><td><p>	सभायां पौरुषं प्रोच्य धर्ममुत्सृज्य केवलम्।<br>कर्तुमिच्छसि यत्कर्म तन्मन्ये दुष्करं त्वया।	</p></td><td>	4-58-44a<br>4-58-44b	<p class="mw-empty-elt"></p></td></tr>
<tr><td><p>	यत्त्वया कथितं पूर्वं नास्ति मत्सम इत्यपि।<br>तत्सत्यं कुरु राधेय कुरुमध्ये मया सह ।।	</p></td><td>	4-58-45a<br>4-58-45b	<p class="mw-empty-elt"></p></td></tr>
<tr><td><p>	सभायां यस्तु पाञ्चालीं क्लिश्यमानां तदा त्वया ।<br>दृष्टवानस्मि तस्याद्य फलमश्रुहि केवलम् ।।	</p></td><td>	4-58-46a<br>4-58-46b	<p class="mw-empty-elt"></p></td></tr>
<tr><td><p>	धर्मपाशनिबद्धेन यन्मया मर्षितं तव।<br>तस्य पापस्य राधेय फलं प्राप्नुहि दुर्मते ।।	</p></td><td>	4-58-47a<br>4-58-47b	<p class="mw-empty-elt"></p></td></tr>
<tr><td><p>	एहि कर्ण मया सार्धमिहाद्य कुरु वैशसम्।<br>प्रेक्षका कुरवः सन्तु सर्वे ते सहसैनिकाः ।।	</p></td><td>	4-58-48a<br>4-58-48b	<p class="mw-empty-elt"></p></td></tr>
<tr><td><p>	इदानीमेव तावत्त्वमपयातो रणान्मम।<br>कस्माज्जीवसि राधेय निहतस्त्वनुजस्तव ।।	</p></td><td>	4-58-49a<br>4-58-49b	<p class="mw-empty-elt"></p></td></tr>
<tr><td><p>	यो भ्रातरं पातयित्वा कस्त्यक्त्वा च रणाजिरम् ।<br>त्वदन्यः पुरुषः सत्सु ब्रूयादेवं व्यवस्थितः ।।	</p></td><td>	4-58-50a<br>4-58-50b	<p class="mw-empty-elt"></p></td></tr>
<tr><td><p>	<b>कर्ण उवाच।</b>	</p></td><td>	4-58-51x	<p class="mw-empty-elt"></p></td></tr>
<tr><td><p>	ब्रवीषि वाचा यत्पार्थ कर्मणा तत्समाचर।<br>विशेषितो हि त्वं वाचा कर्मणाप्रतिमं भुवि ।।	</p></td><td>	4-58-51a<br>4-58-51b	<p class="mw-empty-elt"></p></td></tr>
<tr><td><p>	यत्त्वया मर्षितं पूर्वं तदशक्तेन मर्षितम् ।<br>इति गृह्णीम ते पार्थ तमदृष्ट्वा पराक्रमम् ।।	</p></td><td>	4-58-52a<br>4-58-52b	<p class="mw-empty-elt"></p></td></tr>
<tr><td><p>	धर्मपाशनिबद्धेन यत्त्वया मर्षितं पुरा।<br>तथैव बद्धमात्मानमबद्ध इति मन्यसे ।।	</p></td><td>	4-58-53a<br>4-58-53b	<p class="mw-empty-elt"></p></td></tr>
<tr><td><p>	न हि तावद्वने वासो यथोक्तं चरितस्त्वया ।<br>क्लिष्टस्त्वमर्थलोभात्तु समयं छेत्तुमिच्छसि ।।	</p></td><td>	4-58-54a<br>4-58-54b	<p class="mw-empty-elt"></p></td></tr>
<tr><td><p>	यदि चेन्द्रः स्वयं पार्थ तव युद्ध्येत कारणात्।<br>तथाऽपिन व्यथा काचिन्मम स्याद्विक्रमिष्यतः ।।	</p></td><td>	4-58-55a<br>4-58-55b	<p class="mw-empty-elt"></p></td></tr>
<tr><td><p>	अयं कौन्तेयकामस्ते नचिरात्समुपस्थितः।<br>योत्स्यसे हि मया सार्धमत्र पश्यामि ते बलम् ।।	</p></td><td>	4-58-56a<br>4-58-56b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-58-57x	<p class="mw-empty-elt"></p></td></tr>
<tr><td><p>	इति कर्णो ब्रुवन्नेव बीभत्सुमपराजितम्।<br>अभ्ययाद्विसृजन्बाणान्कायावरणभेदिनः ।।	</p></td><td>	4-58-57a<br>4-58-57b	<p class="mw-empty-elt"></p></td></tr>
<tr><td><p>	प्रतिजग्राह तान्पार्थः प्रीयमाणो महारथः ।।	</p></td><td>	4-58-58a	<p class="mw-empty-elt"></p></td></tr>
<tr><td><p>	शरवर्षेण महता पर्जन्य इव वृष्टिमान्।<br>अभीयाय हि बीभत्सुर्गाण्डीवं विक्षिपन्धनुः ।।	</p></td><td>	4-58-59a<br>4-58-59b	<p class="mw-empty-elt"></p></td></tr>
<tr><td><p>	जिघांसुः समरे कर्णं विससर्ज शरान्बहून्।<br>तान्कर्णः प्रतिजग्राह वायुवेगमिवाचलः ।।	</p></td><td>	4-58-60a<br>4-58-60b	<p class="mw-empty-elt"></p></td></tr>
<tr><td><p>	तयोर्दैवासुरसमः सन्निपातोऽभवन्महान्।<br>किरतोः शरजालानि कृत्स्नं व्योम निरन्तरं ।।	</p></td><td>	4-58-61a<br>4-58-61b	<p class="mw-empty-elt"></p></td></tr>
<tr><td><p>	उत्पेतुर्मेघजालानि घोररूपाणि सर्वशः ।<br>ववर्ष च रजो भौमं कर्णपार्थसमागमे ।।	</p></td><td>	4-58-62a<br>4-58-62b	<p class="mw-empty-elt"></p></td></tr>
<tr><td><p>	न स्म सूर्यः प्रतपति न च वाति समीरणः।<br>शरप्रच्छादितं व्योम छायाभूतमिवाभवत् ।।	</p></td><td>	4-58-63a<br>4-58-63b	<p class="mw-empty-elt"></p></td></tr>
<tr><td><p>	गाण्डीवस्य च निर्घोषः कर्णस्य धनुषस्तथा।<br>दह्यतामिव वेणूनामासीत्परमदारुणः ।।	</p></td><td>	4-58-64a<br>4-58-64b	<p class="mw-empty-elt"></p></td></tr>
<tr><td><p>	अर्जुनस्तु हयान्नागान्रथांश्च विनिपातयन्।<br>क्षोभयामास तत्सैन्यं कर्णं विव्याध चासकृत् ।।	</p></td><td>	4-58-65a<br>4-58-65b	<p class="mw-empty-elt"></p></td></tr>

<tr><td><p>	ततः पार्थो महाबाहुः कर्णस्य धनुरच्छिनत्।<br>छिन्नधन्वा ततः कर्णः शक्तिं चिक्षेप वेगवान्<br>तां शक्तिं समरे पार्थश्चिच्छेद निशितैः शरैः ।।	</p></td><td>	4-58-66a<br>4-58-66b<br>4-58-66c	<p class="mw-empty-elt"></p></td></tr>
<tr><td><p>	ततो निपेतुर्बहुशो राधेयस्य पदानुगाः ।<br>तांश्च गाण्डीवनिर्मुक्तैः प्राहिणोद्यमसादनम् ।।	</p></td><td>	4-58-67a<br>4-58-67b	<p class="mw-empty-elt"></p></td></tr>
<tr><td><p>	अशेरतावृत्य महीं समग्रां पार्थेषुमार्गे निहता द्विपेन्द्राः ।<br>हिरण्यकक्ष्यां शरजालचित्रा यथा नगाः पावकजालनद्धाः ।।	</p></td><td>	4-58-68a<br>4-58-68b	<p class="mw-empty-elt"></p></td></tr>
<tr><td><p>	तं शत्रुसेनाङ्गनिबर्हणानि कर्माणि कुर्वाणममानुषाणि ।<br>वैकर्तनः पूर्वममृष्यमाणः समार्पयल्लक्ष्यमिवाशु पार्थम् ।।	</p></td><td>	4-58-69a<br>4-58-69b	<p class="mw-empty-elt"></p></td></tr>
<tr><td><p>	ततश्चतुर्भिस्तुरगान्विकृष्य विव्याध कर्णोऽथ धनंजयस्य।<br>षङ्भिश्च सूतं दशभिर्हयांश्च षष्ट्या च पार्थं त्रिभिरस्य केतुम् ।।	</p></td><td>	4-58-70a<br>4-58-70b	<p class="mw-empty-elt"></p></td></tr>
<tr><td><p>	सविष्फुलिङ्गोज्ज्वलभीमघोषः कोपेन्धनः केतुशिखः शरार्चिः ।<br>कर्णाग्निरस्त्रानिलभीमवातो बभौ दिधक्षन्निव पार्थकक्षम् ।।	</p></td><td>	4-58-71a<br>4-58-71b	<p class="mw-empty-elt"></p></td></tr>
<tr><td><p>	स्वनेमिशङ्खस्वनभीमघोषश्चलत्पताकोज्ज्वलभीमविद्युत्।<br>पार्थाम्बुदः शस्त्रशराम्बुधारः कर्णानलं संशमयांचकार ।।	</p></td><td>	4-58-72a<br>4-58-72b	<p class="mw-empty-elt"></p></td></tr>
<tr><td><p>	तेनातिविद्धः समरे किरीटी प्रबोधितः सिंह इव प्रसुप्तः।<br>गाण्डीवधन्वा प्रवरः कुरूणां प्रतत्वरे कर्णवधाय जिष्णुः ।।	</p></td><td>	4-58-73a<br>4-58-73b	<p class="mw-empty-elt"></p></td></tr>
<tr><td><p>	स ब्राह्ममस्त्रं समरे किरीटी प्रादुश्चकाराद्भुतवीर्यकर्मा ।<br>सन्तापयन्कर्णरथं शरौघैर्लोकानिमान्त्सूर्य इवांशुमाली ।।	</p></td><td>	4-58-74a<br>4-58-74b	<p class="mw-empty-elt"></p></td></tr>
<tr><td><p>	स हस्तिनेवाभिहतो गजेन्द्रः प्रगृह्य भल्लान्निशितान्निषङ्गात्।<br>आकर्णपूर्णे तु धनुर्विकृष्य विव्याध बाणैरथ सूतपुत्रम् ।।	</p></td><td>	4-58-75a<br>4-58-75b	<p class="mw-empty-elt"></p></td></tr>
<tr><td><p>	अथास्य बाहू सशिरो ललाटं ग्रीवामुरः स्कन्धभुजान्तरं च।<br>कर्णस्य पार्थो युधि निर्बिभेद वज्रैरिवाद्रिं भगवान्महेन्द्रः ।।	</p></td><td>	4-58-76a<br>4-58-76b	<p class="mw-empty-elt"></p></td></tr>
<tr><td><p>	स पार्थमुक्तानविषह्य बाणान् गजो गजेनेव जितस्तरस्वी।<br>विहाय संग्रामशिरोपयातो वैकर्तनः पार्थशराभितप्तः ।। 77 ।।	</p></td><td>	4-58-77a<br>4-58-77b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>गोग्रहणपर्वणि अष्टपञ्चाशोऽध्यायः ।। 58 ।।	</p></td><td>		<p class="mw-empty-elt"></p></td></tr></tbody>