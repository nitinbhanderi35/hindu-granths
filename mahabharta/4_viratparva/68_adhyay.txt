				
<tbody><tr><td><p>	<b>वैशंपायन उवाच।</b>	</p></td><td>	4-68-1x	<p class="mw-empty-elt"></p></td></tr>
<tr><td><p>	ततो विजित्य संग्रामे कुरुगोवृषभेक्षणः।<br>समानयामास तदा विराटस्य धनं महत् ।।	</p></td><td>	4-68-1a<br>4-68-1b	<p class="mw-empty-elt"></p></td></tr>

<tr><td><p>	मतषु च प्रभग्नेषु धार्तराष्ट्रेषु सर्वशः।<br>वनान्निष्क्रम्य गहनाद्बहवः कुरुसैनिकाः ।<br>भयात्संत्रस्तमनसः समाजग्मुस्ततस्ततः ।।	</p></td><td>	4-68-2a<br>4-68-2b<br>4-68-2c	<p class="mw-empty-elt"></p></td></tr>

<tr><td><p>	मुक्तकेशाः प्रदृश्यन्ते स्थिताः प्राञ्जलयस्तदा।<br>क्षुत्पिणसापरिश्रान्ता विदेशस्था विचेतसः ।<br>ऊचुः प्राञ्जलयः सर्वे पार्थ किं करवामहे ।।	</p></td><td>	4-68-3a<br>4-68-3b<br>4-68-3c	<p class="mw-empty-elt"></p></td></tr>
<tr><td><p>	प्राणानन्तर्मनोयातान्प्रयाचिष्यामहे वयम्।<br>वयं चार्जुन ते दासा ह्यनुरक्ष्या ह्यनाथकाः ।।	</p></td><td>	4-68-4a<br>4-68-4b	<p class="mw-empty-elt"></p></td></tr>
<tr><td><p>	<b>अर्जुन उवाच।</b>	</p></td><td>	4-68-5x	<p class="mw-empty-elt"></p></td></tr>
<tr><td><p>	अनाथान्दुःखितान्दीनान्कृशान्वृद्धान्पराजितान्।<br>न्यस्तशस्त्रान्निराशांश्च नाहं हन्मि कृताञ्जलीन् ।।	</p></td><td>	4-68-5a<br>4-68-5b	<p class="mw-empty-elt"></p></td></tr>
<tr><td><p>	भवन्तो यान्तु विस्रब्धा निर्भया अमृता यथा।<br>मम पादरजोलक्ष्म्या जीवन्तु सुचिरं भुवि ।।	</p></td><td>	4-68-6a<br>4-68-6b	<p class="mw-empty-elt"></p></td></tr>
<tr><td><p>	तस्य तामभयां वाचं श्रुत्वा योधाः समागताः ।<br>आयुः कीर्तियशोभिस्ते तमाशीर्भिरवर्धयन् ।।	</p></td><td>	4-68-7a<br>4-68-7b	<p class="mw-empty-elt"></p></td></tr>
<tr><td><p>	ततो निवृत्ताः कुरवो यग्नाश्च दिवमास्थिताः ।<br>प्रयाताः सर्वतस्तत्र नमस्कृत्य धनञ्जयम् ।।	</p></td><td>	4-68-8a<br>4-68-8b	<p class="mw-empty-elt"></p></td></tr>
<tr><td><p>	एवं दत्ताभयास्तेन ततो याताः कुरून्प्रति ।।	</p></td><td>	4-68-9a	<p class="mw-empty-elt"></p></td></tr>
<tr><td><p>	स कर्म कृत्वा परमार्यकर्मा निहत्य शत्रून्द्विषतां निहन्ता।<br>यातो महामेघ इवातपान्ते विद्राव्य पार्थः कुरुसैन्यमेकः ।।	</p></td><td>	4-68-10a<br>4-68-10b	<p class="mw-empty-elt"></p></td></tr>
<tr><td><p>	तं मात्स्यपुत्रं द्विषतां निहन्ता वचोऽब्रवीत्संपरिगृह्य राजन् ।।	</p></td><td>	4-68-11a	<p class="mw-empty-elt"></p></td></tr>
<tr><td><p>	पितुः सकाशे तव तात सर्वे वसन्ति पार्था विदितं त्वयेति।<br>तान्मास्म शंसीर्नगरं प्रविश्य भीतः प्रणश्येत्स च मत्स्यराजः ।।	</p></td><td>	4-68-12a<br>4-68-12b	<p class="mw-empty-elt"></p></td></tr>
<tr><td><p>	मया जिता सा ध्वजिनी कुरूणां मया हि गावो विजिता द्विषद्भ्यः ।<br>एवं तु कामं नगरं प्रविश्य त्वमात्मना कर्म कृतं ब्रवीहि ।।	</p></td><td>	4-68-13a<br>4-68-13b	<p class="mw-empty-elt"></p></td></tr>
<tr><td><p>	<b>र उवाच ।</b>	</p></td><td>	4-68-14x	<p class="mw-empty-elt"></p></td></tr>
<tr><td><p>	यत्ते कृतं कर्म न वारणीयं तत्कर्म कर्तुं मम नास्ति शक्तिः।<br>न त्वां प्रवक्ष्यामि पितुः सकाशे यावन्न मां वक्ष्यसि सव्यसाचिन् ।।	</p></td><td>	4-68-14a<br>4-68-14b	<p class="mw-empty-elt"></p></td></tr>
<tr><td><p>	<b>पायन उवाच।</b>	</p></td><td>	4-68-15x	<p class="mw-empty-elt"></p></td></tr>
<tr><td><p>	स शत्रुसेनां तरसा विजित्य आच्छिद्य सर्वं तु धनं कुरूणाम्।<br>श्मशानमागम्य पुनः शमीं तामभ्येत्य तस्थौ शरविक्षताङ्गः ।।	</p></td><td>	4-68-15a<br>4-68-15b	<p class="mw-empty-elt"></p></td></tr>
<tr><td><p>	ततः स वह्निप्रतिमो महाकपिः सहैव भूतैर्दिवमुत्पपात।<br>तथा च माया विहिता बभूव सा ध्वजं च सिंहं युयुजे रथे पुनः ।।	</p></td><td>	4-68-16a<br>4-68-16b	<p class="mw-empty-elt"></p></td></tr>
<tr><td><p>	निधाय तच्चायुधमाजिमर्दनः कुरूत्तमानामिषुधीन्ध्वजांस्तथा।<br>प्रायात्स मात्स्यो नगरं प्रवेष्टुं किरीटिना सारथिना महात्मा ।।	</p></td><td>	4-68-17a<br>4-68-17b	<p class="mw-empty-elt"></p></td></tr>

<tr><td><p>	पार्थश्च कृत्वा परमार्यकर्म निहत्य शत्रून्द्विषतां निहन्ता।<br>विधाय भूयश्च तथैव वेषं जग्राह रश्मीन्पुनरुत्तरस्य।<br>बृहन्नलारूपमथो विधाय प्रायात्य मात्स्यो नगरं प्रवेष्टुम् ।।	</p></td><td>	4-68-18a<br>4-68-18b<br>4-68-18c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-68-19x	<p class="mw-empty-elt"></p></td></tr>
<tr><td><p>	ततो निवृत्ताः कुरवः प्रभग्नाः शममास्थिताः ।<br>परस्परमवेक्ष्यैव जग्मुस्ते हृतवाससः ।।	</p></td><td>	4-68-19a<br>4-68-19b	<p class="mw-empty-elt"></p></td></tr>

<tr><td><p>	पन्थानमुपसंगम्य फल्गुनो वाक्यमब्रवीत्।<br>राजपुत्र प्रपद्यस्व धनानीमानि सर्वशः।<br>गोकुलानि महाबाहो वीरगोपालकैः सह ।।	</p></td><td>	4-68-20a<br>4-68-20b<br>4-68-20c	<p class="mw-empty-elt"></p></td></tr>
<tr><td><p>	ततोऽपराह्णे यास्यामो विराटनगरं प्रति।<br>आश्वास्य पाययित्वा च परिप्लाव्य च वाजिनः।	</p></td><td>	4-68-21a<br>4-68-21b	<p class="mw-empty-elt"></p></td></tr>
<tr><td><p>	गच्छन्तु त्वरितं दूता गोपालाः प्रेषितास्त्वया।<br>नगरे प्रियमाख्यातुं घोषयन्तु च ते जयम् ।।	</p></td><td>	4-68-22a<br>4-68-22b	<p class="mw-empty-elt"></p></td></tr>
<tr><td><p>	उत्तरस्त्वरमाणोऽथ दूतानाज्ञापयत्ततः।<br>वचनादर्जुनस्यैव ह्याचक्षध्वं जयं मम ।।	</p></td><td>	4-68-23a<br>4-68-23b	<p class="mw-empty-elt"></p></td></tr>

<tr><td><p>	मया जिता सा ध्वजिनी कुरुणं<br>मया च गावो विजिता द्विषद्भ्यः।<br>एवं तु कामं नगरं प्रविश्य<br>मयाऽऽत्मना कर्म कृतं ब्रवीत ।।	</p></td><td>	4-68-24a<br>4-68-24b<br>4-68-24c<br>4-68-24d	<p class="mw-empty-elt"></p></td></tr>
</tbody>