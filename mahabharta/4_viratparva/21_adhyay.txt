
<tbody><tr><td><p>	<b>जनमेजय उवाच।</b>	</p></td><td>	4-21-1x	<p class="mw-empty-elt"></p></td></tr>
<tr><td><p>	अहो दुःखतरं प्राप्ता कीचकेन पदा हता।<br>पतिव्रता महाभागा द्रौपदी योषितांवरा ।। 1 ।।	</p></td><td>	4-21-1a<br>4-21-1b	<p class="mw-empty-elt"></p></td></tr>
<tr><td><p>	दुःशलां स्मारयन्ती सा भर्तॄणां भगिनीं शुभाम्।<br>नाशपत्सिन्धुराजं सा बलात्कारेण वाहिता ।। 2 ।।	</p></td><td>	4-21-2a<br>4-21-2b	<p class="mw-empty-elt"></p></td></tr>
<tr><td><p>	किमर्थमिह संप्राप्ता कीचकेन दुरात्मना ।<br>नाशपत्तं महाभागा कृष्णा पादेन ताडिता ।। 3 ।।	</p></td><td>	4-21-3a<br>4-21-3b	<p class="mw-empty-elt"></p></td></tr>
<tr><td><p>	तेजोराशिरियं देवी धर्मज्ञा सत्यवादिनी ।<br>केशपांशे परामृष्टा मर्षयन्ती ह्यशक्तवत् ।। 4 ।।	</p></td><td>	4-21-4a<br>4-21-4b	<p class="mw-empty-elt"></p></td></tr>
<tr><td><p>	नैतत्कारणमल्पं हि श्रोतुकामोऽस्मि सत्तम।<br>कृष्णायास्तु परिक्लेशान्मनो मे दूयते भृशम् ।। 5 ।।	</p></td><td>	4-21-5a<br>4-21-5b	<p class="mw-empty-elt"></p></td></tr>
<tr><td><p>	कस्य वंशे समुद्भूतः स च दुर्ललितो मुने ।<br>बलोन्मत्तः कथं चासीत्स्यालो मात्स्यस्य कीचकः ।। 6 ।।	</p></td><td>	4-21-6a<br>4-21-6b	<p class="mw-empty-elt"></p></td></tr>
<tr><td><p>	दृष्ट्वापि तां प्रियां भार्यां सूतपुत्रेण ताडिताम् ।<br>नैव चुक्षुभिरे वीराः किमकुर्वन्त तं प्रति ।। 7 ।।	</p></td><td>	4-21-7a<br>4-21-7b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-21-8x	<p class="mw-empty-elt"></p></td></tr>
<tr><td><p>	त्वदुक्तोऽयमनुप्रश्नः कुरूणां कीर्तिवर्धनः।<br>एतत्सर्वं यथा वक्ष्ये विस्तरेणेह पार्थिव ।। 8 ।।	</p></td><td>	4-21-8a<br>4-21-8b	<p class="mw-empty-elt"></p></td></tr>
<tr><td><p>	ब्राह्मण्यां क्षत्रियाञ्जातः सूतो भवति पार्थिव ।<br>प्रातिलोम्येन जातानां स ह्येको द्विज एव तु ।। 9 ।।	</p></td><td>	4-21-9a<br>4-21-9b	<p class="mw-empty-elt"></p></td></tr>
<tr><td><p>	रथकारमितीमं हि क्रियायुक्तं द्विजन्मनाम्।<br>क्षत्रियादवरो वैश्याद्विशिष्ट इति चक्षते ।। 10 ।।	</p></td><td>	4-21-10a<br>4-21-10b	<p class="mw-empty-elt"></p></td></tr>
<tr><td><p>	सह सूतेन संबन्धः कृतः पूर्वं नराधिपैः।<br>तेन तु प्रातिलोम्येन राजशब्दो न लभ्यते ।। 11 ।।	</p></td><td>	4-21-11a<br>4-21-11b	<p class="mw-empty-elt"></p></td></tr>
<tr><td><p>	तेषां तु सूतविषयः सूतानां नामतः कृतः।<br>उपजीव्यं च यत्क्षेत्रं राजन्सूतेन वै पुरा ।। 12 ।।	</p></td><td>	4-21-12a<br>4-21-12b	<p class="mw-empty-elt"></p></td></tr>
<tr><td><p>	सूतानामधिपो राजा केकयो नाम विश्रुतः।<br>राजकन्यासमुद्भूतः सारथ्येऽनुपमोऽभवत् ।। 13 ।।	</p></td><td>	4-21-13a<br>4-21-13b	<p class="mw-empty-elt"></p></td></tr>
<tr><td><p>	पुत्रास्तस्य कुरुश्रेष्ठ मालव्यां जझिरे तदा।<br>कीचका इति विख्याताः शतं षट् चैव भारत ।। 14 ।।	</p></td><td>	4-21-14a<br>4-21-14b	<p class="mw-empty-elt"></p></td></tr>
<tr><td><p>	तेषामासीद्बलश्रेष्ठः कीचकः सर्वजित्प्रभो।<br>अग्रजो बलसंमत्तस्तेनासीत्सूतषट्शतम् ।। 15 ।।	</p></td><td>	4-21-15a<br>4-21-15b	<p class="mw-empty-elt"></p></td></tr>
<tr><td><p>	मालव्या एव कौरव्य तत्र ह्यवरजाऽभवत्।<br>तस्यां केकयराज्ञस्तु सुदेष्णा दुहिताऽभवत् ।। 16 ।।	</p></td><td>	4-21-16a<br>4-21-16b	<p class="mw-empty-elt"></p></td></tr>
<tr><td><p>	तां विराटस्य मात्स्यस्य केकयः प्रददौ मुदा।<br>सुरथायां मृतायां तु कौसल्यां श्वेतमातरि ।। 17 ।।	</p></td><td>	4-21-17a<br>4-21-17b	<p class="mw-empty-elt"></p></td></tr>
<tr><td><p>	श्वेते विनष्टे शङ्खे च गते मातुलवेश्मनि ।<br>सुदेष्णां महिषीं लब्ध्वा राज दुःखमपानुदत् ।। 18 ।।	</p></td><td>	4-21-18a<br>4-21-18b	<p class="mw-empty-elt"></p></td></tr>
<tr><td><p>	उत्तरं चोत्तरां चैव विराटात्पृथिवीपते।<br>सुदेष्णा सुषुवे देवी कैकेयी कुलवृद्धये ।। 19 ।।	</p></td><td>	4-21-19a<br>4-21-19b	<p class="mw-empty-elt"></p></td></tr>
<tr><td><p>	मातृष्वसृसुतां राजन्कीचकस्तामनिन्दिताम्।<br>सदा परिचरन्प्रीत्या विराटे न्यवसत्सुखी ।। 20 ।।	</p></td><td>	4-21-20a<br>4-21-20b	<p class="mw-empty-elt"></p></td></tr>
<tr><td><p>	भ्रातरश्चास्य विक्रान्ताः सर्वे च तमनुव्रताः ।<br>विराटस्यैव संहृष्टा बलं कोशं त्ववर्धयन् ।। 21 ।।	</p></td><td>	4-21-21a<br>4-21-21b	<p class="mw-empty-elt"></p></td></tr>
<tr><td><p>	कालेया नाम ते दैत्याः प्रायशो भुवि विश्रुताः।<br>जझिरे कीचका राजन्बाणो ज्येष्ठस्तथाऽभवत् ।। 22 ।।	</p></td><td>	4-21-22a<br>4-21-22b	<p class="mw-empty-elt"></p></td></tr>
<tr><td><p>	स हि सर्वास्रसंपन्नो बलवान्भीमविक्रमः ।<br>कीचको नष्टमर्यादो बभूव भयदो नृणाम् ।। 23 ।।	</p></td><td>	4-21-23a<br>4-21-23b	<p class="mw-empty-elt"></p></td></tr>
<tr><td><p>	तं प्राप्य बलसंमत्तं विराटः पृथिवीपतिः ।<br>जिगाय सर्वांश्च रिपून्यथेन्द्रो दानवान्पुरा ।। 24 ।।	</p></td><td>	4-21-24a<br>4-21-24b	<p class="mw-empty-elt"></p></td></tr>
<tr><td><p>	मेखलांश्च त्रिगर्तांश्च दशार्णांश्च कशेरुकान्।<br>मालवांश्चैव यवनान्सिलिन्दान्काशिकोसलान् ।। 25 ।।	</p></td><td>	4-21-25a<br>4-21-25b	<p class="mw-empty-elt"></p></td></tr>
<tr><td><p>	करदांश्च निषिद्धांश्च शिवान्मचुलकांस्तथा।<br>पुलिन्दांश्च कलिङ्गांश्च तङ्कणान्परतङ्कणान् ।। 26 ।।	</p></td><td>	4-21-26a<br>4-21-26b	<p class="mw-empty-elt"></p></td></tr>
<tr><td><p>	अन्ये च बहवः शूरा नानाजनपदेश्वराः।<br>कीचकेन रणे भग्ना विद्रवन्ति दिशो दश ।। 27 ।।	</p></td><td>	4-21-27a<br>4-21-27b	<p class="mw-empty-elt"></p></td></tr>
<tr><td><p>	तमेवंवीर्यसंपन्नं नागायुतसमं बले।<br>विराटस्तत्र सेनायाश्चकार पतिमात्मनः ।। 28 ।।	</p></td><td>	4-21-28a<br>4-21-28b	<p class="mw-empty-elt"></p></td></tr>
<tr><td><p>	विराटभ्रातरश्चैव दश दाशरथेः समाः।<br>ते चैनानन्ववर्तन्त कीचकान्बलवत्तरान् ।। 29 ।।	</p></td><td>	4-21-29a<br>4-21-29b	<p class="mw-empty-elt"></p></td></tr>
<tr><td><p>	एवंविधबलो भीमः कीचकस्ते च तद्विधाः।<br>राज्ञः स्याला महात्मानो विराटस्य हितैषिणः ।। 30 ।।	</p></td><td>	4-21-30a<br>4-21-30b	<p class="mw-empty-elt"></p></td></tr>
<tr><td><p>	एतत्ते कथितं सर्वं कीचकस्य पराक्रमम्।<br>द्रौपदी न शशापैनं यस्मात्तद्गदतः शृणु ।। 31 ।।	</p></td><td>	4-21-31a<br>4-21-31b	<p class="mw-empty-elt"></p></td></tr>
<tr><td><p>	रक्षन्ति हि तपः क्रोधादृषयो न शपन्ति च।<br>जानन्ती तद्यथातत्त्वं द्रौपदी न शशाप तम् ।। 32 ।।	</p></td><td>	4-21-32a<br>4-21-32b	<p class="mw-empty-elt"></p></td></tr>
<tr><td><p>	क्षमा धर्मः क्षमा दानं क्षमा यज्ञः क्षमा तपः।<br>क्षमा सत्यं क्षमा शीलं क्षमा सर्वमिति श्रुतिः ।। 33 ।।	</p></td><td>	4-21-33a<br>4-21-33b	<p class="mw-empty-elt"></p></td></tr>
<tr><td><p>	क्षमावतामयं लोकः परश्चैव क्षमावताम्।<br>एतत्सर्वं विजानन्ती सा क्षमामन्वपद्यत ।। 34 ।।	</p></td><td>	4-21-34a<br>4-21-34b	<p class="mw-empty-elt"></p></td></tr>
<tr><td><p>	भर्तॄणां मतमाज्ञाय क्षमिणां धर्मचारिणाम्।<br>नाशपत्तं विशालाक्षी सती शक्ताऽपि भारत ।। 35 ।।	</p></td><td>	4-21-35a<br>4-21-35b	<p class="mw-empty-elt"></p></td></tr>
<tr><td><p>	पाण्डवाश्चापि ते सर्वे द्रौपदीं प्रेक्ष्य दुःखिताम्।<br>क्रोधाग्निनाऽप्यदह्यन्त तदा लञ्जाव्यपेक्षया ।। 36 ।।	</p></td><td>	4-21-36a<br>4-21-36b	<p class="mw-empty-elt"></p></td></tr>
<tr><td><p>	अथ भीमो महाबाहुः मूदयिष्यंस्तु कीचकम्।<br>वारितो धर्मपुत्रेण वेलयेव महोदधिः ।। 37 ।।	</p></td><td>	4-21-37a<br>4-21-37b	<p class="mw-empty-elt"></p></td></tr>
<tr><td><p>	संधार्य मनसा रोषं दिवारात्रं विनिश्वसन्।<br>महानसे तदा कृच्छ्रात्सुष्वाप रजनीं च ताम् ।। 38 ।।	</p></td><td>	4-21-38a<br>4-21-38b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>कीचकवधपर्वणि एकविंशोऽध्यायः ।। 21 ।।	</p></td><td>		<p class="mw-empty-elt"></p></td></tr>
</tbody>