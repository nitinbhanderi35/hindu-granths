				
<tbody><tr><td><p>	<b>वैशंपायन उवाच।</b>	</p></td><td>	4-59-1x	<p class="mw-empty-elt"></p></td></tr>
<tr><td><p>	जितं वैकर्तनं दृष्ट्वा पार्थो वैराटिमब्रवीत्।<br>स्थिरो भव त्वं संग्रामे जयोऽस्माकं नृपात्मजः ।।	</p></td><td>	4-59-1a<br>4-59-1b	<p class="mw-empty-elt"></p></td></tr>
<tr><td><p>	यावच्छङ्खमुपाध्यास्ये द्विषतां रोमहर्षणम्।<br>अविक्लबमसंभ्रान्तमव्यक्तहृदयेक्षणम्।	</p></td><td>	4-59-2a<br>4-59-2b	<p class="mw-empty-elt"></p></td></tr>
<tr><td><p>	याहि शीघ्रं यतो द्रोणो ममाचार्यो रणे स्थितः ।।<br>तथा संक्रीडमानस्य अर्जुनस्य रणाजिरे।	</p></td><td>	4-59-3a<br>4-59-3b	<p class="mw-empty-elt"></p></td></tr>
<tr><td><p>	बलं सत्वं च तेजश्च लाघवं च व्यवर्धत ।।<br>तच्चाद्भुतमभिप्रेक्ष्य भयमुत्तरमाविशत् ।।	</p></td><td>	4-59-4a<br>4-59-4b	<p class="mw-empty-elt"></p></td></tr>
<tr><td><p>	<b>उत्तर उवाच।</b>	</p></td><td>	4-59-5x	<p class="mw-empty-elt"></p></td></tr>
<tr><td><p>	अस्त्राणां तव दिव्यानां शरौघान्क्षिपतः शितान्।<br>मनो मे मुह्यतेऽत्यर्थं तव दृष्ट्वा पराक्रमम् ।।	</p></td><td>	4-59-5a<br>4-59-5b	<p class="mw-empty-elt"></p></td></tr>
<tr><td><p>	द्वैधीभूतं मनो मह्यं भयाद्भरतसत्तम ।<br>अदृष्टपूर्वं पश्यामि तव गाण्डीवनिस्वनम् ।।	</p></td><td>	4-59-6a<br>4-59-6b	<p class="mw-empty-elt"></p></td></tr>
<tr><td><p>	तव बाहुबलं चैव धनुः कर्षयतो बहु।<br>तव तेजो दुराधर्षं यथा विष्णोस्त्रिविक्रमे ।।	</p></td><td>	4-59-7a<br>4-59-7b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-59-8x	<p class="mw-empty-elt"></p></td></tr>
<tr><td><p>	तमुत्तरश्चित्रमवेक्ष्य गाण्डिवं शरांश्च मुक्तान्सहसा किरीटिना ।<br>भीतोऽब्रवीदर्जुनमाजिमध्ये नाहं तवाश्वान्विषहे नियन्तुम् ।।	</p></td><td>	4-59-8a<br>4-59-8b	<p class="mw-empty-elt"></p></td></tr>
<tr><td><p>	तमब्रवीत्किंचिदिव प्रहस्य गाण्डीवधन्वा द्विषतां निहन्ता ।<br>मया सहायेन कुतोऽस्ति ते भयं प्रेह्युत्तराश्वाननुमन्त्र्य वाहय ।।	</p></td><td>	4-59-9a<br>4-59-9b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-59-10x	<p class="mw-empty-elt"></p></td></tr>
<tr><td><p>	आश्वासितस्तेन धनंजयेन वैराटिरश्वान्प्रतुतोदय शीघ्रम्।<br>धनंजयश्चापि विकृष्य चापं विष्फारयामास महेन्द्रकल्पः ।।	</p></td><td>	4-59-10a<br>4-59-10b	<p class="mw-empty-elt"></p></td></tr>
<tr><td><p>	उत्तरं चैव बीभत्सुरब्रवीत्पुनरर्जुनः ।<br>न भेतव्यं मया सार्धं तात संग्राममूर्धनि ।।	</p></td><td>	4-59-11a<br>4-59-11b	<p class="mw-empty-elt"></p></td></tr>
<tr><td><p>	राजपुत्रोऽसि ते भद्रं कुले महति मात्स्यके।<br>जातस्त्वं क्षत्रियकुले न विषीदितुमर्हसि ।।	</p></td><td>	4-59-12a<br>4-59-12b	<p class="mw-empty-elt"></p></td></tr>
<tr><td><p>	धृतिं कृत्वा सुविपुलां राजपुत्र रथं मम।<br>युध्यमानस्य संग्रामे राजभिः सह वाहय ।।	</p></td><td>	4-59-13a<br>4-59-13b	<p class="mw-empty-elt"></p></td></tr>
<tr><td><p>	उक्त्वा तमेवं बीभत्सुरर्जुनः पुनरब्रवीत्।<br>पाण्डवो रथिनां श्रेष्ठो भारद्वाजं समीक्ष्य तु ।।	</p></td><td>	4-59-14a<br>4-59-14b	<p class="mw-empty-elt"></p></td></tr>
<tr><td><p>	यत्रैषा काञ्चनी वेदिर्दृश्यतेऽग्निशिखोपमा ।<br>उच्छ्रिता काञ्चने दण्डे पताकाभिरलंकृता ।।	</p></td><td>	4-59-15a<br>4-59-15b	<p class="mw-empty-elt"></p></td></tr>
<tr><td><p>	तत्र मां वह भद्रं ते द्रोणं योत्स्यामि सत्तमम्।<br>भारद्वाजेन योत्स्येऽहमाचार्येण महात्मना ।।	</p></td><td>	4-59-16a<br>4-59-16b	<p class="mw-empty-elt"></p></td></tr>
<tr><td><p>	अमी शोणाः प्रकाशन्ते तुरगाः साधुवाहिनः ।<br>मुक्ता रथवरे तस्य सर्वशिक्षाविशारदाः ।।	</p></td><td>	4-59-17a<br>4-59-17b	<p class="mw-empty-elt"></p></td></tr>
<tr><td><p>	यतो रथवरे शूरः सर्वशस्त्रभृतांवरः।<br>स्निग्धवैडूर्यसंकाशस्ताम्राक्षः प्रियदर्शनः ।।	</p></td><td>	4-59-18a<br>4-59-18b	<p class="mw-empty-elt"></p></td></tr>

<tr><td><p>	आदित्य इव तेजस्वी बलवीर्यसमन्वितः।<br>सर्वलोकधनुःश्रेष्ठः सर्वलोकेषु पूजितः।<br>अङ्गिरोशनसोस्तुल्यो नये बुद्धिमतांवरः ।।	</p></td><td>	4-59-19a<br>4-59-19b<br>4-59-19c	<p class="mw-empty-elt"></p></td></tr>
<tr><td><p>	चत्वारो निखिला वेदाः साङ्गोपाङ्गाः सलक्षणाः ।<br>धनुर्वेदश्च कार्त्स्न्येन ब्राह्मं चास्त्रं प्रतिष्ठितम् ।।	</p></td><td>	4-59-20a<br>4-59-20b	<p class="mw-empty-elt"></p></td></tr>
<tr><td><p>	पुराणमितिहासश्च अर्थविद्या च मानवम् ।<br>भारद्वाजे समस्तानि सर्वाण्येतानि सांप्रतम् ।।	</p></td><td>	4-59-21a<br>4-59-21b	<p class="mw-empty-elt"></p></td></tr>
<tr><td><p>	क्षमा दमश्च सत्यं च तेजो मार्दवमार्जवम् ।<br>प्रतिष्ठिता गुणा यस्मिन्बहवो द्विजसत्तमे ।।	</p></td><td>	4-59-22a<br>4-59-22b	<p class="mw-empty-elt"></p></td></tr>
<tr><td><p>	यस्याहमिष्टः सततं मम चेष्टः सदा च सः।<br>क्षत्रधर्मं पुरस्कृत्य तेन योत्स्ये हि सांप्रतम् ।।	</p></td><td>	4-59-23a<br>4-59-23b	<p class="mw-empty-elt"></p></td></tr>
<tr><td><p>	आचार्यं प्रापयेदानीं ममोत्तर महारथम्।<br>अपरं पश्य संग्राममद्भुतं मम तस्य च।।	</p></td><td>	4-59-24a<br>4-59-24b	<p class="mw-empty-elt"></p></td></tr>
<tr><td><p>	उत्तरस्त्वेवमुक्तोऽश्वांश्चोदयामास तं प्रति ।<br>आजगामार्जुनरथो भारद्वाजरथं प्रति ।।	</p></td><td>	4-59-25a<br>4-59-25b	<p class="mw-empty-elt"></p></td></tr>
<tr><td><p>	तमापतन्तं वेगेन पाण्डवं सरथं रणे।<br>द्रोणोप्यभ्यद्रवत्पार्थं मतो मत्तमिव द्विपम् ।।	</p></td><td>	4-59-26a<br>4-59-26b	<p class="mw-empty-elt"></p></td></tr>
<tr><td><p>	स तु रुक्मरथं दृष्ट्वा कौन्तेयः समभिद्रुतम्।<br>आचार्यं तं महाबाहुः प्राञ्जलिर्वाक्यमब्रवीत् ।।	</p></td><td>	4-59-27a<br>4-59-27b	<p class="mw-empty-elt"></p></td></tr>
<tr><td><p>	उषिताः स्मो वने वासं प्रतिकर्मचिकीर्षवः ।<br>कोपं नार्हसि नः कर्तुं सदा समरदुर्जय ।।	</p></td><td>	4-59-28a<br>4-59-28b	<p class="mw-empty-elt"></p></td></tr>
<tr><td><p>	अहं तु ताडितः पूर्वं प्रहरेयं तवानघ ।<br>इति मे वर्तते बुद्धिस्तद्भवान्क्षन्तुमर्हति ।।	</p></td><td>	4-59-29a<br>4-59-29b	<p class="mw-empty-elt"></p></td></tr>
<tr><td><p>	ततः प्राध्मापयच्छङ्खं भेरीपटहवादितम् ।<br>व्यक्षोभत बलं सर्वमुद्धूतमिव सागरम् ।।	</p></td><td>	4-59-30a<br>4-59-30b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-59-31x	<p class="mw-empty-elt"></p></td></tr>
<tr><td><p>	ततस्तु प्राहिणोद्द्रोणः शरानथ स विंशतिम्।<br>अप्राप्तानेव तान्पार्थश्चिच्छेद कृतहस्तवान् ।।	</p></td><td>	4-59-31a<br>4-59-31b	<p class="mw-empty-elt"></p></td></tr>
<tr><td><p>	ततः शरसहस्रेण रथं पार्थस्य वीर्यवान् ।<br>अवाकिरत्ततो द्रोणः शीघ्रहस्तं प्रदर्शयन् ।।	</p></td><td>	4-59-32a<br>4-59-32b	<p class="mw-empty-elt"></p></td></tr>
<tr><td><p>	एवं प्रववृते युद्धं भारज्वाजकिरीटिनोः ।।	</p></td><td>	4-59-33a	<p class="mw-empty-elt"></p></td></tr>
<tr><td><p>	अश्वाञ्शोणान्महावेगान्हंसवर्णैस्तु वाजिभिः ।<br>मिश्रितान्समरे दृष्ट्वा व्यस्मयन्त पृथग्जनाः ।।	</p></td><td>	4-59-34a<br>4-59-34b	<p class="mw-empty-elt"></p></td></tr>
<tr><td><p>	रथं रथेन पार्थस्य समाहत्य परंतपः ।<br>हर्षयुक्तस्तदाऽऽचार्यः प्रत्यगृह्णात्स पाण्डवम् ।।	</p></td><td>	4-59-35a<br>4-59-35b	<p class="mw-empty-elt"></p></td></tr>
<tr><td><p>	समाश्लिष्टाविवान्योन्यं द्रोणपाण्डवयोर्ध्वजौ ।<br>दृष्ट्वा प्राकम्पत मुहुर्भारतानां महाचमूः ।।	</p></td><td>	4-59-36a<br>4-59-36b	<p class="mw-empty-elt"></p></td></tr>
<tr><td><p>	तत्तु युद्धं प्रववृते ह्याचार्यस्यार्जुनस्य च।<br>विमुञ्चतोः शरानुग्रान्विशिखान्दीप्ततेजसः ।।	</p></td><td>	4-59-37a<br>4-59-37b	<p class="mw-empty-elt"></p></td></tr>
<tr><td><p>	तौ वीरौ वीर्यसंपन्नौ दृष्ट्वा समरमूर्धनि।<br>आचार्यशिष्यौ रथिनौ कृतवीर्यौ तरस्विनौ ।।	</p></td><td>	4-59-38a<br>4-59-38b	<p class="mw-empty-elt"></p></td></tr>

<tr><td><p>	उभौ विश्रुतकर्माणावुभौ श्रमगतौ जये।<br>उभावतिरथौ लोके ह्युभौ परपुंरजयौ।<br>क्षिपन्तौ शरजालानि क्षत्रियान्मोह आविशत् ।।	</p></td><td>	4-59-39a<br>4-59-39b<br>4-59-39c	<p class="mw-empty-elt"></p></td></tr>
<tr><td><p>	व्यस्मयन्त नराः सर्वे द्रोणार्जुनसमागमे।<br>नराणां ब्रुवतां वाक्यं श्रूयते स महास्वनः ।।	</p></td><td>	4-59-40a<br>4-59-40b	<p class="mw-empty-elt"></p></td></tr>
<tr><td><p>	द्रोणं हि समरे कोऽन्यो योद्धुमर्हत्यथार्जुनात्।<br>रौद्रः क्षत्रियधर्मोऽयं गुरं वै यदयोधयत् ।।	</p></td><td>	4-59-41a<br>4-59-41b	<p class="mw-empty-elt"></p></td></tr>
<tr><td><p>	इत्यब्रुवञ्जनास्तत्र संग्रामशिरसि स्थिताः ।<br>तौ समीक्ष्य तु संरब्धौ सन्निकृष्टौ महारथौ ।।	</p></td><td>	4-59-42a<br>4-59-42b	<p class="mw-empty-elt"></p></td></tr>
<tr><td><p>	छाद्येतां शरौघैस्तावन्योन्यमुपराजितौ ।<br>संयुगे संचकाशेतां कालसूर्याविवोदितौ ।।	</p></td><td>	4-59-43a<br>4-59-43b	<p class="mw-empty-elt"></p></td></tr>
<tr><td><p>	विष्फार्य च महाचापं हेमपृष्ठं दुरासदम्।<br>संरब्धस्तु तदा द्रोणः प्रत्ययुध्यत फल्गुनम् ।।	</p></td><td>	4-59-44a<br>4-59-44b	<p class="mw-empty-elt"></p></td></tr>
<tr><td><p>	स सायकमयैर्जालैरर्जुनस्य रथं प्रति।<br>भानुमद्भिः शिलाधौतैर्बाणैः प्राच्छादयद्दिशः ।।	</p></td><td>	4-59-45a<br>4-59-45b	<p class="mw-empty-elt"></p></td></tr>
<tr><td><p>	अर्जुनस्तु तदा द्रोणं महावेगैर्महारथः।<br>विव्याध शतशो बाणैर्धाराभिरिव पर्वतम् ।।	</p></td><td>	4-59-46a<br>4-59-46b	<p class="mw-empty-elt"></p></td></tr>
<tr><td><p>	कालमेघ इवोष्णान्ते फल्गुनः समवाकिरत् ।।	</p></td><td>	4-59-47a	<p class="mw-empty-elt"></p></td></tr>
<tr><td><p>	तस्य जाम्बूनदमयैश्चितरैश्चापच्युतैः शरैः।<br>प्राच्छादयद्रथश्रेष्ठं भारद्वाजोऽर्जुनस्य वै ।।	</p></td><td>	4-59-48a<br>4-59-48b	<p class="mw-empty-elt"></p></td></tr>
<tr><td><p>	तथैव दिव्यं गाण्डीवं धनुरानम्य चार्जुनः ।<br>शत्रुघ्नं वेगवत्सृष्टं भारसाधनमुत्तमम् ।।	</p></td><td>	4-59-49a<br>4-59-49b	<p class="mw-empty-elt"></p></td></tr>
<tr><td><p>	शोभते स्म महावाहुर्गाण्डीवं विक्षिपन्धनुः।<br>शरांश्च विसृजंश्चित्रान्सुवर्णविकृतान्बहून् ।।	</p></td><td>	4-59-50a<br>4-59-50b	<p class="mw-empty-elt"></p></td></tr>
<tr><td><p>	प्राच्छादयदमेयात्मा भारद्वाजरथं प्रति।<br>द्रोणचापविनिर्मुक्तान्बाणान्बाणैरवारयत् ।।	</p></td><td>	4-59-51a<br>4-59-51b	<p class="mw-empty-elt"></p></td></tr>
<tr><td><p>	सरथोऽप्यचरत्पार्थः प्रेक्षणीयो महारथः ।<br>युगपद्दिक्षु सर्वासु सर्वतोऽस्त्राण्यवासृजम् ।।	</p></td><td>	4-59-52a<br>4-59-52b	<p class="mw-empty-elt"></p></td></tr>
<tr><td><p>	आददानं शरान्घोरान्संदधानं च पाण्डवम् ।<br>विसृजन्तं च क्रौन्तेयं न स्म पश्यन्ति लाघवाम् ।।	</p></td><td>	4-59-53a<br>4-59-53b	<p class="mw-empty-elt"></p></td></tr>
<tr><td><p>	एकच्छायमिवाकाशं बाणैश्चक्रे समन्ततः।<br>नादृश्यत ततो द्रोणो नीहारेणेव पर्वतः ।।	</p></td><td>	4-59-54a<br>4-59-54b	<p class="mw-empty-elt"></p></td></tr>
<tr><td><p>	मरीचिविकचस्येव राजन्भानुमतो वपुः।<br>आसीत्पार्थस्य सुमहद्वपुः शरशतार्चितम् ।।	</p></td><td>	4-59-55a<br>4-59-55b	<p class="mw-empty-elt"></p></td></tr>

<tr><td><p>	क्षिपतः शरजालानि कौन्तेयस्य महात्मनः ।<br>तान्विधूय शरान्घोरान्द्रोणोऽपि समितिंजयः ।<br>बभासे तिमिरं व्योम्नि विधूय सविता यथा ।।	</p></td><td>	4-59-56a<br>4-59-56b<br>4-59-56c	<p class="mw-empty-elt"></p></td></tr>

<tr><td><p>	अग्निचक्रोपमं घोरं मण्डलीकृतमाहवे।<br>विकृष्य सुमहच्चापं मेघस्तनितनिस्वनम् ।<br>असकृत्मुञ्चतो बाणान्ददृशुः कुरवो युधि ।।	</p></td><td>	4-59-57a<br>4-59-57b<br>4-59-57c	<p class="mw-empty-elt"></p></td></tr>

<tr><td><p>	दिक्षु सर्वासु विपुलः शुश्रुवेऽथ जनैस्तदा।<br>द्रोणस्यापि धनुर्घोषो विद्युत्स्तनितनिस्वनः ।<br>अभवद्विस्मयकरः सैन्यानां भरतर्षभ ।।	</p></td><td>	4-59-58a<br>4-59-58b<br>4-59-58c	<p class="mw-empty-elt"></p></td></tr>
<tr><td><p>	तप्तजाम्बूनदमयैर्दीप्तैरग्निसमैः शरैः।<br>प्राच्छादयदमेयात्मा दिशः सूर्यस्य च प्रभाम् ।।	</p></td><td>	4-59-59a<br>4-59-59b	<p class="mw-empty-elt"></p></td></tr>
<tr><td><p>	ततः काञ्चनपङ्खानां शराणां नतपर्वणाम्।<br>वियद्गतानां चरतां दृश्यन्ते बहवो व्रजाः ।।	</p></td><td>	4-59-60a<br>4-59-60b	<p class="mw-empty-elt"></p></td></tr>

<tr><td><p>	शरासनात्तु द्रोणस्य प्रभवन्ति स्म सायकाः।<br>एको दीर्घ इवाभान्तः प्रदृश्यन्ते महाशराः ।<br>आकाशे समदृश्यन्त हंसानामिव पङ्क्तयः ।।	</p></td><td>	4-59-61a<br>4-59-61b<br>4-59-61c	<p class="mw-empty-elt"></p></td></tr>
<tr><td><p>	एवं सुवर्णविकृतान्विमुञ्चन्तौ शरान्बहून्।<br>आकाशं संवृतं वीरावुल्काभिरिव चक्रतुः ।।	</p></td><td>	4-59-62a<br>4-59-62b	<p class="mw-empty-elt"></p></td></tr>
<tr><td><p>	तयोः शराश्च विबभुः कङ्कबर्हिणवाससः ।<br>पङ्क्त्यः शरदि मत्तानां सारसानामिवाम्बरे ।।	</p></td><td>	4-59-63a<br>4-59-63b	<p class="mw-empty-elt"></p></td></tr>
<tr><td><p>	तत्तु युद्धं महाघोरं तयोः संरब्धयोरभूत्।<br>अत्यद्भुतमचिन्त्यं च वृत्रवासवयोरिव ।।	</p></td><td>	4-59-64a<br>4-59-64b	<p class="mw-empty-elt"></p></td></tr>
<tr><td><p>	महागजाविवासाद्य विषाणाग्रैः परस्परम्।<br>शरैः पूर्णायतोत्सृष्टैरन्योन्यमभिजघ्नतुः ।।	</p></td><td>	4-59-65a<br>4-59-65b	<p class="mw-empty-elt"></p></td></tr>
<tr><td><p>	अथ त्वाचार्यमुख्येन शरान्सृष्टाञ्शिलाशितान्।<br>अवारयच्छितैर्बाणैरर्जुनो जयतांवरः ।।	</p></td><td>	4-59-66a<br>4-59-66b	<p class="mw-empty-elt"></p></td></tr>
<tr><td><p>	दर्शयन्नैन्द्रमात्मानमुग्रमुग्रुपराक्रमः।<br>इषुभिस्तूर्णमाकाशं बहुभिश्च समावृणोत्।	</p></td><td>	4-59-67a<br>4-59-67b	<p class="mw-empty-elt"></p></td></tr>
<tr><td><p>	जिघांसन्तं नरव्याघ्रमर्जुनं भीमदर्शनम् ।<br>विव्याध निशितैर्द्रोणः शरैः सन्नतपर्वभिः ।।	</p></td><td>	4-59-68a<br>4-59-68b	<p class="mw-empty-elt"></p></td></tr>
<tr><td><p>	हृष्टः समभवद्द्रोणो रणशौण्डः प्रतापवान् ।<br>अर्जुनेन समं क्रीडञ्शरैः सन्नतपर्वभिः ।।	</p></td><td>	4-59-69a<br>4-59-69b	<p class="mw-empty-elt"></p></td></tr>
<tr><td><p>	तौ व्यदारयतां शूरौ सन्नद्धौ रणशोभिनौ ।<br>उदीरयन्तौ दिव्यानि ब्राह्माद्यस्त्राणि भागशः ।।	</p></td><td>	4-59-70a<br>4-59-70b	<p class="mw-empty-elt"></p></td></tr>
<tr><td><p>	पार्थस्तु समरे शूरो दर्शयन्वीर्यमात्मनः।<br>स मह्यस्त्रैर्महात्मानं द्रोणं प्राच्छादयच्छरैः ।।	</p></td><td>	4-59-71a<br>4-59-71b	<p class="mw-empty-elt"></p></td></tr>
<tr><td><p>	अस्त्रैरस्त्राणि संवार्य पार्थो द्रोणमवारयत् ।।	</p></td><td>	4-59-72a	<p class="mw-empty-elt"></p></td></tr>
<tr><td><p>	तयोरासीत्संप्रहारः क्रुद्धयोर्नरसिंहयोः।<br>अमृष्यमाणयोः सङ्ख्ये बलिवासवयोरिव ।।	</p></td><td>	4-59-73a<br>4-59-73b	<p class="mw-empty-elt"></p></td></tr>
<tr><td><p>	दर्शयेतां महास्राणि भारद्वाजार्जुनौ रणे ।।	</p></td><td>	4-59-74a	<p class="mw-empty-elt"></p></td></tr>
<tr><td><p>	ऐन्द्रं वायव्यमाग्नेयमस्त्रमस्त्रेण पाण्डवः ।<br>मुक्तंमुक्तं द्रोणचापाद्ग्रमते स्म पुनः पुनः ।।	</p></td><td>	4-59-75a<br>4-59-75b	<p class="mw-empty-elt"></p></td></tr>
<tr><td><p>	एवं शूरौ महेष्वासौ विसृजन्तौ शिलाशितान्।<br>एकच्छायमकुर्वातां गगनं शरवृष्टिभिः ।।	</p></td><td>	4-59-76a<br>4-59-76b	<p class="mw-empty-elt"></p></td></tr>
<tr><td><p>	ततोऽर्जुनेन मुक्तानां पततां च शरीरिपु।<br>पर्वतेष्विव वज्राणां शराणां श्रूयते स्वनः ।।	</p></td><td>	4-59-77a<br>4-59-77b	<p class="mw-empty-elt"></p></td></tr>
<tr><td><p>	ततो नागा रथाश्वाश्च सादिनश्च विशांपते।<br>शोणिताक्ताश्च दृश्यन्ते पुष्पिता इव किंशुकाः ।।	</p></td><td>	4-59-78a<br>4-59-78b	<p class="mw-empty-elt"></p></td></tr>
<tr><td><p>	बाहुभिश्च सकेयूरैर्निकृत्तैश्च महारथैः ।<br>सुवर्णाचित्रैः कवचैर्ध्वजैश्च विनिपातितैः ।।	</p></td><td>	4-59-79a<br>4-59-79b	<p class="mw-empty-elt"></p></td></tr>
<tr><td><p>	योधैश्च निहतैस्तत्र पार्थबाणाभिपीडितैः।<br>बलमासीत्सुसंभ्रान्तं द्रोणार्जुनसमागमे ।।	</p></td><td>	4-59-80a<br>4-59-80b	<p class="mw-empty-elt"></p></td></tr>
<tr><td><p>	विधृन्वानौ तु तौ वीरौ धनुषी भारसाधने।<br>प्राच्छादयेतामन्योन्यं दिधक्षन्तौ वरेषुभिः ।।	</p></td><td>	4-59-81a<br>4-59-81b	<p class="mw-empty-elt"></p></td></tr>
<tr><td><p>	अथान्तरिक्षे नादोऽभूद्द्रोणं तत्र प्रशंसताम् ।<br>दुष्करं कृतवान्द्रोणो यदर्जुनमयोधयत् ।।	</p></td><td>	4-59-82a<br>4-59-82b	<p class="mw-empty-elt"></p></td></tr>
<tr><td><p>	प्रमाथिनं महावीर्यं दृढमुष्टिं दुरासदम्।<br>जेतारं सर्वदैत्यानां सर्वेषां च महारथम् ।।	</p></td><td>	4-59-83a<br>4-59-83b	<p class="mw-empty-elt"></p></td></tr>
<tr><td><p>	अविभ्रमं च शिक्षां च लाघवं दूरपातनम् ।<br>पार्थस्य समरे दृष्ट्वा द्रोणस्यासीच्च विस्मयः ।।	</p></td><td>	4-59-84a<br>4-59-84b	<p class="mw-empty-elt"></p></td></tr>
<tr><td><p>	तत्प्रवृत्तं चिरं घोरं तयोर्युद्धं महात्मनोः ।<br>अवर्तत महारौद्रं लोकसंक्षोभकरकम् ।।	</p></td><td>	4-59-85a<br>4-59-85b	<p class="mw-empty-elt"></p></td></tr>
<tr><td><p>	अथ गाण्डीवमुद्यम्य दिव्यं धनुरमर्षणः ।<br>विचकर्ष रणे पार्थो बाहुभ्यां भरतर्षभः ।।	</p></td><td>	4-59-86a<br>4-59-86b	<p class="mw-empty-elt"></p></td></tr>
<tr><td><p>	तस्य बाणमयं वर्षे शलभानामिवाभवत् ।<br>न च बाणान्तरे तस्य वायुः शक्नोति सर्पितुम् ।।	</p></td><td>	4-59-87a<br>4-59-87b	<p class="mw-empty-elt"></p></td></tr>
<tr><td><p>	अभीक्ष्णं संदधानस्य बाणानुत्सृजतस्तथा।<br>नान्तरं ददृशे किंचित्पार्थस्यापततोपी च ।।	</p></td><td>	4-59-88a<br>4-59-88b	<p class="mw-empty-elt"></p></td></tr>
<tr><td><p>	युद्धे तु कृतशीघ्रास्त्रे वर्तमाने सुदारुणे।<br>शीघ्राच्छीघ्रतरं पार्थः शरानन्यानुदैरयत् ।।	</p></td><td>	4-59-89a<br>4-59-89b	<p class="mw-empty-elt"></p></td></tr>
<tr><td><p>	ततः शरसहस्राणि शराणां नतपर्वणाम्।<br>युगपत्प्रापतंस्तत्र द्रोणस्य रथमन्तिकात् ।।	</p></td><td>	4-59-90a<br>4-59-90b	<p class="mw-empty-elt"></p></td></tr>
<tr><td><p>	विकीर्यमाणे द्रोणे तु शरैर्गाण्डीवधन्वना ।।<br>हाहाकारो महानासीत्सैन्यानां भरतर्षभ ।।	</p></td><td>	4-59-91a<br>4-59-91b	<p class="mw-empty-elt"></p></td></tr>
<tr><td><p>	पाण्डवस्य तु शीघ्रास्त्रं मघवा समपूजयत्।<br>गन्धर्वाप्सरसश्चैव ये च तत्र समागताः ।।	</p></td><td>	4-59-92a<br>4-59-92b	<p class="mw-empty-elt"></p></td></tr>

<tr><td><p>	द्रोणं युद्धार्णवे मग्नं दृष्ट्वा पुत्रः प्रतापवान्।<br>ततो वृन्देन महता रथिनां रथियूथपः ।<br>आचार्यपुत्रस्तु शरैः पाण्डवं प्रत्यवारयत् ।।	</p></td><td>	4-59-93a<br>4-59-93b<br>4-59-93c	<p class="mw-empty-elt"></p></td></tr>
<tr><td><p>	अश्वत्थामा तु तत्कर्म हृदयेन महात्मनः।<br>पूजयामास पार्थस्य कोपं चास्य तदाऽकरोत् ।।	</p></td><td>	4-59-94a<br>4-59-94b	<p class="mw-empty-elt"></p></td></tr>
<tr><td><p>	स भन्युवशमापन्नः पार्थमभ्यद्रवद्रणे ।<br>किरञ्शरसहस्राणि पर्जन्य इव वृष्टिमान् ।।	</p></td><td>	4-59-95a<br>4-59-95b	<p class="mw-empty-elt"></p></td></tr>
<tr><td><p>	आवृत्य च महाबाहुर्यतो द्रोणस्ततोऽभवत्।<br>अन्तरं प्रददौ पार्थो द्रोणस्य व्यपसर्पितुम् ।।	</p></td><td>	4-59-96a<br>4-59-96b	<p class="mw-empty-elt"></p></td></tr>
<tr><td><p>	स तु लब्धान्तरस्तूर्णमपायाञ्जवनैर्हयैः ।<br>छिन्नवर्मध्वजरथो निकृत्तः परमेषुभिः ।।	</p></td><td>	4-59-97a<br>4-59-97b	<p class="mw-empty-elt"></p></td></tr>
<tr><td><p>	पराजिते तदा द्रोणे द्रोणपुत्रः समागतः।<br>सदण्ड इव रक्ताक्षः कृतान्तः समरे स्थितः ।।	</p></td><td>	4-59-98a<br>4-59-98b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि<br> गोग्रहणपर्वणि एकोनषष्टितमोऽध्यायः ।। 59 ।।	</p></td><td>		<p class="mw-empty-elt"></p></td></tr></tbody>