				
<tbody><tr><td><p>	<b>वैशंपायन उवाच।</b>	</p></td><td>	4-13-1x	<p class="mw-empty-elt"></p></td></tr>
<tr><td><p>	अथापरोऽदृश्यत वै शशी यथा हुतो हविर्भिर्हि यथाऽध्वरे शिखी।<br>तथा समालक्ष्यत चारुदर्शनः प्रकाशयन्सूर्य इवाचिरोदितः ।। 1 ।।	</p></td><td>	4-13-1a<br>4-13-1b	<p class="mw-empty-elt"></p></td></tr>

<tr><td><p>	तमाव्रजन्तं सहदेवमग्रणीर्नृपो विराटो नचिरात्समैक्षत।<br>प्रैक्षन्त तं तत्र पृथक्समागताः सभागताः सर्वमनोहरप्रभम्।<br>युवानमायान्तममित्रकर्शनं प्रमुक्तमभ्रादिव चन्द्रमण्डलम् ।। 2 ।।	</p></td><td>	4-13-2a<br>4-13-2b<br>4-13-2c	<p class="mw-empty-elt"></p></td></tr>
<tr><td><p>	यष्ट्या प्रमाणान्वितया सुदर्शनं दामानि पाशं च निबद्ध्य पृष्ठतः।<br>मौर्वी च तन्त्रीं महतीं सुसंहितां बालैश्च तारैर्बहुभिः समावृताम् ।। 3 ।।	</p></td><td>	4-13-3a<br>4-13-3b	<p class="mw-empty-elt"></p></td></tr>
<tr><td><p>	स चापि राजानमुवाच वीर्यवान्कुरुष्व मां पार्थिव गोष्ववस्थितम्।<br>मया हि गुप्ताः पशवो भवन्तु ते प्रसन्ननिद्राः प्रभवोस्मि वल्लवः ।। 4 ।।	</p></td><td>	4-13-4a<br>4-13-4b	<p class="mw-empty-elt"></p></td></tr>
<tr><td><p>	न श्वापदेभ्यो न च रोगतो भयं न चापि दावान्न च तस्कराद्भयम्।<br>पयःप्रभूता बहुला निरामया भवन्ति गावः सुभृता नराधिप ।। 5 ।।	</p></td><td>	4-13-5a<br>4-13-5b	<p class="mw-empty-elt"></p></td></tr>
<tr><td><p>	निशम्य राजा सहदेवभाषितं निरीक्ष्य माद्रीसुतमभ्यनन्दत्।<br>उवाच हृष्टो मुदितेन चेतसा न बल्लवत्वं त्वयि वीर लक्षये ।। 6 ।	</p></td><td>	4-13-6a<br>4-13-6b	<p class="mw-empty-elt"></p></td></tr>
<tr><td><p>	धैर्याद्वपुः क्षात्रमिवेह ते दृढं प्रकाशते कौरववंशजस्य वा।<br>नापण्डितेयं तव दृश्यते तनुर्भवेह राज्ये मम मन्त्रधर्मभृत् ।। 7 ।।	</p></td><td>	4-13-7a<br>4-13-7b	<p class="mw-empty-elt"></p></td></tr>
<tr><td><p>	प्रशाधि मत्स्यान्सहराजकानिमान्बृहस्पतिः शत्रुयुतानिवामरान्।<br>बलं च मे रक्ष सुवेष सर्वशो गृहाण खङ्गं प्रतिरूपमात्मः ।। 8 ।।	</p></td><td>	4-13-8a<br>4-13-8b	<p class="mw-empty-elt"></p></td></tr>
<tr><td><p>	अनीककर्णाग्रधरो बलस्य मे प्रभुर्भवानस्तु गृहाण कार्मुकम् ।। 9 ।	</p></td><td>	4-13-9a	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-13-10x	<p class="mw-empty-elt"></p></td></tr>
<tr><td><p>	विराटराज्ञाऽभिहितः कुरूत्तमः प्रशस्य राजानमभिप्रणम्य च।<br>उवाच मत्स्यप्रवरं महापतिः शृणुष्व राजन्मम वाक्यमुत्तमम् ।। 10 ।।	</p></td><td>	4-13-10a<br>4-13-10b	<p class="mw-empty-elt"></p></td></tr>
<tr><td><p>	बालो ह्यहं जातिविशेषदूषितः कुतोऽद्य मे नीतिषु युक्तमन्त्रता ।<br>स्वकर्मतुष्टाश्च वयं नराधिप प्रशाधि मां गोपरिरक्षणेऽनघ ।। 11 ।।	</p></td><td>	4-13-11a<br>4-13-11b	<p class="mw-empty-elt"></p></td></tr>
<tr><td><p>	वैश्योस्मि नाम्नाऽहमरिष्टनेमिर्गोसङ्ख्य आसं कुरुपुङ्गवानाम् ।<br>वस्तुं त्वयीच्छामि विशांवरिष्ठ तान्राजसिंहान्न हि वेद्मि पार्थान् ।। 12 ।।	</p></td><td>	4-13-12a<br>4-13-12b	<p class="mw-empty-elt"></p></td></tr>
<tr><td><p>	न जीवितुं शक्यमतोऽन्यकर्मणा न च त्वदन्यो मम रोचते विभो ।। 13 ।।	</p></td><td>	4-13-13a	<p class="mw-empty-elt"></p></td></tr>
<tr><td><p>	<b>विराट उवाच।</b>	</p></td><td>	4-13-14x	<p class="mw-empty-elt"></p></td></tr>
<tr><td><p>	त्वं ब्राह्मणो वा यदि वाऽपि भूमिपः समुद्रनेमीश्वररूपवानसि।<br>आचक्ष्व तत्वं त्वममित्रकर्शन न बल्लवत्वं त्वयि विद्यते समम् ।। 14 ।।	</p></td><td>	4-13-14a<br>4-13-14b	<p class="mw-empty-elt"></p></td></tr>
<tr><td><p>	कस्यामि राज्ञो विषयादिहागतः किं चापि शिल्पं तव विद्यते कृतम्।<br>कथं त्वमस्मासु निवत्स्यसे सदा वदस्व किं चापि तवेह वेतनम् ।। 15 ।।	</p></td><td>	4-13-15a<br>4-13-15b	<p class="mw-empty-elt"></p></td></tr>
<tr><td><p>	<b>सहदेव उवाच।</b>	</p></td><td>	4-13-16x	<p class="mw-empty-elt"></p></td></tr>
<tr><td><p>	पञ्चानां पाण्डुपुत्राणां ज्येष्ठो राजा युधिष्ठिरः।<br>तस्याष्टौ शतसाहस्रं गवां वर्गाः शतंशतम् ।। 16 ।।	</p></td><td>	4-13-16a<br>4-13-16b	<p class="mw-empty-elt"></p></td></tr>
<tr><td><p>	अपरे दशसाहस्रा द्विस्तावन्तस्तथा परे।<br>तेषां गोसङ्ख्य आसं वै तन्त्रीपालेति मां विदुः ।। 17 ।।	</p></td><td>	4-13-17a<br>4-13-17b	<p class="mw-empty-elt"></p></td></tr>
<tr><td><p>	भूतं भव्यं भविष्यच्च यच्चान्यद्गोगतं क्वचित्।<br>न मेऽस्त्यविदितं किंचित्समन्ताद्दशयोजनम् ।। 18 ।।	</p></td><td>	4-13-18a<br>4-13-18b	<p class="mw-empty-elt"></p></td></tr>
<tr><td><p>	गुणाः सुविदिता ह्यासन्मया तस्य महात्मनः।<br>आसीच्च स मया तुष्टः कुरुराजो युधिष्ठिरः ।। 19 ।।	</p></td><td>	4-13-19a<br>4-13-19b	<p class="mw-empty-elt"></p></td></tr>
<tr><td><p>	अनेन गणिता गावो दुर्विज्ञेया महत्तराः।<br>बहुक्षीरतरास्ता वै बह्व्यः सत्यः सपुत्रिकाः ।। 20 ।।	</p></td><td>	4-13-20a<br>4-13-20b	<p class="mw-empty-elt"></p></td></tr>
<tr><td><p>	क्षिप्रं च गावो बहुला भवन्ति न तासु रोगो भवतीह कश्चित्।<br>तैस्तैरुपयैर्विदितं मयैतदेतानि शिल्पानि मयि स्थितानि ।। 21 ।।	</p></td><td>	4-13-21a<br>4-13-21b	<p class="mw-empty-elt"></p></td></tr>
<tr><td><p>	ऋषभानपि जानामि राजन्पूजितलक्षणान्।<br>येषां मूत्रमुपाघ्राय वन्ध्या अपि प्रसूयते ।। 22 ।।	</p></td><td>	4-13-22a<br>4-13-22b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-13-23x	<p class="mw-empty-elt"></p></td></tr>
<tr><td><p>	मत्स्याधिपो हर्षकलेन चेतसा माद्रीसुतं पाण्डवमभ्यभाषत।<br>नैवानुमन्ये तव कर्म कुत्सितं महीं समग्रामभिपातुमर्हसि ।। 23 ।।	</p></td><td>	4-13-23a<br>4-13-23b	<p class="mw-empty-elt"></p></td></tr>
<tr><td><p>	अथ त्विदानीं तव रोचते विभो यथेष्टतो गव्यमवेक्ष मामकम्।<br>त्वदर्पणा मे पशवो भवन्तु वै पशून्सपालान्भवते ददाम्यहम् ।। 24 ।।	</p></td><td>	4-13-24a<br>4-13-24b	<p class="mw-empty-elt"></p></td></tr>
<tr><td><p>	शतं सहस्राणि गवां हि सन्ति वर्णस्यवर्णस्य पृथग्गणानाम्।<br>ददामि तेऽहं वरमीप्सितं च यत्त्वदर्पणा मे पशवो भवन्त्विति ।। 25 ।।	</p></td><td>	4-13-25a<br>4-13-25b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-13-26x	<p class="mw-empty-elt"></p></td></tr>
<tr><td><p>	एवं विराटेन समेत्य पाण्डवो लब्ध्वा च गोबल्लवतां यथेष्टतः।<br>अज्ञातचर्यामवसन्महात्मा यथा रविश्चास्तगिरिं प्रविष्टः ।। 26 ।।	</p></td><td>	4-13-26a<br>4-13-26b	<p class="mw-empty-elt"></p></td></tr>
<tr><td><p>	एवं विराटे न्यवसंश्च पाण्डवा यथा प्रतिज्ञाभिरमोघविक्रमाः ।<br>अबुद्धचर्यां चरितुं यथातथं समुद्रनेमीमभिशास्तुमुद्यताः ।। 27 ।।	</p></td><td>	4-13-27a<br>4-13-27b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>पाण्डवप्रवेशपर्वणि त्रयोदशोऽध्यायः ।। 13 ।।	</p></td><td>		<p class="mw-empty-elt"></p></td></tr>
</tbody>