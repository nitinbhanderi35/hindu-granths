				
<tbody><tr><td><p>	<b>वैशंपायन उवाच।</b>	</p></td><td>	4-78-1x	<p class="mw-empty-elt"></p></td></tr>
<tr><td><p>	ततस्त्रयोदशे वर्षे निवृत्ते पञ्च पाण्डवाः।<br>उपप्लाव्ये विराटस्य वासं चक्रुः पुरोत्तमे ।।	</p></td><td>	4-78-1a<br>4-78-1b	<p class="mw-empty-elt"></p></td></tr>
<tr><td><p>	दूतान्मित्रेषु सर्वेषु ज्ञातिसंबन्धिकेष्वपि।<br>प्रेषयामास कौन्तेयो विराटश्च महीपतिः ।।	</p></td><td>	4-78-2a<br>4-78-2b	<p class="mw-empty-elt"></p></td></tr>
<tr><td><p>	तेषु तत्रोपविष्टेषु प्रेषितेषु ततस्ततः ।<br>तत्रागमन्महाबाहुर्वनमाली बलानुजः ।।	</p></td><td>	4-78-3a<br>4-78-3b	<p class="mw-empty-elt"></p></td></tr>

<tr><td><p>	तस्मिन्काले निशम्याथ दूतवाक्यं जनार्दनः।<br>दयितं स्वस्त्रियं पुत्रं सुभद्रायाः सुमानितम्।<br>अभिमन्युं समादाय रामेण सहितस्तदा ।।	</p></td><td>	4-78-4a<br>4-78-4b<br>4-78-4c	<p class="mw-empty-elt"></p></td></tr>
<tr><td><p>	सर्वयादवमुख्यैश्च संवृतः परवीरहा।<br>शङ्खदुन्दुभिनिर्घोषैर्विराटनगरं ययौ ।।	</p></td><td>	4-78-5a<br>4-78-5b	<p class="mw-empty-elt"></p></td></tr>

<tr><td><p>	कृतवर्मा च हार्दिक्यो युयुधानश्च सात्यकिः।<br>अनाधृष्टिस्तथाऽक्रूरः सांबो निशठ एव च।<br>प्रद्युम्नश्च महाबाहुरुल्मुकश्च महाबलः ।।	</p></td><td>	4-78-6a<br>4-78-6b<br>4-78-6c	<p class="mw-empty-elt"></p></td></tr>
<tr><td><p>	अभिमन्युमुपादाय सह मात्रा परन्तपाः।<br>कृष्णेन सहिताः सर्वे पाण्डवान्द्रष्टुमागताः ।।	</p></td><td>	4-78-7a<br>4-78-7b	<p class="mw-empty-elt"></p></td></tr>
<tr><td><p>	इन्द्रसेनादयश्चैव रथैस्तैः सुसमाहितैः ।<br>उपेयुः सहिताः सर्वे परिसंवत्सरोषिताः ।।	</p></td><td>	4-78-8a<br>4-78-8b	<p class="mw-empty-elt"></p></td></tr>
<tr><td><p>	दशनागसहस्राणि हयानां द्विगुणं तथा।<br>रथानां नियुतं पूर्णं निखर्वं च पदातयः ।।	</p></td><td>	4-78-9a<br>4-78-9b	<p class="mw-empty-elt"></p></td></tr>
<tr><td><p>	वृष्ण्यन्धकाश्च शतशो भोजाश्च परमौजसः।<br>अन्युर्वृष्णिशार्दूलं वासुदेवं महाबलम् ।।	</p></td><td>	4-78-10a<br>4-78-10b	<p class="mw-empty-elt"></p></td></tr>
<tr><td><p>	वासुदेवं तथाऽऽयान्तं श्रुत्वा पाण्डुसुतास्तदा।<br>मात्स्येन सहिताः सर्वे प्रत्युद्याता जनार्दनम् ।।	</p></td><td>	4-78-11a<br>4-78-11b	<p class="mw-empty-elt"></p></td></tr>

<tr><td><p>	शङ्खदुन्दुभिनिर्घोषैर्मङ्गलैश्च जनार्दनम् ।<br>ववन्दुर्मुदिताः सर्वे पादयोस्तस्य पाण्डवाः।<br>मात्स्येन सहिताः सर्वे आनन्दाश्रुपरिप्लुताः ।।	</p></td><td>	4-78-12a<br>4-78-12b<br>4-78-12c	<p class="mw-empty-elt"></p></td></tr>
<tr><td><p>	<b>पाण्डवा ऊचुः।</b>	</p></td><td>	4-78-13x	<p class="mw-empty-elt"></p></td></tr>
<tr><td><p>	तव कृष्ण प्रसादाद्वै वर्षाण्येतानि सर्वशः।<br>त्रयोदशोपि दाशार्ह यथा स समयः कृतः ।।	</p></td><td>	4-78-13a<br>4-78-13b	<p class="mw-empty-elt"></p></td></tr>
<tr><td><p>	उषिताः स्मो जगन्नाथ त्वं नाथो नो जनार्दन।<br>रक्षस्व देवदेवेश त्वामार्य शरणं गताः ।।	</p></td><td>	4-78-14a<br>4-78-14b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-78-15x	<p class="mw-empty-elt"></p></td></tr>
<tr><td><p>	तान्वन्दूमानान्सहसा परिष्वज्य जनार्दनः।<br>विराटस्य सहायांस्तान्सर्वयादवसंवृतः।।	</p></td><td>	4-78-15a<br>4-78-15b	<p class="mw-empty-elt"></p></td></tr>
<tr><td><p>	यथार्हं पूजयामास मुदा परमया युतः।<br>वृष्णिवीराश्च तान्सर्वान्यथार्हं प्रतिपेदिरे ।।	</p></td><td>	4-78-16a<br>4-78-16b	<p class="mw-empty-elt"></p></td></tr>

<tr><td><p>	कृष्णा च देवकीपुत्रं ववन्दे पादयोस्तथा।<br>तामुद्यम्य सुकेशान्तां नयने परिमृज्य च ।<br>उवाच वाक्यं देवेशः सर्वयादवसन्निधौ ।।	</p></td><td>	4-78-17a<br>4-78-17b<br>4-78-17c	<p class="mw-empty-elt"></p></td></tr>
<tr><td><p>	मा शोकं कुरु कल्याणि धार्तराष्ट्रान्समाहितान्।<br>अचिराद्धातयित्वाऽहं पार्थेन सहितः क्षितिम् ।।	</p></td><td>	4-78-18a<br>4-78-18b	<p class="mw-empty-elt"></p></td></tr>
<tr><td><p>	युधिष्ठिराय दास्यामि यातु ते मानसो ज्वरः।<br>अभिमन्युना च पार्थेनरौक्मिणेयेन ते शपे ।।	</p></td><td>	4-78-19a<br>4-78-19b	<p class="mw-empty-elt"></p></td></tr>

<tr><td><p>	सत्यमेतद्वचो मह्यमवैहि त्वमनिन्दिते।<br>इत्युक्त्वा तां विसृज्याथ प्रीयमाणो युधिष्ठिरम्।<br>अन्वास्त वृष्णिशार्दूलः सह वृष्ण्यन्धकैस्तथा ।।	</p></td><td>	4-78-20a<br>4-78-20b<br>4-78-20c	<p class="mw-empty-elt"></p></td></tr>
<tr><td><p>	काशिराजश्च शैब्यश्च भजमानौ युधिष्ठिरम्।<br>अक्षौहिणीभ्यां सहितावागतौ पृथिवीपती ।।	</p></td><td>	4-78-21a<br>4-78-21b	<p class="mw-empty-elt"></p></td></tr>
<tr><td><p>	अक्षौहिणीभिः पाञ्चालस्तिसृभिश्च महाबलः।<br>द्रौपद्याश्च सुता वीराः शिखण्डी चापराजितः ।।	</p></td><td>	4-78-22a<br>4-78-22b	<p class="mw-empty-elt"></p></td></tr>
<tr><td><p>	धृष्टद्युम्नश्च दुर्धर्षः सर्वशस्त्रभृतांवरः।<br>उपप्लाव्यं ययुः शीघ्रं पाण्डवार्थे महाबलाः ।।	</p></td><td>	4-78-23a<br>4-78-23b	<p class="mw-empty-elt"></p></td></tr>
<tr><td><p>	ततः शतसहस्राणि प्रयुतान्यर्बुदानि च।<br>समीपमभिवर्तन्ते योधा यौधिष्ठिरं बलम्।।	</p></td><td>	4-78-24a<br>4-78-24b	<p class="mw-empty-elt"></p></td></tr>

<tr><td><p>	समुद्रमिव धर्मान्ते स्रोतःश्रेष्ठाः पृथक्पृथक्।<br>आपूरयन्महीपाला यज्वानो भूरिदक्षिणैः ।<br>वेदावभृथसंपन्नाः शूराः सर्वे तनुत्यजः ।।	</p></td><td>	4-78-25a<br>4-78-25b<br>4-78-25c	<p class="mw-empty-elt"></p></td></tr>
<tr><td><p>	तानागतानभिप्रेक्ष्य पार्थो ज्ञानभृतां वरः।<br>पूजयामास विधिवद्यथार्हं राजसत्तमान्।।	</p></td><td>	4-78-26a<br>4-78-26b	<p class="mw-empty-elt"></p></td></tr>
<tr><td><p>	पारिबर्हं ददौ कृष्णः पाण्डवानां महात्मनाम्।<br>स्त्रियो वासांसि रत्नानि पृथक्पृथगनेकशः ।।	</p></td><td>	4-78-27a<br>4-78-27b	<p class="mw-empty-elt"></p></td></tr>

<tr><td><p>	राजानो राजपुत्राश्च निवृत्ते समये तथा।<br>यथांर्ह पाण्डवश्रेष्ठैरवर्तन्ताभिपूजिताः।<br>आसन्प्रहृष्टमनसः पारिबर्हं ददुस्तदा ।।	</p></td><td>	4-78-28a<br>4-78-28b<br>4-78-28c	<p class="mw-empty-elt"></p></td></tr>
<tr><td><p>	सर्वेषु समवेतेषु राजभिर्वृष्णिभिः सह।<br>विवाहो विधवद्राजन्ववृधे कुरुमात्स्ययोः।।	</p></td><td>	4-78-29a<br>4-78-29b	<p class="mw-empty-elt"></p></td></tr>
<tr><td><p>	ततः शङ्खा मृदङ्गाश्च गोमुखा डिण्डिमास्तदा।<br>अभिमन्योर्विवाहे तु नेदुर्मात्स्यस्य वेश्मनि ।।	</p></td><td>	4-78-30a<br>4-78-30b	<p class="mw-empty-elt"></p></td></tr>
<tr><td><p>	उच्चावचान्मृगाञ्जघ्नुर्मेध्यांश्च शतशस्तथा।<br>भक्ष्यान्नभोज्यपानानि प्रभूतान्यभ्यहारयन् ।।	</p></td><td>	4-78-31a<br>4-78-31b	<p class="mw-empty-elt"></p></td></tr>
<tr><td><p>	गायनाख्यानशीलाश्च नटा वैतालिकास्तथा।<br>स्तुवन्तस्तानुपातिष्ठन्सूताश्च सह मागधैः।।	</p></td><td>	4-78-32a<br>4-78-32b	<p class="mw-empty-elt"></p></td></tr>
<tr><td><p>	स्त्रियो वृद्धास्तरुण्यश्च उत्सवे तस्य मङ्गले।<br>द्रौपद्यन्तःपुरे चैव विराटस्य गृहे स्त्रियः ।।	</p></td><td>	4-78-33a<br>4-78-33b	<p class="mw-empty-elt"></p></td></tr>
<tr><td><p>	सुदेष्णां तु पुरस्कृत्य मत्स्यानामपि च स्त्रियः।<br>आजग्मुश्चारुपीनाङ्ग्यः सुमृष्टमणिकुण्डलाः।।	</p></td><td>	4-78-34a<br>4-78-34b	<p class="mw-empty-elt"></p></td></tr>
<tr><td><p>	वर्णोपपन्नास्ता नार्यो रूपवन्तयः स्वलंकृताः।<br>सर्वासामभवत्कृष्णा रूपेण वपुषाऽधिका ।।	</p></td><td>	4-78-35a<br>4-78-35b	<p class="mw-empty-elt"></p></td></tr>
<tr><td><p>	परिवार्योत्तरां श्लाघ्यां राजपुत्रीमलंकृताम्।<br>सुतामिव महेन्द्रस्य पुरस्कृत्योपतस्थिरे ।।	</p></td><td>	4-78-36a<br>4-78-36b	<p class="mw-empty-elt"></p></td></tr>

<tr><td><p>	भृङ्गारुं तु समादाय सौवर्णं जलपूरितम्।<br>पार्थस्य हस्ते सहसा सुतामिन्दीवरेक्षणाम्।<br>स्नुषार्थं प्राक्षिपद्वारि विराटो वाहिनीपतिः ।।	</p></td><td>	4-78-37a<br>4-78-37b<br>4-78-37c	<p class="mw-empty-elt"></p></td></tr>
<tr><td><p>	तां प्रत्यगृह्णाकौन्तेयः सुतस्यार्थे महामनाः ।<br>सौभद्राश्चानवद्याङ्गो विराटतनयां तदा ।।	</p></td><td>	4-78-38a<br>4-78-38b	<p class="mw-empty-elt"></p></td></tr>
<tr><td><p>	तत्रातिष्ठद्गृहीत्वा तु रूपमिन्द्रास्य धारयन्।<br>स्नुषां तां परिगृह्णानः कुन्तीपुत्रो युधिष्ठिरः ।।	</p></td><td>	4-78-39a<br>4-78-39b	<p class="mw-empty-elt"></p></td></tr>
<tr><td><p>	द्रुपदश्च विराटश्च शिखण्डी च महाबलः ।<br>युयुधानश्च शैब्यश्च धृष्टद्युम्नश्च सात्यकिः ।।	</p></td><td>	4-78-40a<br>4-78-40b	<p class="mw-empty-elt"></p></td></tr>
<tr><td><p>	सप्तैतेऽक्षौहिणीपाला यज्वानो भूरिदक्षिणाः ।<br>पाण्डवं परिवार्यैते निवेशं चक्रिरे तदा ।।	</p></td><td>	4-78-41a<br>4-78-41b	<p class="mw-empty-elt"></p></td></tr>
<tr><td><p>	तत्रस्थायां तु सेनायां मात्स्यो धर्मभृतांवरः ।<br>प्रीतो दुहितरं गृह्य प्रददावभिमन्यवे ।।	</p></td><td>	4-78-42a<br>4-78-42b	<p class="mw-empty-elt"></p></td></tr>
<tr><td><p>	प्रतिगृह्योत्तरां पार्थः पुरस्कृत्य जनार्दनम् ।<br>विवाहं कारयामास सौभद्रस्य महात्मनः ।।	</p></td><td>	4-78-43a<br>4-78-43b	<p class="mw-empty-elt"></p></td></tr>
<tr><td><p>	ततो विवाहो ववृधे स्फीतः सर्वगुणान्वितः ।<br>सौभद्रस्याद्भुतं कर्म पितुस्तव पितुस्तदा ।।	</p></td><td>	4-78-44a<br>4-78-44b	<p class="mw-empty-elt"></p></td></tr>
<tr><td><p>	धौम्यः शिष्यैः परिवृतो जुहावाग्नौ विधानतः ।<br>अग्निं प्रदक्षिणीकुर्वन्सौभद्रः पाणिमग्रहीत् ।।	</p></td><td>	4-78-45a<br>4-78-45b	<p class="mw-empty-elt"></p></td></tr>
<tr><td><p>	ततः पार्थाय संहृष्टो मात्स्यराजो धनं महत्।<br>तस्मै शतसहस्राणि हयानां वातरंहसाम् ।।	</p></td><td>	4-78-46a<br>4-78-46b	<p class="mw-empty-elt"></p></td></tr>
<tr><td><p>	द्वे च नागशते मुख्ये धनं बहुविधं तदा।<br>प्रादान्मात्स्यपतिर्हृष्टः कन्याधनमनुत्तमम् ।।	</p></td><td>	4-78-47a<br>4-78-47b	<p class="mw-empty-elt"></p></td></tr>
<tr><td><p>	पारिबर्हं च पार्थेभ्यः प्रददौ मत्स्यपुङ्गवः ।<br>कृष्णेन सह कौन्तेयः प्रत्यगृह्णात्प्रभूतवत् ।।	</p></td><td>	4-78-48a<br>4-78-48b	<p class="mw-empty-elt"></p></td></tr>
<tr><td><p>	कृते विवाहे तु तदा धर्मपुत्रो युधिष्ठिरः।<br>ब्राह्मणेभ्यो ददौ वित्तं यदुपाहरदच्युतः ।।	</p></td><td>	4-78-49a<br>4-78-49b	<p class="mw-empty-elt"></p></td></tr>
<tr><td><p>	गोसहस्राणि वस्त्राणि रत्नानि विविधानि च।<br>भूषणानि च सर्वाणि यानानि शयनानि च ।।	</p></td><td>	4-78-50a<br>4-78-50b	<p class="mw-empty-elt"></p></td></tr>
<tr><td><p>	नागरान्प्रीतिभिर्दिव्यैस्तर्पयामास भूपतिः ।।	</p></td><td>	4-78-51a	<p class="mw-empty-elt"></p></td></tr>
<tr><td><p>	तन्महोत्सवसंकाशं हृष्टपुष्टजनाकुलम्।<br>नगरं मत्स्यराजस्य शुशुभे भरतर्षभ ।।	</p></td><td>	4-78-52a<br>4-78-52b	<p class="mw-empty-elt"></p></td></tr>

<tr><td><p>	पुरोहितैरमात्यैश्च पौरैर्जानपदैः सह।<br>विराटो नृपतिः श्रीमान्सौभद्रायाभिमन्यवे ।<br>तां सुतामुत्तरां दत्त्वा मुमुदे परमं तदा ।।	</p></td><td>	4-78-53a<br>4-78-53b<br>4-78-53c	<p class="mw-empty-elt"></p></td></tr>
<tr><td><p>	<b>जनमेजय उवाच।</b>	</p></td><td>	4-78-54x	<p class="mw-empty-elt"></p></td></tr>
<tr><td><p>	वृत्ते विवाहे हृष्टात्मा यदुवाच युधिष्ठिरः।<br>तत्सर्वं कथयस्वेह कृतवन्तो यदुत्तरम् ।।	</p></td><td>	4-78-54a<br>4-78-54b	<p class="mw-empty-elt"></p></td></tr>
<tr><td> 	।। इति श्रीमन्महाभारते शतसाहस्त्रिकायां संहितायां <br>वैयासिक्यां विराटपर्वणि वैवाहिकपर्वणि <br>अष्टसप्ततितमोऽध्यायः ।।<p class="mw-empty-elt"></p></td></tr></tbody>