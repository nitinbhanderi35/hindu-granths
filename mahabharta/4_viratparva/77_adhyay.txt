				
<tbody><tr><td><p>	<b>विराट उवाच।</b>	</p></td><td>	4-77-1x	<p class="mw-empty-elt"></p></td></tr>

<tr><td><p>	यच्च वक्ष्याम्यहं तेऽद्य मा शङ्केथा युधिष्ठिर।<br>इदं सनगरं राष्ट्रं सजनं सवधूजनम्।<br>युष्यभ्यं संप्रदास्यामि भोक्ष्याम्युच्छिष्टमेव च ।।	</p></td><td>	4-77-1a<br>4-77-1b<br>4-77-1c	<p class="mw-empty-elt"></p></td></tr>
<tr><td><p>	अहं वद्धश्चिरं राजन्भुक्तभोगश्चिरं सुखम्।<br>राज्यं दत्त्वा तु युष्मभ्यं प्रव्रजिष्यामि काननम् ।।	</p></td><td>	4-77-2a<br>4-77-2b	<p class="mw-empty-elt"></p></td></tr>
<tr><td><p>	उत्तरां प्रतिगृह्णातु सव्यसाची धनंजयः ।<br>अयं ह्यौपयिको भर्ता तस्याः पुरुषसत्तमः ।।	</p></td><td>	4-77-3a<br>4-77-3b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-77-4x	<p class="mw-empty-elt"></p></td></tr>
<tr><td><p>	एवमुक्तो धर्मराजः पार्थपैक्षद्वनंजयम्।<br>ईक्षितं चार्जुनो ज्ञात्वा मात्स्यं वचनमब्रवीत् ।।	</p></td><td>	4-77-4a<br>4-77-4b	<p class="mw-empty-elt"></p></td></tr>
<tr><td><p>	वयं वनान्तरात्प्राप्ता न ते राज्यं गृहामहे।<br>किंतु दुर्योधनादीनां राज्ञां राज्यं गृहामहे ।।	</p></td><td>	4-77-5a<br>4-77-5b	<p class="mw-empty-elt"></p></td></tr>
<tr><td><p>	प्रतिगृह्णाम्यहं राजन्स्रुषं दुहितरं तव।<br>युक्तो ह्यावां हि संबन्धो मात्स्यभारतवंशयोः ।।	</p></td><td>	4-77-6a<br>4-77-6b	<p class="mw-empty-elt"></p></td></tr>
<tr><td><p>	<b>विराट उवाच।</b>	</p></td><td>	4-77-7x	<p class="mw-empty-elt"></p></td></tr>
<tr><td><p>	किमर्थं पाण्डवश्रेष्ठ भार्यां दुहितरं मम।<br>प्रतिग्रहीतुं नेमां त्वं मया दत्तमिहेच्छसि ।।	</p></td><td>	4-77-7a<br>4-77-7b	<p class="mw-empty-elt"></p></td></tr>
<tr><td><p>	<b>अर्जुन उवाच।</b>	</p></td><td>	4-77-8x	<p class="mw-empty-elt"></p></td></tr>
<tr><td><p>	अन्तःपुरेऽहमुषितः सदा पश्यन्सुतां तव।<br>सहस्यं च प्रकाशं च विश्वस्ता पितृवन्मयि ।।	</p></td><td>	4-77-8a<br>4-77-8b	<p class="mw-empty-elt"></p></td></tr>
<tr><td><p>	प्रियो बहुमतश्चाहं नर्तने गीतवादिते।<br>आचार्यवच्च मां नित्यं मन्यते दुहिता तव ।।	</p></td><td>	4-77-9a<br>4-77-9b	<p class="mw-empty-elt"></p></td></tr>
<tr><td><p>	वयस्यया तया राजन्सह संवत्सरोषितः ।<br>अतिशङ्का ततोऽस्थाने तव लोकस्य च प्रभो ।।	</p></td><td>	4-77-10a<br>4-77-10b	<p class="mw-empty-elt"></p></td></tr>
<tr><td><p>	तस्मादामन्त्रये त्वाऽद्य पुत्रार्थं मे विशांपते।<br>सुद्धं जितेन्द्रियं मन्ये तस्याः शुद्धिः कृता मया ।।	</p></td><td>	4-77-11a<br>4-77-11b	<p class="mw-empty-elt"></p></td></tr>
<tr><td><p>	स्नुषायां दुहितुर्वापि पुत्रे चात्मनि वा पुनः ।<br>अतिशङ्कां न पश्यामि तेन शुद्धिर्भविष्यति ।।	</p></td><td>	4-77-12a<br>4-77-12b	<p class="mw-empty-elt"></p></td></tr>
<tr><td><p>	अभिषङ्गादहं भीतो मिथ्याचारात्परंतप ।<br>स्रुषार्थमुत्तरां राजन्प्रतिगृह्णामि ते सुताम् ।।	</p></td><td>	4-77-13a<br>4-77-13b	<p class="mw-empty-elt"></p></td></tr>
<tr><td><p>	स्वस्त्रीयो वासुदेवस्य साक्षाद्देवसुतो यथा।<br>दयितश्चक्रहस्तस्य बलवानस्त्रकोविदः ।।	</p></td><td>	4-77-14a<br>4-77-14b	<p class="mw-empty-elt"></p></td></tr>
<tr><td><p>	अभिमन्युर्गहाबाहुः पुत्रो मम विशांपते ।<br>जामाता तव युक्तो वै भर्ता च दुहितुस्तव ।।	</p></td><td>	4-77-15a<br>4-77-15b	<p class="mw-empty-elt"></p></td></tr>
<tr><td><p>	<b>विराट उवाच।</b>	</p></td><td>	4-77-16x	<p class="mw-empty-elt"></p></td></tr>
<tr><td><p>	उपपन्नं कुरुश्रेष्ठे कुन्तीपुत्रे धनंजये।<br>सदैव धर्मनित्यश्च ज्ञातज्ञानश्च पाण्डवः ।।	</p></td><td>	4-77-16a<br>4-77-16b	<p class="mw-empty-elt"></p></td></tr>
<tr><td><p>	यत्कृत्यं मन्यसे पार्थ क्रियतां तदनन्तरम्।<br>सर्वे कामाः समृद्धा मे संबन्धी यस्य मेऽर्जुनः ।।	</p></td><td>	4-77-17a<br>4-77-17b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-77-18x	<p class="mw-empty-elt"></p></td></tr>
<tr><td><p>	एवं ब्रुवति राजेन्द्रे कुन्तीपुत्रो युधिष्ठिरः।<br>अन्वजानत संबन्धं समये कृष्णमात्स्ययोः ।।	</p></td><td>	4-77-18a<br>4-77-18b	<p class="mw-empty-elt"></p></td></tr>
<tr><td><p>	दूतान्सर्वेषु मित्रेषु वासुदेवे च भारत।<br>प्रेषयामास कौन्तेयो विराटश्च महीपतिः ।	</p></td><td>	4-77-19a<br>4-77-19b	<p class="mw-empty-elt"></p></td></tr>
<tr><td><p>	प्रतिगृह्य स्नुषार्थं वै दर्शयन्व्रतमात्मनः ।<br>शीलशौचसमाचारं लोकस्यावेद्य फल्गुनः ।।	</p></td><td>	4-77-20a<br>4-77-20b	<p class="mw-empty-elt"></p></td></tr>
<tr><td><p>	लोके विख्याप्य माहात्म्यं यशश्च स परंतपः ।<br>कृतार्थः शुचिरव्यग्रस्तुष्टिमानभवत्तदा ।।	</p></td><td>	4-77-21a<br>4-77-21b	<p class="mw-empty-elt"></p></td></tr>
<tr><td><p>	<b>युधिष्ठिर उवाच।</b>	</p></td><td>	4-77-22x	<p class="mw-empty-elt"></p></td></tr>
<tr><td><p>	राजन्प्रीतोस्मि भद्रं ते सखा मेऽसि परन्तप।<br>सुखमध्युषिताः सर्वे अज्ञातास्त्वयि पार्थिव ।।	</p></td><td>	4-77-22a<br>4-77-22b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-77-23x	<p class="mw-empty-elt"></p></td></tr>
<tr><td><p>	विराटनगरे राजा धर्मात्मा संशितव्रतः ।<br>पूजितश्चाभिषिक्तश्च रत्नैश्च शतशोर्चितः ।।	</p></td><td>	4-77-23a<br>4-77-23b	<p class="mw-empty-elt"></p></td></tr>

<tr><td><p>	तथा ब्रुवन्तं प्रसमीक्ष्य राजा<br>परं प्रहृष्टः स्वजनेन तेन।<br>स्नेहात्परिष्वज्य नृपो भुजाभ्यां<br>ददौ महार्थं कुरुपाण्डवानाम् ।।	</p></td><td>	4-77-24a<br>4-77-24b<br>4-77-24c<br>4-77-24d	<p class="mw-empty-elt"></p></td></tr>

<tr><td><p>	समादिशन्दूतमथो समग्राः ।।	</p></td><td>	4-77-25f	<p class="mw-empty-elt"></p></td></tr>

<tr><td><p>	युधिष्ठिरश्चापि सुसंग्रहृष्टो<br>दुर्योधनाद्दूतमपश्यदागतम्।<br>स चाब्रवीद्धर्मराजं समेत्य<br>युधिष्ठिरं पाण्डवमुग्रवीर्यम् ।।	</p></td><td>	4-77-26a<br>4-77-26b<br>4-77-26c<br>4-77-26d	<p class="mw-empty-elt"></p></td></tr>

<tr><td><p>	धनञ्जयेनासि पुनर्वनाय<br>प्रव्राजितः समये तिष्ठ पार्थः।<br>त्रयोदशे ह्येव किरीटमाली<br>संवत्सरे पाण्डवेयोऽद्य दृष्टः ।।	</p></td><td>	4-77-27a<br>4-77-27b<br>4-77-27c<br>4-77-27d	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-77-28x	<p class="mw-empty-elt"></p></td></tr>

<tr><td><p>	ततोऽब्रवीद्धर्मसुतः प्रहस्य<br>क्षिप्रं गत्वा ब्रूहि सुयोधनं तम्।<br>पितामहः शान्तनवो ब्रवीतु<br>पूर्णो न पूर्णोऽद्य त्रयोदशो नः ।।	</p></td><td>	4-77-28a<br>4-77-28b<br>4-77-28c<br>4-77-28d	<p class="mw-empty-elt"></p></td></tr>

<tr><td><p>	संवत्सरात्ते तु धनञ्जयेन<br>विष्फारितं गाण्डिवमाजिमध्ये।<br>पूर्णो न पूर्णो न इति ब्रवीतु<br>यदस्य सत्यं मम तत्प्रमाणम् ।।	</p></td><td>	4-77-29a<br>4-77-29b<br>4-77-29c<br>4-77-29d	<p class="mw-empty-elt"></p></td></tr>
<tr><td><p>	तेनैवमुक्तः स निवृत्य दूतो<br>दुर्योधनं प्राप्य शशंस तत्त्वम्।।	</p></td><td>	4-77-30a<br>4-77-30b	<p class="mw-empty-elt"></p></td></tr>

<tr><td><p>	समेत्य दूतेन स राजपुत्रो<br>दुर्योधनो मन्त्रयामास तत्र।<br>भीष्मेण कर्णेन कृपेण चैव<br>द्रोणेन भूरिश्रवसा च सार्धम् ।।	</p></td><td>	4-77-31a<br>4-77-31b<br>4-77-31c<br>4-77-31d	<p class="mw-empty-elt"></p></td></tr>

<tr><td><p>	संमन्त्र्य रात्रौ बहुभिः सुहृद्भि-<br>र्भीष्मोऽब्रवीद्धार्तराष्ट्रं महात्मा ।<br>तीर्णप्रतिज्ञेन धनंजयेन<br>विष्फारितं गाण्डिवमाजिमध्ये ।।	</p></td><td>	4-77-32a<br>4-77-32b<br>4-77-32c<br>4-77-32d	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-77-33x	<p class="mw-empty-elt"></p></td></tr>

<tr><td><p>	नेच्छन्त्यसत्येन सुरेन्द्रलोकं<br>पाण्डोः सुता ब्रह्मणश्चापि लोकम्।<br>तथ्यं च ते पथ्यमहं ब्रवीमि<br>स्वर्ग्यं यशस्यं परलोकपथ्यम् ।।	</p></td><td>	4-77-33a<br>4-77-33b<br>4-77-33c<br>4-77-33d	<p class="mw-empty-elt"></p></td></tr>
<tr><td><p>	कुन्तीसुतैस्त्वं समुपैहि सन्धिं<br>भुङ्क्ष्व स्वराज्यं सह पाण्डवेयैः।<br>युध्यस्व नोचेत्स्थिरबुद्धिराजौ<br>कुन्तीसुतैर्यद्यपि राज्यमिच्छेः ।।	</p></td><td>	4-77-34a<br>4-77-34b<br>4-77-34c<br>4-77-34d	<p class="mw-empty-elt"></p></td></tr>
<tr><td><p>	आन्तं न शक्यं कपटेन भोक्तुं<br>राज्यं परेषां महतां बलीनाम्।<br>जित्वा शत्रून्भुङ्क्ष्व राज्यं समग्रं<br>हतो भवान्भोक्ष्यति वज्रिलोकम् ।।	</p></td><td>	4-77-35a<br>4-77-35b<br>4-77-35c<br>4-77-35d	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-77-36x	<p class="mw-empty-elt"></p></td></tr>

<tr><td><p>	हतोस्मि तैर्वा सुरलोकमेमि ।।	</p></td><td>	4-77-36f	<p class="mw-empty-elt"></p></td></tr>
<tr><td><p>	ते धार्तराष्ट्राः समयं निशम्य<br>तीर्णप्रतिज्ञस्य धनंजयस्य<br>संचिन्त्य सर्वे सहिताः सुहृद्भिः<br>सपार्थिवाः स्वानि गृहाणि जग्मुः ।।	</p></td><td>	4-77-37a<br>4-77-37b<br>4-77-37c<br>4-77-37d	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>वैवाहिकपर्वणि सप्तसप्ततितमोऽध्यायः ।।	</p></td><td>		<p class="mw-empty-elt"></p></td></tr></tbody>