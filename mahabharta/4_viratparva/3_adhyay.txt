				
<tbody><tr><td><p>	<b>वैशंपायन उवाच।</b>	</p></td><td>	4-3-1x	<p class="mw-empty-elt"></p></td></tr>
<tr><td><p>	एवं निर्दिश्य चात्मानं निश्वसन्नुष्णमार्तिजम् ।<br>विमुञ्चन्नश्रु नेत्राभ्यां भीमसेनमुवाच ह ।।	</p></td><td>	4-3-1a<br>4-3-1b	<p class="mw-empty-elt"></p></td></tr>
<tr><td><p>	भीमसेन कथं कर्म मात्स्यराष्ट्रे करिष्यसि।<br>हत्वा क्रोधवशांस्तत्र पर्वते गन्धमादने ।।	</p></td><td>	4-3-2a<br>4-3-2b	<p class="mw-empty-elt"></p></td></tr>
<tr><td><p>	यक्षान्क्रोधाभिताम्राक्षान्राक्षसांश्चापि पौरुषात्।<br>प्रादाः पाञ्चालकन्यायै पद्मानि सुबहून्यपि ।।	</p></td><td>	4-3-3a<br>4-3-3b	<p class="mw-empty-elt"></p></td></tr>

<tr><td><p>	बकं राक्षसराजानं भीषणं पुरुषादकम् ।<br>जघ्निवानसि कौन्तेय ब्राह्मणार्थमरिन्दम।<br>क्षेमा चाभयसंवीता सैकचक्रा त्वया कृता ।।	</p></td><td>	4-3-4a<br>4-3-4b<br>4-3-4c	<p class="mw-empty-elt"></p></td></tr>
<tr><td><p>	हिडिम्बं च महावीर्यं किर्मीरं चैव राक्षसम्।<br>त्वया हत्वा महाबाहो वनं निष्कण्टकं कृतम् ।।	</p></td><td>	4-3-5a<br>4-3-5b	<p class="mw-empty-elt"></p></td></tr>
<tr><td><p>	आपदं चापि संप्राप्ता द्रौपदी चारुहासिनी ।<br>जटासुरवधं कृत्वा वयं च परिमोक्षिताः ।।	</p></td><td>	4-3-6a<br>4-3-6b	<p class="mw-empty-elt"></p></td></tr>

<tr><td><p>	मत्स्यराजांन्तिके तात वीर्यपूर्णोऽत्यमर्षणः।<br>वृकोदर विराटस्य बलीयान्दुर्बलीयसः।<br>समीपे नगरे तस्य वत्स्यसे केन कर्मणा ।।	</p></td><td>	4-3-7a<br>4-3-7b<br>4-3-7c	<p class="mw-empty-elt"></p></td></tr>
<tr><td><p>	<b>भीम उवाच।</b>	</p></td><td>	4-3-8x	<p class="mw-empty-elt"></p></td></tr>
<tr><td><p>	<sup id="cite_ref-1" class="reference"><a href="#cite_note-1">[१]</a></sup>सूदोऽहं वललो नाम्ना सूपकारो नराधिप।<br>उपस्थास्यामि राजानं विराटमिति रोचये ।।	</p></td><td>	4-3-8a<br>4-3-8b	<p class="mw-empty-elt"></p></td></tr>
<tr><td><p>	रसान्नानाविधांश्चापि स्वादूंश्च मधुरांस्तथा ।<br>सूपांश्चापि करिष्यामि कुशलोस्मि महानसे ।।	</p></td><td>	4-3-9a<br>4-3-9b	<p class="mw-empty-elt"></p></td></tr>
<tr><td><p>	कृतपूर्वाणि यान्यस्य व्यञ्जनानि सुशिक्षितैः ।<br>तान्यप्यभिभविष्यामि प्रीतिं संजनयन्नहम् ।।	</p></td><td>	4-3-10a<br>4-3-10b	<p class="mw-empty-elt"></p></td></tr>
<tr><td><p>	पूर्वमप्राशितांस्तेन कर्ता रसगुणान्वितान् ।<br>स्वादु व्यञ्जनमास्वाद्य मात्स्यः प्रीतो भविष्यति ।।	</p></td><td>	4-3-11a<br>4-3-11b	<p class="mw-empty-elt"></p></td></tr>
<tr><td><p>	आहरिष्यामि दारूणां पाटितानां शतंशतम्।<br>राजा कर्माणि मे दृष्ट्वा न मां परिभविष्यति ।।	</p></td><td>	4-3-12a<br>4-3-12b	<p class="mw-empty-elt"></p></td></tr>
<tr><td><p>	ये च तस्य महामल्लाः समरेष्वपराजिताः ।<br>कृतप्रतापा बहुशो राज्ञः प्रत्यायिता बले ।।	</p></td><td>	4-3-13a<br>4-3-13b	<p class="mw-empty-elt"></p></td></tr>
<tr><td><p>	रङ्गोपजीविनः सर्वे परेषां च भयावहाः ।<br>तानहं निहनिष्यामि रतिं राज्ञः प्रवर्तयन् ।।	</p></td><td>	4-3-14a<br>4-3-14b	<p class="mw-empty-elt"></p></td></tr>
<tr><td><p>	न च तान्युध्यमानोऽहं नयिष्ये यमसादनम्।<br>तथा तान्निहनिष्यामि जीविष्यन्ति यथाऽऽतुराः ।।	</p></td><td>	4-3-15a<br>4-3-15b	<p class="mw-empty-elt"></p></td></tr>
<tr><td><p>	वृषो वा महिषो वापि नागो वा षाष्टिहायनः ।<br>सिंहो व्याघ्रो ग्रहीतव्यो भविष्यति न संशयः ।।	</p></td><td>	4-3-16a<br>4-3-16b	<p class="mw-empty-elt"></p></td></tr>
<tr><td><p>	तान्सर्वान्दुर्ग्रहानन्यैराशीविषविषोपमान्।<br>बलादहं ग्रहीष्यामि मत्स्यराजस्य पश्यतः ।।	</p></td><td>	4-3-17a<br>4-3-17b	<p class="mw-empty-elt"></p></td></tr>
<tr><td><p>	आरालिका वा सूदा वा येऽस्य युक्ता महानसे।<br>तानहं प्रीणयिष्यामिं मनुष्यान्स्तेन कर्मणा ।।	</p></td><td>	4-3-18a<br>4-3-18b	<p class="mw-empty-elt"></p></td></tr>
<tr><td><p>	आरालिको गोविकर्ता सूपकर्ता नियोधकः।<br>आसं युधिष्ठिरस्याहमिति वक्ष्यामि मानवान् ।।	</p></td><td>	4-3-19a<br>4-3-19b	<p class="mw-empty-elt"></p></td></tr>

<tr><td><p>	आत्मानमात्मना रक्षंश्चरिष्यामि विशांपते ।<br>इत्येवं च प्रतिज्ञातं विचरिष्याम्यहं यथा।<br>विराटनगरे च्छन्नो विराटस्य समीपतः ।।	</p></td><td>	4-3-20a<br>4-3-20b<br>4-3-20c	<p class="mw-empty-elt"></p></td></tr>
<tr><td><p>	<b>युधिष्ठिर उवाच।</b>	</p></td><td>	4-3-21x	<p class="mw-empty-elt"></p></td></tr>
<tr><td><p>	अग्निर्ब्राह्मणरूपेण प्रच्छन्नोऽन्नमयाचत।<br>महाशनं ब्राह्मणं मां प्रमुञ्चार्जुन खाण्डवे ।।	</p></td><td>	4-3-21a<br>4-3-21b	<p class="mw-empty-elt"></p></td></tr>

<tr><td><p>	संशुश्रुवे च धर्मात्मा यस्तमर्थं चकार ह।<br>तस्मै ब्राह्मणरूपाय हुताशाय महायशाः ।<br>विजित्यैकरथेनेन्द्रं हत्वा पन्नगराक्षसान् ।।	</p></td><td>	4-3-22a<br>4-3-22b<br>4-3-22c	<p class="mw-empty-elt"></p></td></tr>
<tr><td><p>	यस्तु देवान्मनुष्यांश्च सर्वानेकरथोऽजयत्।<br>स भीमधन्वा श्वेताश्वः पाण्डवः किं करिष्यति ।।	</p></td><td>	4-3-23a<br>4-3-23b	<p class="mw-empty-elt"></p></td></tr>
<tr><td><p>	आशीविषसमस्पर्शो नागानामिव वासुकिः ।<br>दृष्टीविष इवाहीनामग्निस्तेजस्विनामिव ।।	</p></td><td>	4-3-24a<br>4-3-24b	<p class="mw-empty-elt"></p></td></tr>
<tr><td><p>	समुद्र इव सिन्धूनां शैलानां हिमवानिव।<br>महेन्द्र इव देवानां दानवानां बलिर्यथा ।।	</p></td><td>	4-3-25a<br>4-3-25b	<p class="mw-empty-elt"></p></td></tr>
<tr><td><p>	सुप्रतीको गजेन्द्राणां युग्यानां तुरगो यथा।<br>कुबेर इव यक्षाणां मृगाणां केसरी यथा ।।	</p></td><td>	4-3-26a<br>4-3-26b	<p class="mw-empty-elt"></p></td></tr>
<tr><td><p>	राक्षसानां दशग्रीवो दैत्यानामिव शम्बरः ।<br>रुद्राणामिव कापाली विष्णुर्बलवतामिव ।।	</p></td><td>	4-3-27a<br>4-3-27b	<p class="mw-empty-elt"></p></td></tr>
<tr><td><p>	रोषामर्षसमायुक्तो भुजङ्गानां च तक्षकः ।<br>वायुवेगबलोद्धृतो गरुडः पततामिव ।।	</p></td><td>	4-3-28a<br>4-3-28b	<p class="mw-empty-elt"></p></td></tr>
<tr><td><p>	तपतामिव चादित्यः प्रजानां ब्राह्मणो यथा।<br>ह्रदानामिव पातालं पर्जन्यो नर्दतामिव ।।	</p></td><td>	4-3-29a<br>4-3-29b	<p class="mw-empty-elt"></p></td></tr>
<tr><td><p>	आयुधानां वरो वज्रः ककुद्मांश्च गवां वरः।<br>धृतराष्ट्रश्च नागानां हस्तिष्वैरावतो यथा ।।	</p></td><td>	4-3-30a<br>4-3-30b	<p class="mw-empty-elt"></p></td></tr>

<tr><td><p>	पुत्रः प्रियाणामधिको भार्या च सुहृदां वरा।<br>गिरीणां प्रवरो मेरुर्देवानां मधुसूदनः।<br>ग्रहाणां प्रवरश्चन्द्रः सरसां मानसो यथा ।।	</p></td><td>	4-3-31a<br>4-3-31b<br>4-3-31c	<p class="mw-empty-elt"></p></td></tr>
<tr><td><p>	यथैतानि विशिष्टानि स्वस्यां जात्यां वृकोदर ।<br>	</p></td><td>	4-3-32a<br>4-3-32b	<p class="mw-empty-elt"></p></td></tr>

<tr><td><p>	सोयमिन्द्रादनवमो वासुदेवाच्च भारत ।<br>उषित्वा पञ्च वर्षाणि सहस्राक्षस्य वेश्मनि।<br>ब्रह्मचारी व्रते युक्तः सर्वशस्त्रभृतांवरः ।।	</p></td><td>	4-3-33a<br>4-3-33b<br>4-3-33c	<p class="mw-empty-elt"></p></td></tr>
<tr><td><p>	अवाप चास्त्रमस्त्रज्ञः सर्वज्ञः सर्वसंमतः ।<br>क्षिप्रं चाणु विचित्रं च ध्रुवं च वदतां वरः ।।	</p></td><td>	4-3-34a<br>4-3-34b	<p class="mw-empty-elt"></p></td></tr>
<tr><td><p>	अनुज्ञातः सुरेन्द्रेण पुनः प्रत्यागतो महीम्।<br>धार्तराष्ट्रविनाशाय पाण्डवानां जयाय च ।।	</p></td><td>	4-3-35a<br>4-3-35b	<p class="mw-empty-elt"></p></td></tr>
<tr><td><p>	यं मन्ये द्वादशं रुद्रमादित्यानां त्रयोदशम् ।<br>वसूनां नवमं मन्ये गिरीणामष्टमः स्मृतः ।।	</p></td><td>	4-3-36a<br>4-3-36b	<p class="mw-empty-elt"></p></td></tr>
<tr><td><p>	यस्य दीर्घौ समौ बाहू ज्याघातेन किणीकृतौ ।<br>दक्षिणश्चैव सव्यश्च बाहू अनडुहो यथा।	</p></td><td>	4-3-37a<br>4-3-37b	<p class="mw-empty-elt"></p></td></tr>
<tr><td><p>	तलाङ्गुलित्राभ्युचितौ नागराजकरोपमौ ।<br>पीनौ परिघसङ्काशौ मृदुताम्रतलौ शुभौ ।।	</p></td><td>	4-3-38a<br>4-3-38b	<p class="mw-empty-elt"></p></td></tr>
<tr><td><p>	श्यामो युवा गुडाकेशो दर्शनीयश्च पाण्डवः ।<br>गाण्डीवधन्वा श्वेताश्वः किरीटी वानरध्वजः ।।	</p></td><td>	4-3-39a<br>4-3-39b	<p class="mw-empty-elt"></p></td></tr>

<tr><td><p>	किंरूपधारी किंकर्मा किंचेष्टः किंपरायणः।<br>बीभत्सुर्भीमधन्वा च किं करिष्यति चार्जुनः ।<br>कुन्तीपुत्रो विराटस्य रमते केन कर्मणा ।।	</p></td><td>	4-3-40a<br>4-3-40b<br>4-3-40c	<p class="mw-empty-elt"></p></td></tr>
<tr><td><p>	<b>अर्जुन उवाच।</b>	</p></td><td>	4-3-41x	<p class="mw-empty-elt"></p></td></tr>
<tr><td><p>	इमौ किणीकृतौ बाहू ज्याघाततलपीडनात्।<br>नित्यं कञ्चुकसंछन्नौ नान्यथा गोप्तुमुत्सहे ।।	</p></td><td>	4-3-41a<br>4-3-41b	<p class="mw-empty-elt"></p></td></tr>
<tr><td><p>	किं तु कार्यवशादेतदाचरिष्यामि कुत्सितम् ।।	</p></td><td>	4-3-42a	<p class="mw-empty-elt"></p></td></tr>
<tr><td><p>	बाहू मे भरतश्रेष्ठ महालाञ्छनलक्षितौ ।<br>ज्याघातेन महान्तौ मे गूहितुं नान्यथोत्सहे ।।	</p></td><td>	4-3-43a<br>4-3-43b	<p class="mw-empty-elt"></p></td></tr>
<tr><td><p>	उभौ कम्बू प्रतीमुच्य कुण्डले परिपातुके ।<br>वेणीकृतशिरा भूत्वा भविष्यामि बृहन्नला ।।	</p></td><td>	4-3-44a<br>4-3-44b	<p class="mw-empty-elt"></p></td></tr>

<tr><td><p>	पठन्नाख्यायिकां नाम स्त्रीभावेन पुनः पुनः ।<br>प्रजानां समुदाचारं बहुनर्मकृतं वदन् ।<br>रमयिष्यामि राजानमन्यं चान्तःपुरे जनम् ।।	</p></td><td>	4-3-45a<br>4-3-45b<br>4-3-45c	<p class="mw-empty-elt"></p></td></tr>
<tr><td><p>	नृत्तं गीतं च वादित्रं दिव्यं च विविधं तथा ।<br>शिक्षयिष्याम्यहं राजन्विराटनगरे स्त्रियः ।।	</p></td><td>	4-3-46a<br>4-3-46b	<p class="mw-empty-elt"></p></td></tr>
<tr><td><p>	स्त्रीभावसमुदाचारान्नृत्तगीतकथाश्रयैः।<br>छादयिष्यामि राजेन्द्र माययाऽऽत्मानमात्मना ।।	</p></td><td>	4-3-47a<br>4-3-47b	<p class="mw-empty-elt"></p></td></tr>
<tr><td><p>	युधिष्ठिरस्य गेहेऽस्मिन्द्रौपद्याः परिचारिका।<br>उषिताऽस्मीति वक्ष्यामि धर्मराजस्य संमता ।।	</p></td><td>	4-3-48a<br>4-3-48b	<p class="mw-empty-elt"></p></td></tr>

<tr><td><p>	उर्वश्याश्चापि शापेन प्राप्तोस्मि नृप षण्डताम्।<br>शक्रप्रसादान्मुक्तोऽहं वर्षादूर्ध्वं त्रयोदशात्।<br>इत्येतन्मे प्रतिज्ञातं विचरिष्याम्यहं यथा ।।	</p></td><td>	4-3-49a<br>4-3-49b<br>4-3-49c	<p class="mw-empty-elt"></p></td></tr>
<tr><td><p>	एतेन विधिना छन्नः कृतकेन यथा नलः।<br>विहरिष्यामि राजेन्द्र विराटस्य पुरे सुखम् ।।	</p></td><td>	4-3-50a<br>4-3-50b	<p class="mw-empty-elt"></p></td></tr>
<tr><td><p>	<b>युधिष्ठिर उवाच।</b>	</p></td><td>	4-3-51x	<p class="mw-empty-elt"></p></td></tr>
<tr><td><p>	वासुदेवसमो लोके यशसा विक्रमेण च।<br>सोयं राज्ये विराटस्य भवने भरतर्षभः ।।	</p></td><td>	4-3-51a<br>4-3-51b	<p class="mw-empty-elt"></p></td></tr>
<tr><td><p>	मेरुः प्रच्छादित इव वसन्वज्रोण मुष्टिना।<br>आख्याता षण्डकोस्मीति प्रतिज्ञातं हि पातकं ।।	</p></td><td>	4-3-52a<br>4-3-52b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि<br> पाण्डवप्रवेशपर्वणि तृतीयोऽध्यायः ।।	</p></td><td>		<p class="mw-empty-elt"></p></td></tr>
</tbody>