				
<tbody><tr><td><p>	<b>वैशंपायन उवाच।</b>	</p></td><td>	4-33-1x	<p class="mw-empty-elt"></p></td></tr>
<tr><td><p>	ततस्तेषां महाराज तत्रैवामिततेजसाम्।<br>छद्मलिङ्गप्रविष्टानां पाण्डवानां महात्मनाम् ।। 1 ।।	</p></td><td>	4-33-1a<br>4-33-1b	<p class="mw-empty-elt"></p></td></tr>
<tr><td><p>	व्यतीतः समयः सम्यग्विराटनगरे सताम्।<br>कुर्वतां तस्य कर्माणि वीराटस्य महीपतेः ।। 2 ।।	</p></td><td>	4-33-2a<br>4-33-2b	<p class="mw-empty-elt"></p></td></tr>
<tr><td><p>	कीचके तु हते राजा विराटः परवीरहा।<br>परां संभावनां चक्रे कुन्तीपुत्रे युधिष्ठिरे ।। 3 ।।	</p></td><td>	4-33-3a<br>4-33-3b	<p class="mw-empty-elt"></p></td></tr>
<tr><td><p>	ततस्त्रयोदशस्वान्ते तस्य वर्षस्य भारत।<br>शुशर्मणा गृहीतं तु गोधनं तरसा बहु ।। 4 ।।	</p></td><td>	4-33-4a<br>4-33-4b	<p class="mw-empty-elt"></p></td></tr>

<tr><td><p>	ततः शब्दो महानासीद्रेणुश्च दिवमस्पृशत्।<br>शङ्खदुन्दुभिघोषश्च भेरीणां च महास्वनः।<br>गवाश्वरथनागानां निश्वनश्च पदातिनाम् ।। 5 ।।	</p></td><td>	4-33-5a<br>4-33-5b<br>4-33-5c	<p class="mw-empty-elt"></p></td></tr>
<tr><td><p>	एवं तैस्त्वभिनिर्याय मत्स्यराजस्य गोधने।<br>त्रिगर्तैर्गृह्यमाणे तु गोपालाः प्रत्यषेधयन् ।। 6 ।।	</p></td><td>	4-33-6a<br>4-33-6b	<p class="mw-empty-elt"></p></td></tr>

<tr><td><p>	अथ त्रिगर्ता बहवः परिगृह्य धनं बहु ।<br>परिक्षिप्य हयैः शीघ्रै रथव्रातैश्च भारत।<br>गोपालान्प्रत्ययुध्यन्त रणे कृत्वा जये धृतिम् ।। 7 ।।	</p></td><td>	4-33-7a<br>4-33-7b<br>4-33-7c	<p class="mw-empty-elt"></p></td></tr>
<tr><td><p>	ते हन्यमाना बहुभिः प्रासतोमरपाणिभिः ।<br>गोपाला गोकुले भक्ता वारयामासुरोजसा ।। 8 ।।	</p></td><td>	4-33-8a<br>4-33-8b	<p class="mw-empty-elt"></p></td></tr>
<tr><td><p>	परश्वथैश्च मुसलैर्भिण्डिपालैश्च मुद्गरैः।<br>गोपालाः कर्षणैश्चित्रैर्जघ्नुरश्वान्समन्ततः ।। 9 ।।	</p></td><td>	4-33-9a<br>4-33-9b	<p class="mw-empty-elt"></p></td></tr>
<tr><td><p>	ते हन्यमानाः संक्रुद्धास्त्रिगर्ता रथयोधिनः ।<br>विसृज्य शरवर्षणि गोपानद्रावयन्बलात् ।। 10 ।।	</p></td><td>	4-33-10a<br>4-33-10b	<p class="mw-empty-elt"></p></td></tr>
<tr><td><p>	हन्यमानेषु गोपेषु विमुखेषु विशांपते।<br>ततो युवानः संभीताः श्वसन्तो रेणुगुण्ठिताः ।। 11 ।।	</p></td><td>	4-33-11a<br>4-33-11b	<p class="mw-empty-elt"></p></td></tr>
<tr><td><p>	जवेन महता चैव गोपालाः पुरमाव्रजन्।<br>विराटनगरं प्राप्य नरा राजानमब्रुवन् ।। 12 ।।	</p></td><td>	4-33-12a<br>4-33-12b	<p class="mw-empty-elt"></p></td></tr>
<tr><td><p>	सभायां राजशार्दूलमासीनं पाण्डवैः सह।<br>शूरैः परिवृतं योधैः कुण्डलाङ्गदधारिभिः ।। 13 ।।	</p></td><td>	4-33-13a<br>4-33-13b	<p class="mw-empty-elt"></p></td></tr>
<tr><td><p>	सद्भिश्च पण्डितैः सार्धं मन्त्रिभिश्चापि संवृतम् ।<br>दृष्ट्वा शीघ्रं तु गोपाला विराटमिदमब्रवन् ।। 14 ।।	</p></td><td>	4-33-14a<br>4-33-14b	<p class="mw-empty-elt"></p></td></tr>

<tr><td><p>	अस्मान्युधि विनिर्जित्य परिभूय सबान्धवान्।<br>षष्टिं गवां सहस्राणि त्रिगर्ताः कालयन्ति ।<br>ता निवर्तय राजेन्द्र मा नेशुः पशवस्तव ।। 15 ।।	</p></td><td>	4-33-15a<br>4-33-15b<br>4-33-15c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-33-16x	<p class="mw-empty-elt"></p></td></tr>

<tr><td><p>	श्रुत्वा तु वचनं तेषां गोपालानामरिंदमः।<br>स राजा महतीं सेनां मात्स्यानां समवाहयत्।<br>रथनागाश्वकलिलां पत्तिध्वजसमाकुलाम् ।। 16 ।।	</p></td><td>	4-33-16a<br>4-33-16b<br>4-33-16c	<p class="mw-empty-elt"></p></td></tr>
<tr><td><p>	राजानो राजपुत्राश्च तनुत्राण्यथ भेजिरे।<br>भानुमन्ति विवातानि सूपसेव्यानि भागशः ।। 17 ।।	</p></td><td>	4-33-17a<br>4-33-17b	<p class="mw-empty-elt"></p></td></tr>
<tr><td><p>	पृथक्काञ्चनसन्नाहान्रथेष्वश्वानयोजयन् ।<br>उत्कृष्य पाशान्मौर्वीणां शूराश्चापेष्वयोजयन् ।। 18 ।।	</p></td><td>	4-33-18a<br>4-33-18b	<p class="mw-empty-elt"></p></td></tr>
<tr><td><p>	दृढमायसगर्भं तु कवचं तप्तकाञ्चनम् ।<br>विराटस्य प्रियो भ्राता शतानीकोऽभ्यहारयत् ।। 19 ।।	</p></td><td>	4-33-19a<br>4-33-19b	<p class="mw-empty-elt"></p></td></tr>
<tr><td><p>	सर्वभारसहं वर्म कल्याणपटलं दृढम्।<br>शतानीकादवरजो मदिराक्षोऽभ्यहारयत् ।। 20 ।।	</p></td><td>	4-33-20a<br>4-33-20b	<p class="mw-empty-elt"></p></td></tr>
<tr><td><p>	उत्सेधे यस्य पद्मानि शतं सौगन्धिकानि च।<br>मृष्टहाटकपर्यन्तं सूर्यदत्तोऽभ्यहारयत् ।। 21 ।।	</p></td><td>	4-33-21a<br>4-33-21b	<p class="mw-empty-elt"></p></td></tr>
<tr><td><p>	दृढमायसगर्भं च श्वेतं रुक्मपरिष्कृतम्।<br>विराटस्य सुतो ज्येष्ठो वीरः शङ्खोऽभ्यहारयत् ।। 22 ।।	</p></td><td>	4-33-22a<br>4-33-22b	<p class="mw-empty-elt"></p></td></tr>
<tr><td><p>	शतसूर्यं शतावर्तं शतबिन्दु शताक्षिमत्।<br>अभेद्यकल्पं मत्स्यानां राजा कवचमाहरत् ।। 23 ।।	</p></td><td>	4-33-23a<br>4-33-23b	<p class="mw-empty-elt"></p></td></tr>
<tr><td><p>	ततो नानातनुत्राणि स्वानिस्वानि महाबलाः।<br>युयुत्सवोऽभ्यनह्यन्त देवकल्पाः प्रहारिणः ।। 24 ।।	</p></td><td>	4-33-24a<br>4-33-24b	<p class="mw-empty-elt"></p></td></tr>
<tr><td><p>	सोपस्करेषु शुभ्रेषु महत्सु च महारथाः ।<br>पृथक्काञ्चनसन्नाहान्रथेष्वश्वानयोजयन् ।। 25 ।।	</p></td><td>	4-33-25a<br>4-33-25b	<p class="mw-empty-elt"></p></td></tr>
<tr><td><p>	सूर्यचन्द्रप्रतीकाशे मणिहेमविभूषिते।<br>महाप्रमाणं मत्स्यस्य ध्वजमुच्छ्रियते रथे ।। 26 ।।	</p></td><td>	4-33-26a<br>4-33-26b	<p class="mw-empty-elt"></p></td></tr>
<tr><td><p>	ध्वजान्बहुविधाकारान्सौवर्णान्हेममालिनः।<br>यथास्वं क्षत्रियाः शूरा रथेषु समयोजयन् ।। 27 ।।	</p></td><td>	4-33-27a<br>4-33-27b	<p class="mw-empty-elt"></p></td></tr>
<tr><td><p>	रथेषु युज्यमानेषु कङ्को राजानमब्रवीत् ।<br>मया ह्यस्रं चतुर्वर्गमवाप्तमृषिसत्तमात् ।। 28 ।।	</p></td><td>	4-33-28a<br>4-33-28b	<p class="mw-empty-elt"></p></td></tr>
<tr><td><p>	दंशितो रथमास्थाय पदं निर्याम्यहं गवाम्।<br>अयं च बलवाञ्छरो वललो दृश्यतेऽनघ ।। 29 ।।	</p></td><td>	4-33-29a<br>4-33-29b	<p class="mw-empty-elt"></p></td></tr>
<tr><td><p>	गोसङ्ख्यमश्वबन्धं च संयोजय रथेषु वैः।<br>नैतेन जातु युध्द्येयुर्गवार्थमिति मे मतिः ।। 30 ।।	</p></td><td>	4-33-30a<br>4-33-30b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-33-31x	<p class="mw-empty-elt"></p></td></tr>
<tr><td><p>	अथ मात्स्योऽब्रवीद्राजा शतानीकं जघन्यजम्।<br>कङ्कश्च वललः सूदो दामग्रन्थिश्च वीर्यवान् ।। 31 ।।	</p></td><td>	4-33-31a<br>4-33-31b	<p class="mw-empty-elt"></p></td></tr>

<tr><td><p>	तन्त्रिपालश्च गोसङ्ख्यो यथा ते पुरुषर्षभाः ।<br>शूराः सुवीराः पुरुषा नागराजवरोपमाः ।<br>युद्ध्येयुरिति मे बुद्धिर्वर्तते नात्र संशयः ।। 32 ।।	</p></td><td>	4-33-32a<br>4-33-32b<br>4-33-32c	<p class="mw-empty-elt"></p></td></tr>
<tr><td><p>	एतेपामपि दीयन्तां रथा ध्वजपताकिनः।<br>कवचानि विचित्राणि दृढानि च लघूनि च ।। 33 ।।	</p></td><td>	4-33-33a<br>4-33-33b	<p class="mw-empty-elt"></p></td></tr>
<tr><td><p>	प्रतिमुञ्चन्तु गात्रेषु दीयन्तामायुधानि च ।<br>नेमे जातु न युद्ध्य्रेयुरिति मे धीयते मतिः ।। 34 ।।	</p></td><td>	4-33-34a<br>4-33-34b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-33-35x	<p class="mw-empty-elt"></p></td></tr>
<tr><td><p>	तच्छ्रुत्वा नृपतेर्वाक्यं शीघ्रं त्वरितमानसः।<br>शतानीकः स पार्थभ्यो रथान्राजन्समादिशत् ।। 35 ।।	</p></td><td>	4-33-35a<br>4-33-35b	<p class="mw-empty-elt"></p></td></tr>
<tr><td><p>	सहदेवाय राज्ञे च भीमाय नकुलाय च।<br>तान्दृष्ट्वा सहसा सूता राजभक्तिपुरस्कृताः ।। 36 ।।	</p></td><td>	4-33-36a<br>4-33-36b	<p class="mw-empty-elt"></p></td></tr>
<tr><td><p>	निर्दिष्टा नरदेवेन रथाञ्छीघ्रमयोजयन्।<br>कवचानि विचित्राणि नवानि च दृढानि च।। 37 ।।	</p></td><td>	4-33-37a<br>4-33-37b	<p class="mw-empty-elt"></p></td></tr>
<tr><td><p>	विराटः प्रददौ यानि तेषामक्लिष्टकर्मणाम्।<br>तान्यामुच्य शरीरेषु दंशितास्ते महारथाः ।। 38 ।।	</p></td><td>	4-33-38a<br>4-33-38b	<p class="mw-empty-elt"></p></td></tr>

<tr><td><p>	तरस्विनश्छन्नरूपाः सर्वशस्त्रविशारदाः ।<br>रथान्हेमपरिष्कारान्समास्थाय महारथाः।<br>पाण्डवा निर्ययुर्हृष्टा दंशिता राजसत्तम ।। 39 ।।	</p></td><td>	4-33-39a<br>4-33-39b<br>4-33-39c	<p class="mw-empty-elt"></p></td></tr>
<tr><td><p>	विराटमन्वयुः पश्चात्सहिताः कुरुपुङ्गवाः।<br>चत्वारो भ्रातरः शूराः पाण्डवाः सत्यविक्रमाः ।। 40 ।।	</p></td><td>	4-33-40a<br>4-33-40b	<p class="mw-empty-elt"></p></td></tr>
<tr><td><p>	दीर्घानां च दृढानां च धनुषां ते यथाबलम्।<br>उत्कृष्य पाशान्मौर्वीणां वीराश्चापेष्वयोजयन् ।। 41 ।।	</p></td><td>	4-33-41a<br>4-33-41b	<p class="mw-empty-elt"></p></td></tr>
<tr><td><p>	ततः सुवाससः सर्वे वीराश्चन्दनरूषिताः ।<br>चोदिता नरदेवेन क्षिप्रमश्वानचोदयन् ।। 42 ।।	</p></td><td>	4-33-42a<br>4-33-42b	<p class="mw-empty-elt"></p></td></tr>
<tr><td><p>	ते हया हेमसंच्छन्ना बृहन्तः साधुवाहिनः ।<br>चोदिताः प्रत्यदृश्यन्त पत्रिणामिव पङ्क्तयः ।। 43 ।।	</p></td><td>	4-33-43a<br>4-33-43b	<p class="mw-empty-elt"></p></td></tr>
<tr><td><p>	भीमरूपाश्च मातङ्गाः प्रभिन्नकरटामुखाः।<br>स्वारूढा युद्धकुशलैर्महामात्राधिरोहिताः ।। 44 ।।	</p></td><td>	4-33-44a<br>4-33-44b	<p class="mw-empty-elt"></p></td></tr>
<tr><td><p>	क्षरन्त इव जीमूताः सुदन्ताः षाष्टिहायनाः ।<br>राजानमन्वयुः पश्चात्क्रामन्त इव पर्वताः ।। 45 ।।	</p></td><td>	4-33-45a<br>4-33-45b	<p class="mw-empty-elt"></p></td></tr>
<tr><td><p>	दृढायुधजनाकीर्णं रथाश्वगजसंकुलम् ।<br>तद्बलाग्रं विराटस्य शक्रस्येव तदा बभौ ।। 46 ।।	</p></td><td>	4-33-46a<br>4-33-46b	<p class="mw-empty-elt"></p></td></tr>
<tr><td><p>	तं प्रयान्तं महाराज निनीषन्तं गवां पदम्।<br>विशारदानां वैश्यानां प्रकृष्टानां तदा नृप ।। 47 ।।	</p></td><td>	4-33-47a<br>4-33-47b	<p class="mw-empty-elt"></p></td></tr>

<tr><td><p>	विंशतिस्तु सहस्राणि नराणामनुयायिनाम्।<br>अष्टौ रथसहस्राणि दश नागशतानि च ।<br>विंशच्चाश्वसहस्राणि मात्स्यानां त्वरितं ययुः ।। 48 ।।	</p></td><td>	4-33-48a<br>4-33-48b<br>4-33-48c	<p class="mw-empty-elt"></p></td></tr>
<tr><td><p>	तदनीकं विराटस्य शुशुभेऽतीव भारत।<br>वसन्ते बहुपुष्पाढ्यं काननं चित्रितं यथा ।। 49 ।।	</p></td><td>	4-33-49a<br>4-33-49b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>गोग्रहाणपर्वणि त्रयस्त्रिंशोऽध्यायः ।। 33 ।।	</p></td><td>		<p class="mw-empty-elt"></p></td></tr>
</tbody>