				
<tbody><tr><td><p>	<b>वैशंपायन उवाच।</b>	</p></td><td>	4-53-1x	<p class="mw-empty-elt"></p></td></tr>
<tr><td><p>	ततः सुदर्शनं नाम प्रासादं हरिवाहनः ।<br>सर्वान्देवान्समारोष्य प्रययो यत्र पाण्डवः ।।	</p></td><td>	4-53-1a<br>4-53-1b	<p class="mw-empty-elt"></p></td></tr>
<tr><td><p>	स्थूणाराजिसहस्रं तु यत्र मध्ये प्रतिष्ठितम् ।<br>तत्र सूर्यपथेऽतिष्ठद्विमला महती सभा ।।	</p></td><td>	4-53-2a<br>4-53-2b	<p class="mw-empty-elt"></p></td></tr>
<tr><td><p>	आदित्या वसवो रुद्रा अश्विनौ च मरुद्गणाः ।<br>तत्र श्वेतानि चक्राणि काञ्चनस्फाटिकानि च ।।	</p></td><td>	4-53-3a<br>4-53-3b	<p class="mw-empty-elt"></p></td></tr>

<tr><td><p>	तथा चित्राणि छत्राणि दिव्यरूपाणि भारत ।<br>मणिरत्नविचित्राणि नानारूपाणि भागशः ।<br>आकाशे सह दृश्यन्ते भानुमन्ति शुभानि च ।।	</p></td><td>	4-53-4a<br>4-53-4b<br>4-53-4c	<p class="mw-empty-elt"></p></td></tr>

<tr><td><p>	अग्नेरिन्द्रस्य सोमस्य यमस्य वरुणस्य च।<br>तथा धातुर्विधातुश्च मित्रस्य धनदस्य च।<br>रुद्रस्य विष्णो सवितुस्त्रिदशानां तथैव च।।	</p></td><td>	4-53-5a<br>4-53-5b<br>4-53-5c	<p class="mw-empty-elt"></p></td></tr>
<tr><td><p>	काञ्चनानि च दामानि विविधाश्चोत्तमस्रजः।<br>दिव्यपुष्पाभिसवीतास्तत्र चित्राणि भेजिरे ।।	</p></td><td>	4-53-6a<br>4-53-6b	<p class="mw-empty-elt"></p></td></tr>
<tr><td><p>	तस्मिंस्तु राजन्प्रासादे दिव्यरत्नविभूषिते ।<br>दिव्यगन्धसमायुक्ताः स्रजो दिव्याश्चकाशिरे ।।	</p></td><td>	4-53-7a<br>4-53-7b	<p class="mw-empty-elt"></p></td></tr>
<tr><td><p>	दिव्यश्च वायुः प्रववौ गन्धमादाय सर्वशः ।<br>ऋतवः पुष्पमादाय समतिष्ठन्त भारत ।।	</p></td><td>	4-53-8a<br>4-53-8b	<p class="mw-empty-elt"></p></td></tr>

<tr><td><p>	प्रजानां पतयः सप्त सप्त चैव महर्षभः।<br>तत्र देवर्षयश्चैव देवराजं दिवौकसः ।<br>इन्द्रेण सहिताः सर्वे त्रिदशाश्च व्यवस्थिताः ।।	</p></td><td>	4-53-9a<br>4-53-9b<br>4-53-9c	<p class="mw-empty-elt"></p></td></tr>
<tr><td><p>	न पङ्को न रजस्तत्र प्रविवेश कथंचन ।<br>आदित्यश्च विरूक्षोत्र नातिवेलमिवातपत् ।।	</p></td><td>	4-53-10a<br>4-53-10b	<p class="mw-empty-elt"></p></td></tr>
<tr><td><p>	दिव्यगन्धं समादाय वायुस्तत्राभिगच्छति।<br>आकाशं च दिशः सर्वा दर्शनीयमदृश्यत ।।	</p></td><td>	4-53-11a<br>4-53-11b	<p class="mw-empty-elt"></p></td></tr>
<tr><td><p>	तत्र देवाः समारुह्य तं दिव्यं सर्वतःप्रभम् ।<br>अम्बरे विमलेऽतिष्ठन्प्रासादं कामगामिनम् ।।	</p></td><td>	4-53-12a<br>4-53-12b	<p class="mw-empty-elt"></p></td></tr>
<tr><td><p>	तत्र राजर्षयश्चैव समारुह्य दिवौकसः ।<br>श्वेतो राजा वसुमनास्तथा भद्रः प्रदर्शनः ।।	</p></td><td>	4-53-13a<br>4-53-13b	<p class="mw-empty-elt"></p></td></tr>
<tr><td><p>	नृगो ययातिर्नहुपो मान्धात भरतः कुरुः ।<br>अष्टकश्च शिबिश्चोभौ स च राजा पुरूरवाः ।।	</p></td><td>	4-53-14a<br>4-53-14b	<p class="mw-empty-elt"></p></td></tr>
<tr><td><p>	डम्भोद्भवः कार्तवीर्यो ह्यर्जुनः सगरस्तथा।<br>दिलीपः केरलः पूरुः शर्यातिः सोमकस्तदा ।।	</p></td><td>	4-53-15a<br>4-53-15b	<p class="mw-empty-elt"></p></td></tr>
<tr><td><p>	हरिश्चन्द्रश्च तेजस्वी रघुर्दशरथस्तथा।<br>भगीरथश्च राजर्षिः सर्वे च जनमेजय।।	</p></td><td>	4-53-16a<br>4-53-16b	<p class="mw-empty-elt"></p></td></tr>
<tr><td><p>	पाण्डुश्चैव महाराजश्चामरव्यजनोज्ज्वलः।<br>छत्रेण ध्रियमाणेन राजसूयश्रिया वृतः ।।	</p></td><td>	4-53-17a<br>4-53-17b	<p class="mw-empty-elt"></p></td></tr>
<tr><td><p>	एते चान्ये च बहवः पुण्यशीलाः शुचिव्रताः ।<br>कीर्तिमन्तो महावीर्यास्तत्रैवासन्दिवि स्थिताः ।।	</p></td><td>	4-53-18a<br>4-53-18b	<p class="mw-empty-elt"></p></td></tr>
<tr><td><p>	गणाश्चाप्सरसां सर्वे गन्धर्वाश्चापि सर्वशः ।<br>दैत्यराक्षसयक्षाश्च सुपर्णाः पन्नगास्तथा ।।	</p></td><td>	4-53-19a<br>4-53-19b	<p class="mw-empty-elt"></p></td></tr>
<tr><td><p>	वासवप्रमुखाः सर्वे देवाश्च सगणेश्वराः ।<br>आसंस्तत्र समारूढाः संग्रामं तं दिदृक्षवः ।।	</p></td><td>	4-53-20a<br>4-53-20b	<p class="mw-empty-elt"></p></td></tr>

<tr><td><p>	इत्यम्बरे व्यवस्थाय प्रासादस्था दिवौकसः ।<br>एकस्य च बहूनां च युद्धं द्रुष्टुं व्यवस्थिताः ।।<br>सर्वथा हि मया श्रेयो वक्तव्यं कुरुनन्दन ।।	</p></td><td>	4-53-21a<br>4-53-21b<br>4-52-22b	<p class="mw-empty-elt"></p></td></tr>
</tbody>