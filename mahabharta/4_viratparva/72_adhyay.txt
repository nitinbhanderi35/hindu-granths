				
<tbody><tr><td><p>	<b>वैशंपायन उवाच।</b>	</p></td><td>	4-72-1x	<p class="mw-empty-elt"></p></td></tr>
<tr><td><p>	सभाज्यमानः पौरैश्च स्त्रीभिर्जानपदैरपि।<br>आसाद्यान्तःपुरद्वारं पित्रे संप्रत्यवेदयत् ।।	</p></td><td>	4-72-1a<br>4-72-1b	<p class="mw-empty-elt"></p></td></tr>
<tr><td><p>	ततो द्वाःस्थः समासाद्य प्रणिपत्य कृताञ्जलिः ।<br>वर्धयित्वा जयाशीर्भिरिदं वचनमब्रवीत्।।	</p></td><td>	4-72-2a<br>4-72-2b	<p class="mw-empty-elt"></p></td></tr>
<tr><td><p>	राजन्पृथुयशस्तुभ्यं जित्वा शत्रून्समागतः।<br>उत्तरः सह सूतेन द्वारि तिष्ठति वारितः ।।	</p></td><td>	4-72-3a<br>4-72-3b	<p class="mw-empty-elt"></p></td></tr>
<tr><td><p>	कुमारो योधमुख्यैस्च गणिकाभिस्च संवृतः ।<br>पौरजानपदैर्युक्तः पूज्यमानो जयाशिषाः ।।	</p></td><td>	4-72-4a<br>4-72-4b	<p class="mw-empty-elt"></p></td></tr>
<tr><td><p>	ततो हृष्टो महीपालः क्षत्तारमिदमब्रवीत् ।<br>प्रवेशयोभौ तौ तूर्णं दर्शनेप्सुरहं तयोः ।।	</p></td><td>	4-72-5a<br>4-72-5b	<p class="mw-empty-elt"></p></td></tr>
<tr><td><p>	क्षत्तारं कुरुराजस्तु शनैः कर्ण उपाजपत्।<br>उत्तरः प्रविशत्वेको न प्रवेश्या बृहन्नलाः।।	</p></td><td>	4-72-6a<br>4-72-6b	<p class="mw-empty-elt"></p></td></tr>

<tr><td><p>	तस्य हि महाबाहोर्व्रतं नित्यं महात्मनः।<br>यो ममाङ्गे व्रणं कुर्याच्छोणितं वा प्रदर्शयेत्।<br>अन्यत्र संग्रामगतान्न स जीवेत्कथंचन ।।	</p></td><td>	4-72-7a<br>4-72-7b<br>4-72-7c	<p class="mw-empty-elt"></p></td></tr>
<tr><td><p>	व्यक्तं भृसं सुसंक्रुद्धो मां दृष्ट्वैव सशोणितम्।<br>विराटमिह सामात्यं हन्यात्सबलावाहनम् ।।	</p></td><td>	4-72-8a<br>4-72-8b	<p class="mw-empty-elt"></p></td></tr>
<tr><td><p>	इन्द्रं वापि कुबेरं वा यमं वा वरुणं तथा।<br>मम शोणितकर्तारं मृद्गीयात्किं पुनर्नरम् ।।	</p></td><td>	4-72-9a<br>4-72-9b	<p class="mw-empty-elt"></p></td></tr>
<tr><td><p>	क्षणमात्रं तु तत्रैव द्वारि तिष्ठतु वीर्यवान् ।<br>इति प्रोवाच धर्मात्मा युधिष्ठिर उदारधीः ।।	</p></td><td>	4-72-10a<br>4-72-10b	<p class="mw-empty-elt"></p></td></tr>
<tr><td><p>	इत्युक्त्वा क्षमया युक्तो धर्मराजो घृणान्वितः।<br>सभायां सह मात्स्येन तूष्णीमुपविवेश ह ।।	</p></td><td>	4-72-11a<br>4-72-11b	<p class="mw-empty-elt"></p></td></tr>
<tr><td><p>	ततो राजसुतो ज्येष्ठः प्राविशत्पृथिवींजयः।<br>ववन्दे स पितुः पादौ कङ्कं चाप्युपतिष्ठत ।।	</p></td><td>	4-72-12a<br>4-72-12b	<p class="mw-empty-elt"></p></td></tr>

<tr><td><p>	पश्यन्युधिष्ठिरं दृष्ट्या वक्रया चरणौ पितुः।<br>अभिवाद्य ततो दृष्ट्वा कङ्कस्य रुधिरप्लुतम् ।<br>हृदयेऽदह्यत तदा मृत्युग्रस्त इवोत्तरः ।।	</p></td><td>	4-72-13a<br>4-72-13b<br>4-72-13c	<p class="mw-empty-elt"></p></td></tr>

<tr><td><p>	ततो रुधिरसिक्ताङ्गमनेकाग्रमनागसम्।<br>भूमावेकान्त आसीनं सैरन्ध्र्या समुपासितम्।<br>ततः पप्रच्छ राजानं त्वरमाण इवोत्तरः ।।	</p></td><td>	4-72-14a<br>4-72-14b<br>4-72-14c	<p class="mw-empty-elt"></p></td></tr>
<tr><td><p>	केनायं ताडितः कङ्कः केन पापमिदं कृतम्।<br>को वा जिगमिषुर्मृत्युं केन स्पृष्टः पदोरगः ।।	</p></td><td>	4-72-15a<br>4-72-15b	<p class="mw-empty-elt"></p></td></tr>
<tr><td><p>	श्रोत्रियो ब्राह्मणश्रेष्ठ इन्द्रासनरतिक्षमः।<br>पूजनीयोऽभिवाद्यश्च न प्रबाध्योऽयमीदृशः ।।	</p></td><td>	4-72-16a<br>4-72-16b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-72-17x	<p class="mw-empty-elt"></p></td></tr>
<tr><td><p>	स पुत्रस्य वचः श्रुत्वा विराटो राष्ट्रवर्धनः।<br>प्रत्युवाचोत्तरं वाक्यं साध्वसाद्ध्वस्तमानसः ।।	</p></td><td>	4-72-17a<br>4-72-17b	<p class="mw-empty-elt"></p></td></tr>
<tr><td><p>	पुत्र ते विजयं श्रुत्वा प्रहृष्टोऽहं मुदा भृशम्।<br>अक्षक्रीडनयाऽनेन कालक्षेपमकारिषम् ।।	</p></td><td>	4-72-18a<br>4-72-18b	<p class="mw-empty-elt"></p></td></tr>

<tr><td><p>	तत्राजयत्कुरून्सर्वानुत्तरो राष्ट्रवर्धनः।<br>इत्युक्तं हि मया पुत्र नेति कङ्को बृहन्नला।<br>अजयत्सा कुरून्सर्वानिति मामब्रवीन्मुहुः ।।	</p></td><td>	4-72-19a<br>4-72-19b<br>4-72-19c	<p class="mw-empty-elt"></p></td></tr>
<tr><td><p>	प्रशंसिते मया पुत्र विजये तव विश्रुते।<br>बृहन्नलाया विजयं कङ्कोऽस्तुवत वै रुषा ।।	</p></td><td>	4-72-20a<br>4-72-20b	<p class="mw-empty-elt"></p></td></tr>

<tr><td><p>	मया प्रशस्यमाने तु त्वयि पण्डं प्रशंसति।<br>बृहन्नलाप्रशंसाभिरभ्यसूयमहं तदा।<br>ताडितोऽयं मया पुत्र दुरात्मा शत्रुपक्षकृत् ।।	</p></td><td>	4-72-21a<br>4-72-21b<br>4-72-21c	<p class="mw-empty-elt"></p></td></tr>
<tr><td><p>	ताडितोऽयं यतिः कङ्क इत्युक्तं तद्वचोत्तरः।<br>श्रुत्वा पितुर्भृशं क्रुद्धः पितरं वाक्यमब्रवीत् ।।	</p></td><td>	4-72-22a<br>4-72-22b	<p class="mw-empty-elt"></p></td></tr>
<tr><td><p>	अकार्यं ते कृतं राजन्क्षिप्रमेष प्रसाद्यताम्।<br>मा त्वा ब्रह्मविषं घोरं समूलमुपनिर्दहेत् ।।	</p></td><td>	4-72-23a<br>4-72-23b	<p class="mw-empty-elt"></p></td></tr>
<tr><td><p>	यावन्न क्षयमायाति कुलं सर्वमशेषनः।<br>स्फीतं वृद्धं च मात्स्यानामयं तावत्प्रसाद्यताम् ।।	</p></td><td>	4-72-24a<br>4-72-24b	<p class="mw-empty-elt"></p></td></tr>
<tr><td><p>	प्रणम्य पादयोरस्य दण्डवत्क्षितिमण्डले ।<br>प्रगृह्य पादौ पाणिभ्यामयं तावत्प्रसाद्यताम् ।।	</p></td><td>	4-72-25a<br>4-72-25b	<p class="mw-empty-elt"></p></td></tr>
<tr><td><p>	दक्षेण पाणिना स्पृष्ट्वा शपे त्वां क्षपितं मया।<br>इति यावद्वदेत्कङ् अयं तावत्प्रसाद्यताम् ।।	</p></td><td>	4-72-26a<br>4-72-26b	<p class="mw-empty-elt"></p></td></tr>
<tr><td><p>	स पुत्रस्य वचः श्रुत्वा विराटः साध्वसाकुलः।<br>क्षमयामास कौन्तेयं छन्नं ब्राह्मणवर्चसा ।।	</p></td><td>	4-72-27a<br>4-72-27b	<p class="mw-empty-elt"></p></td></tr>
<tr><td><p>	क्षमयन्तं तु राजानं पाण्डवः प्रत्यभाषत।<br>चिरं क्षान्तं मया राजन्मन्युर्मम न विद्यते ।।	</p></td><td>	4-72-28a<br>4-72-28b	<p class="mw-empty-elt"></p></td></tr>
<tr><td><p>	यदि स्म तत्पतेद्भूमौ रुधिरं मम पार्थिव ।<br>सराष्ट्रस्त्वमिहोच्छेदमापद्येथा नरर्षभ ।।	</p></td><td>	4-72-29a<br>4-72-29b	<p class="mw-empty-elt"></p></td></tr>
<tr><td><p>	न दूषयामि राजेन्द्र यस्तु हन्याददूषकम्।<br>फलं तस्य महाराज क्षिप्रं दारुणमाप्नुयात् ।।	</p></td><td>	4-72-30a<br>4-72-30b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-72-31x	<p class="mw-empty-elt"></p></td></tr>
<tr><td><p>	शोणिते तु व्यतिक्रान्ते प्रविवेश बृहन्नला।<br>अभिवाद्य महाराजं कङ्कं चाप्युपतिष्ठत ।।	</p></td><td>	4-72-31a<br>4-72-31b	<p class="mw-empty-elt"></p></td></tr>

<tr><td><p>	क्षमयित्वा तु कौरव्यं रणादुत्तरमागतम् ।<br>परिष्वज्य दृढं राजा प्रवेश्य भवनोत्तमम्।<br>प्रशशंस ततो मात्स्यः शृण्वतः सव्यसाचिनः ।।	</p></td><td>	4-72-32a<br>4-72-32b<br>4-72-32c	<p class="mw-empty-elt"></p></td></tr>
<tr><td><p>	<b>विराट उवाच।</b>	</p></td><td>	4-72-33x	<p class="mw-empty-elt"></p></td></tr>
<tr><td><p>	त्वया दायादवानस्मि कैकेयीनन्दिवर्धन।<br>त्वया मे सदृशः पुत्रो न भूतो न भविष्यति ।।	</p></td><td>	4-72-33a<br>4-72-33b	<p class="mw-empty-elt"></p></td></tr>
<tr><td><p>	पदं पदसहस्रेण यश्चरन्नापराध्नुयात्।<br>तेन कर्णेन ते तात कथमासीत्समागमः ।।	</p></td><td>	4-72-34a<br>4-72-34b	<p class="mw-empty-elt"></p></td></tr>
<tr><td><p>	रणे यं प्रेक्ष्य सीदन्ति हृतवीर्यपराक्रमाः।<br>कृपेन तेन ते तात कथमासीत्समागमः ।।	</p></td><td>	4-72-35a<br>4-72-35b	<p class="mw-empty-elt"></p></td></tr>
<tr><td><p>	यस्य तद्विश्रुतं लोके महद्वृत्तमनुत्तमम् ।<br>पितुः कृते कृतं घोरं ब्रह्मचर्यमनुत्तमम् ।।	</p></td><td>	4-72-36a<br>4-72-36b	<p class="mw-empty-elt"></p></td></tr>
<tr><td><p>	योऽयोधीत्समरे रामं जामदग्न्यं प्रतापिनम्।<br>भीष्मोसौ पुरुषव्याघ्र न च युद्धे पराजितः ।।	</p></td><td>	4-72-37a<br>4-72-37b	<p class="mw-empty-elt"></p></td></tr>
<tr><td><p>	पराक्रमी च दुर्धर्षो विद्वाञ्शूरो जितेन्द्रियः।<br>दृढवेधी क्षिप्रकारी विश्रुतः सर्वकर्मसु ।।	</p></td><td>	4-72-38a<br>4-72-38b	<p class="mw-empty-elt"></p></td></tr>
<tr><td><p>	तेन ते सह भीष्मेण कुरुवृद्धेन संयुगे ।<br>युद्धमासीत्कथं तात सर्वमेतद्ब्रवीहि मे ।।	</p></td><td>	4-72-39a<br>4-72-39b	<p class="mw-empty-elt"></p></td></tr>
<tr><td><p>	पर्वतं यो विनिर्भिन्द्याद्राजपुत्रो वरेषुभिः।<br>दुर्योधनेन ते तात कथमासीत्समागमः ।।	</p></td><td>	4-72-40a<br>4-72-40b	<p class="mw-empty-elt"></p></td></tr>
<tr><td><p>	आचार्यो वृष्णिरीराणां पाञ्चालानां च यः प्रभुः।<br>कुरूणां पाण्डवानां च सर्वक्षत्रस्य यो गुरुः ।।	</p></td><td>	4-72-41a<br>4-72-41b	<p class="mw-empty-elt"></p></td></tr>
<tr><td><p>	सर्वशस्त्रभृतां श्रेष्ठः सर्वलोकेषु विश्रुतः।<br>तेन द्रोणेन ते तात कथमासीत्समागमः ।।	</p></td><td>	4-72-42a<br>4-72-42b	<p class="mw-empty-elt"></p></td></tr>
<tr><td><p>	आचार्यपुत्रो यः शूरो द्रोणादनवमो रणे।<br>तेन वीरेण ते तात कथमासीत्समागमः ।।	</p></td><td>	4-72-43a<br>4-72-43b	<p class="mw-empty-elt"></p></td></tr>
<tr><td><p>	सर्वे चैव महावीर्या धार्तराष्ट्रः महारथाः ।<br>तैस्तैर्वीरैश्च ते तात कथमासीत्समागमः ।।	</p></td><td>	4-72-44a<br>4-72-44b	<p class="mw-empty-elt"></p></td></tr>
<tr><td><p>	<b>उत्तर उवाच।</b>	</p></td><td>	4-72-45x	<p class="mw-empty-elt"></p></td></tr>
<tr><td><p>	न मया निर्जिता गावो न मया कुरवो जिताः।<br>कृतं च कर्म तत्सर्वं देवपुत्रेण केनचित् ।।	</p></td><td>	4-72-45a<br>4-72-45b	<p class="mw-empty-elt"></p></td></tr>
<tr><td><p>	स हि भीतं द्रवन्तं मां भीष्मद्रोणमुखान्कुरून्।<br>दृष्ट्वा विषण्णं संग्रामे देवपुत्रो न्यवारयत् ।।	</p></td><td>	4-72-46a<br>4-72-46b	<p class="mw-empty-elt"></p></td></tr>
<tr><td><p>	स हि तिष्ठन्रथोपस्थे वज्रपाणिनिभो युवा।<br>तेन ते निर्जिता गावस्तेन ते कुरवो जिताः।।	</p></td><td>	4-72-47a<br>4-72-47b	<p class="mw-empty-elt"></p></td></tr>

<tr><td><p>	तस्य तत्कर्म वीरस्य न मया तात तत्कृतम् ।<br>स हि शारद्वतं द्रोणं द्रोणपुत्रं च वीर्यवान् ।ट<br>सूतपुत्रं च भीष्मं च चकार विमुखाञ्शरैः ।।	</p></td><td>	4-72-48a<br>4-72-48b<br>4-72-48c	<p class="mw-empty-elt"></p></td></tr>
<tr><td><p>	दुर्योदनं च समरे प्रभिन्नमिव कुञ्जरम्।<br>प्रभग्नमब्रवीद्भीतं राजपुत्रं महाबलम् ।।	</p></td><td>	4-72-49a<br>4-72-49b	<p class="mw-empty-elt"></p></td></tr>
<tr><td><p>	न हास्तिनपुरे त्राणं तव पश्यामि किंचन।<br>न हास्तिनपुरे भोगा भोक्तुं शक्याः पलायता ।।	</p></td><td>	4-72-50a<br>4-72-50b	<p class="mw-empty-elt"></p></td></tr>

<tr><td><p>	व्यायामेन परीप्सस्व जीवितं कौरवात्मज ।<br>न मोक्ष्यसे पलायंस्त्वं लोके युद्धमना भव।<br>पृथिवीं भोक्ष्यसे जित्वा हतो वा स्वर्गमाप्स्यसि ।।	</p></td><td>	4-72-51a<br>4-72-51b<br>4-72-51c	<p class="mw-empty-elt"></p></td></tr>

<tr><td><p>	स निवृत्तो नरव्याघ्रो मुञ्चन्वज्रनिभाञ्शरान्।<br>सचिवैः संवृतो राजा भीष्मद्रोणकृपादिभिः ।<br>ततो मे रोमहर्षोऽभूदूरुस्तम्भश्च मेऽभवत् ।।	</p></td><td>	4-72-52a<br>4-72-52b<br>4-72-52c	<p class="mw-empty-elt"></p></td></tr>

<tr><td><p>	यदभूद्धनसंकाशमनीकं व्यधमच्छरैः।<br>तत्प्रपुद्य रथानीकं सिंहदर्पसमो युवा।<br>तान्कुरुन्द्रावयद्राजन्रणे नाग इव श्वसन् ।।	</p></td><td>	4-72-53a<br>4-72-53b<br>4-72-53c	<p class="mw-empty-elt"></p></td></tr>
<tr><td><p>	एकेन तेन शूरेण षड्रथाः परिनिर्जिताः ।<br>शार्दूलेनेव मत्तेन मृगास्तृणचरा यथा ।।	</p></td><td>	4-72-54a<br>4-72-54b	<p class="mw-empty-elt"></p></td></tr>
<tr><td><p>	हयानां च गजानां च शूराणां च धनुष्मताम्।<br>निहतानि सहस्राणि भग्ना च कुरुवाहिनी ।।	</p></td><td>	4-72-55a<br>4-72-55b	<p class="mw-empty-elt"></p></td></tr>
<tr><td><p>	सूतपुत्रं शतैर्विद्ध्वा हयान्हत्वा महारथः ।<br>अस्त्रेण मोहयित्वा तं रक्तवस्त्रं समाददे ।।	</p></td><td>	4-72-56a<br>4-72-56b	<p class="mw-empty-elt"></p></td></tr>
<tr><td><p>	चतुर्भिः पुनरानर्च्छद्भीष्मं शान्तनवं शरैः।<br>स तं विद्ध्वा हयांश्चाशु नास्य वस्त्रं समाददे ।।	</p></td><td>	4-72-57a<br>4-72-57b	<p class="mw-empty-elt"></p></td></tr>
<tr><td><p>	दुर्योधनं च बलवान्बाणैर्विव्याध सप्तभिः।<br>तं स विद्ध्वा हयांश्चास्य पीतवस्त्रं समाददे ।।	</p></td><td>	4-72-58a<br>4-72-58b	<p class="mw-empty-elt"></p></td></tr>
<tr><td><p>	द्रोणं कृपं च बलवान्सोमदत्तं जयद्रथम्।<br>भूरिश्रवसमिन्द्राभं शकुनिं च महारथम् ।।	</p></td><td>	4-72-59a<br>4-72-59b	<p class="mw-empty-elt"></p></td></tr>
<tr><td><p>	त्रिभिस्त्रिभिः स विद्ध्वा तु दुःशासनमुखानपि।<br>विविधानि च वस्त्राणि महार्हाण्याजहार सः ।।	</p></td><td>	4-72-60a<br>4-72-60b	<p class="mw-empty-elt"></p></td></tr>
<tr><td><p>	द्वाभ्यां शराभ्यां विद्ध्वाऽथ तथाऽऽचार्यसुतं रणे।<br>चापं छित्त्वा विकर्णस्य नीले चादत्त वाससी ।।	</p></td><td>	4-72-61a<br>4-72-61b	<p class="mw-empty-elt"></p></td></tr>
<tr><td><p>	<b>विराट उवाच।</b>	</p></td><td>	4-72-62x	<p class="mw-empty-elt"></p></td></tr>
<tr><td><p>	क्व स वीरो महाबाहुर्देवपुत्रो महायशाः।<br>यो ममामोचयत्पुत्रं कुरुभिर्ग्रस्तमाहवे।।	</p></td><td>	4-72-62a<br>4-72-62b	<p class="mw-empty-elt"></p></td></tr>
<tr><td><p>	इच्छामि तममित्रघ्नं दुष्टुमर्चितुमेव च।<br>येन मे त्वं च गावश्च मोक्षिता देवसूनुना ।।	</p></td><td>	4-72-63a<br>4-72-63b	<p class="mw-empty-elt"></p></td></tr>
<tr><td><p>	तस्मै दास्यामि तां पुत्रीं ग्रामांश्चैव तु हाटकान्।<br>स्फुरितं कटिसूत्रं च स्त्रीसहस्रशतानि च ।।	</p></td><td>	4-72-64a<br>4-72-64b	<p class="mw-empty-elt"></p></td></tr>
<tr><td><p>	<b>उत्तर उवाच।</b>	</p></td><td>	4-72-65x	<p class="mw-empty-elt"></p></td></tr>
<tr><td><p>	अन्तर्धानं गतस्तात देवपुत्रः प्रतापवान्।<br>अद्य श्वो वा परश्वो वा मन्ये प्रादुर्भविष्यति ।।	</p></td><td>	4-72-65a<br>4-72-65b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-72-66x	<p class="mw-empty-elt"></p></td></tr>
<tr><td><p>	एवमाख्यायमानस्तु छन्नं सत्रेण पाण्डवम्।<br>वसन्तं तं तु नाज्ञासीद्विराटः पार्थमर्जुनम् ।।	</p></td><td>	4-72-66a<br>4-72-66b	<p class="mw-empty-elt"></p></td></tr>
<tr><td><p>	ततः पार्थोऽभ्यनुज्ञातो विराटेन महात्मना।<br>सह पुत्रेण मात्स्यस्य मन्त्रयित्वा धनंजयः ।।	</p></td><td>	4-72-67a<br>4-72-67b	<p class="mw-empty-elt"></p></td></tr>

<tr><td><p>	इत्येवं ब्रूहि राजानं विराटं समुपस्थितम्।<br>इत्युक्त्वा सहसा पार्थः प्रविश्यान्तःपुरं शुभम्।<br>ददौ वस्त्राणि रन्तानि विराटदुहितुः स्वयम् ।।	</p></td><td>	4-72-68a<br>4-72-68b<br>4-72-68c	<p class="mw-empty-elt"></p></td></tr>
<tr><td><p>	उत्तरा तु महार्हाणि वस्त्राण्याभरणानि च।<br>प्रगृह्य तानि सर्वाणि प्रीता सानुचराऽभवत् ।।	</p></td><td>	4-72-69a<br>4-72-69b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि<br> गोग्रहणपर्वणि द्विसप्ततितमोऽध्यायः ।।	</p></td><td>		<p class="mw-empty-elt"></p></td></tr></tbody>