				
<tbody><tr><td><p>	<b>वैशंपायन उवाच।</b>	</p></td><td>	4-36-1x	<p class="mw-empty-elt"></p></td></tr>

<tr><td><p>	ततो विराटः कौन्तेयानतिमानुषविक्रमान्।<br>अर्चयामास वित्तेन मानेन च महारथान्।<br>वचसा चैव सान्त्वेन स्नेहेन च मुदाऽन्वितः ।। 1 ।।	</p></td><td>	4-36-1a<br>4-36-1b<br>4-36-1c	<p class="mw-empty-elt"></p></td></tr>
<tr><td><p>	<b>विराट उवाच।</b>	</p></td><td>	4-36-2x	<p class="mw-empty-elt"></p></td></tr>
<tr><td><p>	यथैव मम रत्नानि युष्माकं तानि वै तथा।<br>कार्यं कुरुत तैः सर्वैर्यथाकामं यथासुखम् ।। 2 ।।	</p></td><td>	4-36-2a<br>4-36-2b	<p class="mw-empty-elt"></p></td></tr>
<tr><td><p>	ददाम्यलंकृताः कन्या वसूनि विविधानि च।<br>मनसा चाप्यभिप्रेतं यद्वः शत्रुनिबर्हणाः ।। 3 ।।	</p></td><td>	4-36-3a<br>4-36-3b	<p class="mw-empty-elt"></p></td></tr>
<tr><td><p>	युष्माकं विक्रमादद्य मुक्तोऽहं स्वस्तिमानिह ।<br>तस्माद्भवन्तो मत्स्यानामीश्वराः सर्व एव हि ।। 4 ।।	</p></td><td>	4-36-4a<br>4-36-4b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-36-5x	<p class="mw-empty-elt"></p></td></tr>
<tr><td><p>	तं तथावादिनं तत्र कौरवेयाः पृथक्पृथक्।<br>ऊचुः प्रहृष्टमनसो युधिष्ठिरपुरोगमाः ।। 5 ।।	</p></td><td>	4-36-5a<br>4-36-5b	<p class="mw-empty-elt"></p></td></tr>
<tr><td><p>	प्रतिनन्दामहे वाचं सर्वथैव विशांपते।<br>एतावताऽद्य प्रीताःस्मो यत्त्वं मुक्तोसि शत्रुभिः ।। 6 ।।	</p></td><td>	4-36-6a<br>4-36-6b	<p class="mw-empty-elt"></p></td></tr>
<tr><td><p>	यत्त्वं मुक्तोसि शत्रुभ्यो ह्येतत्कार्यं हितं हि नः ।<br>न किंचित्कार्यमस्माकं न धनं मृगयामहे ।। 7 ।।	</p></td><td>	4-36-7a<br>4-36-7b	<p class="mw-empty-elt"></p></td></tr>
<tr><td><p>	अथाब्रवीत्प्रीतमना मात्स्यराजो युधिष्ठिरम्।<br>निर्भरः प्रीतिपूरेण हर्षगद्गदया गिरा ।। 8 ।।	</p></td><td>	4-36-8a<br>4-36-8b	<p class="mw-empty-elt"></p></td></tr>
<tr><td><p>	पुनरेव महाबाहुर्विराटो राजसत्तमः ।<br>एहि त्वामभिषेक्ष्यामि मत्स्यराजस्तु नो भवान् ।। 9 ।।	</p></td><td>	4-36-9a<br>4-36-9b	<p class="mw-empty-elt"></p></td></tr>
<tr><td><p>	मनसा चाप्यभिप्रेतं यत्ते शत्रुनिबर्हण।<br>तत्तेऽहं संप्रदास्यामि सर्वमर्हति नो भवान् ।। 10 ।।	</p></td><td>	4-36-10a<br>4-36-10b	<p class="mw-empty-elt"></p></td></tr>
<tr><td><p>	रत्नानि गाः सुवर्णं च मणिमुक्तमथापि वा।<br>वैयाघ्रपद्य विप्रेन्द्र सर्वथैव नमोस्तु ते ।। 11 ।।	</p></td><td>	4-36-11a<br>4-36-11b	<p class="mw-empty-elt"></p></td></tr>
<tr><td><p>	त्वत्कृते ह्यद्य पश्यामि राज्यमात्मानमेव च।<br>यतश्च जातः संरम्भः स च शत्रुर्वशं गतः ।। 12 ।।	</p></td><td>	4-36-12a<br>4-36-12b	<p class="mw-empty-elt"></p></td></tr>
<tr><td><p>	ततो युधिष्ठिरो मात्स्यं पुनरेवाब्रवीद्वचः।<br>प्रतिनन्दामि ते वाचं मनोज्ञां मात्स्य भाषितां ।। 13 ।।	</p></td><td>	4-36-13a<br>4-36-13b	<p class="mw-empty-elt"></p></td></tr>
<tr><td><p>	आनृशंस्यपरो नित्यं सुमुखः सततं भवान् ।<br>पुनरेव विराटश्च राजा कङ्कमभाषत ।। 14 ।।	</p></td><td>	4-36-14a<br>4-36-14b	<p class="mw-empty-elt"></p></td></tr>
<tr><td><p>	अहो शूद्रस्य कर्माणि वललस्य द्विजोत्तम ।<br>सोहं शूद्रेण संग्रामे वललेनाभिरक्षितः ।। 15 ।।	</p></td><td>	4-36-15a<br>4-36-15b	<p class="mw-empty-elt"></p></td></tr>
<tr><td><p>	त्वत्कृते सर्वमेवैतदुपपन्नं ममानघ।<br>वरं वृष्णीष्व भद्रं ते ब्रूहि किं करवाणि ते ।। 16 ।।	</p></td><td>	4-36-16a<br>4-36-16b	<p class="mw-empty-elt"></p></td></tr>
<tr><td><p>	ददामि ते महाप्रीत्या रत्नान्युच्चावचान्यहम्।<br>शयनासनयानानि कन्याश्च समलंकुताः ।। 17 ।।	</p></td><td>	4-36-17a<br>4-36-17b	<p class="mw-empty-elt"></p></td></tr>
<tr><td><p>	हस्त्यश्वरथसङ्घाश्च राष्ट्राणि विविधानि च।<br>एतानि च मम प्रीत्या प्रतिगृह्ण ममान्तिके ।। 18 ।।	</p></td><td>	4-36-18a<br>4-36-18b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-36-19x	<p class="mw-empty-elt"></p></td></tr>
<tr><td><p>	तं तथावादिनं तत्र कौरव्यः प्रत्यभाषत।<br>एषैव तु मम प्रीतिर्यत्त्वं मुक्तोसि शत्रुभिः ।। 19 ।।	</p></td><td>	4-36-19a<br>4-36-19b	<p class="mw-empty-elt"></p></td></tr>
<tr><td><p>	प्रतीतश्चेत्पुरं तुष्टः प्रविशाद्य परंतप।<br>दारैः पुत्रैश्च संश्लिष्य सा हि प्रीतिर्ममातुला ।। 20 ।।	</p></td><td>	4-36-20a<br>4-36-20b	<p class="mw-empty-elt"></p></td></tr>
<tr><td><p>	सुशर्माणं तु राजेन्द्र सभृत्यबलवाहनम् ।<br>विसर्जय नरश्रेष्ठं वरमेतदहं वृणे ।। 21 ।।	</p></td><td>	4-36-21a<br>4-36-21b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-36-22x	<p class="mw-empty-elt"></p></td></tr>
<tr><td><p>	एवमुक्ते तु कङ्केन विराटो राजसत्तमः ।<br>प्रत्युवाच ततः कङ्कं सुशर्मा यातु चेष्टतः ।। 22 ।।	</p></td><td>	4-36-22a<br>4-36-22b	<p class="mw-empty-elt"></p></td></tr>
<tr><td><p>	<b>कङ्ख उवाच।</b>	</p></td><td>	4-36-23x	<p class="mw-empty-elt"></p></td></tr>
<tr><td><p>	गच्छन्तु दूतास्त्वरिता नगरं तव पार्थिव।<br>सुहृदां प्रियमाख्यातुं घोषयन्तु च ते जयम् ।। 23 ।।	</p></td><td>	4-36-23a<br>4-36-23b	<p class="mw-empty-elt"></p></td></tr>
<tr><td><p>	ततस्तद्वचनान्मात्स्यो दूतान्राजा समादिशत्।<br>आचक्षध्वं पुरं सत्वा संग्रामे विजयं मम ।। 24 ।।	</p></td><td>	4-36-24a<br>4-36-24b	<p class="mw-empty-elt"></p></td></tr>

<tr><td><p>	कुमार्यः समलंकृत्य प्रयागच्छन्तु मे पुरात् ।<br>वादित्राणि च सर्वाणि गणिकाश्च स्वलंकृताः ।<br>प्रत्यायान्तु च मे शीघ्रं नागराः सर्व एव ते ।। 25 ।।	</p></td><td>	4-36-25a<br>4-36-25b<br>4-36-25c	<p class="mw-empty-elt"></p></td></tr>
<tr><td><p>	एवमुक्तास्तथा दूता रात्रौ यात्वा तु केवलम् ।<br>ततोऽन्तरे चानुषिता दूताः शीघ्रानुयायिनः ।। 26 ।।	</p></td><td>	4-36-26a<br>4-36-26b	<p class="mw-empty-elt"></p></td></tr>

<tr><td><p>	नगरं प्राविशंस्ते वै सूर्ये सम्यगथोदिते।<br>विराटनगरं प्राप्य शीघ्रं नान्दीमघोषयन् ।<br>पताकोच्छ्रयमाल्याढ्यं पुरमप्रतिमं यथा ।। 27 ।।	</p></td><td>	4-36-27a<br>4-36-27b<br>4-36-27c	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि गोग्रहणपर्वणि षट्त्रिंशोऽध्यायः ।। 36 ।।	</p></td><td>		<p class="mw-empty-elt"></p></td></tr></tbody>