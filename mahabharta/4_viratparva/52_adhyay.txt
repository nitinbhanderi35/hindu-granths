				
<tbody><tr><td><p>	<b>भीष्म उवाच।</b>	</p></td><td>	4-52-1x	<p class="mw-empty-elt"></p></td></tr>
<tr><td><p>	कलाः काष्ठाश्च युज्यन्ते मुहूर्ताश्च दिनानि च।<br>अर्धमासाश्च मासाश्च नक्षत्राणि ग्रहास्तथा ।।	</p></td><td>	4-52-1a<br>4-52-1b	<p class="mw-empty-elt"></p></td></tr>
<tr><td><p>	ऋतवश्चापि युज्यन्ते तथा संवत्सरा अपि।<br>एवं कालविभागेन कालचक्रं प्रवर्तते ।।	</p></td><td>	4-52-2a<br>4-52-2b	<p class="mw-empty-elt"></p></td></tr>
<tr><td><p>	तेषां कालातिरेकेण ज्योतिषां च व्यतिक्रमात्।<br>पञ्चमे पञ्चमे वर्षे द्वौ मासावधिमासकौ ।।	</p></td><td>	4-52-3a<br>4-52-3b	<p class="mw-empty-elt"></p></td></tr>
<tr><td><p>	एषामभ्यधिका मासाः पञ्च च द्वादश क्षपाः ।<br>त्रयोदशानां वर्षाणामिति मे वर्तते मतिः ।।	</p></td><td>	4-52-4a<br>4-52-4b	<p class="mw-empty-elt"></p></td></tr>
<tr><td><p>	पूर्वेद्युरेव निर्वृत्तस्ततो बीभत्सुरागतः ।।	</p></td><td>	4-52-5a	<p class="mw-empty-elt"></p></td></tr>
<tr><td><p>	सर्वं यथावच्चरितं यद्यदेभिः प्रतिश्रुतम्।<br>एवमेतद्भ्रुवं ज्ञात्वा ततो बीभत्सुरागतः ।।	</p></td><td>	4-52-6a<br>4-52-6b	<p class="mw-empty-elt"></p></td></tr>
<tr><td><p>	सर्वे पञ्च महात्मानः सर्वे धर्मार्थकोविदाः।<br>येषां युधिष्ठिरो राजा कस्माद्धर्मेऽपराध्नुयुः ।।	</p></td><td>	4-52-7a<br>4-52-7b	<p class="mw-empty-elt"></p></td></tr>
<tr><td><p>	कामात्क्रोधाच्च लोभाच्च कामक्रोधभयादपि ।<br>स्नेहाद्वा यदि वा मोहाद्धर्मं नात्येति धर्मजः ।।	</p></td><td>	4-52-8a<br>4-52-8b	<p class="mw-empty-elt"></p></td></tr>
<tr><td><p>	अलुब्धाश्चैव कौन्तेयाः कृतवन्तश्च दुष्करम्।<br>न चापि केवलं राज्यमिच्छेयुस्ते ह्यधर्मतः ।।	</p></td><td>	4-52-9a<br>4-52-9b	<p class="mw-empty-elt"></p></td></tr>
<tr><td><p>	तदैव ते हि विक्रान्तुमीषुः कौरवनन्दनाः ।<br>धर्मपाशनिबद्धास्तु न चेलुः क्षत्रियव्रतात् ।।	</p></td><td>	4-52-10a<br>4-52-10b	<p class="mw-empty-elt"></p></td></tr>
<tr><td><p>	यश्चानृत इति ख्यातः स च गच्छेत्पराभवम् ।<br>वृणुयुर्माणं पार्था नानृतत्वं कथंचन ।।	</p></td><td>	4-52-11a<br>4-52-11b	<p class="mw-empty-elt"></p></td></tr>
<tr><td><p>	प्राप्ते तु काले स्वानर्थान्नोत्सृजेयुर्नरर्षभाः ।<br>अपि वज्रभृता गुप्तांस्तथावीर्या हि पाण्डवाः ।।	</p></td><td>	4-52-12a<br>4-52-12b	<p class="mw-empty-elt"></p></td></tr>
<tr><td><p>	प्रतियुद्ध्येम समरे सर्वशस्त्रभृतांवरम् ।।	</p></td><td>	4-52-13a	<p class="mw-empty-elt"></p></td></tr>
<tr><td><p>	तस्माद्यदत्र कल्याणं लोके सद्भिरनुष्ठितम्।<br>तत्संविधीयतां शीघ्रं मा वो ह्यर्थोऽभ्यगात्परम् ।।	</p></td><td>	4-52-14a<br>4-52-14b	<p class="mw-empty-elt"></p></td></tr>
<tr><td><p>	न हि पश्यामि संग्रामे कदाचिदपि कौरव ।<br>एकान्तसिद्धिं राजेन्द्र संप्राप्तश्च धनञ्जयः ।।	</p></td><td>	4-52-15a<br>4-52-15b	<p class="mw-empty-elt"></p></td></tr>
<tr><td><p>	संप्रवृत्ते तु संग्रामे भावाभावौ जयाजयौ ।<br>अवश्यमेकं स्पृशतो दृष्टमेतदसंशयम् ।।	</p></td><td>	4-52-16a<br>4-52-16b	<p class="mw-empty-elt"></p></td></tr>
<tr><td><p>	तस्माद्युद्धोपचरितं कर्म वा धर्मसंहितम् ।<br>क्रियतामाशु राजेन्द्र संप्राप्तश्च धनञ्जयः ।।	</p></td><td>	4-52-17a<br>4-52-17b	<p class="mw-empty-elt"></p></td></tr>

<tr><td><p>	एको हि समरे पार्थः पृथिवीं निर्दहेच्छरैः ।<br>भ्रातृभिः सहितो भूत्वा किं पुनः कौरवान्रणे ।<br>तस्मात्सन्धिं कुरुश्रेष्ठ कुरुष्व यदि मन्यसे ।।	</p></td><td>	4-52-18a<br>4-52-18b<br>4-52-19c	<p class="mw-empty-elt"></p></td></tr>
<tr><td><p>	<b>दुर्योधन उवाच।</b>	</p></td><td>	4-52-19x	<p class="mw-empty-elt"></p></td></tr>

<tr><td><p>	नाहं राज्यं प्रदास्यामि पाण्डवेभ्यः पितामह।<br>ग्रामं सेनां च दासांश्च स्वल्पं द्रव्यमपि प्रभो ।<br>युद्धोपचारिकं यत्तु तत्सर्वं संविधीयताम् ।।	</p></td><td>	4-52-19a<br>4-52-19b<br>4-52-19c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-52-20x	<p class="mw-empty-elt"></p></td></tr>
<tr><td><p>	भीष्मस्योपरते वाक्ये तथा दुर्योधनस्य च।<br>प्राप्तमर्थ्यं च यद्वाक्यं द्रोणश्वाह द्विजोत्तमः ।।	</p></td><td>	4-52-20a<br>4-52-20b	<p class="mw-empty-elt"></p></td></tr>
<tr><td><p>	यत्तु युद्धोपचरितं भवेद्वा धर्मसंहितम्।<br>कस्त्वया सदृशो लोके भूयस्त्वं वक्तुमर्हसि ।।	</p></td><td>	4-52-21a<br>4-52-21b	<p class="mw-empty-elt"></p></td></tr>
<tr><td><p>	अत्र या मामिका बुद्धिः श्रूयतां यदि रोचते ।<br>सर्वथा हि मया श्रेयो वक्तव्यं कुरुनन्दन ।।	</p></td><td>	4-52-22a<br>4-52-22b	<p class="mw-empty-elt"></p></td></tr>

<tr><td><p>	राजा बलचतुर्भागं क्षिप्रमादाय गच्छतु ।<br>ततोऽपरश्चतुर्भागो गाः समादाय गच्छतु ।<br>वयं चार्धेन सैन्यस्य प्रतियोत्स्याम पाण्डवम् ।।	</p></td><td>	4-52-23a<br>4-52-23b<br>4-52-23c	<p class="mw-empty-elt"></p></td></tr>
<tr><td><p>	अहं भीष्मश्च कर्णश्च अश्वत्थामा कृपस्तथा।<br>प्रतियोत्स्याम बीभत्सुमागतं कृतनिश्चयम् ।।	</p></td><td>	4-52-24a<br>4-52-24b	<p class="mw-empty-elt"></p></td></tr>

<tr><td><p>	एवं राजा सुगुप्तः स्यान्न क्लैब्यं गन्तुमर्हति ।<br>मत्स्यं वा पुनरायातमथवापि शतक्रतुम् ।<br>अहमावारयिष्यामि वेलेव मकरालयम् ।।	</p></td><td>	4-52-25a<br>4-52-25b<br>4-52-25c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-52-26x	<p class="mw-empty-elt"></p></td></tr>
<tr><td><p>	तद्वाक्यं रुरुचे तेषां द्रोणेनोक्तं महात्मना ।<br>तथाहि कृतवान्राजा कौरवाणामनन्तरम् ।।	</p></td><td>	4-52-26a<br>4-52-26b	<p class="mw-empty-elt"></p></td></tr>
<tr><td><p>	भीष्मः प्रस्थाप्य राजानं गोधनं तदनन्तरम् ।<br>सेनामुख्यान्व्यवस्थाप्य व्यूहितुं संप्रचक्रमे ।।	</p></td><td>	4-52-27a<br>4-52-27b	<p class="mw-empty-elt"></p></td></tr>

<tr><td><p>	द्रोणस्योपरते वाक्ये भीष्मः प्रोवाच बुद्धिमान्।<br>आचार्य मध्ये तिष्ठ त्वमश्वत्थामा तु सव्यतः।<br>कृपः शारद्वतो धीमान्पार्श्वं रक्षतु दक्षिणम् ।।	</p></td><td>	4-52-28a<br>4-52-28b<br>4-25-28c	<p class="mw-empty-elt"></p></td></tr>

<tr><td><p>	विकर्णश्च महावीर्यो दुर्मुखश्च परन्तपः।<br>शकुनिः सौबलश्चैव दुःसहश्च महाबलः ।<br>द्रोणस्य पार्श्वमजिताः पालयन्तु महाबलाः ।।	</p></td><td>	4-52-29a<br>4-52-29b<br>4-52-29c	<p class="mw-empty-elt"></p></td></tr>
<tr><td><p>	अग्रतः सूतपुत्रस्तु कर्णस्तिष्ठतु दंशितः।<br>अहं सर्वस्य सैन्यस्य पश्चात्स्थास्यामि पालयन् ।।	</p></td><td>	4-52-30a<br>4-52-30b	<p class="mw-empty-elt"></p></td></tr>
<tr><td><p>	सर्वे महारथाः शूरा महेष्वासा महाबलाः ।<br>युद्ध्यन्तु पाण्डवश्रेष्ठमागतं यत्नतो युधि ।।	</p></td><td>	4-52-31a<br>4-52-31b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-52-32x	<p class="mw-empty-elt"></p></td></tr>
<tr><td><p>	अभेद्यं परसैन्यानां व्यूहं व्यूह्य कुरूत्तमः ।<br>वज्रगर्भं व्रीहिमुखं पद्मचन्द्रार्धमण्डलम् ।।	</p></td><td>	4-52-32a<br>4-52-32b	<p class="mw-empty-elt"></p></td></tr>
<tr><td><p>	तस्य व्यूहस्य पश्चार्धे भीष्मश्चाथोद्यतायुधः ।<br>सौवर्णं तालमुच्छ्रित्य रथे तिष्ठन्नशोभत ।।	</p></td><td>	4-52-33a<br>4-52-33b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>गोग्रहणपर्वणि द्विपञ्चाशोऽध्यायः ।। 52 ।।	</p></td><td>		<p class="mw-empty-elt"></p></td></tr></tbody>