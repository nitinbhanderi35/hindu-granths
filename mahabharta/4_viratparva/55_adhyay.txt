				
<tbody><tr><td><p>	<b>वैशंपायन उवाच।</b>	</p></td><td>	4-55-1x	<p class="mw-empty-elt"></p></td></tr>
<tr><td><p>	तमदूरमुपायान्तं दृष्ट्वा पाण्डवमर्जुनम् ।<br>नारयः प्रेक्षितुं शेकुस्तपन्तं हि यथा रविम् ।।	</p></td><td>	4-55-1a<br>4-55-1b	<p class="mw-empty-elt"></p></td></tr>

<tr><td><p>	स तं दृष्ट्वा रथानीकं पार्थः सारथिमब्रवीत् ।<br>इषुपातमात्रे सेनायाः स्थापयाश्वानरिंदम।<br>यावत्समीक्षे व्यूहेऽस्मिन्मम शत्रुं सुयोधनम् ।।	</p></td><td>	4-55-2a<br>4-55-2b<br>4-55-2c	<p class="mw-empty-elt"></p></td></tr>
<tr><td><p>	रक्तवैडूर्यविकृतं मणिप्रवरभूषितम् ।<br>परं जानाम्यहं तस्य ध्वजं दूरात्समुच्छ्रितम् ।।	</p></td><td>	4-55-3a<br>4-55-3b	<p class="mw-empty-elt"></p></td></tr>
<tr><td><p>	यद्येनमिह पश्यामि दुर्बुद्धिमतिमानिनम् ।<br>यमाय प्रेषयिष्यामि सहायः स्याद्यदीश्वरः ।।	</p></td><td>	4-55-4a<br>4-55-4b	<p class="mw-empty-elt"></p></td></tr>
<tr><td><p>	सर्वानन्याननादृत्य दृष्ट्वा तमतिमानिनम् ।<br>सिंहः क्षुद्रमृगस्येव पतिष्ये तस्य मूर्धनि ।।	</p></td><td>	4-55-5a<br>4-55-5b	<p class="mw-empty-elt"></p></td></tr>
<tr><td><p>	हनिष्यामि तमेवाद्य शरैर्गाण्डीवनिःसृतैः ।<br>तस्मिन्हते भविष्यन्ति सर्व एव पराजिताः ।।	</p></td><td>	4-55-6a<br>4-55-6b	<p class="mw-empty-elt"></p></td></tr>
<tr><td><p>	शरैश्च शमयिष्येऽहं धार्तराष्ट्रं ससौबलम् ।<br>असभ्यानां च वक्तारं कुरूणां किल किल्विषम् ।।	</p></td><td>	4-55-7a<br>4-55-7b	<p class="mw-empty-elt"></p></td></tr>
<tr><td><p>	राजानं नेह पश्यामि निरापिषमिदं बलम्।<br>अभिद्रेव ह राजानं व्यक्तमित्यत्र निर्भयः ।।	</p></td><td>	4-55-8a<br>4-55-8b	<p class="mw-empty-elt"></p></td></tr>
<tr><td><p>	आस्थितो मध्यमाचार्योप्यश्वत्थामाऽप्यनन्तरम्।<br>कृपकर्णौ पुरस्तात्तु महेष्वासौ व्यवस्थितौ ।।	</p></td><td>	4-55-9a<br>4-55-9b	<p class="mw-empty-elt"></p></td></tr>
<tr><td><p>	भूरिश्रवाः सोमदत्तो बाह्लीकश्च जयद्रथः ।<br>दक्षिणं पक्षमाश्रित्य स्थिता युद्धविशारदाः ।।	</p></td><td>	4-55-10a<br>4-55-10b	<p class="mw-empty-elt"></p></td></tr>
<tr><td><p>	साल्वराजो द्युमत्सेनो वृषसेनश्च सौबलः।<br>दशार्णश्चैव कालिङ्गो वामं पक्षं समाश्रितः।।	</p></td><td>	4-55-11a<br>4-55-11b	<p class="mw-empty-elt"></p></td></tr>
<tr><td><p>	पृष्ठतः कुरुमुख्यश्च भीष्मस्तिष्ठति दंशितः।<br>सोऽर्धसैन्येन बलवान्सर्वेषां नः पितामहः ।।	</p></td><td>	4-55-12a<br>4-55-12b	<p class="mw-empty-elt"></p></td></tr>
<tr><td><p>	दुर्योधनं न पश्यामि क्व नु राजा स तिष्ठति।<br>उत्सृंज्यैतद्रथानीकं याहि यत्र सुयोधनः ।।	</p></td><td>	4-55-13a<br>4-55-13b	<p class="mw-empty-elt"></p></td></tr>
<tr><td><p>	तं हत्वा संनिवर्तिष्ये गाः स आदाय गच्छति।<br>गवाग्रमभितो याहि यत्र राजा भविष्यति ।।	</p></td><td>	4-55-14a<br>4-55-14b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-55-15x	<p class="mw-empty-elt"></p></td></tr>
<tr><td><p>	इत्युक्त्वा समरे पार्थो वैराटिमपराजितः।<br>संस्पृशानो धनुर्दिव्यं त्वरमाणोऽगमत्तदा ।।	</p></td><td>	4-55-15a<br>4-55-15b	<p class="mw-empty-elt"></p></td></tr>
<tr><td><p>	ततो भीष्मोऽब्रवीद्वाक्यं कुरुमध्ये परंतपः।<br>चिरदृष्टोऽयमस्माभिर्धर्मज्ञो बान्धवप्रियः ।	</p></td><td>	4-55-16a<br>4-55-16b	<p class="mw-empty-elt"></p></td></tr>
<tr><td><p>	अतीव ज्वलते लक्ष्म्या पाकशासनिरागतः।<br>एष दुर्योधनं पार्थो मार्गते निकृतिं स्मरन् ।।	</p></td><td>	4-55-17a<br>4-55-17b	<p class="mw-empty-elt"></p></td></tr>
<tr><td><p>	सेनामत्यर्थमालोक्य त्वरते ग्रहणेऽस्य च।<br>मृगं सिंह इवादातुमीक्षते पाकशासनिः ।।	</p></td><td>	4-55-18a<br>4-55-18b	<p class="mw-empty-elt"></p></td></tr>
<tr><td><p>	नैषोऽन्तरेण राजानं बीभत्सुः स्थातुमर्हति।<br>तस्य पार्ष्णि ग्रहीष्यामो जवेनाभिप्रधावतः ।।	</p></td><td>	4-55-19a<br>4-55-19b	<p class="mw-empty-elt"></p></td></tr>

<tr><td><p>	न ह्येनमभिसंक्रुद्धमेको युद्ध्येत संयुगे।<br>अन्यो देवान्महादेवात्कृष्णाद्वा देवकीसुतात्।<br>आचार्याच्च सपुत्राद्वा भारद्वाजान्महारथात् ।।	</p></td><td>	4-55-20a<br>4-55-20b<br>4-55-20c	<p class="mw-empty-elt"></p></td></tr>
<tr><td><p>	किं नो गावः करिष्यन्ति द्रव्यं वा विपुलं तथा।<br>दुर्योधनः पार्थगतः पुरा प्राणान्विमुञ्चति ।।	</p></td><td>	4-55-21a<br>4-55-21b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-55-22x	<p class="mw-empty-elt"></p></td></tr>
<tr><td><p>	इत्युक्त्वा समरे भीष्मः सेनया सह कौरवः।<br>अन्वधावत्तदा पार्थं धार्तराष्ट्रस्य रक्षणे ।।	</p></td><td>	4-55-22a<br>4-55-22b	<p class="mw-empty-elt"></p></td></tr>
<tr><td><p>	विक्रोशमात्रं यात्वा तु पार्थो वैराटिमब्रवीत्।<br>इषुपातमात्रे सेनायाः स्थापयाश्वानरिंदम ।।	</p></td><td>	4-55-23a<br>4-55-23b	<p class="mw-empty-elt"></p></td></tr>
<tr><td><p>	एतदग्रं गवां दृष्टं मन्दं वाहय सारथे।<br>याह्युत्तरेण सेनाया गाश्चैव प्रविभज्य च ।।	</p></td><td>	4-55-24a<br>4-55-24b	<p class="mw-empty-elt"></p></td></tr>
<tr><td><p>	परिक्षिप्य गवां यूथमत्र योत्स्ये सुयोधनम् ।<br>गच्छन्ति सत्वरा गावः सगोपाः परिमोचय ।।	</p></td><td>	4-55-25a<br>4-55-25b	<p class="mw-empty-elt"></p></td></tr>
<tr><td><p>	तत्र गत्वा पशून्वीर सगोपान्परिमोचय।<br>अन्तरेण च सेनायाः प्राङ्मुखो गच्छ चोत्तर ।।	</p></td><td>	4-55-26a<br>4-55-26b	<p class="mw-empty-elt"></p></td></tr>
<tr><td><p>	इमे त्वतिरथाः सर्वे मम वीर्यपराक्रमम्।<br>पश्यन्तु कुरवो युद्धे महेन्द्रस्येव दानवाः ।।	</p></td><td>	4-55-27a<br>4-55-27b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-55-28x	<p class="mw-empty-elt"></p></td></tr>
<tr><td><p>	ततः स रथिनां श्रेष्ठो नाम विश्राव्य चात्मनः।<br>निशिताग्राञ्शरांस्तीक्ष्णान्मुमोचांतकसन्निभान् ।।	</p></td><td>	4-55-28a<br>4-55-28b	<p class="mw-empty-elt"></p></td></tr>
<tr><td><p>	शलभैरिव चाकाशं धाराभिरिव पर्वतम्।<br>निरावकाशमभवच्छरैः क्षिप्तैः किरीटिना ।।	</p></td><td>	4-55-29a<br>4-55-29b	<p class="mw-empty-elt"></p></td></tr>
<tr><td><p>	विकीर्यमाणास्तु शरैस्ते योधा धार्तराष्ट्रिकाः।<br>गाश्चैव न च पश्यन्ति पार्थमुक्तैरजिह्मगैः ।।	</p></td><td>	4-55-30a<br>4-55-30b	<p class="mw-empty-elt"></p></td></tr>
<tr><td><p>	सा चापि बहुला सेना पार्थबाणाभिपीडिता।<br>नापश्यद्विवृतां भूमिं नान्तरिक्षं दिशोपि वा ।।	</p></td><td>	4-55-31a<br>4-55-31b	<p class="mw-empty-elt"></p></td></tr>
<tr><td><p>	अर्जुनस्तु तदा हृष्टो दर्शयन्वीर्यमात्मनः।<br>पीडयामास सैन्यानि गाण्डीवप्रसृतैः शरैः ।।	</p></td><td>	4-55-32a<br>4-55-32b	<p class="mw-empty-elt"></p></td></tr>
<tr><td><p>	तेषां नैवापयाने च नाभियाने भवन्मतिः ।<br>शीघ्रतामेव पार्थस्य पूजयन्तस्तु विस्मिताः ।।	</p></td><td>	4-55-33a<br>4-55-33b	<p class="mw-empty-elt"></p></td></tr>

<tr><td><p>	चन्द्रावदातं सामुद्रं कुरुसैन्यभयंकरम्।<br>ततः शङ्खमुपाध्मासीद्द्विषतां रोमहर्षणम्।<br>ज्याघोषं तलघोषं च कृत्वा भूतान्यमोहयत् ।।	</p></td><td>	4-55-34a<br>4-55-34b<br>4-55-34c	<p class="mw-empty-elt"></p></td></tr>

<tr><td><p>	तस्य शङ्खस्य शब्देन धनुषो निस्वनेन च।<br>शब्देनामानुषाणां च भूतानां ध्वजवासिनाम् ।<br>वियद्गतानां देवानां मानुषाणां रवेण च।।	</p></td><td>	4-55-35a<br>4-55-35b<br>4-55-35c	<p class="mw-empty-elt"></p></td></tr>
<tr><td><p>	ऊर्ध्वं पुच्छं विधून्वाना हेममाणाः समन्ततः ।<br>गावः सवत्साः संत्रस्ता निवृत्ता दक्षिणां दिशं ।।	</p></td><td>	4-55-36a<br>4-55-36b	<p class="mw-empty-elt"></p></td></tr>
<tr><td><p>	ततः स समरे शूरो बीभत्सुः शत्रुपूगहा।<br>गोपालांश्चोदयामास गावश्चोदयतेति च ।।	</p></td><td>	4-55-37a<br>4-55-37b	<p class="mw-empty-elt"></p></td></tr>
<tr><td><p>	उत्तरं चाह बीभत्सुर्हर्षयन्पाण्डुनन्दनः ।<br>गवामग्रं समीक्षस्व गश्चैवाशु निवर्तय ।।	</p></td><td>	4-55-38a<br>4-55-38b	<p class="mw-empty-elt"></p></td></tr>
<tr><td><p>	यावदेते निवर्तन्ते कुरवो जवमास्थिताः ।<br>याह्युत्तरेण गाश्चैताः सैन्यानां च नृपात्मज ।।	</p></td><td>	4-55-39a<br>4-55-39b	<p class="mw-empty-elt"></p></td></tr>
<tr><td><p>	पश्यन्तु कुरवः सर्वे मम वीर्यपराक्रमम् ।।	</p></td><td>	4-55-40a	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-55-41x	<p class="mw-empty-elt"></p></td></tr>
<tr><td><p>	ते लाभमिव मन्वानाः कुरवोऽर्जुनमाहव।	</p></td><td>	4-55-40b	<p class="mw-empty-elt"></p></td></tr>
<tr><td><p>	दृष्टवा यान्तमदूरस्थं क्षिप्रमभ्यपतन्रथैः ।।<br>हस्त्यश्वपरिवारेण महताऽभिविराजता।	</p></td><td>	4-55-41a<br>4-55-41b	<p class="mw-empty-elt"></p></td></tr>
<tr><td><p>	योधैः प्रासासिहस्तैश्च चापबाणोद्यतायुधैः ।।<br>तान्यनीकान्यशोभन्त कुरूणामाततायिनाम्।	</p></td><td>	4-55-42a<br>4-55-42b	<p class="mw-empty-elt"></p></td></tr>
<tr><td><p>	संसर्पन्त इवाकाशे विद्युत्वन्तो वलाहकाः ।।<br>तानि दृष्ट्वाऽप्यनीकानि निवर्तितरथानि च।	</p></td><td>	4-55-43a<br>4-55-43b	<p class="mw-empty-elt"></p></td></tr>
<tr><td><p>	पार्थोऽपि वायुवद्धोरं सैन्याग्रं व्यधुनोच्छरैः ।।<br>तां शत्रुसेनां तरसा प्रणुद्य गाश्चापि जित्वा धनुषा परेण।	</p></td><td>	4-55-44a<br>4-55-44b	<p class="mw-empty-elt"></p></td></tr>
<tr><td><p>	दुर्योधनायाभिमुखं प्रयान्तं कुरुप्रवीराः सहसाऽभ्यगच्छन् ।।<br>गोषु प्रयातासु जवेन मात्स्यान्किरीटिनं प्रीतियुतं च दृष्ट्वा।	</p></td><td>	4-55-45a<br>4-55-45b	<p class="mw-empty-elt"></p></td></tr>
<tr><td><p>	पशून्समादाय ततो निवृत्ता गोपाः समस्ताः प्रययुश्च राष्ट्रम् ।।	</p></td><td>	4-55-46a	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>गोग्रहणपर्वणि पञ्चपञ्चासोऽध्यायः ।। 55 ।।	</p></td><td>		<p class="mw-empty-elt"></p></td></tr></tbody>