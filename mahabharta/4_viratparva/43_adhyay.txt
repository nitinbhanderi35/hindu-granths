				
<tbody><tr><td><p>	<b>वैशंपायन उवाच।</b>	</p></td><td>	4-43-1x	<p class="mw-empty-elt"></p></td></tr>
<tr><td><p>	एतस्मिन्नन्तरे पार्थं न मूढात्मा व्यजानत।<br>विराटपुत्रः प्रभुखे पप्रच्छ पुनरेव तम् ।।	</p></td><td>	4-43-1a<br>4-43-1b	<p class="mw-empty-elt"></p></td></tr>
<tr><td><p>	सुवर्णरुचिराण्येषामायुधानि महात्मनाम् ।<br>रुचिराणि प्रकाशन्ते पार्थानामाशुकारिणाम् ।।	</p></td><td>	4-43-2a<br>4-43-2b	<p class="mw-empty-elt"></p></td></tr>
<tr><td><p>	क्वनु ते पाण्डवाः शूराः संग्रामेष्वपराजिताः।<br>येषामिमानि दीप्तानि श्रिया दीप्यन्ति भान्ति च।	</p></td><td>	4-43-3a<br>4-43-3b	<p class="mw-empty-elt"></p></td></tr>
<tr><td><p>	कस्मिन्वसन्ति देशे च धर्मज्ञा बन्धुवत्सलाः।<br>क्व धर्मराजः कौन्तेयो धर्मपुत्रो युधिष्ठिरः।।	</p></td><td>	4-43-4a<br>4-43-4b	<p class="mw-empty-elt"></p></td></tr>
<tr><td><p>	धर्मशीलश्च धर्मात्मा धर्मवान्धर्मवित्सुधीः ।<br>धर्माध्यक्षो धर्मपुत्रो धर्मज्ञो धर्ममूर्तिमान् ।।	</p></td><td>	4-43-5a<br>4-43-5b	<p class="mw-empty-elt"></p></td></tr>
<tr><td><p>	धर्मनिष्ठो धर्मकर्ता धर्मगोप्ता सुधर्मकृत्।<br>सत्यार्जवक्षमाधारो घृणी धर्मपरायणः।।	</p></td><td>	4-43-6a<br>4-43-6b	<p class="mw-empty-elt"></p></td></tr>
<tr><td><p>	भीमसेनार्जुनौ चापि सर्वे ते मातुला मम।<br>नकुलः सहदेवो वा सर्वास्त्रकुशलौ रणे।।	</p></td><td>	4-43-7a<br>4-43-7b	<p class="mw-empty-elt"></p></td></tr>
<tr><td><p>	सर्व एव महात्मानः सर्वामित्रविनाशनाः।<br>राज्यमक्षैः पराजित्य नः श्रूयन्ते वनं गताः ।।	</p></td><td>	4-43-8a<br>4-43-8b	<p class="mw-empty-elt"></p></td></tr>
<tr><td><p>	द्रौपदी चापि पाञ्चाली स्त्रीरत्नमिति मे श्रुता।<br>जिता चाक्षैस्तदा कृष्णा तानेवान्वगमद्वने ।।	</p></td><td>	4-43-9a<br>4-43-9b	<p class="mw-empty-elt"></p></td></tr>
<tr><td><p>	उत्सृज्य राज्यं धर्म्यं ते नः श्रूयन्ते वनं गताः ।।	</p></td><td>	4-43-10a	<p class="mw-empty-elt"></p></td></tr>
<tr><td><p>	पाण्डवान्यदि जानीषे क्वनु ते धर्मचारिणः ।<br>क्वनु वा निवसन्तीति सत्यं ब्रूहि बृहन्नले ।।	</p></td><td>	4-43-11a<br>4-43-11b	<p class="mw-empty-elt"></p></td></tr>
<tr><td><p>	किमर्थमागतान्यत्र शस्त्रास्त्राणि महात्मनाम्।<br>कथं ज्ञातानि भवता तथा मे ब्रूहि शोभने ।।	</p></td><td>	4-43-12a<br>4-43-12b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-43-13x	<p class="mw-empty-elt"></p></td></tr>
<tr><td><p>	ततः प्रहस्य बीभत्सुः कौन्तेयः श्वेतवाहनः।<br>उवाच राजपुत्रं तमुत्तरं शृणु मे वचः ।।	</p></td><td>	4-43-13a<br>4-43-13b	<p class="mw-empty-elt"></p></td></tr>
<tr><td><p>	मा भैस्त्वं राजशार्दूल सर्वं ते वर्णयाम्यहम् ।<br>नात्र भेतव्यमद्यापि राजपुत्र यथातथा ।।	</p></td><td>	4-43-14a<br>4-43-14b	<p class="mw-empty-elt"></p></td></tr>

<tr><td><p>	वयं ते पाण्डवा नाम वनवासस्य पारगाः।<br>अतीते द्वादशे वर्षे च्छन्नवासमिहोषिताः।<br>तस्मादशङ्कितमनाः शृणुष्वावहितोत्तर ।।	</p></td><td>	4-43-15a<br>4-43-15b<br>4-43-15c	<p class="mw-empty-elt"></p></td></tr>

<tr><td><p>	अहमस्म्यर्जुनो नाम कङ्को नाम युधिष्ठिरः।<br>भीमसेनस्तु वललः पितुस्ते रसपाचकः।<br>अश्वबन्धस्तु नकुलः सहदेवस्तु गोपतिः ।।	</p></td><td>	4-43-16a<br>4-43-16b<br>4-43-16c	<p class="mw-empty-elt"></p></td></tr>
<tr><td><p>	सैरन्ध्रीं द्रौपदीं विद्धि यदर्थे कीचको हतः।<br>भीमसेनेन दुर्वृत्तः सहभ्रातृभिराहवे ।।	</p></td><td>	4-43-17a<br>4-43-17b	<p class="mw-empty-elt"></p></td></tr>
<tr><td><p>	श्रुत्वैतद्वचनं जिष्णोर्विस्मयस्फारितेक्षणः ।<br>पश्यन्ननिमिषः पार्थं शनैर्वाचमुवाच ह ।।	</p></td><td>	4-43-18a<br>4-43-18b	<p class="mw-empty-elt"></p></td></tr>
<tr><td><p>	<b>उत्तर उवाच।</b>	</p></td><td>	4-43-19x	<p class="mw-empty-elt"></p></td></tr>
<tr><td><p>	दश पार्थस्य नामानि श्रूयन्ते मे कथासु च।<br>प्रब्रूयास्तानि यदि मे श्रद्दध्यां सर्वमेव ते ।।	</p></td><td>	4-43-19a<br>4-43-19b	<p class="mw-empty-elt"></p></td></tr>
<tr><td><p>	<b>अर्जुन उवाच।</b>	</p></td><td>	4-43-20x	<p class="mw-empty-elt"></p></td></tr>

<tr><td><p>	अहं तर्हि तवाचक्षे दश नामानि तानि मे।<br>वैराटे शृणु तानि त्वं यानि पूर्वं श्रुतानि ते।<br>ईशानो विदधे देवस्त्रिदिवस्येश्वरो दिवि ।।	</p></td><td>	4-43-20a<br>4-43-20b<br>4-43-20c	<p class="mw-empty-elt"></p></td></tr>

<tr><td><p>	अर्जुनः फल्गुनो जिष्णुः किरीटी श्वेतवाहनः।<br>बीभत्सुर्विजयः पार्थः सव्यसाची धनञ्जयः।<br>एतानि मम नामानि स्थापितानि सुरोत्तमैः ।।	</p></td><td>	4-43-21a<br>4-43-21b<br>4-43-21c	<p class="mw-empty-elt"></p></td></tr>
<tr><td><p>	<b>उत्तर उवाच।</b>	</p></td><td>	4-43-22x	<p class="mw-empty-elt"></p></td></tr>
<tr><td><p>	गुणतो दश नामानि समवेतानि पाण्डवे।<br>चरन्ति लोके ख्यातानि विदितानि ममावघ ।।	</p></td><td>	4-43-22a<br>4-43-22b	<p class="mw-empty-elt"></p></td></tr>
<tr><td><p>	केनासि विजयो नाम केनासि श्वेतवाहनः।<br>सव्यसाची च केनासि जिष्णुर्बीभत्सुरेव च ।।	</p></td><td>	4-43-23a<br>4-43-23b	<p class="mw-empty-elt"></p></td></tr>
<tr><td><p>	अर्जुनः फल्गुनः पार्थः किरीटी केन सारथे।<br>धनञ्जयश्च केनासि शीघ्रं वद बृहन्नले ।।	</p></td><td>	4-43-24a<br>4-43-24b	<p class="mw-empty-elt"></p></td></tr>

<tr><td><p>	श्रुता मे तस्य वीरस्य केवला नामहेतवः।<br>इतस्ततश्चलत्येतन्मनो मे चञ्चलं त्वयि।<br>अर्जुनो वा भवान्नेति वद शीघ्रं बृहन्नले ।।	</p></td><td>	4-43-25a<br>4-43-25b<br>4-43-25c	<p class="mw-empty-elt"></p></td></tr>
<tr><td><p>	<b>अर्जुन उवाच।</b>	</p></td><td>	4-43-26x	<p class="mw-empty-elt"></p></td></tr>
<tr><td><p>	सर्वाञ्जित्वा जनपदान्धनं चाच्छिद्य सर्वशः।<br>मध्ये धनस्य तिष्ठन्तं तन्मामाहुर्धनञ्जयम् ।।	</p></td><td>	4-43-26a<br>4-43-26b	<p class="mw-empty-elt"></p></td></tr>
<tr><td><p>	अभिप्रयामि संग्रामे यदाऽहं युद्धदुर्मदान्।<br>अजित्वा न निविर्तेयं तेन वै विजयं विदुः ।।	</p></td><td>	4-43-27a<br>4-43-27b	<p class="mw-empty-elt"></p></td></tr>
<tr><td><p>	श्वेताः काञ्चनसन्नाहा रथे युज्यन्ति मे हयाः।<br>शत्रुभिर्युध्यमानस्य तेनाहं श्वेतवाहनः ।।	</p></td><td>	4-43-28a<br>4-43-28b	<p class="mw-empty-elt"></p></td></tr>
<tr><td><p>	किरीटं सूर्यसंकाशं भ्राजते मे शिरोगतम्।<br>रणमध्ये रथस्थस्य सूर्यपावकसन्निभम् ।।	</p></td><td>	4-43-29a<br>4-43-29b	<p class="mw-empty-elt"></p></td></tr>
<tr><td><p>	अच्छेद्यं रुचिरं चित्रं जाम्बूनदपरिष्कृतम्।<br>इन्द्रदत्तमनाहार्यं तेनाहुर्मां किरीटिनम् ।।	</p></td><td>	4-43-30a<br>4-43-30b	<p class="mw-empty-elt"></p></td></tr>
<tr><td><p>	न कुर्यां कर्म बीभत्सं युध्यमानः कदाचन।<br>तेन देवमनुष्येषु बीभत्सुरिति मां विदुः ।।	</p></td><td>	4-43-31a<br>4-43-31b	<p class="mw-empty-elt"></p></td></tr>

<tr><td><p>	उभौ मे तुल्यकर्माणौ गाण्डीवस्य विकर्षणे।<br>भुजौ मे भवतः सङ्ख्ये परसैन्यविनाशिनौ।<br>तयोः सव्योऽधिकस्तस्मात्सव्यसाचीति मां विदुः ।।	</p></td><td>	4-43-32a<br>4-43-32b<br>4-43-32c	<p class="mw-empty-elt"></p></td></tr>
<tr><td><p>	पृथिव्यां सागरान्तायां वर्णो मे दुर्लभः समः।<br>शुद्धत्वाद्रुपवत्त्वाच्च तेन मामार्जुनं विदुः ।।	</p></td><td>	4-43-33a<br>4-43-33b	<p class="mw-empty-elt"></p></td></tr>
<tr><td><p>	उत्तराभ्यां तु पूर्वाभ्यां फल्गुनीभ्यामहं दिवा ।<br>जातो हिमवतः पृष्ठे तेन मां फल्गुनं विदुः ।।	</p></td><td>	4-43-34a<br>4-43-34b	<p class="mw-empty-elt"></p></td></tr>

<tr><td><p>	यो ममाङ्गे व्रणं कुर्याद्धातुर्ज्येष्ठस्य पश्यतः।<br>युधिष्ठिरस्य रुधिरं दर्शयेद्वा कदाचन ।<br>पराभवमहं तस्य कुले कुर्यां न संशयः ।।	</p></td><td>	4-43-35a<br>4-43-35b<br>4-43-35c	<p class="mw-empty-elt"></p></td></tr>
<tr><td><p>	योत्स्यामि तैरहं सर्वैर्न मे तेभ्यः पराभवः।<br>तेन देवमनुष्येषु जिष्णुर्नामास्मि विश्रुतः ।।	</p></td><td>	4-43-36a<br>4-43-36b	<p class="mw-empty-elt"></p></td></tr>
<tr><td><p>	माता मम पृथा नाम तेन मां पार्थमब्रुवन् ।।	</p></td><td>	4-43-37a	<p class="mw-empty-elt"></p></td></tr>
<tr><td><p>	देवदानवगन्धर्वपिशाचोरगराक्षसान् ।<br>अहं पुरा रणे जित्वा खाण्डवेऽग्निमतर्पयम् ।।	</p></td><td>	4-43-38a<br>4-43-38b	<p class="mw-empty-elt"></p></td></tr>
<tr><td><p>	हुताशनं तर्पयित्वा सहितः शार्ङ्गधन्वना ।<br>[ त्रिविष्टपगतौ* दृष्ट्वा पितामहमहेश्वरौ।।	</p></td><td>	4-43-39a<br>4-43-39b	<p class="mw-empty-elt"></p></td></tr>
<tr><td><p>	मूर्च्छया पतितं भूमावागतौ देवसत्तमौ ।<br>दृष्ट्वा तौ वरदौ देवौ संज्ञां लब्ध्वोत्थितः पुनः ।।	</p></td><td>	4-43-40a<br>4-43-40b	<p class="mw-empty-elt"></p></td></tr>

<tr><td><p>	मूर्ध्ना हि प्रणतं भूमौ तौ देवौ वरदौ वरौ।<br>कृष्णेत्येकादशं नाम प्रीत्या मे चक्रतुस्तदा।<br>तुष्टौ च मम वीर्येण कर्मणा चाभिराधितौ ।।	</p></td><td>	4-43-41a<br>4-43-41b<br>4-43-41c	<p class="mw-empty-elt"></p></td></tr>
<tr><td><p>	सर्वदेवैः परिवृतौ भूयो मां स्वयमूचतुः।<br>वरं तात वृणीष्वेति यं प्रार्थयसि पाण्डव ।।	</p></td><td>	4-43-42a<br>4-43-42b	<p class="mw-empty-elt"></p></td></tr>

<tr><td><p>	ततोऽहमस्त्राण्यलभं दिव्यानि च दृढानि च।<br>ब्राह्मं पाशुपतं चैव स्थूणाकर्णं च दुर्जयम् ।<br>ऐन्द्रं वारुणमाग्नेयं वायव्यमथ वैष्णवम् ।।	</p></td><td>	4-43-43a<br>4-43-43b<br>4-43-43c	<p class="mw-empty-elt"></p></td></tr>

<tr><td><p>	ततोऽहमजयं भूयो रथेनैन्द्रेण दुर्जयान्।<br>मातलिं सारथिं कृत्वा निवातकवचान्रणे ।<br>अवध्यकवचांन्देवैर्वरदृप्तान्महासुरान् ।।	</p></td><td>	4-43-44a<br>4-43-44b<br>4-43-44c	<p class="mw-empty-elt"></p></td></tr>
<tr><td><p>	तिस्रः कोटीर्दानवानां संयुगेष्वनिवर्तिनाम्।<br>एको निर्जित्य संग्रामे भूयो देवानतोषयम् ।।	</p></td><td>	4-43-45a<br>4-43-45b	<p class="mw-empty-elt"></p></td></tr>
<tr><td><p>	ततो मे भगवानिन्द्रः किरीटमददात्स्वयम्।<br>देवाश्च शङ्खमददुः शत्रुसैन्यनिवारणम् ।।	</p></td><td>	4-43-46a<br>4-43-46b	<p class="mw-empty-elt"></p></td></tr>
<tr><td><p>	अहं पारे समुद्रस्य हिरण्यपुरवासिनाम्।<br>हत्वा षष्टिं सहस्राणि जयं संप्राप्तवान्रणे ।।	</p></td><td>	4-43-47a<br>4-43-47b	<p class="mw-empty-elt"></p></td></tr>
<tr><td><p>	असंभ्रान्तो रथे तिष्ठन्सहस्रेषु शतेषु च।<br>शत्रुमध्ये दुराधर्षो न मुह्यन्ति च मे दिशः ।।	</p></td><td>	4-43-48a<br>4-43-48b	<p class="mw-empty-elt"></p></td></tr>

<tr><td><p>	अहं गन्धर्वराजेन ह्रियमाणं सुयोधनम्।<br>भ्रातृभिः सहितं तात गन्धर्वैः समरे जितम्।<br>चतुर्दश सहस्राणि हत्वा चैनममोचयम् ।।	</p></td><td>	4-43-49a<br>4-43-49b<br>4-43-49c	<p class="mw-empty-elt"></p></td></tr>
<tr><td><p>	एतानि मम नामानि योऽहन्यहनि कीर्तयेत्।<br>तं न पश्यन्ति सत्त्वानि न तं निघ्नन्ति शत्रवः ।।	</p></td><td>	4-43-50a<br>4-43-50b	<p class="mw-empty-elt"></p></td></tr>
<tr><td><p>	अद्य पश्य महाबाहो मम वीर्यं सुदुःसहम्।<br>मा भैर्विगतसंत्रासः कुरूनेतान्समागतान् ।।	</p></td><td>	4-43-51a<br>4-43-51b	<p class="mw-empty-elt"></p></td></tr>

<tr><td><p>	सुयोधनस्य मिषतः कर्णस्य च कृपस्य च।<br>पितामहस्य भीष्मस्य द्रौणेर्द्रोणस्य च स्वयम्।<br>सर्वानेव कुरूञ्जित्वा प्रत्यानेष्यामि ते पशून्‍] ।।	</p></td><td>	4-43-52a<br>4-43-52b<br>4-43-52c	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि<br> गोग्रहणपर्वणि त्रिचत्वारिंशोऽध्यायः ।। 43 ।।	</p></td><td>		<p class="mw-empty-elt"></p></td></tr></tbody>