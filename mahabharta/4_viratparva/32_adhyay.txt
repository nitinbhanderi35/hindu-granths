				
<tbody><tr><td><p>	<b>वैशंपायन उवाच।</b>	</p></td><td>	4-32-1x	<p class="mw-empty-elt"></p></td></tr>
<tr><td><p>	ततः शारद्वतो वाक्यमित्युवाच कृतस्तदा।<br>युक्तं प्राप्तं च वृद्धेन पाण्डवान्प्रति भापितम् ।। 1 ।।	</p></td><td>	4-32-1a<br>4-32-1b	<p class="mw-empty-elt"></p></td></tr>
<tr><td><p>	धर्मार्थसहितं श्लक्ष्णं सर्वं सत्यं सहेतुकम्।<br>तत्रानुरूपं भीष्मस्य ममापि वचनं शृणु ।। 2 ।।	</p></td><td>	4-32-2a<br>4-32-2b	<p class="mw-empty-elt"></p></td></tr>
<tr><td><p>	तेषां चैव गतिस्तत्र र्निवासश्चानुचिन्त्यताम् ।<br>नीतिर्विधीयतां तत्र सांप्रतं या हिता भवेत् ।। 3 ।।	</p></td><td>	4-32-3a<br>4-32-3b	<p class="mw-empty-elt"></p></td></tr>
<tr><td><p>	नावज्ञेयो रिपुस्तात प्राकृतोऽपि बुभूषता।<br>किं पुनः पाण्डवाः शूरा विद्वांसो बलिनस्तथा ।। 4 ।।	</p></td><td>	4-32-4a<br>4-32-4b	<p class="mw-empty-elt"></p></td></tr>
<tr><td><p>	तस्मात्सत्रं प्रविष्टेषु पाण्डवेषु महात्मसु ।<br>गूढभावेषु छन्नेषु काले चोदयमागते ।। 5 ।।	</p></td><td>	4-32-5a<br>4-32-5b	<p class="mw-empty-elt"></p></td></tr>
<tr><td><p>	स्वराष्ट्रे परराष्ट्रे च ज्ञातव्यं बलमात्मनः ।<br>उदयः पाण्डवानां च प्राप्तकालो न संशयः ।। 6 ।।	</p></td><td>	4-32-6a<br>4-32-6b	<p class="mw-empty-elt"></p></td></tr>
<tr><td><p>	निवृत्तसमयाः पार्था महात्मानो महाबलाः ।<br>महोत्साहा भविष्यन्ति पाण्डवा ह्यमितौजसः ।। 7 ।।	</p></td><td>	4-32-7a<br>4-32-7b	<p class="mw-empty-elt"></p></td></tr>
<tr><td><p>	तस्माद्बलं च कोशं च नातिश्चापि विधीयताम्।<br>यथा कालोदये प्राप्ते सम्यक् तैः संदधामहे ।। 8 ।।	</p></td><td>	4-32-8a<br>4-32-8b	<p class="mw-empty-elt"></p></td></tr>
<tr><td><p>	यत्र यन्मन्यसे श्रेयो बुध्यस्व बलमात्मनः ।<br>नियतं सर्वमित्रेषु बलवत्स्वबलेषु च ।। 9 ।।	</p></td><td>	4-32-9a<br>4-32-9b	<p class="mw-empty-elt"></p></td></tr>
<tr><td><p>	सारं फल्गु बलं ज्ञात्वा मध्यस्थं चापि भारत ।<br>स्वराष्ट्रपरराष्ट्रेषु ज्ञातव्यं बलमात्मनः ।। 10 ।।	</p></td><td>	4-32-10a<br>4-32-10b	<p class="mw-empty-elt"></p></td></tr>
<tr><td><p>	अप्रहृशष्टं प्राहृष्टं वा संदधाम तथा परैः ।<br>साम्ना दानेन भेदेन दण्डेन बलिकर्मणा ।। 11 ।।	</p></td><td>	4-32-11a<br>4-32-11b	<p class="mw-empty-elt"></p></td></tr>
<tr><td><p>	न्यायेनाक्रम्य च परान्बलाच्चानम्य दुर्बलान् ।<br>सान्त्वयित्वा च मित्राणि बलं चाभाष्यतां सुखम् ।। 12 ।।	</p></td><td>	4-32-12a<br>4-32-12b	<p class="mw-empty-elt"></p></td></tr>

<tr><td><p>	स्वकोशबलसंवृद्धः सम्यक्सिद्धिमवाप्स्यसि ।<br>योत्स्यसे चापि बलिभिररिभिः प्रत्युपस्थितैः।<br>अन्यैस्त्वं पाण्डवैर्वाऽपि हीनैः स्वबलवाहनैः ।। 13 ।।	</p></td><td>	4-32-13a<br>4-32-13b<br>4-32-13c	<p class="mw-empty-elt"></p></td></tr>
<tr><td><p>	एवं सर्वं विनिश्चित्य व्यवहर्तासि न्यायतः।<br>यथाकालं मनुष्येन्द्र चिरं सुखमवाप्स्यसि ।। 14 ।।	</p></td><td>	4-32-14a<br>4-32-14b	<p class="mw-empty-elt"></p></td></tr>

<tr><td><p>	भीष्माद्रोणकृपैरुक्ते कर्णदुःशासनादिभिः।<br>ततो दुर्योधनो वाक्यं श्रुत्वा तेषां महात्मनाम् ।<br>मुहूर्तमनुसंचिन्त्य सचिवानिदमब्रवीत् ।। 15 ।।	</p></td><td>	4-32-15a<br>4-32-15b<br>4-32-15c	<p class="mw-empty-elt"></p></td></tr>

<tr><td><p>	श्रुतमेतन्मया पूर्वं कथासु जनसंसदि।<br>धीराणां शास्त्रविदुषां प्राज्ञानां मतिनिश्चये ।<br>कृतिनां सारफल्गुत्वे जानामि नयचक्षुषा ।। 16 ।।	</p></td><td>	4-32-16a<br>4-32-16b<br>4-32-16c	<p class="mw-empty-elt"></p></td></tr>
<tr><td><p>	सत्वे बाहुबले धैर्ये प्राणे शारीरसंभवे।<br>सांप्रतं मानुषे लोके सदैत्यनरराक्षसे ।। 17 ।।	</p></td><td>	4-32-17a<br>4-32-17b	<p class="mw-empty-elt"></p></td></tr>
<tr><td><p>	चत्वारस्तु नरव्याघ्रा बले शक्रोपमा भुवि।<br>उत्तमाः प्राणिनां तेषां नास्ति कश्चिद्बले ममः ।। 18 ।।	</p></td><td>	4-32-18a<br>4-32-18b	<p class="mw-empty-elt"></p></td></tr>
<tr><td><p>	बलदेवश्च भीमश्च मद्रराजश्च वीर्यवान् ।<br>चतुर्थः कीचकस्तेषां पञ्चमं नानुशुश्रुमः ।। 19 ।।	</p></td><td>	4-32-19a<br>4-32-19b	<p class="mw-empty-elt"></p></td></tr>
<tr><td><p>	अन्योन्यानन्तरबलाः परस्परजयैपिणः।<br>बाहूयुद्धमभीप्सन्तो नित्यं संरब्धमानसाः ।। 20 ।।	</p></td><td>	4-32-20a<br>4-32-20b	<p class="mw-empty-elt"></p></td></tr>
<tr><td><p>	तेनाहमवगच्छामि प्रत्ययेन वृकोदरम्।<br>मनस्यभिनिविष्टं मे व्यक्तं जीवन्ति पाण्डवाः ।। 21 ।।	</p></td><td>	4-32-21a<br>4-32-21b	<p class="mw-empty-elt"></p></td></tr>
<tr><td><p>	तत्राहं कीचकं मन्ये भीमसेनेन मारितम्।<br>सैरन्ध्रीं द्रौपदीं मन्ये नात्र कार्या विचारणा ।। 22 ।।	</p></td><td>	4-32-22a<br>4-32-22b	<p class="mw-empty-elt"></p></td></tr>
<tr><td><p>	शङ्के कृष्णानिमित्तं तु भीमसेनेन कीचकः।<br>गन्धर्वव्यपदेशेन हतो निशि महाबलः ।। 23 ।।	</p></td><td>	4-32-23a<br>4-32-23b	<p class="mw-empty-elt"></p></td></tr>
<tr><td><p>	को हि शक्तः परो भीमात्कीचकं हन्तुमोजसा ।<br>शस्त्रं विना बाहुबलात्तथा सर्वाङ्गचूर्णने ।। 24 ।।	</p></td><td>	4-32-24a<br>4-32-24b	<p class="mw-empty-elt"></p></td></tr>
<tr><td><p>	मर्दितुं वा तथा तीव्रं चर्ममांसास्थिचूर्णनम् ।<br>रूपमन्यत्समास्थाय भीमस्यैतद्विचेष्टितम् ।। 25 ।।	</p></td><td>	4-32-25a<br>4-32-25b	<p class="mw-empty-elt"></p></td></tr>
<tr><td><p>	ध्रुवं कृष्णानिमित्तं तु भीमसेनेन सूतजाः ।<br>गन्धर्वव्यपदेशेन हता निशि न संशयः ।। 26 ।।	</p></td><td>	4-32-26a<br>4-32-26b	<p class="mw-empty-elt"></p></td></tr>
<tr><td><p>	पितामहेन ये चोक्ता देशस्य च जनस्य च।<br>गुणास्ते मत्स्यराष्ट्रेषु बहुशोऽपि मया श्रुताः ।। 27 ।।	</p></td><td>	4-32-27a<br>4-32-27b	<p class="mw-empty-elt"></p></td></tr>
<tr><td><p>	विराटनगरे मन्ये पाण्डवाश्छन्नचारिणः।<br>निवसन्ति पुरे रम्ये तत्र यात्रा विधीयताम् ।। 28 ।।	</p></td><td>	4-32-28a<br>4-32-28b	<p class="mw-empty-elt"></p></td></tr>
<tr><td><p>	मत्स्यराष्ट्रं गमिष्यामो ग्रहीष्यामश्च गोधनम्।<br>गृहीते गोधने नूनं तेऽपि योत्स्यन्ति पाण्डवाः।। 29 ।।	</p></td><td>	4-32-29a<br>4-32-29b	<p class="mw-empty-elt"></p></td></tr>
<tr><td><p>	अपूर्णे समये चापि यदि पश्येम पाण्डवान्।<br>द्वादशान्यानि वर्षाणि प्रवेक्ष्यन्ति पुनर्वनम् ।। 30 ।।	</p></td><td>	4-32-30a<br>4-32-30b	<p class="mw-empty-elt"></p></td></tr>
<tr><td><p>	तस्मादन्यतरेणापि लाभोऽस्माकं भविष्यति।<br>कोशवृद्धिरिहास्माकं शत्रूणां निधनं भवेत् ।। 31 ।।	</p></td><td>	4-32-31a<br>4-32-31b	<p class="mw-empty-elt"></p></td></tr>
<tr><td><p>	कथं सुयोधनं गच्छेद्युधिष्ठिरभृतः पुरा।<br>एतच्चापि वदत्येष मात्स्यः परिभवान्मयि ।। 32 ।।	</p></td><td>	4-32-32a<br>4-32-32b	<p class="mw-empty-elt"></p></td></tr>
<tr><td><p>	तस्मात्कर्तव्यमेतद्वै तत्र यात्रा विधीयताम्।<br>एतत्सुनीतं मन्येऽहं सर्वेषां यदि रोचते ।। 33 ।।	</p></td><td>	4-32-33a<br>4-32-33b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-32-34x	<p class="mw-empty-elt"></p></td></tr>

<tr><td><p>	ततो राजा त्रिगर्तानां सुशर्मा रथयूथपः।<br>पूर्वमाभाष्य कर्णेन तथा दुःशासनेन च।<br>प्राप्तकालमिदं वाक्यमुवाच त्वरितो बली ।। 34 ।।	</p></td><td>	4-32-34a<br>4-32-34b<br>4-32-34c	<p class="mw-empty-elt"></p></td></tr>
<tr><td><p>	असकृन्निकृतः पूर्वं मात्स्यसाल्वेयकेकयैः ।<br>सूतेनैव च मात्स्यस्य कीचकेन पुनः पुनः ।। 35 ।।	</p></td><td>	4-32-35a<br>4-32-35b	<p class="mw-empty-elt"></p></td></tr>
<tr><td><p>	बाधितो बन्धुभिः सार्धं बलाद्बलवता विभो।<br>स कर्णमभिवीक्ष्याथ दुर्योधनमभाषत ।। 36 ।।	</p></td><td>	4-32-36a<br>4-32-36b	<p class="mw-empty-elt"></p></td></tr>
<tr><td><p>	राष्ट्रं ममासकृद्राजन्राज्ञा मात्स्येन बाधितम् ।। 37 ।।	</p></td><td>	4-32-37a	<p class="mw-empty-elt"></p></td></tr>

<tr><td><p>	प्रणेता कीचकस्तस्य बलोत्सिक्तोऽभवन्पुरा।<br>अमर्षी दुर्जयो जेता प्रख्यातबलपौरुषः ।<br>स हतस्तत्र गन्धर्वैः पापकर्मा नृशंसकृत् ।। 38 ।।	</p></td><td>	4-32-38a<br>4-32-38b<br>4-32-38c	<p class="mw-empty-elt"></p></td></tr>
<tr><td><p>	तस्मिन्विनिहते राजन्हीनदर्पो निराश्रयः।<br>भविष्यति निरुत्साहो विराट इति मे मतिः ।। 39 ।।	</p></td><td>	4-32-39a<br>4-32-39b	<p class="mw-empty-elt"></p></td></tr>
<tr><td><p>	तत्र यात्रा मम मता यदि ते रोचतेऽनघ।<br>कौरवाणां च सर्वेषां कर्णस्य च महात्मनः ।। 40 ।।	</p></td><td>	4-32-40a<br>4-32-40b	<p class="mw-empty-elt"></p></td></tr>
<tr><td><p>	एतत्कार्यमहं मन्ये परमात्ययिकं महत्।<br>राष्ट्रं तस्याभियास्यामो धनधान्यसमाकुलम् ।। 41 ।।	</p></td><td>	4-32-41a<br>4-32-41b	<p class="mw-empty-elt"></p></td></tr>
<tr><td><p>	आददामोऽस्य रत्नानि विविधानि वसूनि च।<br>ग्रामान्राष्ट्राणि वा तस्य हरिष्यामो विभागशः ।। 42 ।।	</p></td><td>	4-32-42a<br>4-32-42b	<p class="mw-empty-elt"></p></td></tr>
<tr><td><p>	अथवा गोसहस्राणि बहूनि शुभदर्शन।<br>विविधानि हरिष्यामः प्रतीपीड्य पुरं बलात् ।। 43 ।।	</p></td><td>	4-32-43a<br>4-32-43b	<p class="mw-empty-elt"></p></td></tr>
<tr><td><p>	कौरवैः सह संगमय त्रिगर्तैश्च विशांपते।<br>गास्तस्यापहरिष्यामः सह सर्वैर्महारथैः ।। 44 ।।	</p></td><td>	4-32-44a<br>4-32-44b	<p class="mw-empty-elt"></p></td></tr>
<tr><td><p>	सन्धिं वा तेन कृत्वा तु निबध्नीमोऽस्य पौरुषम्।<br>हत्वा चास्य चमूं कृत्स्नां वशमेवानयामहे ।। 45 ।।	</p></td><td>	4-32-45a<br>4-32-45b	<p class="mw-empty-elt"></p></td></tr>
<tr><td><p>	तं वशे न्यायतः कृत्वा सुखं वत्स्यामहे वयम्।<br>भवतां बलवृद्धिश्च भविष्यति न संशयः ।। 46 ।।	</p></td><td>	4-32-46a<br>4-32-46b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-32-47x	<p class="mw-empty-elt"></p></td></tr>
<tr><td><p>	तच्छ्रुत्वा वचनं तस्य कर्णो राजानमब्रवीत् ।। 47 ।।	</p></td><td>	4-32-47a	<p class="mw-empty-elt"></p></td></tr>
<tr><td><p>	सूक्तं सुशर्मणा वाक्यं प्राप्तकालमिदं वचः।<br>तस्मात्क्षिप्रं विनिर्यामो योजयित्वा वरूथिनीं ।। 48 ।।	</p></td><td>	4-32-48a<br>4-32-48b	<p class="mw-empty-elt"></p></td></tr>
<tr><td><p>	यदेतत्तेऽभिरुचितं मम चैतद्धि रोचते।<br>प्रविभज्य च सैन्यानि यथा वा मन्यते भवान् ।। 49 ।	</p></td><td>	4-32-49a<br>4-32-49b	<p class="mw-empty-elt"></p></td></tr>
<tr><td><p>	प्रज्ञावान्कुलवृद्धश्च सर्वेषां नः पितामहः।<br>आचार्यश्च कृपो विद्वाञ्शकुनिश्चापि सौबलः ।। 50 ।।	</p></td><td>	4-32-50a<br>4-32-50b	<p class="mw-empty-elt"></p></td></tr>
<tr><td><p>	मन्यन्ते ते यथा सर्वे तथा यात्रा विधीयताम्।<br>संमन्त्र्य चाशु गच्छामः साधनार्थं महीपते ।। 51 ।।	</p></td><td>	4-32-51a<br>4-32-51b	<p class="mw-empty-elt"></p></td></tr>
<tr><td><p>	किंनु नः पाण्डवैः कार्यं हीनार्थबलपौरुषैः।<br>अत्यन्तं हि प्रनष्टास्ते प्राप्ता वाऽपि यमक्षयम् ।। 52 ।।	</p></td><td>	4-32-52a<br>4-32-52b	<p class="mw-empty-elt"></p></td></tr>

<tr><td><p>	तद्भवांश्चतुरङ्गेण बलेन महता वृतः।<br>विराटनगरं यातु सर्वसैन्येन भारत।<br>आदास्यामोऽथ गास्तस्य विविधानि वसूनि च ।। 53 ।।	</p></td><td>	4-32-53a<br>4-32-53b<br>4-32-53c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-32-54x	<p class="mw-empty-elt"></p></td></tr>

<tr><td><p>	ततो दुर्योधनो राजा वचः श्रुत्वा तु तस्य तत्।<br>वैकर्तनस्य कर्णस्य क्षिप्रमाज्ञापयत्स्वयम्।<br>शासने नित्ययुक्तं तु दुःशासनमनन्तरम् ।। 54 ।।	</p></td><td>	4-32-54a<br>4-32-54b<br>4-32-54c	<p class="mw-empty-elt"></p></td></tr>
<tr><td><p>	<b>दुर्योधन उवाच।</b>	</p></td><td>	4-32-55x	<p class="mw-empty-elt"></p></td></tr>
<tr><td><p>	सह वृद्धैस्तु संमन्त्र्य क्षिप्रं योजय वाहिनीम्।<br>यथोद्देशं तु गच्छामः सहिताः सर्वकौरवैः ।। 55 ।।	</p></td><td>	4-32-55a<br>4-32-55b	<p class="mw-empty-elt"></p></td></tr>

<tr><td><p>	सुशर्मा तु यथोद्दिष्टं देशं यातु महारथः।<br>त्रिगर्तैः सहितः सर्वैः प्रख्यातबलपौरुषैः।<br>प्रागेव हि सुसंयत्तो विराटनगरं प्रति ।। 56 ।।	</p></td><td>	4-32-56a<br>4-32-56b<br>4-32-56c	<p class="mw-empty-elt"></p></td></tr>
<tr><td><p>	जघन्यतो वयं तत्र यास्यामो दिवसान्तरे।<br>विषयं मत्स्यराजस्य सुसमृद्धं सुसंहितम् ।। 57 ।।	</p></td><td>	4-32-57a<br>4-32-57b	<p class="mw-empty-elt"></p></td></tr>
<tr><td><p>	सुशर्मणा गृहीते तु मत्स्यराजस्य गोधने।<br>विराटः सैन्यमादाय त्रिगर्तैः सह योत्स्यति ।। 58 ।।	</p></td><td>	4-32-58a<br>4-32-58b	<p class="mw-empty-elt"></p></td></tr>
<tr><td><p>	अपरं दिवसं गास्तु तत्र गृह्णन्तु कौरवाः।<br>गवार्थे पाण्डवास्तत्र योत्स्यन्ति कुरुभिः सह ।। 59 ।।	</p></td><td>	4-32-59a<br>4-32-59b	<p class="mw-empty-elt"></p></td></tr>
<tr><td><p>	तथा गत्वा यथोद्देशं विराटनगरान्तिके।<br>क्षिप्रं गोष्ठं समासाद्य गृह्णन्तु विपुलं धनम् ।। 60 ।।	</p></td><td>	4-32-60a<br>4-32-60b	<p class="mw-empty-elt"></p></td></tr>
<tr><td><p>	गवां शतसहस्राणि श्रीमन्ति गुणवन्ति च।<br>वयमस्य निगृह्णीमो द्विधा कृत्वा च वाहिनीम् ।। 61 ।।	</p></td><td>	4-32-61a<br>4-32-61b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-32-62x	<p class="mw-empty-elt"></p></td></tr>

<tr><td><p>	ते स्म गत्वा यथोद्दिष्टं देशं मत्स्यमहीपतेः।<br>संनद्धा रथिनः सर्वे सपताका बलोत्कटाः।<br>प्रतिवैरं चिकीर्षन्तो गोषु गृद्धा महाबलाः ।। 62 ।।	</p></td><td>	4-32-62a<br>4-32-62b<br>4-32-62c	<p class="mw-empty-elt"></p></td></tr>
<tr><td><p>	आदत्त गाः सुशर्माऽथ कृष्णपक्षस्य चाष्टमीम् ।। 63 ।।	</p></td><td>	4-32-63a	<p class="mw-empty-elt"></p></td></tr>

<tr><td><p>	अपरे दिवसे सर्वे राजन्संभूय कौरवाः।<br>नवम्यां ते न्यगृह्णन्त गोकुलानि सहस्रशः।<br>कौरवास्तु महावीर्या मत्स्यानां विषयान्तरे ।। 64 ।।	</p></td><td>	4-32-64a<br>4-32-64b<br>4-32-64c	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि<br> गोग्रहणपर्वणि द्वात्रिंशोऽध्यायः ।। 32 ।।	</p></td><td>		<p class="mw-empty-elt"></p></td></tr>
</tbody>