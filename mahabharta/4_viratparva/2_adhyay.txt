				
<tbody><tr><td><p>	<b>वैशंपायन उवाच ।</b>	</p></td><td>	4-2-1x	<p class="mw-empty-elt"></p></td></tr>
<tr><td><p>	निवृत्तवनवासास्ते सत्यसन्धा मनस्विनः।<br>अकुर्वत पुनर्मन्त्रं सह धौम्येन पाण्डवाः ।। 1 ।।	</p></td><td>	4-2-1a<br>4-2-1b	<p class="mw-empty-elt"></p></td></tr>
<tr><td><p>	अथाब्रवीद्धर्मराजः कुन्तीपुत्रो युधिष्ठिरः।<br>भ्रातॄन्कृष्णां च संग्रेक्ष्य धौम्यं च कुरुनन्दनः ।। 2 ।।	</p></td><td>	4-2-2a<br>4-2-2b	<p class="mw-empty-elt"></p></td></tr>

<tr><td><p>	द्वादशेमानि वर्षाणि राज्याद्विप्रोषिता वयम्।<br>त्रयोदशोऽयं संप्राप्तः कृच्छ्रात्परमदुर्वसः।<br>स साधु कौन्तेय इतो वासमर्जुन रोचय ।। 3 ।।	</p></td><td>	4-2-3a<br>4-2-3b<br>4-2-3c	<p class="mw-empty-elt"></p></td></tr>
<tr><td><p>	त्रयोदशमिदं प्राप्तं क्वनु वत्स्यामहेऽर्जुन।<br>अबुद्धा धार्तराष्ट्रैश्च समग्राः सह कृष्णया ।। 4 ।।	</p></td><td>	4-2-4a<br>4-2-4b	<p class="mw-empty-elt"></p></td></tr>
<tr><td><p>	<b>अर्जुन उवाच।</b>	</p></td><td>	4-2-5x	<p class="mw-empty-elt"></p></td></tr>
<tr><td><p>	तस्यैव वरदानेन धर्मस्य मनुजाधिप।<br>अज्ञाता विचरिष्यामो नराणां भरतर्षभ ।। 5 ।।	</p></td><td>	4-2-5a<br>4-2-5b	<p class="mw-empty-elt"></p></td></tr>
<tr><td><p>	यानि राष्ट्राणि वासाय कीर्तयिष्यामि कानिचित् ।<br>रमणीयानि गुप्तानि तेषां किंचित्तु रोचय ।। 6 ।।	</p></td><td>	4-2-6a<br>4-2-6b	<p class="mw-empty-elt"></p></td></tr>

<tr><td><p>	रम्या जनपदाः सन्ति बहवस्त्वभितः कुरून् ।<br>पाञ्चालाश्चैव मत्स्याश्च साल्ववैदेहबाह्लिकाः ।<br>दशार्णाः शूरसेनाश्च कलिङ्गा मागधा अपि ।। 7 ।।	</p></td><td>	4-2-7a<br>4-2-7b<br>4-2-7c	<p class="mw-empty-elt"></p></td></tr>
<tr><td><p>	विराटनगरं चापि श्रूयते शत्रुसूदन ।<br>रमणीयं जनाकीर्णं सुभिक्षं स्फीतमेव च ।। 8 ।।	</p></td><td>	4-2-8a<br>4-2-8b	<p class="mw-empty-elt"></p></td></tr>
<tr><td><p>	नानाराष्ट्राणि चान्यानि श्रूयन्ते सुबहूनि च ।<br>यत्र ते रोचते राजंस्तत्र गच्छामहे वयम् ।। 9 ।।	</p></td><td>	4-2-9a<br>4-2-9b	<p class="mw-empty-elt"></p></td></tr>
<tr><td><p>	कतमस्मिञ्जनपदे महाराज निवत्स्यसि ।<br>मा विषादे मनः कार्यं राज्यभ्रंश इति क्वचित् ।। 10 ।।	</p></td><td>	4-2-10a<br>4-2-10b	<p class="mw-empty-elt"></p></td></tr>
<tr><td><p>	<b>युधिष्ठिर उवाच।</b>	</p></td><td>	4-2-11x	<p class="mw-empty-elt"></p></td></tr>
<tr><td><p>	एवमेतन्महाबाहो यथा स भगवान्प्रभुः।<br>अब्रवीत्सर्वभूतेशस्तथैतन्न तदन्यथा ।। 11 ।।	</p></td><td>	4-2-11a<br>4-2-11b	<p class="mw-empty-elt"></p></td></tr>
<tr><td><p>	अवश्यं त्वेव वासार्थं रमणीयं शिवं सुखम्।<br>संमन्त्र्य सहितैः सर्वैर्द्रव्यमकुतोऽभयम् ।। 12 ।।	</p></td><td>	4-2-12a<br>4-2-12b	<p class="mw-empty-elt"></p></td></tr>
<tr><td><p>	मात्स्यो विराटो बलवानभिरक्तोथ पाण्डवान्।<br>धर्मशीलो वदान्यश्च वृद्धः सत्स्वपि संमतः ।। 13 ।।	</p></td><td>	4-2-13a<br>4-2-13b	<p class="mw-empty-elt"></p></td></tr>
<tr><td><p>	गुणवाँल्लोकविख्यातो दृढभक्तिर्जितेन्द्रियः ।<br>तत्र मे रोचते पार्थ मत्स्यराजान्तिकेऽनघ ।। 14 ।।	</p></td><td>	4-2-14a<br>4-2-14b	<p class="mw-empty-elt"></p></td></tr>
<tr><td><p>	विराटनगरे तात मासान्द्वादशसंमितान्।<br>कुर्वन्तस्तस्य कर्माणि वसामो यदि रोचते ।। 15 ।।	</p></td><td>	4-2-15a<br>4-2-15b	<p class="mw-empty-elt"></p></td></tr>
<tr><td><p>	यानियानि च कर्माणि तस्य शक्ष्यामहे वयम्।<br>कर्तुं यो यत्स तत्कर्म ब्रवीतु कुरुनन्दन ।। 16 ।।	</p></td><td>	4-2-16a<br>4-2-16b	<p class="mw-empty-elt"></p></td></tr>
<tr><td><p>	<b>अर्जुन उवाच ।।</b>	</p></td><td>	4-2-16x	<p class="mw-empty-elt"></p></td></tr>
<tr><td><p>	नरदेव कथं कर्म तस्य राष्ट्रे करिष्यसि ।<br>मनुजेन्द्र विराटस्य रंस्यसे केन कर्मणा ।। 17 ।।	</p></td><td>	4-2-17a<br>4-2-17b	<p class="mw-empty-elt"></p></td></tr>
<tr><td><p>	अक्लिष्टवेषधारी च धार्मिको ह्यनसूयकः ।<br>न तवाभ्युचितं कर्म नृशंसं नापि कैतवम् ।। 18 ।।	</p></td><td>	4-2-18a<br>4-2-18b	<p class="mw-empty-elt"></p></td></tr>
<tr><td><p>	सत्यवागसि याज्ञीको लोभक्रोधविवर्जितः ।<br>मृदुर्वदान्यो ह्रीमांश्च धार्मिकः सत्यविक्रमः ।। 19 ।।	</p></td><td>	4-2-19a<br>4-2-19b	<p class="mw-empty-elt"></p></td></tr>

<tr><td><p>	स राजंस्तपसा क्लिष्टः कथं तस्य करिष्यसि।<br>न दुःखमुचितं किंचिद्राजन्पापमतेर्यथा।<br>स इमामापदं प्राप्य कथं घोरां तरिष्यसि ।। 20 ।।	</p></td><td>	4-2-20a<br>4-2-20b<br>4-2-20c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-2-21x	<p class="mw-empty-elt"></p></td></tr>
<tr><td><p>	अर्जुनेनैवमुक्तस्तु प्रत्युवाच युधिष्ठिरः ।<br>शृणु त्वं यत्करिष्यामि कर्म वै कुरुनन्दन ।। 21 ।।	</p></td><td>	4-2-21a<br>4-2-21b	<p class="mw-empty-elt"></p></td></tr>
<tr><td><p>	विराटं समनुप्राप्य राजानं मात्स्यनन्दनम् ।<br>सभास्तारो भविष्यामि विराटस्येति मे मतिः ।। 22 ।।	</p></td><td>	4-2-22a<br>4-2-22b	<p class="mw-empty-elt"></p></td></tr>
<tr><td><p>	कङ्को नाम ब्रुवाणोऽहं मताक्षः साधुदेविता।<br>वैडूर्यान्काञ्चनान्दानान्स्फाटिकान्राजतानपि ।। 23 ।।	</p></td><td>	4-2-23a<br>4-2-23b	<p class="mw-empty-elt"></p></td></tr>
<tr><td><p>	कृष्णाक्षाँल्लोहिताक्षांश्च निवप्स्यामि मनोरमान्।<br>अरिष्टान्राजगोलिङ्गान्दर्शनीयान्सुवर्चसः ।। 24 ।।	</p></td><td>	4-2-24a<br>4-2-24b	<p class="mw-empty-elt"></p></td></tr>
<tr><td><p>	लोहिताश्चाश्मगर्भाश्च सन्ति तात धनानि मे।<br>दर्शनीयाः सभानन्दाः कुशलैः साधुनिष्ठिताः ।। 25 ।।	</p></td><td>	4-2-25a<br>4-2-25b	<p class="mw-empty-elt"></p></td></tr>
<tr><td><p>	अप्येतान्पाणिना स्पृष्ट्वा संप्रहृष्यन्ति मानवाः ।। 26 ।।	</p></td><td>	4-2-26a	<p class="mw-empty-elt"></p></td></tr>
<tr><td><p>	तान्विकीर्य समे देशे रमणीये विपांसुले।<br>देविष्यामि यथाकामं स विहारो भविष्यति ।। 27 ।।	</p></td><td>	4-2-27a<br>4-2-27b	<p class="mw-empty-elt"></p></td></tr>

<tr><td><p>	कङ्को नाम्ना परिव्राट् च विराटस्य सभासदः।<br>ज्योतिषे शकुनज्ञाने निमित्ते चाक्षकौशले ।<br>ब्राह्मे वेदे मयाऽधीते वेदाङ्गेषु च सर्वशः ।। 28 ।।	</p></td><td>	4-2-28a<br>4-2-28b<br>4-2-28c	<p class="mw-empty-elt"></p></td></tr>
<tr><td><p>	धर्मकामार्थमोक्षेषु नीतिशास्त्रेषु पारगः।<br>पृष्टोऽहं कथयिष्यामि राज्ञः प्रियतमं वचः ।। 29 ।।	</p></td><td>	4-2-29a<br>4-2-29b	<p class="mw-empty-elt"></p></td></tr>
<tr><td><p>	आसं युधिष्ठिरस्याहं पुरा प्राणसमः सखा।<br>इति वक्ष्यामि राजानं यदि मामनुयोक्ष्यते ।। 30 ।।	</p></td><td>	4-2-30a<br>4-2-30b	<p class="mw-empty-elt"></p></td></tr>
<tr><td><p>	विराटनगरे छन्न एवं युक्तः सदा वसे।<br>इत्येवं मे प्रतिज्ञातं विचरिष्याम्यहं यथा ।। 31 ।।	</p></td><td>	4-2-31a<br>4-2-31b	<p class="mw-empty-elt"></p></td></tr>
<tr><td><p>	इति श्रीमन्महाभारते विराटपर्वणि<br> पाण्डवप्रवेशपर्वणि द्वितीयोऽध्यायः ।। 2 ।।	</p></td><td>		<p class="mw-empty-elt"></p></td></tr>
</tbody>