				
<tbody><tr><td><p>	<b>वैशंपायन उवाच।</b>	</p></td><td>	4-63-1x	<p class="mw-empty-elt"></p></td></tr>
<tr><td><p>	ततो भीष्मः शरानष्टौ ध्वजे पार्थस्य वीर्यवान्।<br>समार्पयन्महावेगाज्ज्वलतः पन्नगानिव ।।	</p></td><td>	4-63-1a<br>4-63-1b	<p class="mw-empty-elt"></p></td></tr>
<tr><td><p>	ते ध्वजं पाण्डुपुत्रस्य समासाद्य पतत्रिणः।<br>ध्वजस्थं कपिमाजघ्नुः ध्वजाग्रनिलयांश्च तान् ।।	</p></td><td>	4-63-2a<br>4-63-2b	<p class="mw-empty-elt"></p></td></tr>
<tr><td><p>	सारथिं च हयांश्चास्य विव्याध दशभिः शरैः ।<br>उरस्यताडयत्पार्थं त्रिभिरेवायसैः शरैः ।।	</p></td><td>	4-63-3a<br>4-63-3b	<p class="mw-empty-elt"></p></td></tr>
<tr><td><p>	ततोऽर्जुनः शरैस्तीक्ष्णैर्विद्ध्वा कुरुपितामहम्।<br>ध्वजं च सारथिं चापि विव्याध दशभिः शरैः ।।	</p></td><td>	4-63-4a<br>4-63-4b	<p class="mw-empty-elt"></p></td></tr>
<tr><td><p>	तद्युद्धमभवद्धोरं रोमहर्षणमद्भुतम्।<br>भीष्मस्य सह पार्थेन बलिवासवयोरिव ।।	</p></td><td>	4-63-5a<br>4-63-5b	<p class="mw-empty-elt"></p></td></tr>
<tr><td><p>	सन्ततं शरजालाभिराकाशं समपद्यत।<br>अम्बुदैरिव धाराभिस्तयोः कार्मुकनिःसृतैः ।।	</p></td><td>	4-63-6a<br>4-63-6b	<p class="mw-empty-elt"></p></td></tr>
<tr><td><p>	भल्लैर्भल्लाः समाहत्य कुरुपाण्डवयो रणे।<br>अन्तरिक्षे व्यराजन्त खद्योताः प्रावृषीव हि ।।	</p></td><td>	4-63-7a<br>4-63-7b	<p class="mw-empty-elt"></p></td></tr>
<tr><td><p>	अग्निवक्रोपमं घोरं मण्डलीकृतमाहवे ।<br>गाण्डीवमभवञ्जिष्णोः सव्यं दक्षिणमस्यतः ।।	</p></td><td>	4-63-8a<br>4-63-8b	<p class="mw-empty-elt"></p></td></tr>
<tr><td><p>	पर्वतं वारिधाराभिश्छादयन्निव तोयदः ।<br>अर्जुनश्छादयद्भीष्मं शरवर्षैरनेकशः ।।	</p></td><td>	4-63-9a<br>4-63-9b	<p class="mw-empty-elt"></p></td></tr>
<tr><td><p>	तां समुद्रमिवोद्धूतां शरवृष्टिं समुद्यताम् ।<br>व्यधमत्सायकैर्भीष्मः सोर्जुनं च न्यवारयत् ।।	</p></td><td>	4-63-10a<br>4-63-10b	<p class="mw-empty-elt"></p></td></tr>
<tr><td><p>	ततस्तानि विसृष्टानि शरजालानि सङ्घशः।<br>आहतानि व्यशीर्यन्तं अर्जुनस्य रथं प्रति ।।	</p></td><td>	4-63-11a<br>4-63-11b	<p class="mw-empty-elt"></p></td></tr>
<tr><td><p>	ततः कनकपुङ्खाग्रैः शितैः संनतपर्वभिः ।<br>पतद्भिः खगवाजैश्च द्यौरासीत्संवृता शरैः ।।	</p></td><td>	4-63-12a<br>4-63-12b	<p class="mw-empty-elt"></p></td></tr>
<tr><td><p>	ततः प्रासृजदुग्राणि शरजालानि पाण्डवः।<br>तावन्ति शरजालानि भीष्मः पार्थाय प्राहिणोत् ।।	</p></td><td>	4-63-13a<br>4-63-13b	<p class="mw-empty-elt"></p></td></tr>
<tr><td><p>	साश्वं ससूतं सरथं स पार्थं समाचिनोद्भारतो वत्सदन्तैः ।<br>प्रच्छादयामास दिशश्च सर्वा नभश्च बाणैस्तपनीयपुङ्खैः ।।	</p></td><td>	4-63-14a<br>4-63-14b	<p class="mw-empty-elt"></p></td></tr>
<tr><td><p>	ततो देवर्षिगन्धर्वाः साधुसाध्वित्यपूजयन्।<br>दुष्करं कृतवान्भीष्मो यदर्जुनमवारयत् ।।	</p></td><td>	4-63-15a<br>4-63-15b	<p class="mw-empty-elt"></p></td></tr>
<tr><td><p>	बलवानर्जुनो दक्षः क्षिप्रकारी च पाण्डवः।<br>कोऽन्यः समर्थः पार्थस्य वेगं धारयितुं रणे ।।	</p></td><td>	4-63-16a<br>4-63-16b	<p class="mw-empty-elt"></p></td></tr>
<tr><td><p>	ऋते शान्तनवाद्भीष्मात्कृष्णाद्वा देवकीसुतात् ।<br>आचार्यवरमुख्याद्वा भारद्वाजान्महाबलात् ।।	</p></td><td>	4-63-17a<br>4-63-17b	<p class="mw-empty-elt"></p></td></tr>
<tr><td><p>	अस्त्रैरस्त्राणि संवार्य क्रीडतः पुरुषोत्तमौ ।<br>चक्षूंषि सर्वभूतानां मोदयन्तौ महाबलौ ।।	</p></td><td>	4-63-18a<br>4-63-18b	<p class="mw-empty-elt"></p></td></tr>

<tr><td><p>	प्राजापत्यं तथैवैन्द्रमाग्नेयं च सुदारुणम् ।<br>कौबेरं वारुणं चैव याम्यं वायव्यमेव च ।<br>प्रयुञ्जानौ महात्मानौ समरे तौ विरेजतुः ।।	</p></td><td>	4-63-19a<br>4-63-19b<br>4-63-19c	<p class="mw-empty-elt"></p></td></tr>
<tr><td><p>	विस्मितान्यथ भूतानि तौ दृष्ट्वा संयुगे तदा।<br>साधु पार्थ महाबाहो साधु भीष्मेति चाब्रुवन् ।।	</p></td><td>	4-63-20a<br>4-63-20b	<p class="mw-empty-elt"></p></td></tr>
<tr><td><p>	नैतदन्यो मनुष्येषु प्रदर्शयितुमाहवे।<br>महास्राणां संप्रयोगं समरे भीष्मपार्थयोः ।।	</p></td><td>	4-63-21a<br>4-63-21b	<p class="mw-empty-elt"></p></td></tr>
<tr><td><p>	एवं सर्वास्त्रविदुषोरस्त्रयुद्धमवर्तत ।।	</p></td><td>	4-63-22a	<p class="mw-empty-elt"></p></td></tr>
<tr><td><p>	अथ जिष्णुरुदावृत्य शितधारेण कार्मुकम् ।<br>न्यकृन्तद्गृध्रपत्रेण शातकुम्भपरिष्कृतम् ।।	</p></td><td>	4-63-23a<br>4-63-23b	<p class="mw-empty-elt"></p></td></tr>
<tr><td><p>	निमेषान्तरमात्रेण भीष्मोऽन्यत्कार्मुकं रणे।<br>समादाय नरव्याघ्रः सज्यं चक्रे महाबलः ।।	</p></td><td>	4-63-24a<br>4-63-24b	<p class="mw-empty-elt"></p></td></tr>

<tr><td><p>	शरांश्च सुबहुन्क्रुद्धो मुमोचाशु धनंजये ।<br>अर्जुनोपि शरांस्तीक्ष्णान्भीष्माय निशितान्बहून्।<br>चिक्षेप च महातेजास्तथा भीष्मश्च पाण्डवे ।।	</p></td><td>	4-63-25a<br>4-63-25b<br>4-63-25c	<p class="mw-empty-elt"></p></td></tr>
<tr><td><p>	तयोर्दिव्यास्त्रविदुषोरस्यतोरनिशं शरान् ।<br>न विशेषस्तदा राजन्दृश्यते सुमहात्मनोः ।।	</p></td><td>	4-63-26a<br>4-63-26b	<p class="mw-empty-elt"></p></td></tr>
<tr><td><p>	अथावृणोद्दश दिशः शरैरतिरथस्तदा ।<br>किरीटमाली कौन्तेयः शूरं शान्तनवं तथा ।।	</p></td><td>	4-63-27a<br>4-63-27b	<p class="mw-empty-elt"></p></td></tr>
<tr><td><p>	अतीव पाण्डवो भीष्मं भीष्मश्चातीव पाण्डवम् ।<br>बभूव तत्र सङ्घेऽस्मिन्लोके राजंस्तदद्भुतम् ।।	</p></td><td>	4-63-28a<br>4-63-28b	<p class="mw-empty-elt"></p></td></tr>
<tr><td><p>	पाण्डवेन हताः शूरा भीष्मस्य रथरक्षिणः।<br>शेरते स्म महाबाहो कौन्तेयस्याभितो रथम् ।।	</p></td><td>	4-63-29a<br>4-63-29b	<p class="mw-empty-elt"></p></td></tr>
<tr><td><p>	ततो गाण्डीवनिर्मुक्ता निरमित्रं चिकीर्षवः।<br>असक्ताः पुङ्खसंसक्ताः श्वेतवाहनपत्रिणः ।।	</p></td><td>	4-63-30a<br>4-63-30b	<p class="mw-empty-elt"></p></td></tr>
<tr><td><p>	निष्पतन्तो रथात्तस्य धौता हैरण्यवाससः।<br>आकाशे प्रत्यदृश्यन्त हंसानामिव पङ्क्तयः ।।	</p></td><td>	4-63-31a<br>4-63-31b	<p class="mw-empty-elt"></p></td></tr>
<tr><td><p>	तस्य तद्दिव्यमस्त्रं हि प्रगाढं चित्रमस्यतः ।<br>प्रेक्षन्ते स्मान्तरिक्षस्थाः सर्वे देवाः सवासवाः ।।	</p></td><td>	4-63-32a<br>4-63-32b	<p class="mw-empty-elt"></p></td></tr>
<tr><td><p>	तं दृष्ट्वा परमप्रीतो गन्धर्वश्चित्रमद्भुतम् ।<br>शशंस देवराजाय चित्रसेनः प्रतापवान् ।।	</p></td><td>	4-63-33a<br>4-63-33b	<p class="mw-empty-elt"></p></td></tr>
<tr><td><p>	पश्येमानरिनिर्दारान्संसक्तानिव गच्छतः ।<br>चित्ररूपमिदं जिष्णोर्दिव्यमस्त्रमुदीर्यतः ।।	</p></td><td>	4-63-34a<br>4-63-34b	<p class="mw-empty-elt"></p></td></tr>
<tr><td><p>	नेदं मनुष्याः श्रद्दध्युर्न हीदं तेषु विद्यते।<br>सौराणां च महास्राणां विचित्रोऽयं समागमः ।।	</p></td><td>	4-63-35a<br>4-63-35b	<p class="mw-empty-elt"></p></td></tr>
<tr><td><p>	मध्यन्दिनगतं सूर्यं प्रतपन्तमिवाम्बरे ।<br>न शक्नुवन्ति सैन्यानि पाण्डवं प्रसमीक्षितुम् ।।	</p></td><td>	4-63-36a<br>4-63-36b	<p class="mw-empty-elt"></p></td></tr>
<tr><td><p>	उभौ विश्रुतकर्माणावुभौ शूरौ महीक्षिताम् ।<br>उभौ विचित्रकर्माणावुभौ युधि दुरासदौ ।।	</p></td><td>	4-63-37a<br>4-63-37b	<p class="mw-empty-elt"></p></td></tr>
<tr><td><p>	इत्युक्तो देवराजस्तु पार्थभीष्मसमागमम्।<br>पूजयामास दिव्येन पुष्पवर्षेण भारत ।।	</p></td><td>	4-63-38a<br>4-63-38b	<p class="mw-empty-elt"></p></td></tr>
<tr><td><p>	[अश्वत्थामा ततोऽभ्येत्य द्रुतं कर्णमभाषत ।<br>अहमेको हनिष्यामि समेतान्सर्वपाण्डवान् ।।	</p></td><td>	4-63-39a<br>4-63-39b	<p class="mw-empty-elt"></p></td></tr>
<tr><td><p>	इति कर्म समक्षं मे सभामध्ये त्वयोदितम् ।<br>न तु तत्कृतमेकस्माद्भीतो धावसि सूतज ।।	</p></td><td>	4-63-40a<br>4-63-40b	<p class="mw-empty-elt"></p></td></tr>
<tr><td><p>	वैचित्रवीर्यजाः सर्वे त्वामाश्रित्य पृथासुतान् ।<br>जेतुमिच्छन्ति संग्रामे भवान्युध्यस्व फल्गुनम् ।।	</p></td><td>	4-63-41a<br>4-63-41b	<p class="mw-empty-elt"></p></td></tr>
<tr><td><p>	अश्वत्थामोदितं वाक्यं श्रुत्वा दुर्योधनस्तदा ।<br>प्रत्युवाच रुषा द्रौणिं कर्णप्रियचिकीर्षया ।।	</p></td><td>	4-63-42a<br>4-63-42b	<p class="mw-empty-elt"></p></td></tr>
<tr><td><p>	मा मानभङ्गं विप्रेन्द्र कुरु विश्रुतकर्मणः ।<br>मानभङ्गेन राज्ञां तु बलहानिर्भविष्यति ।।	</p></td><td>	4-63-43a<br>4-63-43b	<p class="mw-empty-elt"></p></td></tr>
<tr><td><p>	शूरा वदन्ति संग्रामे वाचा कर्माणि कुर्वते।<br>पराक्रमन्ति संग्रामे स्वस्य वीर्यानुसारतः ।।	</p></td><td>	4-63-44a<br>4-63-44b	<p class="mw-empty-elt"></p></td></tr>
<tr><td><p>	तस्मात्तं नार्हति भवान्गर्हितुं शूरसंमतम् ।<br>राज्ञैवमुक्तः स द्रौणिर्गतरोषोऽभवत्तदा ।।]	</p></td><td>	4-63-45a<br>4-63-45b	<p class="mw-empty-elt"></p></td></tr>
<tr><td><p>	ततो भीष्मः शान्तनवो बाणान्पार्श्वे समार्पयत्।<br>अस्यतः प्रतिसन्धाय विवृतं सव्यसाचिनः	</p></td><td>	4-63-46a<br>4-63-46b	<p class="mw-empty-elt"></p></td></tr>
<tr><td><p>	ततः प्रसह्य बीभत्सुः पृथुधारेण कार्मुकम्।<br>न्यकृन्तद्गृध्रपत्रेण भीष्मस्यामिततेजसः ।।	</p></td><td>	4-63-47a<br>4-63-47b	<p class="mw-empty-elt"></p></td></tr>
<tr><td><p>	अथैनं दशभिः पश्चात्प्रत्यविध्यत्स्तनान्तरे।<br>यतमानं पराक्रान्तं कुन्तीपुत्रो धनञ्जयः ।।	</p></td><td>	4-63-48a<br>4-63-48b	<p class="mw-empty-elt"></p></td></tr>
<tr><td><p>	स पीडितो महाबाहुर्गृहीत्वा रथकूबरम् ।<br>गोङ्गेयो युधि दुर्धर्षस्तस्थौ दीप इवातुरः ।।	</p></td><td>	4-63-49a<br>4-63-49b	<p class="mw-empty-elt"></p></td></tr>
<tr><td><p>	तं विसंज्ञमपोवाह संयन्ता रथवाजिनाम् ।<br>उपदेशमनुस्मृत्य रक्षमाणो महारथम् ।।	</p></td><td>	4-63-50a<br>4-63-50b	<p class="mw-empty-elt"></p></td></tr>
<tr><td><p>	पराक्रमे च शौर्ये च वीर्ये सत्त्वे बले रणे।<br>शस्त्रास्त्रेषु च सर्वेषु लाघवे दूरपातने ।।	</p></td><td>	4-63-51a<br>4-63-51b	<p class="mw-empty-elt"></p></td></tr>

<tr><td><p>	यस्य नास्ति समो लोके पितृदत्तवरश्च यः।<br>जितश्रमो जितारातिर्निस्तन्द्रिः खेदवर्जितः ।<br>यः स्वेच्छामरणः शूरः पितृशुश्रूषणे रतः ।।	</p></td><td>	4-63-52a<br>4-63-52b<br>4-63-52c	<p class="mw-empty-elt"></p></td></tr>
<tr><td><p>	दुर्योधनहितार्थाय युद्ध्वा पार्थेन संगरे।<br>पृथासुतहितार्थाय पराजित इवाभवत् ।।	</p></td><td>	4-63-53a<br>4-63-53b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>गोग्रहणपर्वणि त्रिषष्टितमोऽध्यायः ।।	</p></td><td>		<p class="mw-empty-elt"></p></td></tr>
</tbody>