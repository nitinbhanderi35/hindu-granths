				
<tbody><tr><td><p>	<b>युधिष्टिर उवाच।</b>	</p></td><td>	4-5-1x	<p class="mw-empty-elt"></p></td></tr>
<tr><td><p>	कर्माण्युक्तानि युष्माभिर्यानि तानि चरिष्यथ।<br>मम चापि यथा बुद्धिरुचिता हि विनिश्चयात् ।।	</p></td><td>	4-5-1a<br>4-5-1b	<p class="mw-empty-elt"></p></td></tr>
<tr><td><p>	पुरोहितोऽयमस्माकमग्निहोत्राणि रक्षतु।<br>सूतपौरोगवैः सार्धं द्रुपदस्य निवेशने ।।	</p></td><td>	4-5-2a<br>4-5-2b	<p class="mw-empty-elt"></p></td></tr>
<tr><td><p>	इन्द्रसेनमुखाश्चेमे रथानादाय केवलान् ।<br>यान्तु द्वारवतीं शीघ्रमिति मे वर्तते मतिः ।।	</p></td><td>	4-5-3a<br>4-5-3b	<p class="mw-empty-elt"></p></td></tr>
<tr><td><p>	इमाश्च नार्यो द्रौपद्याः सर्वाश्च परिचारिका ।<br>पाञ्चालानेव गच्छन्तु सूतपौरोगवैः सह ।।	</p></td><td>	4-5-4a<br>4-5-4b	<p class="mw-empty-elt"></p></td></tr>

<tr><td><p>	सर्वैरपि च वक्तव्यं न प्राज्ञायन्त पाण्डवाः ।<br>अर्धरात्रे महात्मानो भिक्षादान्ब्राह्मणानपि।<br>गता ह्यस्मानपाहाय सर्वे द्वैतवनादिति ।।	</p></td><td>	4-5-5a<br>4-5-5b<br>4-5-5c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-5-6x	<p class="mw-empty-elt"></p></td></tr>
<tr><td><p>	एवं तेऽन्योन्यमामन्त्र्य कर्माण्युक्त्वा पृथक्पृथक्।<br>धौम्यमामन्त्रयामासुः स च तान्मन्त्रमब्रवीत् ।।	</p></td><td>	4-5-6a<br>4-5-6b	<p class="mw-empty-elt"></p></td></tr>
<tr><td><p>	तानन्वशात्स धर्मात्मा सर्वधर्मविशेषवित् ।<br>धौम्यः पुरोहितो राजन्पाण्डवान्पुरुषर्षभान् ।।	</p></td><td>	4-5-7a<br>4-5-7b	<p class="mw-empty-elt"></p></td></tr>
<tr><td><p>	<b>धौम्य उवाच।</b>	</p></td><td>	4-5-8x	<p class="mw-empty-elt"></p></td></tr>
<tr><td><p>	विदितं वै यथा सर्वं लोके वृत्तमिदं नृप।<br>विदिते चापि वक्तव्यं सुहृद्भिरनुरागतः ।।	</p></td><td>	4-5-8a<br>4-5-8b	<p class="mw-empty-elt"></p></td></tr>

<tr><td><p>	अतोऽहमभिवक्ष्यामि हेतुमात्रं निबोधत।<br>हन्तेमां राजवसतिं राजपुत्रा ब्रवीमि वः।<br>यथा राजकुलं प्राप्य चरन्प्रोष्य न रिष्यति ।।	</p></td><td>	4-5-9a<br>4-5-9b<br>4-5-9c	<p class="mw-empty-elt"></p></td></tr>
<tr><td><p>	दुर्वासमेव कौरव्य जातेन कुरुवेश्मनि ।<br>अमानितेन मानार्ह गूढेन परिवत्सरम् ।।	</p></td><td>	4-5-10a<br>4-5-10b	<p class="mw-empty-elt"></p></td></tr>
<tr><td><p>	दिष्टद्वारो लभेद्द्रष्टुं राजस्वेषु न विश्वसेत्।<br>न चानुशिष्याद्राजानमपृच्छन्तं कदाचन ।।	</p></td><td>	4-5-11a<br>4-5-11b	<p class="mw-empty-elt"></p></td></tr>
<tr><td><p>	तूष्णीं त्वेनमुपासीत काले समभिपूजयेत् ।।	</p></td><td>	4-5-12a	<p class="mw-empty-elt"></p></td></tr>
<tr><td><p>	असूयन्ति हि राजानो जनाननृतवादिनः।<br>तथैव चावमन्यन्ते मन्त्रिणं वादिनं मृषा ।।	</p></td><td>	4-5-13a<br>4-5-13b	<p class="mw-empty-elt"></p></td></tr>
<tr><td><p>	विदिते चास्य कुर्वीत कार्याणि सुलघून्यपि।<br>एवं विचरतो राज्ञि न क्षतिर्जायते क्वचित् ।।	</p></td><td>	4-5-14a<br>4-5-14b	<p class="mw-empty-elt"></p></td></tr>
<tr><td><p>	पाण्डवाग्निरयं लोके सर्वशस्त्रमयो महान ।<br>भर्ता गोप्ता च भूतानां राजा पुरुषविग्रहः ।।	</p></td><td>	4-5-15a<br>4-5-15b	<p class="mw-empty-elt"></p></td></tr>
<tr><td><p>	सर्वात्मना वर्तमानं यथा दोषो न संस्पृशेत् ।<br>राजानमुपतिष्ठन्तं तस्य वृत्तं निबोधत ।।	</p></td><td>	4-5-16a<br>4-5-16b	<p class="mw-empty-elt"></p></td></tr>
<tr><td><p>	क्षत्रियं चैव सर्पं च ब्राह्मणं च बहुश्रुतम् ।<br>नावमन्येत मेधावी कृशानपि कदाचन ।।	</p></td><td>	4-5-17a<br>4-5-17b	<p class="mw-empty-elt"></p></td></tr>
<tr><td><p>	एतत्रयं च पुरुषं निर्दहेदवमानितम्।<br>राजा तस्माद्बुधैर्नित्यं पूजनीयः प्रयत्नतः ।।	</p></td><td>	4-5-18a<br>4-5-18b	<p class="mw-empty-elt"></p></td></tr>
<tr><td><p>	नातिवर्तेत मर्यादां पुरुषो राजसंमतः।<br>व्यवहारं पुनर्लोके मर्यादां पण्डिता विदुः ।।	</p></td><td>	4-5-19a<br>4-5-19b	<p class="mw-empty-elt"></p></td></tr>
<tr><td><p>	न हि पुत्रं न नप्तारं न भ्रातरमरिन्दम।<br>समतिक्रान्तमर्यादं पूजयन्ति पराधिपाः ।।	</p></td><td>	4-5-20a<br>4-5-20b	<p class="mw-empty-elt"></p></td></tr>
<tr><td><p>	गच्छन्नपि परां भूतिं भूमिपालनियोजितः।<br>जात्यन्ध इव मन्येत मर्यादामनुचिन्तयन् ।।	</p></td><td>	4-5-21a<br>4-5-21b	<p class="mw-empty-elt"></p></td></tr>
<tr><td><p>	धृष्टो द्वारं सदा पश्यन्न च राजसु विश्वसेत् ।<br>तदेवासनमन्विच्छेद्यत्र नाभिलषेत्परः ।।	</p></td><td>	4-5-22a<br>4-5-22b	<p class="mw-empty-elt"></p></td></tr>
<tr><td><p>	यत्रोपविष्टः संकल्पं नोपहन्याद्बलीयसः ।<br>तदासनं राजकुले ईप्सेत पुरुषो वसन् ।।	</p></td><td>	4-5-23a<br>4-5-23b	<p class="mw-empty-elt"></p></td></tr>
<tr><td><p>	यथैनं यत्र चासीनं शङ्कयेद्दुष्टचरिणम् ।<br>न तत्रोपविशेज्जातु यो राजवसतिं वसेत् ।।	</p></td><td>	4-5-24a<br>4-5-24b	<p class="mw-empty-elt"></p></td></tr>
<tr><td><p>	स्वभूमौ काममासीत तिष्ठेद्वा राजसन्निधौ।<br>न त्वेवासनमन्यस्य प्रार्थयेत कदाचन ।।	</p></td><td>	4-5-25a<br>4-5-25b	<p class="mw-empty-elt"></p></td></tr>
<tr><td><p>	परासनगतं ह्येनं परस्य परिचारकाः ।<br>परिषद्यपकर्षेयुः परिहास्येत शत्रुभिः ।।	</p></td><td>	4-5-26a<br>4-5-26b	<p class="mw-empty-elt"></p></td></tr>
<tr><td><p>	नित्यं विप्रतिषिद्धं तत्पुरस्तादासनं मतम् ।<br>अर्थार्थं हि यदा भृत्यो राजानमुपतिष्ठते ।।	</p></td><td>	4-5-27a<br>4-5-27b	<p class="mw-empty-elt"></p></td></tr>

<tr><td><p>	दक्षिणं वाऽथ वामं वा भागमाश्रित्य पण्डितः।<br>तिष्ठेद्विनीतवद्राजन्न पुरस्तान्न पृष्ठतः।<br>राक्षिणामात्तशस्त्राणां पश्चात्स्थानं विधीयते ।।	</p></td><td>	4-5-28a<br>4-5-28b<br>4-5-28c	<p class="mw-empty-elt"></p></td></tr>
<tr><td><p>	मातृगोत्रे स्वगोत्रे वा नाम्ना शीलेन वा पुनः ।<br>संग्रहार्थं मनुष्याणां नित्यमाभाषिता भवेत् ।।	</p></td><td>	4-5-29a<br>4-5-29b	<p class="mw-empty-elt"></p></td></tr>
<tr><td><p>	पूज्यमानोपि यो राज्ञा नरो न प्रतिपूजयेत्।<br>नैनमाराधयेज्जातु शास्ता शिष्यानिवालसान् ।।	</p></td><td>	4-5-30a<br>4-5-30b	<p class="mw-empty-elt"></p></td></tr>
<tr><td><p>	नास्य युग्यं न पर्यङ्कं नासनं न रथं तथा।<br>आरोहेत्संमतोऽस्मीति यो राजवसतिं वसेत् ।।	</p></td><td>	4-5-31a<br>4-5-31b	<p class="mw-empty-elt"></p></td></tr>
<tr><td><p>	यो वै गृहेभ्यः प्रवसन्क्रियमाणमनुस्मरन् ।<br>उत्थाने नित्यसंकल्पो निस्तन्द्रीः संघतात्मवान् ।।	</p></td><td>	4-5-32a<br>4-5-32b	<p class="mw-empty-elt"></p></td></tr>
<tr><td><p>	परीतः क्षुत्पिपासाभ्यां विहाय परिदेवनम् ।<br>दुःखेन सुखमन्विच्छेद्यो राजवसतिं वसेत् ।।	</p></td><td>	4-5-33a<br>4-5-33b	<p class="mw-empty-elt"></p></td></tr>
<tr><td><p>	<br>करिष्याम्यहमित्येव यः स राजसु सिध्यति ।।	</p></td><td>	4-5-34a<br>4-5-34b	<p class="mw-empty-elt"></p></td></tr>
<tr><td><p>	उष्णे वा यदि वा शीते रात्रौ वा यदि वा दिवा ।<br>आदिष्टो न विकल्पेत यः स राजसु सिद्ध्यति ।।	</p></td><td>	4-5-35a<br>4-5-35b	<p class="mw-empty-elt"></p></td></tr>

<tr><td><p>	नैव प्राप्तोऽवमन्येत सदाऽमात्यो विशारदः ।<br>मानं प्राप्तो न हृष्येत न व्यथेच्च विमानितः ।<br>ऋदुर्मृदुः सत्यवादो यः स राजसु सिद्ध्यति ।।	</p></td><td>	4-5-36a<br>4-5-36b<br>4-5-36c	<p class="mw-empty-elt"></p></td></tr>
<tr><td><p>	नैव लाभाद्धर्षमियान्न व्यथेच्च विमानितः।<br>समः पूर्णतुलेव स्याद्यो राजवसतिं वसेत् ।।	</p></td><td>	4-5-37a<br>4-5-37b	<p class="mw-empty-elt"></p></td></tr>
<tr><td><p>	अल्पेच्छो धृतिमान्राजञ्छायेवानुगतः सदा।<br>दक्षः प्रदक्षिणो धीरः स राजवसतिं वसेत् ।।	</p></td><td>	4-5-38a<br>4-5-38b	<p class="mw-empty-elt"></p></td></tr>
<tr><td><p>	इतिहासपुराणज्ञः कुशलः सत्कथासु च।<br>वदान्यः सत्यवाक्वापि यो राजवसतिं वसेत् ।।	</p></td><td>	4-5-39a<br>4-5-39b	<p class="mw-empty-elt"></p></td></tr>
<tr><td><p>	न मिथो भाषितं राज्ञो मनुष्येषु प्रकाशयेत् ।<br>यं चासूयन्ति राजानः पुरुषं नो वदेच्च तम् ।।	</p></td><td>	4-5-40a<br>4-5-40b	<p class="mw-empty-elt"></p></td></tr>
<tr><td><p>	नैषां कर्मसु संयुक्तो धनं किंचिदुपस्पृशेत्।<br>प्राप्नुयादाददानो वा बन्धं वा वधमेव वा ।।	</p></td><td>	4-5-41a<br>4-5-41b	<p class="mw-empty-elt"></p></td></tr>
<tr><td><p>	हुल्योपस्थितयोः पश्य मम चान्यस्य चोभयोः ।<br>अन्यं पुष्णाति मद्धीनमिति धीरो न मुह्यति ।।	</p></td><td>	4-5-42a<br>4-5-42b	<p class="mw-empty-elt"></p></td></tr>
<tr><td><p>	श्रेयांसं हि परित्यज्य वैद्यं कर्मणिकर्मणि ।<br>पापीयांसं प्रकुर्वीरञ्शीलमेषां तथाविधम् ।।	</p></td><td>	4-5-43a<br>4-5-43b	<p class="mw-empty-elt"></p></td></tr>
<tr><td><p>	नैषां दारेषु कुर्वीत प्राज्ञो मैत्रीं कथंचन ।<br>रक्षणं तु न सेवेत यो राजवसतिं वसेत् ।।	</p></td><td>	4-5-44a<br>4-5-44b	<p class="mw-empty-elt"></p></td></tr>
<tr><td><p>	यदा ह्यभिसमीक्षेत प्रेष्यं स्त्रीभिः समागतम् ।<br>बुद्धिः परिभवेत्तस्य राजा शङ्केत वा पुनः ।।	</p></td><td>	4-5-45a<br>4-5-45b	<p class="mw-empty-elt"></p></td></tr>
<tr><td><p>	शङ्कितस्य पुनः स्त्रीषु कस्य भृत्यस्य भूमिपः।<br>जीवितं साधु मन्येत प्रकृतिस्थो बलात्कृतः ।।	</p></td><td>	4-5-46a<br>4-5-46b	<p class="mw-empty-elt"></p></td></tr>
<tr><td><p>	हर्षवस्तुषु चाप्यत्र वर्तमानेषु केषु चित्।<br>नातिगाढं प्रहृष्येत तान्येवास्यानुपूजयेत् ।। 47 ।।	</p></td><td>	4-5-47a<br>4-5-47b	<p class="mw-empty-elt"></p></td></tr>
<tr><td><p>	हर्षाद्धि मन्दः पुरुषः स्वैरं कुर्वीत वैकृतम् ।<br>तदस्यान्तःपुरे वृत्तमीक्षां कुर्वीत भूमिपः ।।	</p></td><td>	4-5-48a<br>4-5-48b	<p class="mw-empty-elt"></p></td></tr>
<tr><td><p>	अन्तःपुरगतं ह्येनं स्त्रियः क्लीबाश्च सर्वतः ।<br>वर्तमानं यथावच्च कुत्सयेयुरसंशयम् ।।	</p></td><td>	4-5-49a<br>4-5-49b	<p class="mw-empty-elt"></p></td></tr>
<tr><td><p>	तस्माद्गम्भीरमात्मानं कृत्वा हर्षं नियम्य च।<br>नित्यमन्तःपुरे राज्ञो न वृत्तं कीर्तयेद्बहिः ।।	</p></td><td>	4-5-50a<br>4-5-50b	<p class="mw-empty-elt"></p></td></tr>
<tr><td><p>	यथा हि सुमहामन्त्रो भिद्यमानो हरेत्सुखम्।<br>एवमन्तःपुरे वृत्तं श्रूयमाणं बहिर्भवेत् ।।	</p></td><td>	4-5-51a<br>4-5-51b	<p class="mw-empty-elt"></p></td></tr>
<tr><td><p>	या तु वृत्तिरबाह्यानां बाह्यानामपि केवलम्।<br>उभयेषां समस्तानां शृणु राजोपजीविनाम् ।।	</p></td><td>	4-5-52a<br>4-5-52b	<p class="mw-empty-elt"></p></td></tr>
<tr><td><p>	न स्त्रियो जातु मन्येत बाह्ये वाभ्यन्तरेऽपि वा ।<br>अनुजीविनां नरेन्द्रस्तु सृजेद्धि सुमहद्भयम् ।।	</p></td><td>	4-5-53a<br>4-5-53b	<p class="mw-empty-elt"></p></td></tr>
<tr><td><p>	मत्वाऽस्य प्रियमात्मानं राजरत्नानि राजवत्।<br>अराजा राजयोग्यानि नोपयुञ्जीत पण्डितः ।।	</p></td><td>	4-5-54a<br>4-5-54b	<p class="mw-empty-elt"></p></td></tr>
<tr><td><p>	अराजानं हि रत्नानि राजकान्तानि राजवत्।<br>भुञ्जानं तं नरं राजा न तितिक्षेत जीवितम् ।।	</p></td><td>	4-5-55a<br>4-5-55b	<p class="mw-empty-elt"></p></td></tr>
<tr><td><p>	तस्मादव्यक्तभोगेन भोक्तव्यं भूतिमिच्छता ।<br>तुल्यभोगं हि राजा तु भृत्यं कोपेन योजयेत् ।।	</p></td><td>	4-5-56a<br>4-5-56b	<p class="mw-empty-elt"></p></td></tr>
<tr><td><p>	न चापत्येन संप्रीतिं राज्ञः कुर्वीत केनचित् ।<br>अधिक्षिप्तमनर्थं च द्वेष्यं च परिवर्जयेत् ।।	</p></td><td>	4-5-57a<br>4-5-57b	<p class="mw-empty-elt"></p></td></tr>
<tr><td><p>	एतां हि सेवमानस्य नरसीमां चतुर्विधाम्।<br>द्विधा विच्छिद्यते मूलं राजमूलोपसेविनः ।।	</p></td><td>	4-5-58a<br>4-5-58b	<p class="mw-empty-elt"></p></td></tr>
<tr><td><p>	एतैस्तु विपरीता या नरसीमा नराधमैः ।<br>तथा कुर्वीत संसर्गं न विरोधं कथंचन ।।	</p></td><td>	4-5-59a<br>4-5-59b	<p class="mw-empty-elt"></p></td></tr>
<tr><td><p>	बन्धुभिश्च नरेन्द्रस्य बलवद्भिश्च मानवैः ।<br>साधु मन्येत संसर्गं न विरोधं कथंचन ।।	</p></td><td>	4-5-60a<br>4-5-60b	<p class="mw-empty-elt"></p></td></tr>
<tr><td><p>	ताभ्यां तु नरसीमाभ्यां विरुद्धस्याल्पतेजसः ।<br>प्रथमं छिद्यते मूलं द्वितीयं जायते भयम् ।।	</p></td><td>	4-5-61a<br>4-5-61b	<p class="mw-empty-elt"></p></td></tr>

<tr><td><p>	उद्धतानां च यो वेषः कुहकानां च यो भवेत् ।<br>राजवेषं च विस्पष्टं सेवमानो न वर्धते।<br>इतराभ्यां तु वेषाभ्यां परिहास्येत बान्धवैः ।।	</p></td><td>	4-5-62a<br>4-5-62b<br>4-5-62c	<p class="mw-empty-elt"></p></td></tr>
<tr><td><p>	अपुंभिश्चैव पुंभिश्च स्त्रीभिः स्त्रीदर्शिभिर्नरैः ।<br>शक्ये सति न संभाषां जातु कुर्वीत कर्हिचित् ।।	</p></td><td>	4-5-63a<br>4-5-63b	<p class="mw-empty-elt"></p></td></tr>
<tr><td><p>	प्रतिसंभाषमाणो हि त्रिभिरेतैरचेतनः।<br>श्येनः पेशीमिवादत्ते पुरुषो भूतिमात्मनः ।।	</p></td><td>	4-5-64a<br>4-5-64b	<p class="mw-empty-elt"></p></td></tr>
<tr><td><p>	ये च राज्ञाऽभिसत्कारं लभेरन्कारणादिव।<br>तैश्च सामन्तदूतैश्च न संसज्येत कर्हिचित् ।।	</p></td><td>	4-5-65a<br>4-5-65b	<p class="mw-empty-elt"></p></td></tr>
<tr><td><p>	न चान्याचरितां भूमिमसंदिष्टो महीपतेः।<br>उपसेवेत मेधावी यो राजवसतिं वसेत् ।।	</p></td><td>	4-5-66a<br>4-5-66b	<p class="mw-empty-elt"></p></td></tr>
<tr><td><p>	न च संदर्शने राज्ञां प्रबन्धमभिसंजपेत् ।<br>अपि चैतद्दरिद्राणां व्यलीकस्थानमुत्तमम् ।।	</p></td><td>	4-5-67a<br>4-5-67b	<p class="mw-empty-elt"></p></td></tr>
<tr><td><p>	अर्थकामा च या नारी राजानं स्यादुपस्थिता।<br>अनुजीवी तथायुक्तां निध्यायन्दुष्यते च सः ।।	</p></td><td>	4-5-68a<br>4-5-68b	<p class="mw-empty-elt"></p></td></tr>
<tr><td><p>	तस्मान्नारीं न निध्यायेत्तथायुक्तां विचक्षणः।<br>तथा क्षुतं च वातं च निष्ठीवं चाचरेच्छनैः ।।	</p></td><td>	4-5-69a<br>4-5-69b	<p class="mw-empty-elt"></p></td></tr>
<tr><td><p>	न नर्मसु हसेज्जातु मूढवृत्तिर्हि सा स्मृता ।<br>स्मितं तु मृदुपूर्वेण दर्शयीत प्रसादजम् ।।	</p></td><td>	4-5-70a<br>4-5-70b	<p class="mw-empty-elt"></p></td></tr>
<tr><td><p>	न चाक्षौ न भुजौ जातु न च वाक्यं समाक्षिपेत्।<br>न च तिर्यगवेक्षेत चक्षुर्भ्यां सम्यगाचरेत् ।।	</p></td><td>	4-5-71a<br>4-5-71b	<p class="mw-empty-elt"></p></td></tr>
<tr><td><p>	भ्रुकुटिं च न कुर्वीत न चाङ्गुष्ठैर्लिखेन्महीम्।<br>न च गाढं विजृम्भेत जातु राज्ञः समीपतः ।।	</p></td><td>	4-5-72a<br>4-5-72b	<p class="mw-empty-elt"></p></td></tr>
<tr><td><p>	न प्रशंसेन्ना चासूयेत्प्रियेषु च हितेषु च ।<br>स्तूयमानेषु वा तत्र दूष्यमानेषु वा पुनः ।।	</p></td><td>	4-5-73a<br>4-5-73b	<p class="mw-empty-elt"></p></td></tr>
<tr><td><p>	अथ संदृश्यमानेषु प्रियेषु च हितेषु च।<br>श्रूयमाणेषु वाक्येषु वर्णयेदमृतं यथा ।।	</p></td><td>	4-5-74a<br>4-5-74b	<p class="mw-empty-elt"></p></td></tr>
<tr><td><p>	न राज्ञः प्रतिकूलानि सेवमानः सुखी भवेत्।<br>पुत्रो वा यदि वा भ्राता यद्यप्यात्मसमो भवेत् ।।	</p></td><td>	4-5-75a<br>4-5-75b	<p class="mw-empty-elt"></p></td></tr>
<tr><td><p>	अप्रमत्तो हि राजानं रञ्जयेच्छीलसंपदा।<br>उत्थानेन तु मेधावी शौचेन विविधेन च ।।	</p></td><td>	4-5-76a<br>4-5-76b	<p class="mw-empty-elt"></p></td></tr>
<tr><td><p>	स्नानं हि वस्त्रशुद्धिश्च शारीरं शौचमुच्यते।<br>असक्तिः प्राकृतार्थेषु द्वितीयं शौचमुच्यते ।।	</p></td><td>	4-5-77a<br>4-5-77b	<p class="mw-empty-elt"></p></td></tr>
<tr><td><p>	राजा भोजो विराट् सम्राट् क्षत्रियो भूपतिर्नृपः ।<br>य एतैः स्तूयते शब्दैः कस्तं नार्चितुमर्हति ।।	</p></td><td>	4-5-78a<br>4-5-78b	<p class="mw-empty-elt"></p></td></tr>
<tr><td><p>	तस्माद्भक्त्या च युक्तः सन्सत्यवादी जितेन्द्रियः ।<br>मेधावी धृतिमान्प्राज्ञः संश्रयीत महीपतिम् ।।	</p></td><td>	4-5-79a<br>4-5-79b	<p class="mw-empty-elt"></p></td></tr>
<tr><td><p>	कृतज्ञं प्राज्ञमक्षुद्रं दृढभक्तिं जितेन्द्रियम् ।<br>वर्धमानं स्थितं स्थाने संश्रयीत महीपतिम् ।।	</p></td><td>	4-5-80a<br>4-5-80b	<p class="mw-empty-elt"></p></td></tr>
<tr><td><p>	एष वः समुदाचारः समुद्दिष्टो यथाविधि ।<br>यथार्थान्संप्रपत्स्यन्ते पार्थ राजोपजीविनः ।।	</p></td><td>	4-5-81a<br>4-5-81b	<p class="mw-empty-elt"></p></td></tr>
<tr><td><p>	संवत्सरमिमं तावदेवंशीला बुभूषथः ।<br>ततः स्वविषयं प्राप्य यथाकामं चरिष्यथ ।।	</p></td><td>	4-5-82a<br>4-5-82b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-5-83x	<p class="mw-empty-elt"></p></td></tr>
<tr><td><p>	तं तथेत्यब्रुवन्पार्थाः पितृकल्पं यशस्विनम्।<br>प्रहृष्टाश्चाभिवाद्यैनमुपातिष्ठन्परंतपाः ।।	</p></td><td>	4-5-83a<br>4-5-83b	<p class="mw-empty-elt"></p></td></tr>
<tr><td><p>	तेषां प्रतिष्ठमानानां मन्त्रांश्च ब्राह्मणोऽजपत्।<br>भवाय राज्यलाभाय वीर्याय विजयाय च ।।	</p></td><td>	4-5-84a<br>4-5-84b	<p class="mw-empty-elt"></p></td></tr>
<tr><td><p>	ततोऽब्रवीदसौ विप्रो वाचमाशीः प्रयुज्य च।<br>स्वद्रव्यप्रतिलाभाय शत्रूणां मर्दनाय च ।।	</p></td><td>	4-5-85a<br>4-5-85b	<p class="mw-empty-elt"></p></td></tr>

<tr><td><p>	स्वस्ति वोस्तु शिवः पन्था द्रक्ष्यामि पुनरागतान्।<br>इत्युक्ता हृष्टमनसो गुरुणा तेन धीमता।<br>युधिष्ठिरमुखाः सर्वे गन्तुं समुपचक्रमुः ।।	</p></td><td>	4-5-86a<br>4-5-86b<br>4-5-86c	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि<br> पाण्डवप्रवेशपर्वणि पञ्चमोऽध्यायः ।। 5 ।।	</p></td><td>		<p class="mw-empty-elt"></p></td></tr>
</tbody>