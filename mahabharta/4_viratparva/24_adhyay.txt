				
<tbody><tr><td><p>	<b>वैशंपायन उवाच।</b>	</p></td><td>	4-24-1x	<p class="mw-empty-elt"></p></td></tr>
<tr><td><p>	आश्वासयंस्तां पाञ्चालीं भीमसेन उवाच ह।<br>शृणु भद्रे वरारोहे क्रोधात्तत्र तु चिन्तितम् ।। 1 ।।	</p></td><td>	4-24-1a<br>4-24-1b	<p class="mw-empty-elt"></p></td></tr>
<tr><td><p>	त्वं वै सभागतां दृष्ट्वा मात्स्यानां कदनं महत् ।<br>कर्तुकामेन भद्रं ते वृक्षश्चावेक्षितो मया ।। 2 ।।	</p></td><td>	4-24-2a<br>4-24-2b	<p class="mw-empty-elt"></p></td></tr>
<tr><td><p>	तत्र मां धर्मराजस्तु कटाक्षेण न्यवारयत्।<br>तज्ज्ञात्वाऽवाङ्भुखस्तूष्णीमास्थितोस्मि महानसं ।। 3 ।।	</p></td><td>	4-24-3a<br>4-24-3b	<p class="mw-empty-elt"></p></td></tr>
<tr><td><p>	शृणुष्वान्यत्प्रतिज्ञातं यद्वदामीह भामिनि ।<br>धिगस्तु मे बाहुबलं गाण्डीवं फल्गुनस्य च।<br>यत्ते रक्तौ पुरा भूत्वा पाणी कृतकिणाविमौ ।। 4 ।।	</p></td><td>	4-24-4a<br>4-24-4b<br>4-24-4c	<p class="mw-empty-elt"></p></td></tr>
<tr><td><p>	तदद्य मां तु तपति यत्कृतं न मया पुरा।<br>सभायां स्म विराटस्य करोमि कदनं महत् ।। 5 ।।	</p></td><td>	4-24-5a<br>4-24-5b	<p class="mw-empty-elt"></p></td></tr>
<tr><td><p>	तत्र मे कारणं भाति कौन्तेयो यत्प्रतीक्षते।<br>तदहं तस्य विज्ञाय स्थितो धर्मस्य शासने ।। 6 ।।	</p></td><td>	4-24-6a<br>4-24-6b	<p class="mw-empty-elt"></p></td></tr>
<tr><td><p>	यच्च राज्यात्प्रच्यवनं कुरूणामवधश्च यः।<br>सुयोधनस्य कर्णस्य शकुनेः सौबलस्य च ।। 7 ।।	</p></td><td>	4-24-7a<br>4-24-7b	<p class="mw-empty-elt"></p></td></tr>
<tr><td><p>	दुःशासनस्य पापस्य यन्मया न हृतं शिरः ।<br>तन्मां दहति कल्याणि हृदि शल्यमिवार्पितम् ।। 8 ।।	</p></td><td>	4-24-8a<br>4-24-8b	<p class="mw-empty-elt"></p></td></tr>
<tr><td><p>	अपि चान्यद्वरारोहे स्मरिष्यसि वचो मम।<br>पुण्ये तीरे सरस्वत्या यत्प्रतिष्ठाम संगताः ।<br>तत्राहमब्रवं कृष्णे सर्वक्लेशाननुस्मरन् ।। 9 ।।	</p></td><td>	4-24-9a<br>4-24-9b<br>4-24-9c	<p class="mw-empty-elt"></p></td></tr>
<tr><td><p>	न चाहमनुगच्छेयं धर्मराजं युधिष्ठिरम्।<br>धनञ्जयं च पाञ्चालि माद्रिपुत्रौ च भ्रातरौ।<br>कृत्वैतां च मतिं कृष्णे युधिष्ठिरमगर्हयम् ।। 10 ।।	</p></td><td>	4-24-10a<br>4-24-10b<br>4-24-10c	<p class="mw-empty-elt"></p></td></tr>
<tr><td><p>	परुषं वचनं श्रुत्वा मम धर्मात्मजस्तदा।<br>हीमान्वाक्यमहीनार्थं ब्रुवन्राजा युधिष्ठिरः ।<br>सर्वानन्वनयद्भ्रातॄन्मुनेर्धौम्यस्य पश्यतः ।। 11 ।।	</p></td><td>	4-24-11a<br>4-24-11b<br>4-24-11c	<p class="mw-empty-elt"></p></td></tr>
<tr><td><p>	मा रोदी राज्ञि लोकानां सर्वागमगुणान्विता।<br>रक्षितव्यं सहास्माभिः सत्यमप्रतिमं भुवि ।। 12 ।।	</p></td><td>	4-24-12a<br>4-24-12b	<p class="mw-empty-elt"></p></td></tr>
<tr><td><p>	अनुनीतेषु चास्मासु अनुनीता त्वमप्यसि।<br>मा धर्मं जहि सुश्रोणि क्रोधं जहि महामते ।। 13 ।।	</p></td><td>	4-24-13a<br>4-24-13b	<p class="mw-empty-elt"></p></td></tr>
<tr><td><p>	इमं तु समुपालम्भं त्वत्तो राजा युधिष्ठिरः ।<br>शृणुयाद्यदि कल्याणि कृत्स्नं जह्यात्स जीवितं ।। 14 ।।	</p></td><td>	4-24-14a<br>4-24-14b	<p class="mw-empty-elt"></p></td></tr>
<tr><td><p>	धनञ्जयो वा सुश्रोणि यमौ चापि सुमध्यमे।<br>लोकान्तरगतेष्वेषु नाहं शक्ष्यामि जीवितुम् ।। 15 ।।	</p></td><td>	4-24-15a<br>4-24-15b	<p class="mw-empty-elt"></p></td></tr>
<tr><td><p>	धर्मं शृणुष्व पाञ्चालि यत्ते वक्ष्यामि मानिनि ।। 16 ।।	</p></td><td>	4-24-16a	<p class="mw-empty-elt"></p></td></tr>
<tr><td><p>	दुहिता जनकस्यासीद्वैदेही यदि ते श्रुता।<br>पतिमन्वचरत्सीता महारण्यनिवासिनम् ।। 17 ।।	</p></td><td>	4-24-17a<br>4-24-17b	<p class="mw-empty-elt"></p></td></tr>
<tr><td><p>	वसन्ती च महारण्ये रामस्य महिषी प्रिया।<br>रावणेन हृता सीता राक्षसीभिश्च तर्जिता।<br>सा क्लिश्यमाना सुश्रोणी राममेवान्वपद्यत ।। 18 ।।	</p></td><td>	4-24-18a<br>4-24-18b<br>4-24-18c	<p class="mw-empty-elt"></p></td></tr>
<tr><td><p>	लोपामुद्रा तथा भीरु भर्तारमृषिसत्तमम्।<br>भगवन्तमगस्त्यं सा वनायैवान्वपद्यत ।। 19 ।।	</p></td><td>	4-24-19a<br>4-24-19b	<p class="mw-empty-elt"></p></td></tr>
<tr><td><p>	सुकन्या नाम शर्यातेर्भार्गवच्यवनं वने।<br>वल्मीकभूतं साध्वी तमन्वपद्यत भामिनी ।। 20 ।।	</p></td><td>	4-24-20a<br>4-24-20b	<p class="mw-empty-elt"></p></td></tr>
<tr><td><p>	नालायनी चेन्द्रसेना रूपेणाप्रतिमा भुवि।<br>पतिमन्वचरद्वृद्धं पुरा वर्षसहस्रिणम् ।। 21 ।।	</p></td><td>	4-24-21a<br>4-24-21b	<p class="mw-empty-elt"></p></td></tr>
<tr><td><p>	नलं राजानमेवाथ दमयन्ती वनान्तरे।<br>अन्वगच्छत्पुरा कृष्णे तथा भर्तॄंस्त्वमन्वगाः ।। 22 ।।	</p></td><td>	4-24-22a<br>4-24-22b	<p class="mw-empty-elt"></p></td></tr>
<tr><td><p>	यथैताः कीर्तिता नार्यो रूपवत्यः पतिव्रताः।<br>तथा त्वमपि कल्याणि सर्वैः समुदिता गुणैः ।। 23 ।।	</p></td><td>	4-24-23a<br>4-24-23b	<p class="mw-empty-elt"></p></td></tr>
<tr><td><p>	मा दीर्घं क्षम कालं त्वं त्रिंशद्रात्रमनिन्दिते।<br>पूर्णे त्रयोदशे वर्षे राज्ञां राज्ञी भविष्यसि ।। 24 ।।	</p></td><td>	4-24-24a<br>4-24-24b	<p class="mw-empty-elt"></p></td></tr>
<tr><td><p>	सत्येन ते शपे चाहं भविता नान्यथेति च ।। 25 ।।	</p></td><td>	4-24-25a	<p class="mw-empty-elt"></p></td></tr>
<tr><td><p>	सर्वासां परमस्त्रीणां प्रामाण्यं कर्तुमर्हसि।<br>सर्वेषां च नरेन्द्राणां मूर्ध्नि स्थास्यसि भामिनि ।। 26 ।।	</p></td><td>	4-24-26a<br>4-24-26b	<p class="mw-empty-elt"></p></td></tr>
<tr><td><p>	भर्तृभक्त्या च वृत्तेन भोगानाप्स्यसि दुर्लभान् ।<br>यातायां तु प्रतिज्ञायां महान्तं भोगमाप्नुयाः ।। 27 ।।	</p></td><td>	4-24-27a<br>4-24-27b	<p class="mw-empty-elt"></p></td></tr>
<tr><td><p>	गुरुभक्तिकृतं ज्ञात्वा राज्ञां मूर्ध्नि स्थिता भवेः ।। 28 ।।	</p></td><td>	4-24-28a	<p class="mw-empty-elt"></p></td></tr>
<tr><td><p>	<b>द्रौपद्युवाच।</b>	</p></td><td>	4-24-29x	<p class="mw-empty-elt"></p></td></tr>
<tr><td><p>	आर्तप्रलापा कौन्तेय न राजानमुपालभे।<br>अपारयन्त्या दुःखानि कृतं बाष्पप्रमोचनम् ।। 29 ।।	</p></td><td>	4-24-29a<br>4-24-29b	<p class="mw-empty-elt"></p></td></tr>
<tr><td><p>	इदं तु दुःखं कौन्तेय ममासद्यं निबोध तत् ।। 30 ।।	</p></td><td>	4-24-30a	<p class="mw-empty-elt"></p></td></tr>
<tr><td><p>	योऽयं राज्ञो विराटस्य सूतपुत्रस्तु कीचकः।<br>स्यालो नाम प्रवादेन भोजस्त्रैगर्तदेशजः ।। 31 ।।	</p></td><td>	4-24-31a<br>4-24-31b	<p class="mw-empty-elt"></p></td></tr>
<tr><td><p>	त्यक्तधर्मो नृशंसश्च सर्वार्थेषु च वल्लभः ।<br>नित्यमेवाह दुष्टात्मा भार्या मे भव शोभने ।<br>अविनीतः सुदुष्टात्मा मामनाथेति चिन्तयन् ।। 32 ।।	</p></td><td>	4-24-32a<br>4-24-32b<br>4-24-32c	<p class="mw-empty-elt"></p></td></tr>
<tr><td><p>	किमुक्तेन व्यतीतेन भीमसेन महाबल।<br>प्रत्युपस्थितकालस्य कार्यस्यानन्तरो भव ।। 33 ।।	</p></td><td>	4-24-33a<br>4-24-33b	<p class="mw-empty-elt"></p></td></tr>
<tr><td><p>	ममेह भीम कैकेयी रूपाद्धि भयशङ्किता।<br>नित्यमुद्विजते राजा कथं नेयादिमामिति ।। 34 ।।	</p></td><td>	4-24-34a<br>4-24-34b	<p class="mw-empty-elt"></p></td></tr>
<tr><td><p>	तस्या विदित्वा तं भावं स्वयं चानृतदर्शनः ।<br>कीचकोपि च दुष्टात्मा पुनः प्रार्थयते च मां ।। 35 ।।	</p></td><td>	4-24-35a<br>4-24-35b	<p class="mw-empty-elt"></p></td></tr>
<tr><td><p>	तमहं कुपिता भीम पुनः कोपं नियम्य च।<br>अब्रवं कामसंमूढमात्मानं रक्ष कीचक ।। 36 ।।	</p></td><td>	4-24-36a<br>4-24-36b	<p class="mw-empty-elt"></p></td></tr>
<tr><td><p>	गन्धर्वाणामहं भार्या पञ्चानां महिषी प्रिया ।<br>ते त्वां निहन्युर्दुर्धर्षाः शूराः साहसकारिणः ।। 37 ।।	</p></td><td>	4-24-37a<br>4-24-37b	<p class="mw-empty-elt"></p></td></tr>
<tr><td><p>	एवमुक्तस्तु दुष्टात्मा कीचकः प्रत्युवाच ह।<br>नाहं बिभेमि भैरन्ध्रि गन्धर्वाणां शुचिस्मिते ।। 38 ।।	</p></td><td>	4-24-38a<br>4-24-38b	<p class="mw-empty-elt"></p></td></tr>
<tr><td><p>	शतं सहस्रमपि वा गन्धर्वाणामहं रणे।<br>समागतं हनिष्यामि त्वं भीरु कुरु मे क्षणम् ।। 39 ।।	</p></td><td>	4-24-39a<br>4-24-39b	<p class="mw-empty-elt"></p></td></tr>
<tr><td><p>	इत्युक्ता चाब्रवं सूतं कामातुरमहं पुनः।<br>न त्वं प्रतिबलस्तेषां गन्धर्वाणां यशस्विनाम् ।। 40 ।।	</p></td><td>	4-24-40a<br>4-24-40b	<p class="mw-empty-elt"></p></td></tr>
<tr><td><p>	धर्मे स्थिताऽस्मि सततं कुलशीलसमन्विता।<br>नेच्छामि किंचिद्वध्यं त्वां तस्माज्जीवसि कीचक ।। 41 ।।	</p></td><td>	4-24-41a<br>4-24-41b	<p class="mw-empty-elt"></p></td></tr>
<tr><td><p>	एवमुक्तस्तु दुष्टात्मा प्रहस्य स्वनवत्ततः।<br>न तिष्ठिति स सन्मार्गे न च धर्मं बुभूषति ।। 42 ।।	</p></td><td>	4-24-42a<br>4-24-42b	<p class="mw-empty-elt"></p></td></tr>
<tr><td><p>	पापात्मा पापकारी च कामराजवशानुगः ।<br>अविनीतश्च दुष्टात्मा प्रत्याख्यातः पुनः पुनः ।। 43 ।।	</p></td><td>	4-24-43a<br>4-24-43b	<p class="mw-empty-elt"></p></td></tr>
<tr><td><p>	दर्शनेदर्शने हन्याद्यदि जह्यां च जीवितम्।<br>धर्मे प्रयतमानानां महान्धर्मो नशिष्यति ।। 44 ।।	</p></td><td>	4-24-44a<br>4-24-44b	<p class="mw-empty-elt"></p></td></tr>
<tr><td><p>	समयं रक्षमाणानां दारा वो न भवन्ति च ।<br>भार्याजां रक्ष्यमाणायां प्रजा भवति रक्षिता।<br>प्रजायां रक्ष्यमाणायामात्मा भवति रक्षितः ।। 45 ।।	</p></td><td>	4-24-45a<br>4-24-45b<br>4-24-45c	<p class="mw-empty-elt"></p></td></tr>
<tr><td><p>	वंदतां वर्णधर्मांश्च ब्राह्मणानां च मे श्रुतम् ।<br>क्षत्रियस्य सदा धर्मो नान्यो दस्युनिबर्हणात् ।। 46 ।।	</p></td><td>	4-24-46a<br>4-24-46b	<p class="mw-empty-elt"></p></td></tr>
<tr><td><p>	पश्यतो धर्मराजस्य कीचको माऽन्वधावत ।<br>तवेव च समक्षं वै भीमसेन महाबल ।। 47 ।।	</p></td><td>	4-24-47a<br>4-24-47b	<p class="mw-empty-elt"></p></td></tr>
<tr><td><p>	त्वया चाहं परित्राता भीम तस्माञ्जटासुरात् ।। 48 ।।	</p></td><td>	4-24-48a	<p class="mw-empty-elt"></p></td></tr>
<tr><td><p>	जयद्रथं तथैव त्वमजैषीर्भ्रातृभिः सह।<br>जहीममपि पापिष्ठं योयं मामवमन्यते ।<br>कीचको राजवाल्लभ्याच्छोककृन्मम भारत ।। 49 ।।	</p></td><td>	4-24-49a<br>4-24-49b<br>4-24-49c	<p class="mw-empty-elt"></p></td></tr>
<tr><td><p>	कीचकं कामसन्तप्तं भिन्धि कुम्भमिवाश्मनि ।<br>यो निमित्तमनर्थानां बहूनां मम भारत ।। 50 ।।	</p></td><td>	4-24-50a<br>4-24-50b	<p class="mw-empty-elt"></p></td></tr>
<tr><td><p>	तं चेञ्जीवन्तमादित्यः प्रातरभ्युदयिष्यति ।<br>विषमालोड्य पास्यामि मा कीचकवशंगमम् ।। 51 ।।	</p></td><td>	4-24-51a<br>4-24-51b	<p class="mw-empty-elt"></p></td></tr>
<tr><td><p>	श्रेयो हि मरणं मह्यं भीमसेन तवाग्रतः ।<br>इत्युक्त्वा प्रारुदत्कृष्णा भीमस्योरसि संश्रिता ।। 52 ।।	</p></td><td>	4-24-52a<br>4-24-52b	<p class="mw-empty-elt"></p></td></tr>
<tr><td><p>	भीमश्च तां परिष्वज्य महत्सान्त्वं प्रयुज्य च।<br>कीचकं मनसाऽगच्छत्सृक्किणी परिलेलिहन् ।। 53 ।।	</p></td><td>	4-24-53a<br>4-24-53b	<p class="mw-empty-elt"></p></td></tr>
<tr><td><p>	आश्वासयित्वा बहुशो भृशमार्तां सुमध्यमाम्।<br>हेतुतत्वार्थसंयुक्तैर्वचोभिर्द्रुपदात्मजाम् ।। 54 ।।	</p></td><td>	4-24-54a<br>4-24-54b	<p class="mw-empty-elt"></p></td></tr>
<tr><td><p>	प्रमृज्य वदनं तस्याः पाणिनाऽश्रुसमाकुलम्।<br>उवाच चैनां दुःखार्तां भीमः क्रोधसमन्वितः ।। 55 ।।	</p></td><td>	4-24-55a<br>4-24-55b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि कीचकवधपर्वणि चतुर्विशोऽध्यायः ।। 24 ।।	</p></td><td>		<p class="mw-empty-elt"></p></td></tr>
</tbody>