				
<tbody><tr><td><p>	<b>वैशंपायन उवाच।</b>	</p></td><td>	4-7-1x	<p class="mw-empty-elt"></p></td></tr>

<tr><td><p>	स राजधानीं संप्राप्य पार्थिवोऽर्जुनमब्रवीत्।<br>इमानि पुरुषव्याघ्र आयुधानि परंतप।<br>कस्मिन्न्यासयितव्यानि गुप्तिश्चैषां कथं भवेत् ।। 1 ।।	</p></td><td>	4-7-1a<br>4-7-1b<br>4-7-1c	<p class="mw-empty-elt"></p></td></tr>
<tr><td><p>	सायुधा हि वयं तात प्रवेक्ष्यामः पुरं यदि।<br>समुद्वेगं जनस्यास्य करिष्यामो न संशयः ।। 2 ।।	</p></td><td>	4-7-2a<br>4-7-2b	<p class="mw-empty-elt"></p></td></tr>
<tr><td><p>	गाण्डीवं हि नरव्याघ्र त्रिषु लोकेषु विश्रुतम्।<br>कथं नाविष्कृताः स्यामो धार्तराष्ट्रस्य मारिष ।। 3 ।।	</p></td><td>	4-7-3a<br>4-7-3b	<p class="mw-empty-elt"></p></td></tr>
<tr><td><p>	यदीद.. धनुरादाय चरेम सजने पुरे।<br>क्षिप्र नः प्रतिजानीयुर्मनुष्या नात्र संशयः ।। 4 ।।	</p></td><td>	4-7-4a<br>4-7-4b	<p class="mw-empty-elt"></p></td></tr>
<tr><td><p>	एकस्मिन्नपि विज्ञाते समयं नो व्यतीत्य च ।<br>भूयो द्वादशवर्षाणि प्रविशेम वनं वयम् ।। 5 ।।	</p></td><td>	4-7-5a<br>4-7-5b	<p class="mw-empty-elt"></p></td></tr>
<tr><td><p>	तस्मात्सर्वाणि शस्त्राणि प्रच्छाद्यान्यत्र यत्र वा ।<br>प्रविशेम पुरश्रेष्ठं तथा सम्यक्कृतं भवेत् ।। 6 ।।	</p></td><td>	4-7-6a<br>4-7-6b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-7-7x	<p class="mw-empty-elt"></p></td></tr>
<tr><td><p>	अजातशत्रोर्वचनं श्रुत्वा चैव महायशाः।<br>उवाच धर्मपुत्रं तमर्जुनः परवीरहा ।। 7 ।।	</p></td><td>	4-7-7a<br>4-7-7b	<p class="mw-empty-elt"></p></td></tr>
<tr><td><p>	इयं वने मनुष्येन्द्र महती दृश्यते शमी।<br>भीमशाखा दुरारोहा श्मशानस्य समीपतः ।। 8 ।।	</p></td><td>	4-7-8a<br>4-7-8b	<p class="mw-empty-elt"></p></td></tr>
<tr><td><p>	उत्पथे चापि जातेयं मनुष्यैर्न निषेव्यते ।<br>विपुलाऽऽकीर्णशाखा च वायसैरुपसेविता ।। 9 ।।	</p></td><td>	4-7-9a<br>4-7-9b	<p class="mw-empty-elt"></p></td></tr>
<tr><td><p>	स्नेहानुबद्धां पश्यामि दुरारोहामिमां शमीम् ।। 10 ।।	</p></td><td>	4-7-10a	<p class="mw-empty-elt"></p></td></tr>
<tr><td><p>	समीपे च श्मशानस्य गृहं नास्य विशेषतः।<br>समासज्यायुधान्यस्यां गच्छामो नगरं नृप ।। 11 ।।	</p></td><td>	4-7-11a<br>4-7-11b	<p class="mw-empty-elt"></p></td></tr>
<tr><td><p>	न चास्यां चारयिष्यन्ति मनुष्याः पार्थ केचन ।। 12 ।।	</p></td><td>	4-7-12a	<p class="mw-empty-elt"></p></td></tr>

<tr><td><p>	धनुर्भिः पुरुषं कृत्वा चर्मकेशास्थिसंवृतम्।<br>उद्बन्धमिव कृत्वा च धनुर्ज्यापाशसंवृतम् ।<br>अस्यामायुधमासज्य गच्छाम नगरं वयम् ।। 13 ।।	</p></td><td>	4-7-13a<br>4-7-13b<br>4-7-13c	<p class="mw-empty-elt"></p></td></tr>
<tr><td><p>	एवं परिहरिष्यन्ति मनुष्या वनचारिणः ।<br>अत्रैवं नावबुध्यन्ते मनुष्याः केचिदायुधम् ।। 14 ।।	</p></td><td>	4-7-14a<br>4-7-14b	<p class="mw-empty-elt"></p></td></tr>
<tr><td><p>	<b>वैशंपायन उवाच ।</b>	</p></td><td>	4-7-15x	<p class="mw-empty-elt"></p></td></tr>
<tr><td><p>	एवमुक्त्वा स राजानं धर्मात्मानं धनञ्जयः।<br>प्रचक्रमे निधानाय शश्त्राणां भरतर्षभ ।। 15 ।।	</p></td><td>	4-7-15a<br>4-7-15b	<p class="mw-empty-elt"></p></td></tr>
<tr><td><p>	तानि सर्वाणि संनह्य पञ्च पञ्चाचलोपमाः ।<br>आयुधानि कलापांश्च निस्त्रिंशानतुलप्रभान् ।। 16 ।।	</p></td><td>	4-7-16a<br>4-7-16b	<p class="mw-empty-elt"></p></td></tr>
<tr><td><p>	ततो युधिष्ठिरो राजा सहदेवमुवाच ह।<br>आरुह्येमां शमीं वीर निधत्स्वेहायुधानि नः ।। 17 ।।	</p></td><td>	4-7-17a<br>4-7-17b	<p class="mw-empty-elt"></p></td></tr>
<tr><td><p>	इति संदिश्य तं पार्थः पुनरेव धनञ्जयम् ।<br>अब्रवीदायुधानीह निधातुं भरतर्षभः ।। 18 ।।	</p></td><td>	4-7-18a<br>4-7-18b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-7-19x	<p class="mw-empty-elt"></p></td></tr>

<tr><td><p>	येन देवान्मनुष्यांश्च पिशाचोरगराक्षसान् ।<br>निवातकवचांश्चापि पौलोमांश्च परंतपः ।<br>कालकेयांश्च दुर्धाषान्सर्वांश्चैकरथोऽजयत् ।। 19 ।।	</p></td><td>	4-7-19a<br>4-7-19b<br>4-7-19c	<p class="mw-empty-elt"></p></td></tr>

<tr><td><p>	स्फीताञ्जनपदांश्चान्यानजयत्कुरुनन्दनः।<br>तदुदग्रं महाघोरं सपत्नगणमूदनम्।<br>अपज्यमकरोत्पार्थो गाण्डीवं च भयंकरम् ।। 20 ।।	</p></td><td>	4-7-20a<br>4-7-20b<br>4-7-20c	<p class="mw-empty-elt"></p></td></tr>
<tr><td><p>	येन वीरः कुरुक्षेत्रमभ्यरक्षत्परंतपः ।<br>जृम्भिते च धनुःश्रेष्ठे न्यासार्थं नृपसत्तमः ।। 21 ।।	</p></td><td>	4-7-21a<br>4-7-21b	<p class="mw-empty-elt"></p></td></tr>
<tr><td><p>	धर्मपुत्रो महातेजाः सर्वलोकवशंकरम्।<br>भुजङ्गभोगसदृशं मणिकाञ्चनभूषितम् ।। 22 ।।	</p></td><td>	4-7-22a<br>4-7-22b	<p class="mw-empty-elt"></p></td></tr>
<tr><td><p>	वित्रासनं दानवानां राक्षसानां च नित्यशः ।<br>धनूरत्नं महातेजा जृम्भयामास पाण्डवः ।। 23 ।।	</p></td><td>	4-7-23a<br>4-7-23b	<p class="mw-empty-elt"></p></td></tr>
<tr><td><p>	पाञ्चालान्येन संग्रामे भीमसेनोऽजयत्पुरा ।<br>प्रत्यषेधद्बहूनेकः सपत्नांश्चापि दिग्जये ।। 24 ।।	</p></td><td>	4-7-24a<br>4-7-24b	<p class="mw-empty-elt"></p></td></tr>
<tr><td><p>	निशम्य यस्य विष्कारं विद्रवन्ति रणे परे ।<br>पर्वतस्येव दीर्णस्य विस्फोटमशनेरिव ।। 25 ।।	</p></td><td>	4-7-25a<br>4-7-25b	<p class="mw-empty-elt"></p></td></tr>
<tr><td><p>	सैन्धवं येन राजानं जित्वा क्रुद्धः परामृशत् ।<br>येन क्रोधवशाञ्जघ्ने पर्वते गन्धमादने ।। 26 ।।	</p></td><td>	4-7-26a<br>4-7-26b	<p class="mw-empty-elt"></p></td></tr>
<tr><td><p>	दिव्यं सौगन्धिकं पुष्पं येनाजैषीत्स पाण्डवः।<br>0	</p></td><td>	4-7-27a<br>4-7-27b	<p class="mw-empty-elt"></p></td></tr>
<tr><td><p>	इन्द्राशनिसमस्पर्शं वज्रहाटकभूषितम् ।<br>ज्यापाशं धनुषस्तस्य भीमसेनोऽवतारयत् ।। 28 ।।	</p></td><td>	4-7-28a<br>4-7-28b	<p class="mw-empty-elt"></p></td></tr>
<tr><td><p>	नकुलं पुनराहूय धर्मराजो युधिष्ठिरः।<br>उवाच येन संग्रामे सर्वशत्रूञ्जिघांससि ।। 29 ।।	</p></td><td>	4-7-29a<br>4-7-29b	<p class="mw-empty-elt"></p></td></tr>
<tr><td><p>	सुराष्ट्राञ्जितवान्येन शार्ङ्गगाण्डीवसन्निभम् ।<br>सुवर्णविकृतं सारमिन्द्रायुधनिभं वरम् ।। 30 ।।	</p></td><td>	4-7-30a<br>4-7-30b	<p class="mw-empty-elt"></p></td></tr>
<tr><td><p>	तवानुरूपं सुकृतं चापमेतदलङ्कृतम्।<br>तद्व्यंसयित्वा ज्यापाशं निधातुं धनुराहर ।। 31 ।।	</p></td><td>	4-7-31a<br>4-7-31b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-7-32x	<p class="mw-empty-elt"></p></td></tr>
<tr><td><p>	अजयत्पश्चिमामाशां धनुषा येन पाण्डवः।<br>माद्रीपुत्रो महाबाहुस्ताम्रास्यो मितभाषिता ।। 32 ।।	</p></td><td>	4-7-32a<br>4-7-32b	<p class="mw-empty-elt"></p></td></tr>
<tr><td><p>	<br>कुले नास्ति समो रूपे यस्येति नकुलः स्मृतः ।। 33 ।।	</p></td><td>	4-7-33a<br>4-7-33b	<p class="mw-empty-elt"></p></td></tr>
<tr><td><p>	सहदेवं च संप्रेक्ष्य पुनर्धर्मसुतोऽब्रवीत्।<br>कलिङ्गान्द्राक्षिणात्यांश्च मागधांश्चाजिशोभनः ।। 34 ।।	</p></td><td>	4-7-34a<br>4-7-34b	<p class="mw-empty-elt"></p></td></tr>
<tr><td><p>	येनैव शत्रून्समरे अधाक्षीररिमर्दन।<br>तत्स्रंसयित्वा ज्यापाशं निधातुं धनुराहर ।। 35 ।।	</p></td><td>	4-7-35a<br>4-7-35b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-7-36x	<p class="mw-empty-elt"></p></td></tr>
<tr><td><p>	दक्षिणां दक्षिणाचारो दिशं येनाजयत्प्रभुः ।<br>अपज्यमकरोद्वीरः सहदेवस्तदायुधम् ।। 36 ।।	</p></td><td>	4-7-36a<br>4-7-36b	<p class="mw-empty-elt"></p></td></tr>

<tr><td><p>	दीप्तान्खण्डांश्च सुदृढान्सुतीक्ष्णान्कनकत्सरून् ।<br>विविधान्क्षुरनाराचान्निस्त्रिंशांश्च शरानपि ।<br>आयुधानि कलापांश्च गदाश्च निदधुः सह ।। 37 ।।	</p></td><td>	4-7-37a<br>4-7-37b<br>4-7-37c	<p class="mw-empty-elt"></p></td></tr>
<tr><td><p>	अथाब्रवीद्धर्मराजः सहदेवं परन्तपः।<br>आरुह्येमां शमीं वीर निधत्स्वेहायुधानि नः ।। 38 ।।	</p></td><td>	4-7-38a<br>4-7-38b	<p class="mw-empty-elt"></p></td></tr>
<tr><td><p>	इदं गोमृगमभ्याशे गतसत्वमचेतनम् ।<br>एतदुत्कृत्य वै वीर धनूंपि परिवेष्टय ।। 39 ।।	</p></td><td>	4-7-39a<br>4-7-39b	<p class="mw-empty-elt"></p></td></tr>
<tr><td><p>	एवमुक्तो महाबाहुः सहदेवो यथोक्तवत् ।<br>शमीमारुह्य त्वरितो धनूंपि परिवेष्टयत् ।। 40 ।।	</p></td><td>	4-7-40a<br>4-7-40b	<p class="mw-empty-elt"></p></td></tr>

<tr><td><p>	शीतवातातपभयाद्वर्पत्राणाय दुर्जयः।<br>तानि वीरो यथा जानन्निरावाधानि सर्वशः ।<br>पुनः पुनः सुसंवेष्ट्य कृत्वा सुकृतमावरम् ।। 41 ।।	</p></td><td>	4-7-41a<br>4-7-41b<br>4-7-41c	<p class="mw-empty-elt"></p></td></tr>
<tr><td><p>	यत्र चापश्यत स वै तिरोवर्पाणि वर्पति।<br>तत्र तानि दृढैः पाशैः सुगाढं पर्यवन्धत ।। 42 ।।	</p></td><td>	4-7-42a<br>4-7-42b	<p class="mw-empty-elt"></p></td></tr>
<tr><td><p>	ततः परमदूरस्थमुञ्छवृत्तिकलेवरम्।<br>प्रायोपवेशनाच्छुष्कं स्नायुचर्मास्थिसंयुतम् ।। 43 ।।	</p></td><td>	4-7-43a<br>4-7-43b	<p class="mw-empty-elt"></p></td></tr>
<tr><td><p>	तच्चानीय धनुर्मध्ये निबबन्धु पाण्डवाः ।<br>उपायकुशलाः सर्वे प्रणदन्तः समब्रुवन् ।। 44 ।।	</p></td><td>	4-7-44a<br>4-7-44b	<p class="mw-empty-elt"></p></td></tr>
<tr><td><p>	अस्य बद्धस्य दौर्गन्ध्यान्मनुष्या वनचारिणः।<br>दूरात्परिहरिष्यन्ति सशवेयं शमी इति ।। 45 ।।	</p></td><td>	4-7-45a<br>4-7-45b	<p class="mw-empty-elt"></p></td></tr>
<tr><td><p>	अथाब्रवीन्महाराजो धर्मात्मा स युधिष्ठिरः।<br>रञ्जुभिः सुकृतं प्राज्ञ विनिर्वध्नीहि पाण्डव ।। 46 ।।	</p></td><td>	4-7-46a<br>4-7-46b	<p class="mw-empty-elt"></p></td></tr>
<tr><td><p>	यानि चात्र विशालानि रूढमूलानि मन्यसे।<br>तेपामुपरि बध्नीहि इदं विप्रकलवरम् ।। 47 ।।	</p></td><td>	4-7-47a<br>4-7-47b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-7-48x	<p class="mw-empty-elt"></p></td></tr>
<tr><td><p>	तच्छ्रुत्वा सहदेवस्तु पर्यबध्नत तच्छवम् ।। 48 ।।	</p></td><td>	4-7-48a	<p class="mw-empty-elt"></p></td></tr>
<tr><td><p>	युधिष्ठिरः शुचिर्भूत्वा मनसाऽभिप्रणम्य च।<br>ब्रह्माणामिन्द्रं वरदं कुबेरं वरुणानिलौ ।। 49 ।।	</p></td><td>	4-7-49a<br>4-7-49b	<p class="mw-empty-elt"></p></td></tr>

<tr><td><p>	रुद्रं यमं च विष्णुं च सोमार्कौ धर्ममेव च ।<br>पृथिवीमन्तरिक्षं च दिशश्चोपदिशस्तथा ।<br>वसूश्चं मरुतश्चैव ज्वलनं चातितेजसम् ।। 50 ।।	</p></td><td>	4-7-50a<br>4-7-50b<br>4-7-50c	<p class="mw-empty-elt"></p></td></tr>
<tr><td><p>	दिवाचरा रात्रिचराणि वाऽपि यानीह भूतान्यनुकीर्तितानि ।<br>तेभ्यो नमस्कृत्य च सुव्रतेभ्यः प्रणम्य तेपां शरणं गतोऽहम् ।। 51 ।।	</p></td><td>	4-7-51a<br>4-7-51b	<p class="mw-empty-elt"></p></td></tr>
<tr><td><p>	सर्वायुधानीह महाबलानि न्यासं महादेवसमीपतो वै।<br>न्यस्याम्यहं वायुसमीपतश्च वनस्पतीनां च सपर्वतानाम् ।। 52 ।।	</p></td><td>	4-7-52a<br>4-7-52b	<p class="mw-empty-elt"></p></td></tr>
<tr><td><p>	एष न्यासो मया दत्तः सोममूर्यानिलान्तिके।<br>मम पार्थस्य वा देयं पूर्णे वर्षे त्रयोदशे ।। 53 ।।	</p></td><td>	4-7-53a<br>4-7-53b	<p class="mw-empty-elt"></p></td></tr>

<tr><td><p>	नेदं भीमे प्रदातव्यमयं क्रुद्धो वृकोदरः।<br>आमर्षान्नित्यसंक्रुद्धो धृतराष्ट्रसुतान्प्रति।<br>अपूर्णकाले प्रहरेत्क्रोधसंजातमत्सरः ।। 54 ।।	</p></td><td>	4-7-54a<br>4-7-54b<br>4-7-54c	<p class="mw-empty-elt"></p></td></tr>
<tr><td><p>	पुनः प्रवेशो नः स्यात्तु वनवासाय सर्वदा ।<br>समये परिपूर्णे तु धार्तराष्ट्रान्निहन्महे ।। 55 ।।	</p></td><td>	4-7-55a<br>4-7-55b	<p class="mw-empty-elt"></p></td></tr>
<tr><td><p>	एष चार्थश्च धर्मश्च कामः कीर्तिरलं यशः।<br>मदायत्तमिदं सर्वं जीवितं च न संशयः ।। 56 ।।	</p></td><td>	4-7-56a<br>4-7-56b	<p class="mw-empty-elt"></p></td></tr>
<tr><td><p>	वैशंपायन उवाच।	</p></td><td>	4-7-57a	<p class="mw-empty-elt"></p></td></tr>
<tr><td><p>	दैवतेभ्यो नमस्कृत्य शमीं कृत्वा प्रदक्षिणम्।<br>नगरं गन्तुमायाताः सर्वे ते भ्रातरः सह ।। 57 ।।	</p></td><td>	4-7-57a<br>4-7-57b	<p class="mw-empty-elt"></p></td></tr>
<tr><td><p>	आगोपालाविपालेभ्यः कर्षकेभ्यः परंतप।<br>आजग्मुर्नगराभ्याशं दर्शयन्तः पुनः पुनः ।। 58 ।।	</p></td><td>	4-7-58a<br>4-7-58b	<p class="mw-empty-elt"></p></td></tr>

<tr><td><p>	अशीतिशतवर्पेयं माताऽस्माकमिहान्तिके ।<br>बहुकालपरीणामा मृत्योस्तु वशमेयुपी ।<br>न चाग्निसंस्कारमियं प्रापिता कुलधर्मतः ।। 59 ।।	</p></td><td>	4-7-59a<br>4-7-59b<br>4-7-59c	<p class="mw-empty-elt"></p></td></tr>
<tr><td><p>	यः समासाद्यते कश्चित्तस्मिन्देशे यदृच्छया।<br>तमेवमृचुर्धर्मज्ञाः कुलधर्मो न ईदृशः ।। 60 ।।	</p></td><td>	4-7-60a<br>4-7-60b	<p class="mw-empty-elt"></p></td></tr>
<tr><td><p>	विश्रावयन्तस्ते हृष्टा दिशः सर्वा व्यनादयन् ।<br>स्वर्गतेयमिहास्माकं जननी शोकविह्वला ।। 61 ।।	</p></td><td>	4-7-61a<br>4-7-61b	<p class="mw-empty-elt"></p></td></tr>
<tr><td><p>	वने विचरमाणानां लुब्धानां वनचारिणाम्।<br>कुलधर्मोऽयमस्माकं पूर्वैराचरितः पुरा ।। 62 ।।	</p></td><td>	4-7-62a<br>4-7-62b	<p class="mw-empty-elt"></p></td></tr>
<tr><td><p>	एवं ते सुकृतं कृत्वा समन्तादवघुष्य च।<br>भीमसेनोऽर्जुनश्चैव माद्रीपुत्रावुभावपि ।। 63 ।।	</p></td><td>	4-7-63a<br>4-7-63b	<p class="mw-empty-elt"></p></td></tr>
<tr><td><p>	युधिष्ठिरश्च कृष्णा च राजपत्नी सुमध्यमा।<br>ततो यथासमाज्ञप्तं नगरं प्राविशंस्तदा ।। 64 ।।	</p></td><td>	4-7-64a<br>4-7-64b	<p class="mw-empty-elt"></p></td></tr>
<tr><td><p>	मत्स्यराज्ञो विराटस्य समीपं वस्तुमञ्जसा।<br>अज्ञातचर्यां चरितुं वर्षं राष्ट्रे त्रयोदशम् ।। 65 ।।	</p></td><td>	4-7-65a<br>4-7-65b	<p class="mw-empty-elt"></p></td></tr>
<tr><td><p>	अतश्छन्नानि नामानि चकारैषां युधिष्ठिरः ।<br>जयो जयेशो विजयो जयत्सेनो जयद्बलः।	</p></td><td>	4-7-66a<br>4-7-66b	<p class="mw-empty-elt"></p></td></tr>
<tr><td><p>	आपत्सु नामभिस्त्वेतैः समाह्वामः परस्परम् ।। 66 ।।<br>ततो यथाप्रतिज्ञाभिः प्राविशन्नगरं महत्।	</p></td><td>	4-7-67a<br>4-7-67b	<p class="mw-empty-elt"></p></td></tr>
<tr><td><p>	अज्ञातचर्यां वत्स्यन्तो राष्ट्रे वर्षं त्रयोदशम् ।। 67 ।।	</p></td><td>	4-7-68a	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि<br> पाण्डवप्रवेशपर्वणि सप्तमोऽध्यायः ।। 7 ।।	</p></td><td>		<p class="mw-empty-elt"></p></td></tr>
</tbody>