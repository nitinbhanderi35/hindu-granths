				
<tbody><tr><td><p>	<b>वैशंपायन उवाच।</b>	</p></td><td>	4-17-1x	<p class="mw-empty-elt"></p></td></tr>
<tr><td><p>	एवमुक्ताऽनवद्याङ्गी कीचकेन दुरात्मना ।<br>द्रौपदी तमुवाचेदं सैरन्ध्रीवेषधारिणी ।। 1 ।।	</p></td><td>	4-17-1a<br>4-17-1b	<p class="mw-empty-elt"></p></td></tr>
<tr><td><p>	अप्रार्थनीयामिहं मां सूतपुत्राभिमन्यसे।<br>निहीनवर्णां सैरेन्ध्रीं बीभत्सां केशकारिणीम् ।। 2 ।।	</p></td><td>	4-17-2a<br>4-17-2b	<p class="mw-empty-elt"></p></td></tr>
<tr><td><p>	परदाराऽस्मि भद्रं ते न युक्तं तव सांप्रतम्।<br>दयिताः प्राणिनां दारा धर्मं समनुचिन्तय ।। 3 ।।	</p></td><td>	4-17-3a<br>4-17-3b	<p class="mw-empty-elt"></p></td></tr>
<tr><td><p>	परदारे न ते बुद्धिर्जातु कार्या कथंचन ।<br>विवर्जनं ह्यकार्याणामेतत्सुपुरुषव्रतम् ।। 4 ।।	</p></td><td>	4-17-4a<br>4-17-4b	<p class="mw-empty-elt"></p></td></tr>
<tr><td><p>	मिथ्याभिगृध्नो हि नरः पापात्मा मोहमास्थितः ।<br>अयशः प्राप्नुयाद्धोरं महद्वा प्राप्नुयाद्भयम् ।। 5 ।।	</p></td><td>	4-17-5a<br>4-17-5b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-17-6x	<p class="mw-empty-elt"></p></td></tr>
<tr><td><p>	एवमुक्तस्तु सैरन्ध्र्या कीचकः काममोहितः।<br>जानन्नपि सुदुर्बुद्धिः परदाराभिमर्शने ।। 6 ।।	</p></td><td>	4-17-6a<br>4-17-6b	<p class="mw-empty-elt"></p></td></tr>
<tr><td><p>	दोषान्बहून्प्राणहरान्सर्वलोकविगर्हितान् ।<br>प्रोवाचेदं सुदुर्बुद्धिर्द्रौपदीमजितेन्द्रियः ।। 7 ।।	</p></td><td>	4-17-7a<br>4-17-7b	<p class="mw-empty-elt"></p></td></tr>
<tr><td><p>	नार्हस्येवं वरारोहे प्रत्याख्यातुं वरानने ।<br>मां मन्मथसमाविष्टं त्वत्कृते चारुहासिनि ।। 8 ।।	</p></td><td>	4-17-8a<br>4-17-8b	<p class="mw-empty-elt"></p></td></tr>
<tr><td><p>	प्रत्याख्याय च मां भीरु वशगं प्रियवादिनम् ।<br>नूनं त्वमसितापाङ्गि पश्चात्तापं करिष्यसि ।। 9 ।।	</p></td><td>	4-17-9a<br>4-17-9b	<p class="mw-empty-elt"></p></td></tr>
<tr><td><p>	अहं हि सुभ्रु राज्यस्य कृत्स्नस्यास्य सुमध्यमे ।<br>प्रभुर्वासयिता चैव वीर्ये चाप्रतिमः क्षितौ ।। 10 ।।	</p></td><td>	4-17-10a<br>4-17-10b	<p class="mw-empty-elt"></p></td></tr>
<tr><td><p>	पृथिव्यां मत्समो नास्ति कश्चिदन्यः पुमानिह ।<br>रूपयौवनसौभाग्यैर्भोगैश्चानुत्तमैः शुभैः ।। 11 ।।	</p></td><td>	4-17-11a<br>4-17-11b	<p class="mw-empty-elt"></p></td></tr>
<tr><td><p>	सर्वकामसमृद्धेषु भोगेष्वनुपमेष्विह।<br>भोक्तव्येषु च कल्याणि कस्माद्दास्ये रता ह्यसि ।। 12 ।।	</p></td><td>	4-17-12a<br>4-17-12b	<p class="mw-empty-elt"></p></td></tr>
<tr><td><p>	मया दत्तमिदं राज्यं स्वामिन्यसि शुभानने।<br>भजस्व मां वरारोहे भुङ्क्ष्वं भोगाननुत्तमान् ।। 13 ।।	</p></td><td>	4-17-13a<br>4-17-13b	<p class="mw-empty-elt"></p></td></tr>
<tr><td><p>	एवमुक्ता तु सा साध्वी कीचकेनाशुभं वचः।<br>कीचकं प्रत्युवाचेदं गर्हयन्त्यस्य तद्वचः ।। 14 ।।	</p></td><td>	4-17-14a<br>4-17-14b	<p class="mw-empty-elt"></p></td></tr>
<tr><td><p>	<b>सैरन्ध्र्युवाच।</b>	</p></td><td>	4-17-15x	<p class="mw-empty-elt"></p></td></tr>
<tr><td><p>	मा सूतपुत्र मुह्यस्व माऽद्य त्यक्ष्यस्व जीवितम्।<br>जानीहि पञ्चभिर्घोरैर्नित्यं मामभिरक्षिताम् ।। 15 ।।	</p></td><td>	4-17-15a<br>4-17-15b	<p class="mw-empty-elt"></p></td></tr>
<tr><td><p>	न चाप्यहं त्वया लभ्या गन्धर्वाः पतयो मम।<br>ते त्वां निहन्युः कुपिताः साध्वलं मा व्यनीनशः ।। 16 ।।	</p></td><td>	4-17-16a<br>4-17-16b	<p class="mw-empty-elt"></p></td></tr>
<tr><td><p>	अशक्यरूपं पुरुषैरध्वानं गन्तुमिच्छसि ।। 17 ।।	</p></td><td>	4-17-17a	<p class="mw-empty-elt"></p></td></tr>
<tr><td><p>	यथा निश्चेतनो बालः कूलस्थः कूलमुत्तरम्।<br>तर्तुमिच्छति मन्दात्मा तथा त्वं कर्तुमिच्छसि ।। 18 ।।	</p></td><td>	4-17-18a<br>4-17-18b	<p class="mw-empty-elt"></p></td></tr>
<tr><td><p>	अन्तर्महीं वा यदि वोर्ध्वमुत्पतेः समुद्रपारं यदि वा प्र<br>तथापि तेषां न विमोक्षमर्हसि प्रमाथिनो देवसुता हि खेचराः	</p></td><td>	4-17-19a<br>4-17-19b	<p class="mw-empty-elt"></p></td></tr>
<tr><td><p>	त्वं कालरात्रीमिव कश्चिदातुरः किं मां दृढं पार्थयसेऽद्य<br>किं मातुरङ्के शयितो यथा शिशुश्चन्द्रं जिघृक्षुरिव मन्यस	</p></td><td>	4-17-20a<br>4-17-20b	<p class="mw-empty-elt"></p></td></tr>
<tr><td><p>	तेषां प्रियां प्रार्थयतो न ते भुवि गत्वा दिवं वा शरणं भ<br>न वर्तते कीचक ते दृशा शुभं या तेन संजीवनमर्थयेत सा ।। 2	</p></td><td>	4-17-21a<br>4-17-21b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>कीचकवधपर्वणि सप्तदशोऽध्यायः ।। 17 ।।	</p></td><td>		<p class="mw-empty-elt"></p></td></tr>
</tbody>