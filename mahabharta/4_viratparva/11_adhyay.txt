				
<tbody><tr><td><p>	<b>वैशंपायन उवाच।</b>	</p></td><td>	4-11-1x	<p class="mw-empty-elt"></p></td></tr>
<tr><td><p>	अथापरोऽदृश्यत वर्णवान्युवा स्त्रीवेषधारी समलंकृतो भृशम्।<br>प्रवालचित्रे प्रविमुच्य कुण्डले उभे च कम्बू परिपातुके तथा ।। 1 ।।	</p></td><td>	4-11-1a<br>4-11-1b	<p class="mw-empty-elt"></p></td></tr>
<tr><td><p>	कृष्णे च रक्ते च निबध्य वाससी शरीरवाञ्शुक्रबृहस्पतिप्रभः।<br>बहूंश्च दीर्घांश्च विकीर्य मूर्धजान्महाभुजो मत्तगजेन्द्रविक्रमः ।। 2 ।।	</p></td><td>	4-11-2a<br>4-11-2b	<p class="mw-empty-elt"></p></td></tr>
<tr><td><p>	क्लैब्येन वेषेण न भति भाति च ग्रहाभिपन्नो नभसीव चन्द्रमाः ।<br>गतेन चोर्वी परिकम्पयंस्तदा विराटमासाद्य सभासमीपतः ।। 3 ।।	</p></td><td>	4-11-3a<br>4-11-3b	<p class="mw-empty-elt"></p></td></tr>
<tr><td><p>	तं प्रेक्ष्य राजोपगतं सभातले व्याजाप्रतिच्छन्नममित्रमर्दनम् ।<br>विराजमानं सुरराजवर्चसं सुतं सुरेन्द्रस्य गजेन्द्रविक्रमम् ।। 4 ।।	</p></td><td>	4-11-4a<br>4-11-4b	<p class="mw-empty-elt"></p></td></tr>
<tr><td><p>	सर्वानपृच्छच्च समीपचारिणः कुतोऽयमायाति न मे पुरा श्रुतः।<br>न चैनमूचुर्विदितं नरास्तदा सविस्मयं वाक्यमिदं नृपोऽब्रवीत् ।। 5 ।।	</p></td><td>	4-11-5a<br>4-11-5b	<p class="mw-empty-elt"></p></td></tr>
<tr><td><p>	<b>विराट उवाच।</b>	</p></td><td>	4-11-6x	<p class="mw-empty-elt"></p></td></tr>
<tr><td><p>	गजेन्द्रलीलो मृगराजगामी वृषेक्षणो देवसुतोग्रतेजाः।<br>पीनांसबाहुः कनकावदातः कोऽयं नरो मे नगरं प्रविष्टः ।। 6 ।।	</p></td><td>	4-11-6a<br>4-11-6b	<p class="mw-empty-elt"></p></td></tr>
<tr><td><p>	किमेष देवेन्द्रसुतः किमेष ब्रह्मात्मजो वा किमयं स्वयंभूः।<br>उमासुतो वैश्रवणात्मजो वा प्रेक्ष्यैनमासीदिति मे वितर्कः ।। 7 ।।	</p></td><td>	4-11-7a<br>4-11-7b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-11-8x	<p class="mw-empty-elt"></p></td></tr>
<tr><td><p>	सभामतिक्रम्य स वासवोपमो निरीक्षमाणो बहुभिः सभागतैः।<br>स तत्र राजनममित्रहाऽब्रवीद्बृहन्नलाहं नरदेव नर्तकी ।। 8 ।।	</p></td><td>	4-11-8a<br>4-11-8b	<p class="mw-empty-elt"></p></td></tr>
<tr><td><p>	वेणीं प्रकुर्यां रुचिरे च कुण्डले ग्रथे स्रजः प्रावरणानि संहरे।<br>स्नानं चरेयं विमृजे च दर्पणं विशेषकेष्वेव च कौशलं मम ।। 9 ।	</p></td><td>	4-11-9a<br>4-11-9b	<p class="mw-empty-elt"></p></td></tr>
<tr><td><p>	क्लीबेषु बालेषु जनेषु नर्तने शिक्षाप्रदानेषु च योग्यता मम।<br>करोमि वेणीषु च पुष्पपूरकं न मे स्त्रियः कर्मणि कौशलाधिकाः ।। 10 ।।	</p></td><td>	4-11-10a<br>4-11-10b	<p class="mw-empty-elt"></p></td></tr>
<tr><td><p>	इत्यर्जुनस्तं नरदेवमोजसा विज्ञाप्य तस्थौ विधिनाऽऽत्मनः क्रियाम्।<br>तमब्रवीत्प्रांशुमुदीक्ष्य विस्मितो विराटराजोपसृतं महायशाः ।। 11 ।।	</p></td><td>	4-11-11a<br>4-11-11b	<p class="mw-empty-elt"></p></td></tr>
<tr><td><p>	नार्हस्तु वेषोऽयमनूर्जितस्ते नापुंस्त्वमर्हं नरदेवसिंह ।<br>तवैव वेषः शुभवेषभूषणैर्विभूषितो भूतपतेरिव प्रभो ।। 12 ।।	</p></td><td>	4-11-12a<br>4-11-12b	<p class="mw-empty-elt"></p></td></tr>
<tr><td><p>	विभाति भानोरिव रश्मिमालिनो घनावरुद्धे गगने घनैरिव।<br>धनुर्हि मन्ये तव शोभयेद्भुजौ तथाहि पीनावतिमात्रमायतौ ।। 13 ।।	</p></td><td>	4-11-13a<br>4-11-13b	<p class="mw-empty-elt"></p></td></tr>
<tr><td><p>	प्रगृह्य चापं त्वनुरूपमात्मनो रक्षस्व देशं पुरमद्य सुस्थिरः।<br>पुत्रेण तुल्यो भव मे बृहन्नले वृद्धोस्मि वित्तं प्रतिपादयामि ते ।। 14 ।।	</p></td><td>	4-11-14a<br>4-11-14b	<p class="mw-empty-elt"></p></td></tr>
<tr><td><p>	त्वं रक्ष मे सर्वमिदं पुरं प्रभो न षण्डतां कांचन लक्षयामि ते।<br>प्रशाधि मत्स्यांस्तरसा विवर्धयन्ददामि राज्यं तव सत्यवागहम् ।। 15 ।।	</p></td><td>	4-11-15a<br>4-11-15b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-11-16x	<p class="mw-empty-elt"></p></td></tr>
<tr><td><p>	तस्याग्रतः स्वानि धनूंषि पार्थिवो बहूनि दीर्घाणि च वर्णवन्ति च।<br>ददौ स सज्यानि बलान्वितानि जिज्ञासमानः किमयं करिष्यति ।। 16 ।।	</p></td><td>	4-11-16a<br>4-11-16b	<p class="mw-empty-elt"></p></td></tr>
<tr><td><p>	ततोऽर्जुनः क्लीबतरं वचोऽब्रवीन्न मे धनुर्धारितमीदृशं विभो।<br>न चापि दृष्टं धनुरीदृशं क्वचिन्न मादृशाः सन्ति धनुर्धरा भुवि ।। 17 ।।	</p></td><td>	4-11-17a<br>4-11-17b	<p class="mw-empty-elt"></p></td></tr>
<tr><td><p>	नृत्याम गायामि च वादयाम्यहं प्रानर्तने कौशलनैपुणं मम।<br>तदुत्तरायाः परिधत्स्व नर्तने भवामि देव्या नरदेव नर्तकी ।। 18 ।।	</p></td><td>	4-11-18a<br>4-11-18b	<p class="mw-empty-elt"></p></td></tr>
<tr><td><p>	<b>विराट उवाच।</b>	</p></td><td>	4-11-19x	<p class="mw-empty-elt"></p></td></tr>
<tr><td><p>	ददामि ते तं हि वरं बृहन्नले सुतां हि मे नर्तय याश्च तादृशीः ।<br>ततो विराटः स्वयमाह्वयत्सुतां नराधिपस्तां च सुमध्यसुन्दरीम् ।। 19 ।।	</p></td><td>	4-11-19a<br>4-11-19b	<p class="mw-empty-elt"></p></td></tr>
<tr><td><p>	उवाच चैनां मुदितेन चेतसा बृहन्नला नाम सखी भवत्वियम्।<br>सुगात्रि संप्रीतिसुबद्धसौहृदा तवाङ्गने प्राणसमा च नित्यदा ।। 20 ।।	</p></td><td>	4-11-20a<br>4-11-20b	<p class="mw-empty-elt"></p></td></tr>
<tr><td><p>	प्रकामभक्ष्याभरणाम्बरा शुभा चरत्वियं सर्वजनेष्ववारिता।<br>न दुष्कुलानामियमाकृतिर्भवेन्न वृत्तभेदी भवतीदृशो जनः ।। 21 ।।	</p></td><td>	4-11-21a<br>4-11-21b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-11-22x	<p class="mw-empty-elt"></p></td></tr>
<tr><td><p>	संमन्त्र्य राजा विविधैः स्वमन्त्रिभिः परीक्ष्य चैनं प्रमदाभिराशु वै।<br>अपुंस्त्वमप्यस्य निशम्य च स्थिरं ततः कुमारीपुरमुत्ससर्ज तम् ।। 22 ।।	</p></td><td>	4-11-22a<br>4-11-22b	<p class="mw-empty-elt"></p></td></tr>
<tr><td><p>	स शिक्षयामास च गीतवदनं सुतां विराटस्य धनंजयः प्रभुः ।<br>सखीश्च तस्याः परिचारिकास्तथा प्रियश्च तस्याः स बभूव पाण्डवः ।। 23 ।।	</p></td><td>	4-11-23a<br>4-11-23b	<p class="mw-empty-elt"></p></td></tr>
<tr><td><p>	तथा स तत्रैव धनंजयोऽवसत्प्रियाणि कुर्वन्त्सह ताभिरात्मवान्।<br>तथा गतं तत्र न जझिरे जना बहिश्चरा वाऽप्यथवेतरे जनाः ।। 24 ।।	</p></td><td>	4-11-24a<br>4-11-24b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि<br> पाण्डवप्रवेशपर्वणि एकादशोऽध्यायः ।। 11 ।।	</p></td><td>		<p class="mw-empty-elt"></p></td></tr>
</tbody>