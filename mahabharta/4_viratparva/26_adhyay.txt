				
<tbody><tr><td><p>	<b>भीम उवाच।</b>	</p></td><td>	4-26-1x	<p class="mw-empty-elt"></p></td></tr>
<tr><td><p>	तथा भद्रे करिष्यामि यथा त्वं भीरु भाषसे।<br>अदृश्यमानस्तस्याहं तमिस्रायां सकुण्डलम् ।। 1 ।।	</p></td><td>	4-26-1a<br>4-26-1b	<p class="mw-empty-elt"></p></td></tr>
<tr><td><p>	नागो बिल्वमिवाक्रम्य पोथयिष्यामि तच्छिरः।<br>अलभ्यामिच्छतस्तस्य कीचकस्य दुरात्मनः ।। 2 ।।	</p></td><td>	4-26-2a<br>4-26-2b	<p class="mw-empty-elt"></p></td></tr>
<tr><td><p>	मया यदुक्तं पाञ्चालि धर्मराजसुतं प्रति।<br>कोपादृते किमन्यत्तु नानुवर्तेत को नृपम् ।। 3 ।।	</p></td><td>	4-26-3a<br>4-26-3b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-26-4x	<p class="mw-empty-elt"></p></td></tr>
<tr><td><p>	एवमुक्तवा महाबाहुस्तत्र पाण्डवनन्दनः।<br>अर्धरात्रे तदोत्थाय सत्ववान्भीमविक्रमः ।। 4 ।।	</p></td><td>	4-26-4a<br>4-26-4b	<p class="mw-empty-elt"></p></td></tr>
<tr><td><p>	अवदातेन मृदुना पटेनाच्छादितस्तथा ।<br>द्रौपदीं पृष्ठतः कृत्वा यत्रासीन्नर्तनालयः ।। 5 ।।	</p></td><td>	4-26-5a<br>4-26-5b	<p class="mw-empty-elt"></p></td></tr>
<tr><td><p>	स भीमः प्रथमं गत्वा तमिस्रायामुपाविशत् ।<br>मृगं सिंह इवादृश्यः प्रत्याकाङ्क्षत्स कीचकम् ।। 6 ।।	</p></td><td>	4-26-6a<br>4-26-6b	<p class="mw-empty-elt"></p></td></tr>
<tr><td><p>	कीचकस्तु शिरःस्नातो निशायां समलंकृतः।<br>सङ्केतमगमत्तूर्णं शून्यागारमपावृतम् ।। 7 ।।	</p></td><td>	4-26-7a<br>4-26-7b	<p class="mw-empty-elt"></p></td></tr>
<tr><td><p>	तदेव नर्तनागारं पाञ्चाली यदभाषत।<br>तां मन्यमानः संकेते सैरन्ध्रीं काममोहितः ।। 8 ।।	</p></td><td>	4-26-8a<br>4-26-8b	<p class="mw-empty-elt"></p></td></tr>
<tr><td><p>	प्रविश्य नर्तनागारं ततस्तं पुरुषर्षभम्।<br>पूर्वागतं भीमसेनं दृप्तमप्रतिमजसम् ।। 9 ।।	</p></td><td>	4-26-9a<br>4-26-9b	<p class="mw-empty-elt"></p></td></tr>
<tr><td><p>	शयानं शयने तत्र मृत्युं मूढः परामृशत्।<br>जाज्वल्यमानं कोपेन कृष्णाधर्षणजेन च ।। 10 ।।	</p></td><td>	4-26-10a<br>4-26-10b	<p class="mw-empty-elt"></p></td></tr>
<tr><td><p>	एकान्ते भीममासाद्य कीचकः कालचोदितः।<br>हर्षोन्मथितचित्तात्मा स्मयमानोऽभ्यभाषत ।। 11 ।।	</p></td><td>	4-26-11a<br>4-26-11b	<p class="mw-empty-elt"></p></td></tr>
<tr><td><p>	प्रहितं ते मया भद्रे बहुवित्तं शुचिस्मिते।<br>त्वयि तिष्ठतु तत्सर्वं यथाऽसि स्वयमागता ।। 12 ।।	</p></td><td>	4-26-12a<br>4-26-12b	<p class="mw-empty-elt"></p></td></tr>
<tr><td><p>	अकस्मान्मां प्रशंसन्ति सदा गृहगताः स्त्रियः।<br>बलवान्दर्शनीयश्च नान्यस्ते सदृशः पुमान् ।। 13 ।।	</p></td><td>	4-26-13a<br>4-26-13b	<p class="mw-empty-elt"></p></td></tr>

<tr><td><p>	अहं रूपेण संपन्नः स्नातो गुरुविभूषितः।<br>नित्यमेव प्रियः स्त्रीणां सौभाग्यात्प्रियदर्शनः ।<br>रूपस्य तन्मया प्राप्तं फलं कमललोचने ।। 14 ।।	</p></td><td>	4-26-14a<br>4-26-14b<br>4-26-14c	<p class="mw-empty-elt"></p></td></tr>
<tr><td><p>	<b>भीम उवाच।</b>	</p></td><td>	4-26-15x	<p class="mw-empty-elt"></p></td></tr>
<tr><td><p>	दिष्ट्या त्वं दर्शनीयोसि दिष्ट्याऽऽत्मानं प्रशंससि।। 15 ।।	</p></td><td>	4-26-15a	<p class="mw-empty-elt"></p></td></tr>

<tr><td><p>	त्वयाऽपीदृग्गुणा नारी रूपशीलसमन्विता।<br>अदृष्टपूर्वा पश्य त्वं यतो जानासि सूतज।<br>द्रक्ष्यसि त्वं मुहूर्तेन यथेयं स्त्री गुणान्विता ।। 16 ।।	</p></td><td>	4-26-16a<br>4-26-16b<br>4-26-16c	<p class="mw-empty-elt"></p></td></tr>
<tr><td><p>	उपरंस्यसि कामाच्च शीघ्रं त्वं स्प्रष्टुमर्हसि ।<br>ईदृशस्तु त्वया स्पर्शः स्पृष्टपूर्वो न कर्हिचित् ।। 17 ।।	</p></td><td>	4-26-17a<br>4-26-17b	<p class="mw-empty-elt"></p></td></tr>
<tr><td><p>	स्पर्शं वेत्सि विदग्धस्त्वं कामधर्मविचक्षणः।<br>स्त्रीणां प्रीतिकरो नान्यस्त्वत्समः पुरुषस्त्विह ।। 18 ।।	</p></td><td>	4-26-18a<br>4-26-18b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-26-19x	<p class="mw-empty-elt"></p></td></tr>
<tr><td><p>	इत्युक्त्वा तं महाबाहुर्भीमो भीमपराक्रमः।<br>सहसोत्पत्य कौन्तेयः प्रहस्येदमुवाच ह ।। 19 ।।	</p></td><td>	4-26-19a<br>4-26-19b	<p class="mw-empty-elt"></p></td></tr>
<tr><td><p>	अद्य त्वां भगिनी पापं कृष्यमाणं मया भुवि ।<br>द्रक्ष्यतेऽद्रिप्रतीकाशं सिंहेनेव महागजम् ।। 20 ।।	</p></td><td>	4-26-20a<br>4-26-20b	<p class="mw-empty-elt"></p></td></tr>
<tr><td><p>	निराबाधा त्वयि हते सैरन्ध्री विचरिष्यति।<br>सुखमेव चरिष्यन्ति सैरन्ध्र्याः पतयः सदा ।। 21 ।।	</p></td><td>	4-26-21a<br>4-26-21b	<p class="mw-empty-elt"></p></td></tr>
<tr><td><p>	ततो जग्राह केशेषु माल्यवत्सु सुगन्धिषु ।। 22 ।।	</p></td><td>	4-26-22a	<p class="mw-empty-elt"></p></td></tr>
<tr><td><p>	गृहीत्वा कीचकं भीमो विरराज महाबलः।<br>गृहीत्वा ग्रासकामस्तु सिंहः क्षुद्रमृगं यथा ।। 23 ।।	</p></td><td>	4-26-23a<br>4-26-23b	<p class="mw-empty-elt"></p></td></tr>
<tr><td><p>	स केशेषु परामृष्टो बलेन बलिनां वरः।<br>आक्षिप्य केशान्वेगेन बाह्वोर्जग्राह पाण्डवम् ।। 24 ।।	</p></td><td>	4-26-24a<br>4-26-24b	<p class="mw-empty-elt"></p></td></tr>
<tr><td><p>	बाहुयुद्धं तयोरासीत्क्रुद्धयोर्नरसिंहयोः।<br>वसन्ते वासिताहेतोर्बलिनोर्नागयोरिव ।। 25 ।।	</p></td><td>	4-26-25a<br>4-26-25b	<p class="mw-empty-elt"></p></td></tr>
<tr><td><p>	कीचकानां तु मुख्यस्य नराणामुत्तमस्य च।<br>वालिसुग्रीवयोर्भ्रात्रोः पुरेव कपिसिंहयोः ।। 26 ।।	</p></td><td>	4-26-26a<br>4-26-26b	<p class="mw-empty-elt"></p></td></tr>
<tr><td><p>	शार्दूलाविव गर्जन्तौ तार्क्ष्यनागाविवोद्यतौ।<br>समयत्नौ समक्रोधौ पतितौ भीमकीचकौ ।। 27 ।।	</p></td><td>	4-26-27a<br>4-26-27b	<p class="mw-empty-elt"></p></td></tr>
<tr><td><p>	गजाविव मदोन्मत्तौ नदन्तौ पतितौ क्षितौ।<br>वृषभाविव वल्मीकं मृद्गन्तौ समविक्रमौ ।।28 ।।	</p></td><td>	4-26-28a<br>4-26-28b	<p class="mw-empty-elt"></p></td></tr>
<tr><td><p>	ईषदागलितं चापि क्रोधाच्चावाङ्मुखं स्थितम् ।<br>कीचको बलवान्भीमं जानुभ्यां पातयद्भुवि ।। 29 ।।	</p></td><td>	4-26-29a<br>4-26-29b	<p class="mw-empty-elt"></p></td></tr>
<tr><td><p>	पातितो भीमसेनस्तु कीचकेन बलीयसा।<br>उत्पपाताथ वेगेन दण्डाहत इवोरगः ।। 30 ।।	</p></td><td>	4-26-30a<br>4-26-30b	<p class="mw-empty-elt"></p></td></tr>
<tr><td><p>	स्पर्धया च बलोन्मत्तौ तावुभौ भीमकीचकौ।<br>निश्शब्दं पर्यकर्षेतामन्योन्यस्य विनिर्जये ।। 31 ।।	</p></td><td>	4-26-31a<br>4-26-31b	<p class="mw-empty-elt"></p></td></tr>
<tr><td><p>	ततस्तद्भवनश्रेष्ठं प्राकम्पत तदा भृशम्।<br>तौ क्रोधवशमापन्नावन्योन्यमभिजघ्नतुः ।। 32 ।।	</p></td><td>	4-26-32a<br>4-26-32b	<p class="mw-empty-elt"></p></td></tr>
<tr><td><p>	तलाभ्यां भीमसेनेन वक्षस्यभिहतो बली।<br>कीचको रोषरक्ताक्षो न चचाल पदात्पदम् ।। 33 ।।	</p></td><td>	4-26-33a<br>4-26-33b	<p class="mw-empty-elt"></p></td></tr>
<tr><td><p>	मुहूर्तमशकत्सोढुं वेगं तस्य महात्मनः।<br>कीचको भीमसेनेन पश्चात्पश्चादहीयत ।। 34 ।।	</p></td><td>	4-26-34a<br>4-26-34b	<p class="mw-empty-elt"></p></td></tr>
<tr><td><p>	तं हीयमानं विज्ञाय भीमसेनो महाबलः ।<br>वक्षस्यानीय वेगेन प्रममाथ विचेतसम् ।। 35 ।।	</p></td><td>	4-26-35a<br>4-26-35b	<p class="mw-empty-elt"></p></td></tr>
<tr><td><p>	क्रोधाविष्टो विनिश्चस्य पुनश्चैनं वृकोदरः ।<br>जग्राह जयतांश्रेष्ठः केशेष्वेव भृशं तदा ।। 36 ।।	</p></td><td>	4-26-36a<br>4-26-36b	<p class="mw-empty-elt"></p></td></tr>
<tr><td><p>	गृहीत्वा कीचकं भीमो विरराज महाबलः ।<br>आमिषार्थे गृहीत्वैव शार्दूलो मृगयूथपम् ।। 37 ।।	</p></td><td>	4-26-37a<br>4-26-37b	<p class="mw-empty-elt"></p></td></tr>
<tr><td><p>	पुनश्चातिबलस्तत्र कीचको बलदर्पितः ।<br>व्यायच्छन्नेव दुर्धर्षः पाण्डवेन तरस्विना ।। 38 ।।	</p></td><td>	4-26-38a<br>4-26-38b	<p class="mw-empty-elt"></p></td></tr>
<tr><td><p>	मुष्टिना भीमसेनेन शिरस्यभिहतो भृशम्।<br>कीचको वृत्तरक्ताक्षो गतासुरपतद्भुवि ।। 39 ।।	</p></td><td>	4-26-39a<br>4-26-39b	<p class="mw-empty-elt"></p></td></tr>
<tr><td><p>	आस्ये पाणी च पादौ च शिरोग्रीवां सकुण्डलाम् ।<br>काये प्रवेशयामास मृदित्वाऽङ्गानि सर्वशः ।। 40 ।।	</p></td><td>	4-26-40a<br>4-26-40b	<p class="mw-empty-elt"></p></td></tr>
<tr><td><p>	स तं मथितसर्वाङ्गं मांसपिण्डमथाकरोत् ।। 41 ।।	</p></td><td>	4-26-41a	<p class="mw-empty-elt"></p></td></tr>
<tr><td><p>	तत्राग्निं स्वयमुज्ज्वाल्य पाणिसंघर्षजं बली।<br>कष्णायै दर्शयामास भीमसेनो महाबलः ।। 42 ।।	</p></td><td>	4-26-42a<br>4-26-42b	<p class="mw-empty-elt"></p></td></tr>

<tr><td><p>	उवाच च महातेजा द्रौपदीं योषितां वराम्।<br>त्वयि कामुकमत्यन्तं पापिनं पारदारिकम्।<br>पश्यैनमेहि पाञ्चालि कामुकोऽयं मया हतः ।। 43 ।।	</p></td><td>	4-26-43a<br>4-26-43b<br>4-26-43c	<p class="mw-empty-elt"></p></td></tr>

<tr><td><p>	प्रार्थयन्ते सुकेशान्ते ये त्वां शीलसमन्विताम् ।<br>एवं स्वपन्ति ते भीरु शेतेऽयं कीचको यथा।<br>यस्त्वामभ्यहनद्भद्रे पदा भूमौ निपात्य च ।। 44 ।।	</p></td><td>	4-26-44a<br>4-26-44b<br>4-26-44c	<p class="mw-empty-elt"></p></td></tr>
<tr><td><p>	एवमुक्त्वा महाबाहुर्गन्धर्वेण हतं तदा।<br>विज्ञापनार्थमन्येषां विरराम महाहवम् ।। 45 ।।	</p></td><td>	4-26-45a<br>4-26-45b	<p class="mw-empty-elt"></p></td></tr>
<tr><td><p>	तथा स कीचकं हत्वा गत्वा रोषस्य निष्कृतिम्।<br>आमन्त्र्य द्रौपदीं पश्चात्क्षिप्रमायान्महानसम् ।। 46 ।।	</p></td><td>	4-26-46a<br>4-26-46b	<p class="mw-empty-elt"></p></td></tr>
<tr><td><p>	स्नात्वाऽनुलेपनं कृत्वा व्यापूर्य च मनोरथम्।<br>सुखोपविष्टः शयने भीमो भीमपराक्रमः ।। 47 ।।	</p></td><td>	4-26-47a<br>4-26-47b	<p class="mw-empty-elt"></p></td></tr>

<tr><td><p>	ततः कृष्णा यदा मेने गतं भीमं महानसम् ।<br>कीचकं घातयित्वा च द्रौपदी योषितां वरा।<br>प्रहृष्टा गतसंत्रासा सभापालानुवाच ह ।। 48 ।।	</p></td><td>	4-26-48a<br>4-26-48b<br>4-26-48c	<p class="mw-empty-elt"></p></td></tr>
<tr><td><p>	कीचको निहतः शेते गन्धर्वैः पतिभिर्मम।<br>परस्त्रीकामसंतप्तं समागच्छन्त पश्यत ।। 49 ।।	</p></td><td>	4-26-49a<br>4-26-49b	<p class="mw-empty-elt"></p></td></tr>
<tr><td><p>	तच्छ्रुत्वा भाषितं तस्या नर्तनागाररक्षिणः ।<br>सहसैव समुत्तस्थुरुल्कामादाय सर्वशः ।। 50 ।।	</p></td><td>	4-26-50a<br>4-26-50b	<p class="mw-empty-elt"></p></td></tr>

<tr><td><p>	तस्यास्तं निहतं श्रुत्वा कीचकस्य सहोदराः।<br>ततो गत्वा तु तद्वेश्म कीचकं विनिपातितम्।<br>गतासुं ददृशुर्भूमौ रुधिरेण समुक्षितम् ।। 51 ।।	</p></td><td>	4-26-51a<br>4-26-51b<br>4-26-51c	<p class="mw-empty-elt"></p></td></tr>
<tr><td><p>	पार्ष्णिपामिशिरोहीनं दृष्ट्वा ते विस्मिताऽभवन् ।। 52 ।।	</p></td><td>	4-26-52a	<p class="mw-empty-elt"></p></td></tr>
<tr><td><p>	क्वास्य ग्रीवा क्व चरमौ क्व पामी क्व शिरः क्व दृक् ।<br>इति स्म ते परीक्षन्ते गन्धर्वेण हतं तदा ।। 53 ।।	</p></td><td>	4-26-53a<br>4-26-53b	<p class="mw-empty-elt"></p></td></tr>
<tr><td><p>	अमानुषं कृतं कर्म तं दृष्ट्वा विनिपातितम् ।<br>निरीक्षन्ते ततः सर्वे परं विस्मयमागताः ।। 54 ।।	</p></td><td>	4-26-54a<br>4-26-54b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>कीचकवधपर्वणि षड्विंशोऽध्यायः ।। 26 ।।	</p></td><td>		<p class="mw-empty-elt"></p></td></tr>
</tbody>