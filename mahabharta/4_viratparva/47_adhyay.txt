				
<tbody><tr><td><p>	<b>वैशंपायन उवाच।</b>	</p></td><td>	4-47-1x	<p class="mw-empty-elt"></p></td></tr>
<tr><td><p>	ततो दुर्योधनो राजा समरे भीष्ममब्रवीत्।<br>द्रोणं च रथिशार्दूलं कृपं च सुमहाबलम् ।।	</p></td><td>	4-47-1a<br>4-47-1b	<p class="mw-empty-elt"></p></td></tr>
<tr><td><p>	उक्तोऽयमर्थ आचार्य मया कर्णेन चासकृत्।<br>पुनरेव च वक्ष्यामि न हि तृप्यामि तद्ब्रुवन् ।।	</p></td><td>	4-47-2a<br>4-47-2b	<p class="mw-empty-elt"></p></td></tr>
<tr><td><p>	पराजितैर्विवस्तव्यं तैश्च द्वादशवत्सरान् ।<br>वने जनपदेऽज्ञातैरेष एव पणो हि नः ।।	</p></td><td>	4-47-3a<br>4-47-3b	<p class="mw-empty-elt"></p></td></tr>
<tr><td><p>	तेषां न तावन्निर्वृत्तो वत्सरः स त्रयोदशः ।<br>अज्ञातवासे बीभत्सुरथास्माभिः परिश्रुतः।।	</p></td><td>	4-47-4a<br>4-47-4b	<p class="mw-empty-elt"></p></td></tr>
<tr><td><p>	अनिर्वृत्ते तु निर्वासे यदि बीभत्सुरागतः ।<br>पुनर्द्वादशवर्षाणि वने वत्स्यन्ति पाण्डवाः ।।	</p></td><td>	4-47-5a<br>4-47-5b	<p class="mw-empty-elt"></p></td></tr>
<tr><td><p>	लोभाद्वा ते न जानीयुरस्मान्वा मोह आविशत्।<br>हीनातिरिक्तमेतेषां भीष्मो वेदितुमर्हति।।	</p></td><td>	4-47-6a<br>4-47-6b	<p class="mw-empty-elt"></p></td></tr>
<tr><td><p>	अर्थानां हि पुनर्द्वैधे नित्यं भवति संशयः ।<br>अन्यथा चिन्तितो ह्यर्थः पुनर्भवति चान्यथा ।।	</p></td><td>	4-47-7a<br>4-47-7b	<p class="mw-empty-elt"></p></td></tr>
<tr><td><p>	उत्तरं मार्गमाणानां मात्स्यसेनां युयुत्सताम् ।<br>यदि बीभत्सुरायातः किंतु कृत्यमतः परम् ।।	</p></td><td>	4-47-8a<br>4-47-8b	<p class="mw-empty-elt"></p></td></tr>
<tr><td><p>	त्रिगर्तानां कृतं कार्यं पाण्डवानां च मार्गणम् ।<br>विप्रकारैर्हि मात्स्येन सुशर्मा बाधित पुरा ।।	</p></td><td>	4-47-9a<br>4-47-9b	<p class="mw-empty-elt"></p></td></tr>
<tr><td><p>	तेषां भयाभिपन्नानां वस्तानां त्राणभिच्छताम् ।<br>अभयं याचमानानां तदाऽस्माभिः परिश्रुतम् ।।	</p></td><td>	4-47-10a<br>4-47-10b	<p class="mw-empty-elt"></p></td></tr>
<tr><td><p>	प्रथमं वैर्ग्रहीतव्यं मात्स्यानां गोधनं महत्।<br>अष्टम्याश्चापराह्णे तु इति नस्तैः समाहितम् ।।	</p></td><td>	4-47-11a<br>4-47-11b	<p class="mw-empty-elt"></p></td></tr>
<tr><td><p>	नवम्यां पुनरस्माभिः सूर्यस्योदयनं प्रति।<br>इमा गावो ग्रहीतव्या याते मत्स्ये गवांपदम् ।।	</p></td><td>	4-47-12a<br>4-47-12b	<p class="mw-empty-elt"></p></td></tr>
<tr><td><p>	इत्येवं निश्चयोऽस्माकं मन्त्रोऽभून्नागसाह्वये ।<br>पाण्डवानां परिज्ञाने सर्वेषां नः परस्परम् ।।	</p></td><td>	4-47-13a<br>4-47-13b	<p class="mw-empty-elt"></p></td></tr>
<tr><td><p>	ते वा गाश्च नयिष्यन्ति यदि वा स्युः पराजिताः।<br>अस्मान्वाऽप्यतिसन्धाय कुर्युर्मात्स्येन संगतिम् ।।	</p></td><td>	4-47-14a<br>4-47-14b	<p class="mw-empty-elt"></p></td></tr>
<tr><td><p>	अथवा तानुपादाय मात्स्यो जानपदैः सह ।<br>सर्वथा सेनया सार्धमस्मानेष युयुत्सति ।।	</p></td><td>	4-47-15a<br>4-47-15b	<p class="mw-empty-elt"></p></td></tr>
<tr><td><p>	तेषामेको महावीर्यः कश्चिदेव पुनःसरः।<br>अस्माञ्जेतुमिहायातो मात्स्यो वाऽपि स्वयं भवेत् ।।	</p></td><td>	4-47-16a<br>4-47-16b	<p class="mw-empty-elt"></p></td></tr>
<tr><td><p>	यद्येष राजा मात्स्यानां यदि बीभत्सुरागतः ।<br>सर्वैर्योद्धव्यमस्माभिरिति नः समयः कृतः ।।	</p></td><td>	4-47-17a<br>4-47-17b	<p class="mw-empty-elt"></p></td></tr>

<tr><td><p>	अथ कस्मात्थिता ह्येते रथेषु रथिसत्तमाः ।<br>भीष्मद्रोणकृपाः कर्णो विकर्णो द्रौणिरेव च।<br>संभ्रान्तमनसः सर्वे प्राप्ते ह्यस्मिन्धनञ्जये ।।	</p></td><td>	4-47-18a<br>4-47-18b<br>4-47-18c	<p class="mw-empty-elt"></p></td></tr>
<tr><td><p>	नान्यत्र युद्धाच्छ्रेयोस्ति तथाऽऽत्मा प्रणिधीयताम् ।<br>सर्वलोकेन वा युद्धं देवैर्वाऽस्तु सवासवैः ।।	</p></td><td>	4-47-19a<br>4-47-19b	<p class="mw-empty-elt"></p></td></tr>
<tr><td><p>	अनाच्छिन्ने धनेऽस्माकमथ शक्रेण वज्रिणा।<br>यमेन वाऽपि संग्रामे को हास्तिनपुरं व्रजेत् ।।	</p></td><td>	4-47-20a<br>4-47-20b	<p class="mw-empty-elt"></p></td></tr>
<tr><td><p>	शरैरभिप्रणुन्नानां भग्नानां गहने वने ।<br>को हि जीवेत्पदातीनां भवेदश्वेषु संशयः ।।	</p></td><td>	4-47-21a<br>4-47-21b	<p class="mw-empty-elt"></p></td></tr>
<tr><td><p>	आचार्यं पृष्ठतः कृत्वा तथा नीतिर्विधीयताम् ।<br>जानामि च मतं तेषामतस्त्रासयतीव नः।।	</p></td><td>	4-47-22a<br>4-47-22b	<p class="mw-empty-elt"></p></td></tr>

<tr><td><p>	अर्जुने चापि संप्रीतिमधिकामुपलक्षये ।<br>तथा दृष्ट्वा हि बीभत्सुमुपायान्तं प्रशंसति ।<br>यथा सेना न भज्येत तथा नीतिर्विधीयताम् ।।	</p></td><td>	4-47-23a<br>4-47-23b<br>4-47-23c	<p class="mw-empty-elt"></p></td></tr>
<tr><td><p>	अदेशिका ह्यरण्येऽस्मिन्कृच्छ्रे शत्रुवशं गता।<br>यथा न विभ्रमेत्सेना तथा नीतिर्विधीयताम् ।।	</p></td><td>	4-47-24a<br>4-47-24b	<p class="mw-empty-elt"></p></td></tr>
<tr><td><p>	अश्वानां हेषितं श्रुत्वा का प्रशंसा भवेत्परे ।<br>स्थाने वाऽपि व्रजन्तो वा सदा हेषन्ति वाजिनः ।।	</p></td><td>	4-47-25a<br>4-47-25b	<p class="mw-empty-elt"></p></td></tr>
<tr><td><p>	सदा च वायवो वान्ति नित्यं वर्षति वासवः ।<br>स्तनयित्नोश्च निर्घोषः श्रूयते बहुशस्तथा ।।	</p></td><td>	4-47-26a<br>4-47-26b	<p class="mw-empty-elt"></p></td></tr>
<tr><td><p>	भीषयन्पाण्डवेयेभ्यो भवान्सर्वानिमाञ्जनान्।<br>प्रमुखे सर्वसैन्यानामबद्धं बहु भाषते ।।	</p></td><td>	4-47-27a<br>4-47-27b	<p class="mw-empty-elt"></p></td></tr>
<tr><td><p>	यथैवाश्वान्मार्गमाणास्तानेवाभिपरीप्सवः ।<br>हेषितानीव शृण्वन्ति तदिदं भवतस्तथा ।।	</p></td><td>	4-47-28a<br>4-47-28b	<p class="mw-empty-elt"></p></td></tr>
<tr><td><p>	किमत्र कार्यं पार्थस्य कथं वा स प्रशस्यते।<br>अन्यत्र कामाद्द्वेषाद्वा रोषाद्वाऽस्मासु केवलम् ।।	</p></td><td>	4-47-29a<br>4-47-29b	<p class="mw-empty-elt"></p></td></tr>
<tr><td><p>	आचार्या वै कारुणिकाः प्राज्ञाश्चापायदर्शिनः ।<br>नैते महाहवे घोरे संप्रष्टव्याः कथंचन ।।	</p></td><td>	4-47-30a<br>4-47-30b	<p class="mw-empty-elt"></p></td></tr>
<tr><td><p>	प्रासादेषु विचित्रेषु गोष्ठीपानाशनेषु च।<br>कथा विचित्राः कुर्वाणाः पण्डितास्तत्र सोभनः ।।	</p></td><td>	4-47-31a<br>4-47-31b	<p class="mw-empty-elt"></p></td></tr>
<tr><td><p>	बहून्याश्चर्यरूपाणि कुर्वते जनसंसदि ।<br>इष्वस्त्रे चापसंधाने पण्डितास्तत्र शोभनाः ।।	</p></td><td>	4-47-32a<br>4-47-32b	<p class="mw-empty-elt"></p></td></tr>
<tr><td><p>	परेषां विवरज्ञाने मनुष्याचरितेषु च।<br>अन्नसंस्कारदोषेषु पण्डितास्तत्र शोभनाः ।।	</p></td><td>	4-47-33a<br>4-47-33b	<p class="mw-empty-elt"></p></td></tr>
<tr><td><p>	पण्डितान्पृष्ठतः कृत्वा परेषां गुणवादिनः ।<br>विधीयतां तथा नीतिर्यथा वध्येत वै परः ।।	</p></td><td>	4-47-34a<br>4-47-34b	<p class="mw-empty-elt"></p></td></tr>
<tr><td><p>	गावश्चैताः प्रतिष्ठन्तां सेनां व्यूहन्तु माचिरम्।<br>आरक्षाश्च विधीयन्तां यत्र योत्स्यामहे परैः ।।	</p></td><td>	4-47-35a<br>4-47-35b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br>गोग्रहणपर्वणि सप्तचत्वारिंशोऽध्यायः ।। 47 ।।	</p></td><td>		<p class="mw-empty-elt"></p></td></tr></tbody>