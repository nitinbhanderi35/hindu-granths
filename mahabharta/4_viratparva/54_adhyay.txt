				
<tbody><tr><td><p>	<b>वैशंपायन उवाच।</b>	</p></td><td>	4-54-1x	<p class="mw-empty-elt"></p></td></tr>
<tr><td><p>	तथा व्यूढेष्वनीकेषु कौरवेयैर्महारथैः ।<br>उपायादर्जुनंस्तूर्णं रथघोषेण नादयन् ।।	</p></td><td>	4-54-1a<br>4-54-1b	<p class="mw-empty-elt"></p></td></tr>
<tr><td><p>	ददृशुस्ते ध्वजाग्रं वै शुश्रुवुश्च रथस्वनम् ।<br>दोधूयमानस्य भृशं गाण्डीवस्य च निस्वनम् ।।	</p></td><td>	4-54-2a<br>4-54-2b	<p class="mw-empty-elt"></p></td></tr>
<tr><td><p>	त्रिकोशमात्रं गत्वा तु पाण्डवः श्वेतवाहनः ।<br>संनामुखमभिप्रेक्ष्य पार्थो वैराटिमब्रवीत् ।।	</p></td><td>	4-54-3a<br>4-54-3b	<p class="mw-empty-elt"></p></td></tr>
<tr><td><p>	राजानं नात्र पश्यामि रथानीके व्यवस्थितम्।<br>दक्षिणं पक्षमादाय कुरुवो यान्त्युदङ्भुंखाः ।।	</p></td><td>	4-54-4a<br>4-54-4b	<p class="mw-empty-elt"></p></td></tr>
<tr><td><p>	उत्सृज्यैतद्रथानीकं महेष्वासाभिरक्षितम्।<br>गवाग्रमभितो याहि यावत्पश्यामि मे रिपुम् ।।	</p></td><td>	4-54-5a<br>4-54-5b	<p class="mw-empty-elt"></p></td></tr>

<tr><td><p>	गवाग्रमभितो गत्वा गाश्चैवाशु निवर्तय ।<br>यावदेते निवर्तन्ते कुरवो जवमास्थिताः ।<br>तावदेव पशून्सर्वान्निवर्तिष्ये तवाभिभो ।।	</p></td><td>	4-54-6a<br>4-54-6b<br>4-54-6c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-54-7x	<p class="mw-empty-elt"></p></td></tr>
<tr><td><p>	इत्युक्त्वा समरे पार्थो वैराटिमपराजितः ।<br>सव्यं पक्षमनुप्राप्य जवेनाश्वानचोदयत् ।।	</p></td><td>	4-54-7a<br>4-54-7b	<p class="mw-empty-elt"></p></td></tr>
<tr><td><p>	ततोऽभ्यवादयत्पार्थो भीष्मं शान्तनवं कृपम्।<br>द्वाभ्यांद्वाभ्यां तथाऽऽचार्यं द्रोणं प्रथमतः क्रमात् ।।	</p></td><td>	4-54-8a<br>4-54-8b	<p class="mw-empty-elt"></p></td></tr>
<tr><td><p>	द्रोणं कृपं च भीष्मं च पृषत्कैरभ्यवादयत्।<br>ततस्तत्सर्वमालोक्य द्रोणो वचनमब्रवीत्।।	</p></td><td>	4-54-9a<br>4-54-9b	<p class="mw-empty-elt"></p></td></tr>

<tr><td><p>	महारथमनुप्राप्तं दृष्ट्वा गाण्डीवधन्विनम् ।<br>न कश्चिद्योद्भिमिच्छेत न च गुप्तं स्वजीवितम् ।<br>अयं वीरश्च शूरश्च दुर्धर्षश्चैव संयुगे ।।	</p></td><td>	4-54-10a<br>4-54-10b<br>4-54-10c	<p class="mw-empty-elt"></p></td></tr>
<tr><td><p>	एतद्ध्वजाग्रं पार्थस्य दूरतः प्रतिदृश्यते।<br>मेघःक सविद्युत्स्तनितो रोरवीति च वानरः ।।	</p></td><td>	4-54-11a<br>4-54-11b	<p class="mw-empty-elt"></p></td></tr>
<tr><td><p>	आस्थाय च रथं याति गाण्डीवं विक्षिपन्धनुः ।।	</p></td><td>	4-54-12a	<p class="mw-empty-elt"></p></td></tr>
<tr><td><p>	अश्वानां स्तनतां शब्दो वहतां पाकशासनिम्।<br>रथस्याम्बुधरस्येव श्रूयते भृशदारुणः ।।	</p></td><td>	4-54-13a<br>4-54-13b	<p class="mw-empty-elt"></p></td></tr>
<tr><td><p>	दारयन्निव तेजस्वी वसुधां वासवात्मजः ।<br>एष दृष्ट्वा रथानीकमस्माकमरिमर्दनः।	</p></td><td>	4-54-14a<br>4-54-14b	<p class="mw-empty-elt"></p></td></tr>
<tr><td><p>	श्रीमान्वदान्यो धृतिमान्तत्करोति च पाण्डवः ।।<br>इमौ बाणावनुप्राप्तौ पादयोः प्रत्युपस्थितौ ।	</p></td><td>	4-54-15a<br>4-54-15b	<p class="mw-empty-elt"></p></td></tr>
<tr><td><p>	रथस्याग्रे निखातौ मे चित्रपुङ्खावजिह्मगौ ।।<br>इमौ चाप्यपरौ बाणावभितः कर्णमूलयोः ।	</p></td><td>	4-54-16a<br>4-54-16b	<p class="mw-empty-elt"></p></td></tr>
<tr><td><p>	संस्पृशन्तावतिक्रान्तौ पृष्ट्वेवानामयं भृशम् ।।<br>चिरदृष्टोऽयमस्माभिर्धर्मज्ञो बान्धवप्रियः ।	</p></td><td>	4-54-17a<br>4-54-17b	<p class="mw-empty-elt"></p></td></tr>
<tr><td><p>	अतीव ज्वलते लक्ष्म्या पाण्डुपुत्रः प्रतापवान् ।।<br>निरुष्य च वने वामं कृत्वा कर्म सुदुष्करम् ।	</p></td><td>	4-54-18a<br>4-54-18b	<p class="mw-empty-elt"></p></td></tr>
<tr><td><p>	अभिवादयते पार्थः पूजयन्मामरिंदमः ।।<br>अमर्षेण हि संपूर्णो दुःखेन प्रतिबोधितः।	</p></td><td>	4-54-19a<br>4-54-19b	<p class="mw-empty-elt"></p></td></tr>
<tr><td><p>	अद्येमां भारतीं सेनामेको नाशयते ध्रुवम् ।।<br>द्व्यधिकं दशमुष्य वत्सराणां स्वजनेनाविदितस्त्रयोदशं च ।	</p></td><td>	4-54-20a<br>4-54-20b	<p class="mw-empty-elt"></p></td></tr>
<tr><td><p>	ज्वलते रथमास्थितः किरीटी तम इव रात्रिजमभ्युदस्य सूर्यः ।।<br>रथी शरी चारुमाली निषङ्गी शङ्खी पताकी कवची किरीटी।	</p></td><td>	4-54-21a<br>4-54-21b	<p class="mw-empty-elt"></p></td></tr>
<tr><td><p>	खङ्गी च धन्वी च विराजतेऽयं शिखीव यज्ञेषु घृतेन सिक्तः ।।	</p></td><td>	4-54-22a	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि <br> गोग्रहणपर्वणि चतुःपञ्चाशोऽध्यायः ।। 54 ।।	</p></td><td>		<p class="mw-empty-elt"></p></td></tr></tbody>