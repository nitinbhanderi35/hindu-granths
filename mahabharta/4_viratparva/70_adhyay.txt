				
<tbody><tr><td><p>	<b>वैशंपायन उवाच ।</b>	</p></td><td>	4-70-1x	<p class="mw-empty-elt"></p></td></tr>
<tr><td><p>	प्रस्थाप्य सेनां कन्याश्च गणिकाश्च स्वलंकृताः।<br>मत्स्यराजो महाराजः प्रहृष्ट इदमब्रवीत् ।।	</p></td><td>	4-70-1a<br>4-70-1b	<p class="mw-empty-elt"></p></td></tr>
<tr><td><p>	व्रिगर्ताः कुरवः सर्वे संग्रामे निर्जिता मया।<br>प्रविश्यान्तःपुरं हृष्टा द्यूतं दीव्याम ब्राह्मण ।।	</p></td><td>	4-70-2a<br>4-70-2b	<p class="mw-empty-elt"></p></td></tr>
<tr><td><p>	अक्षानाहर सैरन्ध्रि आसनं चोपकल्पय।<br>आदाय व्यजनं त्वं च पार्श्वतोऽनन्तरा भव ।।	</p></td><td>	4-70-3a<br>4-70-3b	<p class="mw-empty-elt"></p></td></tr>
<tr><td><p>	तं तथावादिनं दृष्ट्वा पाण्डवः प्रत्यभापत।<br>न देवितव्यं हृष्टेन कितवेनेति नः श्रुतम् ।।	</p></td><td>	4-70-4a<br>4-70-4b	<p class="mw-empty-elt"></p></td></tr>

<tr><td><p>	न त्वामद्य मुदा युक्तमहं देवितुमुत्सहे ।<br>प्रियं तु ते चिकीर्पामि वर्ततां यदि रोचते।<br>द्यूतं कर्तुं न वाञ्छामि नरेन्द्र जनसंसदि ।।	</p></td><td>	4-70-5a<br>4-70-5b<br>4-70-5c	<p class="mw-empty-elt"></p></td></tr>
<tr><td><p>	<b>विराट उवाच।</b>	</p></td><td>	4-70-6x	<p class="mw-empty-elt"></p></td></tr>
<tr><td><p>	स्त्रियो गावो हिरण्यं च यच्चान्यद्वसु किंचन।<br>न मे किंचित्त्वया कार्यमन्तरेणापि देवितम् ।।	</p></td><td>	4-70-6a<br>4-70-6b	<p class="mw-empty-elt"></p></td></tr>
<tr><td><p>	<b>कङ्क उवाच।</b>	</p></td><td>	4-70-7x	<p class="mw-empty-elt"></p></td></tr>
<tr><td><p>	किं ते द्यूतेन राजेन्द्र बहुदोषेण मानद।<br>देवने बहवो दोषास्तस्मात्तत्परिवर्जयेत् ।।	</p></td><td>	4-70-7a<br>4-70-7b	<p class="mw-empty-elt"></p></td></tr>
<tr><td><p>	श्रुतो वा यदि वा दृष्टो धर्मराजो युधिष्ठिरः ।<br>स राज्यं धनमक्षय्यं पणमेकममन्यत ।।	</p></td><td>	4-70-8a<br>4-70-8b	<p class="mw-empty-elt"></p></td></tr>
<tr><td><p>	कृष्णां च भार्यां दयितां भ्रातॄंश्च त्रिदशोपमान्।<br>निःसंशयं स कितवः पश्चात्तप्यति पाण्डवः ।।	</p></td><td>	4-70-9a<br>4-70-9b	<p class="mw-empty-elt"></p></td></tr>
<tr><td><p>	विविधानां च रत्नानां धनानां च पराजये।<br>अभीप्सितविनाशश्च वाक्पारुष्यमनन्तरम् ।।	</p></td><td>	4-70-10a<br>4-70-10b	<p class="mw-empty-elt"></p></td></tr>
<tr><td><p>	अविश्वास्यं बुधैर्नित्यमेकाह्ना द्रव्यनाशनम्।<br>द्यूते हारितवान्सर्वं तस्माद्द्यूतं न रोचये ।।	</p></td><td>	4-70-11a<br>4-70-11b	<p class="mw-empty-elt"></p></td></tr>
<tr><td><p>	अथवा मन्यसे राजन्दीव्याव यदि रोचते।<br>एवमाभाष्य वाक्यैस्तु क्रीडतस्तौ नरोत्तमौ ।।	</p></td><td>	4-70-12a<br>4-70-12b	<p class="mw-empty-elt"></p></td></tr>
<tr><td><p>	प्रवर्तमाने द्यूते तु मात्स्यः पाण्डवमब्रवीत् ।।	</p></td><td>	4-70-13a	<p class="mw-empty-elt"></p></td></tr>
<tr><td><p>	पश्य पुत्रेण मे युद्धे तादृशाः कुरवो जिताः ।<br>कुरवोऽतिरथाः सर्वे देवैरपि सुदुर्जयाः ।।	</p></td><td>	4-70-14a<br>4-70-14b	<p class="mw-empty-elt"></p></td></tr>
<tr><td><p>	ततोऽब्रवीद्धर्मराजो द्यूते मात्स्यं युधिष्ठिरः।<br>दिष्ट्या ते विजिता गावः कुरवश्च पराजिताः ।।	</p></td><td>	4-70-15a<br>4-70-15b	<p class="mw-empty-elt"></p></td></tr>
<tr><td><p>	अत्यद्भुततमं मन्ये उत्तरश्चेत्कूरूञ्जयेत्।<br>यन्ता बृहन्नला यस्य स कथंचिद्विजेष्यते ।।	</p></td><td>	4-70-16a<br>4-70-16b	<p class="mw-empty-elt"></p></td></tr>
<tr><td><p>	ततो विराटः क्षुभितो मन्युना च परिप्लुतः।<br>उवाच वचनं क्रुद्धः परिव्राजमनन्तरम् ।।	</p></td><td>	4-70-17a<br>4-70-17b	<p class="mw-empty-elt"></p></td></tr>
<tr><td><p>	तादृशेन तु योधेन महेष्वासेन धीमता।<br>कुरवो निर्जिता युद्धे तत्र किं ब्राह्मणाद्भुतम् ।।	</p></td><td>	4-70-18a<br>4-70-18b	<p class="mw-empty-elt"></p></td></tr>
<tr><td><p>	<b>युधिष्ठिर उवाच।</b>	</p></td><td>	4-70-19x	<p class="mw-empty-elt"></p></td></tr>
<tr><td><p>	समं षण्डेन मे पुत्रं ब्रह्मबन्धो प्रशंससि।<br>वाच्यावाच्यं न जानीषे नूनं मामवमन्यसे ।।	</p></td><td>	4-70-19a<br>4-70-19b	<p class="mw-empty-elt"></p></td></tr>
<tr><td><p>	<b>विराट उवाच।</b>	</p></td><td>	4-70-20x	<p class="mw-empty-elt"></p></td></tr>
<tr><td><p>	समं षण्डेन मे पुत्रं ब्रह्मबन्धो प्रशंससि।<br>वाच्यावाच्यं न जानीषे नूनं मामवमन्यसे ।।	</p></td><td>	4-70-20a<br>4-70-20b	<p class="mw-empty-elt"></p></td></tr>
<tr><td><p>	पुमांसो बहवो दृष्टाः सूताश्च बहवो मया।<br>विक्रम्य यन्ता योद्धा च न मे दृष्टः कदाचन ।।	</p></td><td>	4-70-21a<br>4-70-21b	<p class="mw-empty-elt"></p></td></tr>
<tr><td><p>	विप्रियं न चरेद्राज्ञामनुकूलं प्रियं वदेत्।<br>आचरन्विप्रियं राज्ञां न जातु सुखमेधते ।।	</p></td><td>	4-70-22a<br>4-70-22b	<p class="mw-empty-elt"></p></td></tr>
<tr><td><p>	वयस्यत्वात्तु ते सर्वमपराधमिमं क्षमे।<br>नेदृशीं प्रवदर्वाचं यदि जीवितुमिच्छसि ।।	</p></td><td>	4-70-23a<br>4-70-23b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-70-24x	<p class="mw-empty-elt"></p></td></tr>
<tr><td><p>	ततोऽब्रवीत्पुनः कङ्कः प्रहस्य कुरुवर्धनः ।<br>बृहन्नलाया सजेन्द्र धुष्यतां नगरे जयः ।।	</p></td><td>	4-70-24a<br>4-70-24b	<p class="mw-empty-elt"></p></td></tr>

<tr><td><p>	उत्तरेण तु सारथ्यं कृतं नूनं भविष्यति।<br>निमित्तं किंचिदुत्पन्नं तर्कश्चापि दृढो मम।<br>यतो जानामि राजेन्द्र नान्यथा तद्भविष्यति ।।	</p></td><td>	4-70-25a<br>4-70-25b<br>4-70-25c	<p class="mw-empty-elt"></p></td></tr>
<tr><td><p>	कुरवोऽपि महावीर्या देवैरपि सुदुर्जयाः।<br>ससोमवरुणादित्यैः सयक्षेशहुताशनैः ।।	</p></td><td>	4-70-26a<br>4-70-26b	<p class="mw-empty-elt"></p></td></tr>
<tr><td><p>	यत्र शान्तनवो भीष्मो द्रोणकर्णौ सुदुर्जयौ।<br>अश्वत्थामा विकर्णश्च सोमदत्तो जयद्रथः ।।	</p></td><td>	4-70-27a<br>4-70-27b	<p class="mw-empty-elt"></p></td></tr>
<tr><td><p>	भूरिश्रवाः शलो भूरिर्जलसन्धिश्च वीर्यवान्।<br>दुर्योधनो दुष्प्रसहो दुःशासनविविंशती ।।	</p></td><td>	4-70-28a<br>4-70-28b	<p class="mw-empty-elt"></p></td></tr>
<tr><td><p>	वृषसेनोऽश्ववेगश्च वायुवेगसुवर्चसौ ।<br>बाह्लीकः शूरसेनश्च युयुत्सुश्च परन्तपः ।।	</p></td><td>	4-70-29a<br>4-70-29b	<p class="mw-empty-elt"></p></td></tr>
<tr><td><p>	सौबलः शकुनिश्चैव द्युमत्सेनश्च साल्वराट् ।<br>अन्ये च बहवः शूरा नानाजनपदेश्वराः ।।	</p></td><td>	4-70-30a<br>4-70-30b	<p class="mw-empty-elt"></p></td></tr>

<tr><td><p>	कृपेणाचार्यमुख्येन सहिताः कुरवो नृपाः।<br>सञ्जकार्मुकनिस्त्रिंशा रथिनो रथयूथपाः।<br>अन्ये चैव महावीर्या राजपुत्रा महारथाः ।।	</p></td><td>	4-70-31a<br>4-70-31b<br>4-70-31c	<p class="mw-empty-elt"></p></td></tr>
<tr><td><p>	मरुद्गणैः परिवृतः साक्षादपि पुरंदरः ।<br>तद्बलं न जयेत्क्रुद्धो भीष्मद्रोणादिभिर्वृतम् ।।	</p></td><td>	4-70-32a<br>4-70-32b	<p class="mw-empty-elt"></p></td></tr>
<tr><td><p>	कस्तद्बृहन्नलादन्यो मनुष्यः प्रतियोत्स्यति।<br>यस्य बाहुबले तुल्यो न भविष्यति कश्चन ।।	</p></td><td>	4-70-33a<br>4-70-33b	<p class="mw-empty-elt"></p></td></tr>
<tr><td><p>	अतीव समरं दृष्ट्वा हर्षो यस्याभिवर्धते।<br>किमेवं पुरुषो लोको दिवि वा भुवि विद्यते ।।	</p></td><td>	4-70-34a<br>4-70-34b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	4-70-35x	<p class="mw-empty-elt"></p></td></tr>
<tr><td><p>	तेन संक्षुभितो राजा दीर्यमाणेन चेतसा ।<br>अब्रवीद्वचनं क्रूरमजानन्वै युधिष्ठिरम्।।	</p></td><td>	4-70-35a<br>4-70-35b	<p class="mw-empty-elt"></p></td></tr>
<tr><td><p>	कङ्ख मा ब्रूहि मे वाक्यं प्रतिकूलं द्विजोत्तम ।<br>बहुशः प्रतिषिद्धस्त्वं न च वाचं नियच्छसि ।।	</p></td><td>	4-70-36a<br>4-70-36b	<p class="mw-empty-elt"></p></td></tr>
<tr><td><p>	नियन्ता चेन्न विद्येत न कश्चिद्धर्ममाचरेत्।<br>इति प्रक्षुभितो राजा सोऽक्षेणाभ्यहनद्भृशम् ।।	</p></td><td>	4-70-37a<br>4-70-37b	<p class="mw-empty-elt"></p></td></tr>
<tr><td><p>	तस्य तक्षकभोगाभं बाहुमुत्क्षिप्य दक्षिणम्।<br>विराटः प्राहनत्क्रुद्धः कर्णमाश्रित्य दक्षिणम् ।।	</p></td><td>	4-70-38a<br>4-70-38b	<p class="mw-empty-elt"></p></td></tr>
<tr><td><p>	मुखे युधिष्ठिरं कोपान्मैवमित्यवभर्त्सयन्।<br>बलवत्प्रतिविद्धस्य नस्तः शोणितमास्रवत् ।।	</p></td><td>	4-70-39a<br>4-70-39b	<p class="mw-empty-elt"></p></td></tr>
<tr><td><p>	अक्षेणाभिहतो राजा विराटेन युधिष्ठिरः ।<br>तूष्णीमासीन्महाबाहुः कृष्णां पश्यन्सुदुःखिताम् ।।	</p></td><td>	4-70-40a<br>4-70-40b	<p class="mw-empty-elt"></p></td></tr>
<tr><td><p>	तस्य रक्तोत्पलनिभं शिरसः शोणितं तदा।<br>प्रावर्तत महाबाहोरभिघातान्महात्मनः ।।	</p></td><td>	4-70-41a<br>4-70-41b	<p class="mw-empty-elt"></p></td></tr>
<tr><td><p>	तदप्राप्तं महीं पार्थः पाणिभ्यां समधारयत्।<br>अवैक्षत च धर्मात्मा द्रौपदीं पार्श्वतः स्थिताम् ।।	</p></td><td>	4-70-42a<br>4-70-42b	<p class="mw-empty-elt"></p></td></tr>
<tr><td><p>	सा वेदनामभिज्ञाय भर्तुश्चित्तवशानुगा।<br>सा विषण्णा च भीता च क्रुद्धा च द्रुपदात्मजा ।।	</p></td><td>	4-70-43a<br>4-70-43b	<p class="mw-empty-elt"></p></td></tr>
<tr><td><p>	बाष्पं नियम्य कृच्छ्रेण भर्तुर्निःश्रेयसैषिणी ।<br>उत्तरीयेण सूक्ष्मेण तूर्णं जग्राह शोणितम् ।।	</p></td><td>	4-70-44a<br>4-70-44b	<p class="mw-empty-elt"></p></td></tr>

<tr><td><p>	निगृह्य रक्तं वस्त्रेण सैरन्ध्री दुःखमोहिता।<br>सौवर्णं गृह्य भृङ्गारं शोणितं तदपामृजत् ।<br>युधिष्ठिरस्य राजेन्द्र द्रुपदेन्द्रसुता तदा ।।	</p></td><td>	4-70-45a<br>4-70-45b<br>4-70-45c	<p class="mw-empty-elt"></p></td></tr>
<tr><td><p>	<b>विराट उवाच।</b>	</p></td><td>	4-70-46x	<p class="mw-empty-elt"></p></td></tr>
<tr><td><p>	सैरन्ध्रि किमिदं रक्तमुत्तरीयेण गृह्यते।<br>कोत्र हेतुर्विशालाक्षि तन्मप्राचक्ष्व तत्वतः ।।	</p></td><td>	4-70-46a<br>4-70-46b	<p class="mw-empty-elt"></p></td></tr>
<tr><td><p>	<b>सैरन्ध्र्युवाच।</b>	</p></td><td>	4-70-47x	<p class="mw-empty-elt"></p></td></tr>
<tr><td><p>	रक्तबिन्दनि यावन्ति कङ्कस्य धरणीतले।<br>तावद्वर्षाणि राष्ट्रे ते अनावृष्टिर्भविष्यति।।	</p></td><td>	4-70-47a<br>4-70-47b	<p class="mw-empty-elt"></p></td></tr>
<tr><td><p>	एतन्निमित्तं मात्स्येन्द्र कङ्कस्य रुधिरं मया।<br>गृहीतमुत्तरीयेण विनाशो मा भवेत्तव ।।	</p></td><td>	4-70-48a<br>4-70-48b	<p class="mw-empty-elt"></p></td></tr>
<tr><td><p>	यतीशं यो विहन्येत तस्यायुर्विनशिष्यति।<br>यो यतीशं नियम्येत सहस्रं यातना यमे ।।	</p></td><td>	4-70-49a<br>4-70-49b	<p class="mw-empty-elt"></p></td></tr>
<tr><td><p>	यतौ रक्तं दर्शयति यावत्पांसुरगृह्यत।<br>तावन्तः पितृलोकस्थाः पितरः प्रपतन्त्यधः ।।	</p></td><td>	4-70-50a<br>4-70-50b	<p class="mw-empty-elt"></p></td></tr>
<tr><td><p>	इति ज्ञात्वा विराटेन्द्र धृतं रक्तं च वाससा।<br>मया तव हितार्थाय त्वयि प्रणयकारणात् ।।	</p></td><td>	4-70-51a<br>4-70-51b	<p class="mw-empty-elt"></p></td></tr>
<tr><td><p>	।। इति श्रीमन्महाभारते विराटपर्वणि<br> गोग्रहणपर्वणि सप्ततितमोऽध्यायः ।।	</p></td><td>		<p class="mw-empty-elt"></p></td></tr></tbody>