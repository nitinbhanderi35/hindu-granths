				
<tbody><tr><td>
	<b>भगवानुवाच।</b>	</td><td>	14-102-1x	
</td></tr>
<tr><td>
	अतः परं प्रवक्ष्यामि भूमिदानमनुत्तमम्।।	</td><td>	14-102-1a	
</td></tr>
				
<tr><td>
	यः प्रयच्छति विप्राय भूमिं रम्यां सदक्षिणाम्।<br>श्रोत्रियाय दरिद्राय साग्निहोत्राय पाण्डव।।	</td><td>	14-102-2a<br>14-102-2b	
</td></tr>
				
<tr><td>
	स सर्वकामतृप्तात्मा सर्वरत्नविभूषितः।<br>सर्वपापविनिर्मुक्तो दीप्यमानोऽर्कवत्सदा।।	</td><td>	14-102-3a<br>14-102-3b	
</td></tr>
				
<tr><td>
	बालसूर्यप्रकाशेन विचित्रध्वजशोभिना।<br>याति यानेन दिव्येन मम लोकं महायशाः।।	</td><td>	14-102-4a<br>14-102-4b	
</td></tr>
				
<tr><td>
	तत्र दिव्याङ्गनाभिस्तु सेव्यमानो यथासुखम्।<br>कामगः कामरूपी च क्रीडत्यप्सरसांगणैः।।	</td><td>	14-102-5a<br>14-102-5b	
</td></tr>
				
<tr><td>
	यावद्बिभर्ति लोकान्वै भूमिः कुरुकुलोद्वह।<br>तावद्भूमिप्रदः काले मम लोके महीयते।।	</td><td>	14-102-6a<br>14-102-6b	
</td></tr>
				
<tr><td>
	न हि भूमिप्रदानाद्वै दानमन्यद्विशिष्यते।<br>न चापि भूमिहरणात्पापमान्यद्विशिष्यते।।	</td><td>	14-102-7a<br>14-102-7b	
</td></tr>
				
<tr><td>
	दानान्यन्यानि हीयन्ते कालेन कुरुपुङ्गव।<br>भूमिदानस्य पुण्यस्य क्षयो नैवोपपद्यते।।	</td><td>	14-102-8a<br>14-102-8b	
</td></tr>
				
<tr><td>
	ब्राह्मणाय दरिद्राय भूमिं दत्तां तु यो नरः।<br>न हिंसति नरव्याघ्र तस्य पुण्यफलं शृणु।।	</td><td>	14-102-9a<br>14-102-9b	
</td></tr>
				
<tr><td>
	सप्तद्वीपसमुद्रान्ता रत्नसंचयसंकुला।<br>सशैलवनदुर्गाढ्या तेन दत्ता मही भवेत्।।	</td><td>	14-102-10a<br>14-102-10b	
</td></tr>
				
<tr><td>
	भूमिं दृष्ट्वा दीयमानां श्रोत्रियायाग्निहोत्रिणे।<br>सर्वभूतानि मन्यन्ते मां ददातीति हर्षवत्।।	</td><td>	14-102-11a<br>14-102-11b	
</td></tr>
				
<tr><td>
	सुवर्णमणिरत्नानि धनानि च वसूनि च।<br>सर्वदानानि वै राजन्ददाति वसुधां ददत्।।	</td><td>	14-102-12a<br>14-102-12b	
</td></tr>
				
<tr><td>
	सागरान्सरितः शैलान्समानि विषमाणि च।<br>सर्वगन्धरसांश्चैव ददाति वसुधां ददत्।।	</td><td>	14-102-13a<br>14-102-13b	
</td></tr>
				
<tr><td>
	ओषधीः फलसंपन्ना नानापुष्पसमन्विताः।<br>कमलोत्पलषण्डांश्च ददाति वसुधां ददत्।।	</td><td>	14-102-14a<br>14-102-14b	
</td></tr>
				
<tr><td>
	धर्मं कामं तथा चार्थं वेदान्यज्ञांस्तथैव च।<br>स्वर्गमार्गगतिं चैव ददाति वसुधां ददत्।।	</td><td>	14-102-15a<br>14-102-15b	
</td></tr>
				
<tr><td>
	अग्निष्टोमादिभिर्यज्ञैर्ये यजन्ते सदक्षिणैः।<br>न तत्फलं लभन्ते ते भूमिदानस्य यत्फलम्।।	</td><td>	14-102-16a<br>14-102-16b	
</td></tr>
				
				
<tr><td>
	श्रोत्रिया महीं दत्त्वा यो न हिंसति पाण्डव।<br>तद्दानं कथयिष्यन्ति यावल्लोकाः प्रतिष्ठिताः।<br>तावत्स्वर्गोपभोगानां भोक्तारः पाण्डुनन्दन।।	</td><td>	14-102-17a<br>14-102-17b<br>14-102-17c	
</td></tr>
				
<tr><td>
	सस्यपूर्णां महीं यस्तु श्रोत्रियाय प्रयच्छति।<br>पितरस्तस्य तृप्ययन्ति यावदाभूतसंप्लुवम्।।	</td><td>	14-102-18a<br>14-102-18b	
</td></tr>
				
<tr><td>
	मम रुद्रस्य सवितुस्त्रिदशानां तथैव च।<br>प्रीतये विद्धि राजेन्द्र भूमिर्दत्ता द्विजाय वै।।	</td><td>	14-102-19a<br>14-102-19b	
</td></tr>
				
<tr><td>
	तेन पुण्येन पूतात्मा दाता भूमेर्युधिष्ठिर।<br>मम सालोक्यमाप्नोति नात्र कार्या विचाराणा।।	</td><td>	14-102-20a<br>14-102-20b	
</td></tr>
				
<tr><td>
	यत्किंचित्कुरुते पापं पुरुषे वृत्तिकर्शितः।<br>स च गोकर्णमात्रेण भूमिदानेन शुध्यति।।	</td><td>	14-102-21a<br>14-102-21b	
</td></tr>
				
<tr><td>
	मासोपवासे यत्पुण्यं कृच्छ्रे चान्द्रायणेऽपि च।<br>भूमिगोकर्णमात्रेण तत्पुण्यं तु विधीयते।।	</td><td>	14-102-22a<br>14-102-22b	
</td></tr>
				
<tr><td>
	सर्वतीर्थाभिषेके च यत्पुण्यं समुदाहृतम्।<br>भूमिगोकर्णमात्रेण तत्पुण्यं तु विधीयते।।	</td><td>	14-102-23a<br>14-102-23b	
</td></tr>
<tr><td>
	<b>युधिष्ठिर उवाच।</b>	</td><td>	14-102-24x	
</td></tr>
				
<tr><td>
	देवदेव नमस्तेऽस्तदु वासुदेव सुरेश्वर।<br>गोकर्णस्य प्रमाणं वै वक्तुमर्हसि तत्वतः।।	</td><td>	14-102-24a<br>14-102-24b	
</td></tr>
<tr><td>
	<b>भगवानुवाच।</b>	</td><td>	14-102-25x	
</td></tr>
				
<tr><td>
	शृणु गोकर्णमात्रस्य प्रमाणं पाण्डुनन्दन।<br>त्रिंशद्दण्डप्रमाणेन प्रमितं सर्वतो दिशम्।।	</td><td>	14-102-25a<br>14-102-25b	
</td></tr>
				
<tr><td>
	प्रत्यक्प्रागपि राजेन्द्र तत्तथा दक्षिणोत्तरम्।<br>गोकर्णं तद्विदः प्राहुः प्रमाणं धरणेर्नृप।।	</td><td>	14-102-26a<br>14-102-26b	
</td></tr>
				
<tr><td>
	सवृषं गोशतं यत्र सुखं तिष्ठत्ययन्त्रितम्।<br>सवत्सं कुरुशार्दूल तच्च गोकर्णमुच्यते।।	</td><td>	14-102-27a<br>14-102-27b	
</td></tr>
				
<tr><td>
	किंकरा मृत्युदण्डाश्च कुंभीपाकाश्च दारुणाः।<br>घोराश्च वारुणाः पाशा नोपसर्पन्ति भूमिदम्।।	</td><td>	14-102-28a<br>14-102-28b	
</td></tr>
				
<tr><td>
	निरया रौरवाद्याश्च तथा वैतरणी नदी।<br>तीव्राश्च यातनाः कृष्टा नोपसर्पन्ति भूमिदम्।।	</td><td>	14-102-29a<br>14-102-29b	
</td></tr>
				
<tr><td>
	चित्रगुप्ताः कलिः कालः कृतान्तो मृत्युरेव च।<br>यमश्च भगवान्साक्षात्पूजयन्ति महीप्रदम्।।	</td><td>	14-102-30a<br>14-102-30b	
</td></tr>
				
<tr><td>
	रुद्रः प्रजापतिः शक्रः सुरा ऋषिगणास्तथा।<br>अहं च प्रीतिमान्राजन्पूजयामो महीप्रदम्।।	</td><td>	14-102-31a<br>14-102-31b	
</td></tr>
				
<tr><td>
	कृशभृत्यस्य कृशगोः कृशाश्वस्य कृतातिथेः।<br>भूमिर्देया नरश्रेष्ठ स निधइः पारलौकिकः।।	</td><td>	14-102-32a<br>14-102-32b	
</td></tr>
				
<tr><td>
	सीदमानकुटुंबाय श्रोत्रियायाग्निहोत्रिणे।<br>व्रस्थाय दरिद्राय भूमिर्देया नराधिप।।	</td><td>	14-102-33a<br>14-102-33b	
</td></tr>
				
<tr><td>
	यथा हि धात्री क्षीरेण पुत्रं वर्धयति स्वयम्।<br>दातारमनुगृह्णाति दत्ता ह्येवं वसुंधरा।।	</td><td>	14-102-34a<br>14-102-34b	
</td></tr>
				
<tr><td>
	यथा बिभर्ति गौर्वत्सं सृजन्ती क्षीरमात्मनः।<br>तथा सर्वगुणोपेता भूमिर्वहति भूमिदम्।।	</td><td>	14-102-35a<br>14-102-35b	
</td></tr>
				
<tr><td>
	यथा बीजनि रोहन्ति जलसिक्तानि भूपते।<br>तथा कामाः प्ररोहन्ति भूमिदस्य दिनेदिने।।	</td><td>	14-102-36a<br>14-102-36b	
</td></tr>
				
<tr><td>
	यथा तेजस्तु सूर्यस्य तमः सर्वं व्यपोहति।<br>तथा पापं नरस्येह भूमिदानं व्यपोहति।।	</td><td>	14-102-37a<br>14-102-37b	
</td></tr>
				
<tr><td>
	दाता दशानुगृह्णाति यो हरेद्दश हन्ति च।<br>अतीतान्यागतानीह कुलानि कुरुपुङ्गव।।	</td><td>	14-102-38a<br>14-102-38b	
</td></tr>
				
<tr><td>
	आश्रुत्य भूमिदानं तु दत्त्वा यो वा हरेन्पुनः।<br>स बद्धो वारुणैः पाशैः क्षिप्यते पूयशोणिते।।	</td><td>	14-102-39a<br>14-102-39b	
</td></tr>
				
<tr><td>
	स्वदत्तां परदत्तां वा यो हरेत् वसुंधराम्।<br>न तस्य नरकाद्धोराद्विद्यते निष्कृतिः क्वचित्।।	</td><td>	14-102-40a<br>14-102-40b	
</td></tr>
				
<tr><td>
	ब्राह्म्णस्य हृते क्षेत्रे हन्याद्द्वादश पूर्वजान्।<br>स गच्छेत्कृमियोनिं च न च मुच्येत जातु सः।।	</td><td>	14-102-41a<br>14-102-41b	
</td></tr>
				
<tr><td>
	दत्त्वा भूमिं द्विजेन्द्राय यस्तामेवोपजीवति।<br>गवां शतसहस्रस्य हन्तुः स लभते फलम्।।	</td><td>	14-102-42a<br>14-102-42b	
</td></tr>
				
				
<tr><td>
	सोधश्शिरास्तु पापात्मा कुंभीपाकेषु पच्यते।<br>दिव्यैर्वर्षसहस्रैस्तु कुंभीपाकाद्विजनिस्सृतः।<br>इह लोके भवेत्स श्वा रातजन्मनि पाण्डव।।	</td><td>	14-102-43a<br>14-102-43b<br>14-102-43c	
</td></tr>
				
				
<tr><td>
	दत्त्वा भूमि द्विजेन्द्राणां यस्तामेवोपजीवति।<br>स मूढो याति दुष्टात्मा नरकानेकविंशतिम्।<br>नरकेभ्यो विनिर्मुक्तः शुनां योनिं स गच्छति।।	</td><td>	14-102-44a<br>14-102-44b<br>14-102-44c	
</td></tr>
				
<tr><td>
	हलकृष्टा मही देया सबीजा सस्यमालिनी।<br>अथवा सोदका देया दरिद्राय द्विजातये।।	</td><td>	14-102-45a<br>14-102-45b	
</td></tr>
				
<tr><td>
	एवं दत्ता मही राजन्प्रहृष्टेनान्तरात्मना।<br>सर्वान्कामानवाप्नोति मनसा चिन्तितानि च।।	</td><td>	14-102-46a<br>14-102-46b	
</td></tr>
				
<tr><td>
	बहुभिर्वसुधा दत्ता दीयते च नराधिपैः।<br>यस्य यस्य यदा भूमिस्तस्य तस्य तदा फलम्।।	</td><td>	14-102-47a<br>14-102-47b	
</td></tr>
				
<tr><td>
	यः प्रयच्छति कन्यां वै सुरूपां श्रोत्रियाय वै।<br>स ब्रह्मदेयो राजेन्द्र तस्य पुण्यफलं शृणु।।	</td><td>	14-102-48a<br>14-102-48b	
</td></tr>
				
<tr><td>
	बलीवर्दसहस्राणां दत्तानां धुर्यवाहिनाम्।<br>यत्पुण्यं लभते राजन्कन्यादानेन तत्फलम्।।	</td><td>	14-102-49a<br>14-102-49b	
</td></tr>
				
<tr><td>
	गवां शतसहस्रस्य सम्यग्धत्तस्थ यत्फलम्।<br>तत्फलं समवाप्नोतिः यः प्रयच्छति कन्यकाम्।।	</td><td>	14-102-50a<br>14-102-50b	
</td></tr>
				
<tr><td>
	यावन्ति चैव रोमाणि कन्यायाः कुरुपुङ्गव।<br>तावद्वर्षसहस्राणि मम लोके महीयते।।	</td><td>	14-102-51a<br>14-102-51b	
</td></tr>
				
<tr><td>
	ततश्चापि च्युतः कालादिह लोके स जायते।<br>षडङ्गविच्चतुर्वेदी सर्वलोकार्चितो द्विजः।।	</td><td>	14-102-52a<br>14-102-52b	
</td></tr>
				
<tr><td>
	यः सुवर्णं दरिद्राय ब्राह्मणाय प्रयच्छति।<br>श्रोत्रियाय सुवृत्ताय बहुपुत्राय पाण्डव।।	</td><td>	14-102-53a<br>14-102-53b	
</td></tr>
				
				
<tr><td>
	स मुक्तः सर्वपापेभ्यो बालसूर्यसमप्रभः।<br>विमानं दिव्यामारूढः कामगः कामभोगवान्।।<br>वर्षकोटिं महातेजा मम लोके महीयते।।	</td><td>	14-102-54a<br>14-102-54b<br>14-102-54c	
</td></tr>
				
<tr><td>
	ततः कालावतीर्णश्च सोस्मिँल्लोके हि जायते।<br>वेदवेदाङ्गविद्विप्रः कोटीधनपतिर्भवेत्।।	</td><td>	14-102-55a<br>14-102-55b	
</td></tr>
				
<tr><td>
	यश्च रूप्यं प्रयच्छेद्वै दरिद्राय द्विजातये।<br>कृशवृत्तेः कृशगवे स मुक्तः सर्वकिल्बिषैः।।	</td><td>	14-102-56a<br>14-102-56b	
</td></tr>
				
<tr><td>
	पूर्णचन्द्रप्रकाशेन विमानेन विराजता।<br>कामरूपि यथाकामं स्वर्गलोके महीयते।।	</td><td>	14-102-57a<br>14-102-57b	
</td></tr>
				
<tr><td>
	ततोऽवतीर्णः कालेन लोके चास्मिन्महायशाः।<br>सर्वलोकार्चितः श्रीमान्राजा भवति वीर्यवान्।।	</td><td>	14-102-58a<br>14-102-58b	
</td></tr>
				
<tr><td>
	तिलपर्वतकं यस्तु श्रोत्रियाय प्रयच्छति।<br>विशेषेण दरिद्राय तस्यापि शृणु यत्फलम्।।	</td><td>	14-102-59a<br>14-102-59b	
</td></tr>
				
<tr><td>
	पुण्यं वृषायुतोत्सर्गे यत्प्रोक्तं पाण्डुनन्दन।<br>तत्पुण्यं समनुप्राप्य तत्क्षणाद्विरजा भवेत्।।	</td><td>	14-102-60a<br>14-102-60b	
</td></tr>
				
<tr><td>
	यथा त्वचं भुजङ्गो वै त्यक्त्वा शुद्धतनुर्भवेत्।<br>तता तिलप्रदानाद्वै पापं त्यक्त्वा विसुद्ध्यति।।	</td><td>	14-102-61a<br>14-102-61b	
</td></tr>
				
<tr><td>
	तिलषण्डं प्रयुञ्जानो जांबूनदविभूषितम्।<br>विमानं दिव्यमारूढः पितृलोके महीयते।।	</td><td>	14-102-62a<br>14-102-62b	
</td></tr>
				
<tr><td>
	षष्टिं वर्षसहस्राणि कामरूपी महायशाः।<br>तिलप्रदाता रमते पितृलोके यथासुखम्।।	</td><td>	14-102-63a<br>14-102-63b	
</td></tr>
				
<tr><td>
	यः प्रयच्छति विप्राय तिलधेनुं नराधिप।<br>श्रोत्रियाय दरिद्राय शृणु तस्यापि यत्फलम्।।	</td><td>	14-102-64a<br>14-102-64b	
</td></tr>
				
<tr><td>
	गोसहस्रप्रदानेन यत्पुण्यं समुदाहृतम्।<br>तत्पुण्यफलामाप्नोति तिलधेनुप्रदो नरः।।	</td><td>	14-102-65a<br>14-102-65b	
</td></tr>
				
<tr><td>
	तिलानां कुडवैर्यस्तु तिलधेनुं प्रयच्छति।<br>तावत्कोटिसमा राजन्स्वर्गलोके महीयते।।	</td><td>	14-102-66a<br>14-102-66b	
</td></tr>
				
				
<tr><td>
	अष्टाढकतिलैः कृत्वा तिलधेनु नराधिप।<br>द्वात्रिंशन्निष्कसंयुक्तं विषुवे यः प्रयच्छति।<br>मद्भक्त्या मद्गतात्मा वै तस्य पुण्यफलं शृणु।।	</td><td>	14-102-67a<br>14-102-67b<br>14-102-67c	
</td></tr>
				
<tr><td>
	कन्यादानसहस्रस्य विधिदत्तस्य यत्फलम्।<br>तत्पुण्यं समनुप्राप्तो मम लोके महीयते।।	</td><td>	14-102-68a<br>14-102-68b	
</td></tr>
				
<tr><td>
	मम लोकावतीर्णश्च सोस्मिँल्लोकेऽभिजायते।<br>ऋग्यजुस्सामवेदानां पारगो ब्राह्मणर्षभः।।	</td><td>	14-102-69a<br>14-102-69b	
</td></tr>
				
<tr><td>
	गां तु यस्तु दरिद्राय श्रोत्रियाय प्रयच्छति।<br>प्रसन्नां क्षीरिणीं पुण्यां सवत्सां कांस्यदोहिनीं।।	</td><td>	14-102-70a<br>14-102-70b	
</td></tr>
				
<tr><td>
	यत्किंचिद्दुष्कृतं कर्म तस्य पूर्वकृतं नृपः।<br>तत्सर्वं तत्क्षणादेव विनश्यति न संशयः।।	</td><td>	14-102-71a<br>14-102-71b	
</td></tr>
				
<tr><td>
	यानं च वृषसंयुक्तं दीप्यमानं स्वलङ्कृतम्।<br>आरूढः कामगं दिव्यं गोलोकमधिगच्छति।।	</td><td>	14-102-72a<br>14-102-72b	
</td></tr>
				
<tr><td>
	यावन्ति चैव रोमाणि तस्या गोस्तु नराधिप।<br>तावद्वर्षसहस्राणि गवां लोके महीयते।।	</td><td>	14-102-73a<br>14-102-73b	
</td></tr>
				
<tr><td>
	गोलोकादवतीर्णस्तु लोकेऽस्मिन्ब्राह्मणो भवेत्।<br>सत्रयाजी वदन्यश्च सर्वराजभिरर्चितः।।	</td><td>	14-102-74a<br>14-102-74b	
</td></tr>
				
<tr><td>
	तिलं गावः सुवर्णं चाप्यन्नं कन्या वसुंधरा।<br>तारयन्तीह दत्तानि ब्राह्मणेभ्यो महाभुज।।	</td><td>	14-102-75a<br>14-102-75b	
</td></tr>
				
<tr><td>
	ब्राह्मणं वृत्तसंपन्नमाहिताग्निमलोलुपम्।<br>तर्पयेद्विधिवद्राजन्स निधिः पारलौकिकः।।	</td><td>	14-102-76a<br>14-102-76b	
</td></tr>
				
<tr><td>
	आहिताग्नि दरिद्रं च श्रोत्रियं च जितेन्द्रियम्।<br>शूद्रान्नवर्जितं चैव द्विजं यत्नेन पूजयेत्।।	</td><td>	14-102-77a<br>14-102-77b	
</td></tr>
				
<tr><td>
	आहिताग्निः सदा पात्रमह्निहोत्री च वेदवित्।<br>पात्राणामपि तत्पात्रं शूद्रान्नं यस्य नोदरे।।	</td><td>	14-102-78a<br>14-102-78b	
</td></tr>
				
<tr><td>
	यच्च वेदमयं पात्रं यच्च पात्रं तपोमयम्।<br>असंकीर्णं च यत्पात्रं तत्पात्रं तारयिष्यति।।	</td><td>	14-102-79a<br>14-102-79b	
</td></tr>
				
<tr><td>
	नित्यस्वाध्यायनिरतास्त्वसंकीर्णेन्द्रियाश्च ये।<br>पञ्चयज्ञपरा नित्यं पूजितास्तारयन्ति ते।।	</td><td>	14-102-80a<br>14-102-80b	
</td></tr>
				
				
				
<tr><td>
	ये क्षान्तिदान्ताः श्रुतिपूर्णकर्णा<br>जितेन्द्रियाः प्राणिवधै निवृत्ताः।<br>प्रतिग्रहे संकुचिता गृहस्था-<br>स्ते ब्राह्मणास्तारयितुं समर्थाः।।	</td><td>	14-102-81a<br>14-102-81b<br>14-102-81c<br>14-102-81d	
</td></tr>
				
				
				
<tr><td>
	नित्योदकी नित्ययज्ञोपवीती<br>नित्यस्वाध्यायी वृषलान्नवर्जी।<br>क्रतौ गच्छन्विधिवच्चापि जुह्व-<br>त्स ब्राह्मणस्तारयितुं समर्थः।।	</td><td>	14-102-82a<br>14-102-82b<br>14-102-82c<br>14-102-82d	
</td></tr>
				
<tr><td>
	ब्राह्मणो यस्तु मद्भक्तो मद्रागी मत्परायणः।<br>मयि संन्यस्तकर्मा च स विप्रस्तारयेद्ध्रुवम्।।	</td><td>	14-102-83a<br>14-102-83b	
</td></tr>
				
<tr><td>
	द्वादशाक्षरतत्वज्ञश्चतुर्व्यूहविभागवित्।<br>अच्छिद्रपञ्चकालज्ञःक स विप्रस्तारयिष्यति।।	</td><td>	14-102-84a<br>14-102-84b	
</td></tr>
<tr><td>
	।। इति श्रीमन्महाभारते आश्वमेधिकपर्वणि<br> वैष्णवधर्मपर्वणि द्व्यधिकशततमोऽध्यायः।। 102 ।।	</td><td>		
</td></tr></tbody>