				
<tbody><tr><td>
	<b>वैशम्पायन उवाच।</b>	</td><td>	14-105-1x	
</td></tr>
				
<tr><td>
	दानपुण्यफलं श्रुत्वा तपःपुण्यफलानि च।<br>धर्मपुत्रः प्रहृष्टात्मा केशवं पुनरब्रवीत्।।	</td><td>	14-105-1a<br>14-105-1b	
</td></tr>
				
<tr><td>
	या चैषा कपिला देव पूर्वमुत्पादिता विभो।<br>होमधेनुः सदा पुण्या चतुर्वक्त्रेण माधव।।	</td><td>	14-105-2a<br>14-105-2b	
</td></tr>
				
<tr><td>
	सा कथं ब्राह्मणेभ्यो हि देया कस्मिन्दिनेऽपि वा।<br>कीदृशाय च विप्राय दातव्या पुण्यलक्षणा।।	</td><td>	14-105-3a<br>14-105-3b	
</td></tr>
				
<tr><td>
	कथिता कपिला प्रोक्ता स्वयमेव स्वयंभुवा।<br>कैर्वा देयाश्च ता देव श्रोतुमिच्छामि तत्वतः।।	</td><td>	14-105-4a<br>14-105-4b	
</td></tr>
<tr><td>
	<b>वैशम्पायन उवाच।</b>	</td><td>	14-105-5x	
</td></tr>
				
<tr><td>
	एवमुक्तो हृषीकेशो धर्मपुत्रेण संसदि।<br>अब्रवीत्कपिलासङ्क्यां तासां माहात्म्यमेव च।।	</td><td>	14-105-5a<br>14-105-5b	
</td></tr>
				
<tr><td>
	शृणु पाण्डव तत्वेन पवित्रं पावनं परम्।<br>यच्छ्रुत्वा पापकर्मा पि नरः पापात्प्रमुच्यते।।	</td><td>	14-105-6a<br>14-105-6b	
</td></tr>
				
<tr><td>
	अग्निमद्योद्भवां दिव्यामग्निज्वालासमप्रभाम्।<br>अग्निज्वालोज्ज्वलच्छृङ्गीं प्रदीप्ताङ्गारलोचनाम्।।	</td><td>	14-105-7a<br>14-105-7b	
</td></tr>
				
<tr><td>
	अग्निपुच्छामग्निखुरामग्निरोमप्रभान्विताम्।<br>तामग्नेयीमग्निजिह्वामग्निग्रीवां ज्वलत्प्रभाम्।।	</td><td>	14-105-8a<br>14-105-8b	
</td></tr>
				
<tr><td>
	भुञ्जते कपिलां ये तु शूद्रा लोभेन मोहिताः।<br>पतितांस्तान्विजानीयाच्चण्डालसदृशा हि ते।।	</td><td>	14-105-9a<br>14-105-9b	
</td></tr>
				
<tr><td>
	न तेषां ब्राह्ममः कश्चिद्गृहे कुर्यात्प्रतिग्रहम्।<br>दूराच्च परिहर्तव्या महापातकिनोपि ते।।	</td><td>	14-105-10a<br>14-105-10b	
</td></tr>
				
<tr><td>
	सार्वकालं हि ते सर्वैर्वर्जिताः पितृदैवतैः।<br>ते सदा ह्यप्रतिग्राह्या ह्यसंभाष्याश्च पापिनः।।	</td><td>	14-105-11a<br>14-105-11b	
</td></tr>
				
<tr><td>
	पिबन्ति कपिलां यावत्तावत्तेषां पितामहाः।<br>अमेध्यमुपभुञ्जन्ति भूम्यां वै श्वसृगालवत्।।	</td><td>	14-105-12a<br>14-105-12b	
</td></tr>
				
<tr><td>
	कपिलाया दधि क्षीरं घृतं तक्रमथापि वा।<br>ये शूद्रा उपभुञ्जन्ति तेषां गतिमिमां शृणु।।	</td><td>	14-105-13a<br>14-105-13b	
</td></tr>
				
<tr><td>
	कपिलोपजीवी शूद्रस्तु मृतो गच्छति रौरवम्।<br>क्लिश्यते रौरवे घोरे वर्षकोटिशतं वसन्।।	</td><td>	14-105-14a<br>14-105-14b	
</td></tr>
				
<tr><td>
	ततश्चापि च्युतः कालाच्छ्वानयोनिं स गच्छति।<br>श्वयोन्याश्च परिभ्रष्टो विष्ठायां जायते क्रिमिः।।	</td><td>	14-105-15a<br>14-105-15b	
</td></tr>
				
<tr><td>
	विष्ठाकूपेषु पापिष्ठो दुर्गन्धेषु सहस्रशः।<br>तत्रतत्रोपजायेत नोत्तारं तत्रथ विन्दति।।	</td><td>	14-105-16a<br>14-105-16b	
</td></tr>
				
<tr><td>
	ब्राह्मणश्चैव यस्तेषां गृहे कुर्यात्प्रतिग्रहम्।<br>ततः प्रभृति तस्यापि पितरः स्युरमेध्यपाः।।	</td><td>	14-105-17a<br>14-105-17b	
</td></tr>
				
<tr><td>
	न तेन सार्धं सम्भाषेन्न चाप्येकासनं व्रजेत्।<br>स नित्यं वर्जनीयो हि दूरात्तु ब्राह्मणाधमः।।	</td><td>	14-105-18a<br>14-105-18b	
</td></tr>
				
<tr><td>
	यस्तेन सह सम्भाषेदेकशय्यां व्रजेत् वा।<br>प्राजापत्यं चरेत्कृच्छ्रं स च तेन विसुद्ध्यति।।	</td><td>	14-105-19a<br>14-105-19b	
</td></tr>
				
<tr><td>
	कपिलोपजीविनः शूद्राद्यः करोति प्रतिग्रहम्।<br>प्रायश्चित्तं भवेत्तस्य विप्रस्यैतन्न संशयः।।	</td><td>	14-105-20a<br>14-105-20b	
</td></tr>
				
<tr><td>
	ब्रह्मकूर्चं प्रकुर्वीति चान्द्रायणमथापि वा।<br>मुच्यते किल्बिषात्तस्मादेतेन ब्राह्मणो हि सः।।	</td><td>	14-105-21a<br>14-105-21b	
</td></tr>
				
<tr><td>
	कपिला ह्यग्निहोत्रार्थे विप्रार्थे वा स्वयंभुवा।<br>सर्वं तेजः समुद्धृत्य निर्मिता ब्रह्मणा पुरा।।	</td><td>	14-105-22a<br>14-105-22b	
</td></tr>
				
<tr><td>
	पवित्रं च पवित्राणां मङ्गलानां च मङ्गलम्।<br>पुण्यानां परमं पुण्यं कपिला पाण्डुनन्दन।।	</td><td>	14-105-23a<br>14-105-23b	
</td></tr>
				
<tr><td>
	तपसा तप एवाग्र्यं व्रातनामुत्तमं व्रतम्।<br>दानानां परमं दानं निदानं ह्येतदक्षयम्।।	</td><td>	14-105-24a<br>14-105-24b	
</td></tr>
				
<tr><td>
	पृथिव्यां यानि तीर्थानि पुण्यान्यायतनानि च।<br>पवित्राणि च रम्याणि सर्वलोकेषु पाण्डव।।	</td><td>	14-105-25a<br>14-105-25b	
</td></tr>
				
<tr><td>
	एभ्यस्तेजः समुद्धृत्य ब्रह्मणा लोककर्तृणा।।<br>लोकनिस्तरणायैव निर्मिताः कपिलाः स्वयम्।।	</td><td>	14-105-26a<br>14-105-26b	
</td></tr>
				
<tr><td>
	सर्वतेजोमयी ह्येषां कपिला पाण्डुनन्दन।<br>सदाऽमृतमयी मेध्या शुचिः पावनमुत्तमम्।।	</td><td>	14-105-27a<br>14-105-27b	
</td></tr>
				
<tr><td>
	क्षीरेण कपिलायास्तु दध्ना वा सघृतेन वा।<br>होतव्यान्यग्निहोत्राणि सायं प्रातर्द्विजातिभिः।।	</td><td>	14-105-28a<br>14-105-28b	
</td></tr>
				
<tr><td>
	कपिलाया घृतेनापि दध्ना क्षीरेण वा पुनः।<br>जुह्वते योऽग्निहोत्राणि ब्राह्मणा विधिवत्प्रभो।।	</td><td>	14-105-29a<br>14-105-29b	
</td></tr>
				
<tr><td>
	पूजयन्त्यतिथींश्चैव परां भक्तिमुपागताः।<br>शूद्रान्नाद्विरता नित्यं डंभानृतविवर्जिताः।।	</td><td>	14-105-30a<br>14-105-30b	
</td></tr>
				
<tr><td>
	ते यान्त्यादित्यसङ्काशैर्विमानैर्द्विजसत्तमाः।<br>सूर्यमण्डलमध्येन ब्रह्मलोकमनुत्तमम्।।	</td><td>	14-105-31a<br>14-105-31b	
</td></tr>
				
<tr><td>
	ब्रह्मणो भवने दिव्ये कामगाः कामरूपिणः।<br>ब्रह्मणा पूज्यमानास्तु मोदन्ते कल्पमक्षयम्।।	</td><td>	14-105-32a<br>14-105-32b	
</td></tr>
				
<tr><td>
	एवं हि कपिला राजन्पुण्या मन्त्रामृतारणिः।<br>आदावेवाग्निमध्ये तु मैत्रेयी ब्रह्मनिर्मिता।।	</td><td>	14-105-33a<br>14-105-33b	
</td></tr>
				
<tr><td>
	शृङ्गाग्रे कपिलायास्तु सर्वतीर्थानि पाण्डव।<br>ब्रह्मणो हि नियोगेन निवसन्ति दिनेदिने।।	</td><td>	14-105-34a<br>14-105-34b	
</td></tr>
				
<tr><td>
	प्रातरुत्थाय यो मर्त्यः कपिलाशृङ्गमस्तकात्।<br>यश्च्युतामंबुधारां वै शिरसा प्रयतः शुचिः।।	</td><td>	14-105-35a<br>14-105-35b	
</td></tr>
				
<tr><td>
	स तेन पुण्यतीर्थेन सहसा हतकिल्विषः।<br>जन्मत्रयकृतं पापं प्रदहत्यग्निवतृणम्।।	</td><td>	14-105-36a<br>14-105-36b	
</td></tr>
				
				
<tr><td>
	मूत्रेण कपिलायास्तु यश्च प्राणानुपस्पृशेत्।।<br>स्नानेन तेन पुण्येन नष्टपापः स मानवः।<br>त्रिंशद्वर्षकृतात्पापान्मुच्यते नात्र संशयः।।	</td><td>	14-105-37a<br>14-105-37b<br>14-105-37c	
</td></tr>
				
<tr><td>
	प्रातरुत्थाय यो भक्तया प्रयच्छेत्तृणमुष्टिकम्।<br>तस्य नश्यति तत्पापं त्रिंशद्रात्रकृतं नृप।।	</td><td>	14-105-38a<br>14-105-38b	
</td></tr>
				
<tr><td>
	प्रातरूत्थाय यद्भक्त्या कुर्याद्यस्मात्प्रदक्षिणम्।<br>प्रदक्षिणीकृता तेन पृथिवी नात्र संशयः।।	</td><td>	14-105-39a<br>14-105-39c	
</td></tr>
				
<tr><td>
	प्रदक्षिणेन चैकेन श्रद्धायुक्तेन पाण्डव।<br>दशरात्रकृतं पापं तस्य तन्नश्यति ध्रुवम्।।	</td><td>	14-105-40a<br>14-105-40b	
</td></tr>
				
<tr><td>
	कपिलापञ्चगव्येन यः स्नायात्तु शुचिर्नरः।<br>स गङ्गाद्येषु तीर्थेषु स्नातो भवति पाण्डव।।	</td><td>	14-105-41a<br>14-105-41b	
</td></tr>
				
<tr><td>
	तेन स्नानेन तस्यापि श्रद्दायुक्तस्य पार्थिव।<br>दशरात्रकृतं पापं तत्क्षणादेव नश्यति।।	</td><td>	14-105-42a<br>14-105-42b	
</td></tr>
				
<tr><td>
	दृष्ट्वा तु कपिलां भक्त्या श्रुत्वा हुङ्कारनिस्वनम्।<br>व्यपोहति नरः पापमहोरात्रकृतं नृप।।	</td><td>	14-105-43a<br>14-105-43b	
</td></tr>
				
<tr><td>
	यत्र वा तत्र वा चाङ्गे कपिलां यः स्पृशेच्छुचिः।<br>संवत्सरकृतं पापं विनाशयति पाण्डव।।	</td><td>	14-105-44a<br>14-105-44b	
</td></tr>
				
<tr><td>
	गोसहस्रं तु यो दद्यादेकां च कपिलां नरः।<br>समं तस्य फलं प्राह ब्रह्मा लोकपितामहः।।	</td><td>	14-105-45a<br>14-105-45b	
</td></tr>
				
<tr><td>
	यस्त्वेवं कपिलां हन्यान्नरः कश्चित्प्रमादतः।<br>गोसहस्रं हतं तेन भवेन्नात्र विचारणा।।	</td><td>	14-105-46a<br>14-105-46b	
</td></tr>
				
<tr><td>
	यश्चैकां कपिलां दद्याच्छ्रोत्रियायाहिताग्नये।<br>गवां शतसहस्रं तु दत्तं भवति पाण्डव।।	</td><td>	14-105-47a<br>14-105-47b	
</td></tr>
				
<tr><td>
	दश वै कपिलाः प्रोक्ताः स्वयमेव स्वयंभुवा।<br>यो दद्याच्छ्रोत्रियेभ्यो वै स्वर्गं गच्छति तच्छृणु।।	</td><td>	14-105-48a<br>14-105-48b	
</td></tr>
				
<tr><td>
	प्रथमा स्वर्णकपिला द्वितीया गौरपिङ्गला।<br>तृतीया रक्तपिङ्गाक्षी चतुर्थीं गलपिङ्गला।।	</td><td>	14-105-49a<br>14-105-49b	
</td></tr>
				
<tr><td>
	पञ्चमी बभ्रुवर्णाभा षष्ठी च श्वेतपिङ्गला।<br>सप्तमी रङ्गपिङ्गाक्षी त्वष्टमी खुरपिङ्गला।।	</td><td>	14-105-50a<br>14-105-50b	
</td></tr>
				
<tr><td>
	नवमी पाटला ज्ञेया दशमी पुच्छपिङ्गला।<br>दशैताः कपिलाः प्रोक्तास्तारयन्ति नरान्सदा।।	</td><td>	14-105-51a<br>14-105-51b	
</td></tr>
				
<tr><td>
	मङ्गल्याश्च पवित्राश्च सर्वपापप्रणाशनाः।<br>एवमेव ह्यनड्वाहो दश प्रोक्ता नरेश्वर।।	</td><td>	14-105-52a<br>14-105-52b	
</td></tr>
				
<tr><td>
	ब्राह्मणो वाहयेत्तांस्तु नान्यो वर्णः कथंचन।<br>न वाहयेच्च कपिलां क्षेत्रे वाऽध्वनि वा द्विजः।।	</td><td>	14-105-53a<br>14-105-53b	
</td></tr>
				
<tr><td>
	वाहयेद्धुङ्कृतेनैव शाखया वा सपत्रया।<br>न दण्डेन न वा यष्ट्या न पाशेन न वा पुनः।।	</td><td>	14-105-54a<br>14-105-54b	
</td></tr>
				
<tr><td>
	न क्षुत्तृष्णाश्रमश्रान्तान्वाहयेद्विकलेन्द्रियान्।<br>अतृप्तेषु न भुञ्जीयात्पिबेत्पीतेषु चोदकम्।।	</td><td>	14-105-55a<br>14-105-55b	
</td></tr>
				
<tr><td>
	शुश्रूषोर्मातरश्चैताः पितरस्ते प्रकीर्तिताः।<br>अह्नां पूर्वत्र भागे च धुर्याणां वाहनं स्मृतम्।।	</td><td>	14-105-56a<br>14-105-56b	
</td></tr>
				
<tr><td>
	विश्रामेन्मध्यमे भागे भागे चान्ते यथासुखम्।<br>यत्र च त्वरया कृत्यं संशयो यत्र वाऽध्वनि।	</td><td>	14-105-57a<br>14-105-57b	
</td></tr>
				
<tr><td>
	वाहयेत्तत्र धुर्यांस्तु न स पापेन लिप्यते।।<br>भ्रूणहत्यासमं पापं तस्य स्यात्पाण्डुनन्दन।	</td><td>	14-105-58a<br>14-105-58b	
</td></tr>
				
<tr><td>
	अन्यथा वाहयन्राजन्निरयं याति रौरवम्।।<br>रुधिरं पातयेत्तेषां यस्तु मोहान्नराधिप।	</td><td>	14-105-59a<br>14-105-59b	
</td></tr>
				
<tr><td>
	तेन पापेन पापात्मा नरकं यात्यसंशयम्।।<br>नरकेषु च सर्वेषु समाः स्थित्वा शतंशतम्।	</td><td>	14-105-60a<br>14-105-60b	
</td></tr>
				
<tr><td>
	इह मानुष्यके लोके बलीवर्दो भविष्यति।।<br>तस्मात्तु मुक्तिमन्विच्छन्दद्यात्तु कपिलां नरः।।	</td><td>	14-105-61a<br>14-105-61b	
</td></tr>
				
<tr><td>
	कपिलां वाहयेद्यस्तु वृषलो लोभमोहितः।<br>तेन देवास्त्रयस्त्रिंशत्पितरश्चापि वाहिताः।।	</td><td>	14-105-62a<br>14-105-62b	
</td></tr>
				
<tr><td>
	स देवैः पितृभिर्नित्यं वध्यमानस्तु दुर्मतिः।<br>नरकान्नरकं घोरं गच्छेदाप्रलयं नृप।।	</td><td>	14-105-63a<br>14-105-63b	
</td></tr>
				
				
<tr><td>
	ब्रह्मा रुद्रस्तथाऽग्निश्च कपिलानां गतिं गताः।<br>तस्मात्ते न निहन्तव्याः पूज्याश्चैव न संशयः।<br>निःश्वसन्ति यदा श्रान्तास्तदा हन्युस्च तत्कुलं।।	</td><td>	14-105-64a<br>14-105-64b<br>14-105-64c	
</td></tr>
				
<tr><td>
	यावन्ति तेषां रोमाणि तावद्वर्षशतं नृप।<br>नरकेषूपपच्यन्ते तत्र तद्वाहका नराः।।	</td><td>	14-105-65a<br>14-105-65b	
</td></tr>
				
<tr><td>
	कपिला सर्वयज्ञेषु दक्षिणार्थं विधीयते।<br>तस्मात्तद्दक्षिणा देया यज्ञेष्वेव द्विजातिभिः।।	</td><td>	14-105-66a<br>14-105-66b	
</td></tr>
				
				
<tr><td>
	होमार्तं चाग्निहोत्रस्य यां प्रयच्छेत्प्रयत्नतः।<br>श्रोत्रियाय दरिद्राय श्रान्तायामिततेजसे।<br>तेन दानेन पूतात्मा मम लोके महीयते।।	</td><td>	14-105-67a<br>14-105-67b<br>14-105-67c	
</td></tr>
				
<tr><td>
	यावन्ति चैव रोमाणि कपिलाङ्गे युधिष्ठिर।<br>तावद्वर्षसहस्राणि स्वर्गलोके महीयते।।	</td><td>	14-105-68a<br>14-105-68b	
</td></tr>
				
				
<tr><td>
	सुवर्णखुरशृङ्गीं च कपिलां यः प्रयच्छति।<br>विषुवे चायने चापि सोऽश्वमेधफलं लभेत्।<br>तेनाश्वमेधतुल्येन मम लोकं स गच्छति।।	</td><td>	14-105-69a<br>14-105-69b<br>14-105-69c	
</td></tr>
				
<tr><td>
	स्वर्णशृङ्गीं रूप्यखुरां सवत्सां कांस्यदोहिनीम्।<br>वस्त्रैरलङ्कृतां पुष्टां गन्धैर्माल्यैश्च शोभिताम्।।	</td><td>	14-105-70a<br>14-105-70b	
</td></tr>
				
<tr><td>
	पवित्रं हि पवित्राणां सुरव्णमिति मे मतिः।<br>तस्मात्सुवर्णाभरणा दातव्या साऽग्निहोत्रिणे।।	</td><td>	14-105-71a<br>14-105-71b	
</td></tr>
				
<tr><td>
	एवं दत्त्वा तु राजेन्द्र सप्तपूर्वान्परानपि।<br>तारयिष्यति राजेन्द्र नात्र कार्या विचारणा।।	</td><td>	14-105-72a<br>14-105-72b	
</td></tr>
				
				
<tr><td>
	अग्निष्टोमसहस्रस्य वाजपेयं च तत्समम्।<br>वाजपेयसहस्रस्य अश्वमेधं च तत्समम्।<br>अश्वमेधसहस्रस्य राजसूयं च तत्समम्।।	</td><td>	14-105-73a<br>14-105-73b<br>14-105-73c	
</td></tr>
				
				
<tr><td>
	कपिलानां सहस्रेण विदिदत्तेन पाण्डव।<br>राजसूयफलं प्राप्य मम लोके महीयते।<br>न तस्य पुनरावृत्तिर्विद्यते कुरुपुङ्गव।।	</td><td>	14-105-74a<br>14-105-74b<br>14-105-74c	
</td></tr>
				
<tr><td>
	प्रयच्छते यः कपिलां सवत्सां कांस्यदोहिनीम्।<br>सुवर्णकुरशृङ्गाङ्गीं सर्वालङ्कारशोभिताम्।।	</td><td>	14-105-75a<br>14-105-75b	
</td></tr>
				
				
				
				
				
<tr><td>
	दत्ता हि गौस्तारयते मनुष्यम्।।	</td><td>	14-105-76f	
</td></tr>
				
				
				
<tr><td>
	पुत्रांश्च पौत्रांश्च कुलं च सर्व-<br>मासप्तमं तारयते यथावत्।<br>यावन्मनुष्यान्पृथिवी बिभर्ति<br>तावत्प्रदातारमृतं परत्र।।	</td><td>	14-105-77a<br>14-105-77b<br>14-105-77c<br>14-105-77d	
</td></tr>
				
				
				
<tr><td>
	यथौषधं मन्त्रकृतं नरस्य<br>प्रयुक्तमात्रं विनिहन्ति रोगान्।<br>तथैव दत्ता कपिला सुपात्रे<br>पापं नरस्याशु निहन्ति सर्वम्।।	</td><td>	14-105-78a<br>14-105-78b<br>14-105-78c<br>14-105-78d	
</td></tr>
				
				
				
<tr><td>
	यथैव दृष्ट्वा भुजगाः सुपर्णं<br>नश्यन्ति दूराद्विवशा भयार्ताः।<br>तथैव दृष्ट्वा कपिलाप्रदाना-<br>न्नस्यन्ति पापानि नरस्य शीघ्रम्।।	</td><td>	14-105-79a<br>14-105-79b<br>14-105-78c<br>14-105-78d	
</td></tr>
				
				
				
<tr><td>
	यथा त्वचं वै भुजगो विहाय<br>पुनर्नवं रूपमुपैति पुण्यम्।<br>तथैव मुक्तः पुरुषः स्वपापै-<br>र्विरज्यते वै कपिलाप्रदानात्।।	</td><td>	14-105-80a<br>14-105-80b<br>14-105-80c<br>14-105-80d	
</td></tr>
				
				
				
<tr><td>
	यथाऽन्धकारं भवने विलग्नं<br>दीप्तो हि निर्यातयति प्रदीपः।<br>तथा नरः पापमपि प्रलीनं<br>निष्क्रामयेद्वै कपिलाप्रदानात्।।	</td><td>	14-105-81a<br>14-105-81b<br>14-105-81c<br>14-105-81d	
</td></tr>
				
				
				
<tr><td>
	यावन्ति रोमाणि भवन्ति तस्या<br>वत्सान्वितायाश्च शरीरजानि।<br>तावत्प्रदाता युगवर्षकोटिं<br>स ब्रह्मलोके रमते मनुष्यः।।	</td><td>	14-105-82a<br>14-105-82b<br>14-105-82c<br>14-105-82d	
</td></tr>
				
				
				
<tr><td>
	यस्याहिताग्नेरतिथिप्रियस्य<br>शूद्रान्नदूरस्य जितेन्द्रियस्य।<br>सत्यव्रतस्याध्ययनान्वितस्य<br>दत्ता हि गौस्तारयते परत्र।।	</td><td>	14-105-83a<br>14-105-83b<br>14-105-83c<br>14-105-83d	
</td></tr>
<tr><td>
	।। इति श्रीमन्महाभारते आश्वमेधिकपर्वणि<br> वैष्णवधर्मपर्वणि पञ्चाधिकशततमोऽध्यायः।। 	</td><td>		
</td></tr>
</tbody>