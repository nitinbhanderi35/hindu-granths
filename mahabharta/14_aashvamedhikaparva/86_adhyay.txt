				
<tbody><tr><td>
	<b>वैशम्पायन उवाच।</b>	</td><td>	14-86-1x	
</td></tr>
				
				
<tr><td>
	न्यवर्तत ततो वाजी येन नागाह्वयं पुरम्।<br>तं निवृत्तं तु शुश्राव चारेणैव युधिष्ठिरः।<br>श्रुत्वाऽर्जुनं कुशलिनं स च हृष्टमनाऽभवत्।।	</td><td>	14-86-1a<br>14-86-1b<br>14-86-1c	
</td></tr>
				
<tr><td>
	विजयस्य च तत्कर्म गान्धारविषये तदा।<br>श्रुत्वा चान्येषु देशेषु स सुप्रीतोऽभवत्तदा।।	</td><td>	14-86-2a<br>14-86-2b	
</td></tr>
				
<tr><td>
	एतस्मिन्नेव काले तु द्वादशीं माघमासिकीम्।<br>इष्टं गृहीत्वा नक्षत्रं धर्मराजो युधिष्ठिरः।।	</td><td>	14-86-3a<br>14-86-3b	
</td></tr>
				
<tr><td>
	समानीय महातेजाः सर्वान्भ्रातॄन्महीपतिः।<br>भीमं च नकुलं चैव सहदेवं च कौरव।।	</td><td>	14-86-4a<br>14-86-4b	
</td></tr>
				
<tr><td>
	प्रोवाचेदं वचः काले तदा धर्मभृतांवरः।<br>आमन्त्र्य वदतां श्रेष्ठो भीमं प्रहरतां वरम्।।	</td><td>	14-86-5a<br>14-86-5b	
</td></tr>
				
<tr><td>
	आयाति भीमसेनासौ सहाश्वेन तवानुजः।<br>यथा मे पुरुषाः प्राहुर्ये धनंजयसारिणः।।	</td><td>	14-86-6a<br>14-86-6b	
</td></tr>
				
<tr><td>
	उपस्थितश्च कालोऽयमभितो वर्तते हयः।<br>माघी च पौर्णमासीयं मासः शेषो वृकोदर।।	</td><td>	14-86-7a<br>14-86-7b	
</td></tr>
				
<tr><td>
	तत्प्रस्थाप्यन्तु विद्वांसो ब्राह्मणा वेदपारगाः।<br>वाजिमेधार्थसिद्ध्यर्थं देशं पश्यन्तु यज्ञियम्।।	</td><td>	14-86-8a<br>14-86-8b	
</td></tr>
				
<tr><td>
	इत्युक्तः स तु तच्चक्रे भीमो नृपतिशासनम्।<br>हृष्टः श्रुत्वा गुडोकेशमायान्तं पुरुषर्षभम्।।	</td><td>	14-86-9a<br>14-86-9b	
</td></tr>
				
<tr><td>
	ततो ययौ भीमसेनः प्राज्ञैः स्थपतिभिः सह।<br>ब्राह्मणानग्रतः कृत्वा कुशलान्यज्ञकर्मणि।।	</td><td>	14-86-10a<br>14-86-10b	
</td></tr>
				
<tr><td>
	तं ससालचयं श्रीमत्सप्रतोलीसुघट्टितम्।<br>मापयामास कौरव्यो यज्ञवाटं यताविधि।।	</td><td>	14-86-11a<br>14-86-11b	
</td></tr>
				
				
<tr><td>
	प्रासादशतसम्बन्धं मणिप्रवरकुट्टिमम्।<br>`सदः स पत्नीसदनं साग्नीध्रमपि चोत्तरम्।'<br>कारयामास विदिवद्धेमरत्नविभूषितम्।।	</td><td>	14-86-12a<br>14-86-12b<br>14-86-12c	
</td></tr>
				
<tr><td>
	स्तंभान्कनकचित्रांश्च तोरणानि बृहन्ति च।<br>यज्ञायतनदेशेशु दत्त्वा शुद्धं च काञ्चनम्।।	</td><td>	14-86-13a<br>14-86-13b	
</td></tr>
				
<tr><td>
	अन्तःपुराणां राज्ञां च नानादेशसमीयुषाम्।<br>कारयामास धर्मात्मा तत्रतत्र यथाविधि।।	</td><td>	14-86-14a<br>14-86-14b	
</td></tr>
				
<tr><td>
	ब्राह्मणानां न वेश्मानि नानादेशसमीयुषाम्।<br>कारयामास कौन्तेयो विधिवत्तान्यनेकशः।।	</td><td>	14-86-15a<br>14-86-15b	
</td></tr>
				
<tr><td>
	तथा सम्प्रेषयामास दूतान्नृपतिशासनात्।<br>भीमसेनो महाबाहो राज्ञामक्लिष्टकर्मणाम्।।	</td><td>	14-86-16a<br>14-86-16b	
</td></tr>
				
<tr><td>
	ते प्रियार्थं कुरुपतेराययुर्नृपसत्तम।<br>रत्नान्यनेकान्यादाय स्त्रियोऽश्वानायुधानि च।।	</td><td>	14-86-17a<br>14-86-17b	
</td></tr>
				
<tr><td>
	तेषां निर्विशतां तेषु शिबिरेषु महात्मनाम्।<br>नर्दतः सागरस्येव दिवस्पृगभवत्स्वनः।।	</td><td>	14-86-18a<br>14-86-18b	
</td></tr>
<tr><td>
	`प्रत्युद्गम्य नमस्कृत्य ब्राह्मणांश्च न्यवेदयत्।।'	</td><td>	14-86-19a	
</td></tr>
				
<tr><td>
	तेषामभ्यागतानां च स राजा कुरुवर्धनः।<br>व्यादिदेशान्नपानानि शय्याश्चाप्यतिमानुषाः।।	</td><td>	14-86-20a<br>14-86-20b	
</td></tr>
				
<tr><td>
	वाहनानां च विविधाः शालाः शालीक्षुगोरसैः।<br>उपेता भरतश्रेष्ठो व्यादिदेश स धर्मराट्।।	</td><td>	14-86-21a<br>14-86-21b	
</td></tr>
				
				
<tr><td>
	`वर्णाः पृथक्सन्निविष्टा ह्युत्तरोत्तरपूजिताः'।<br>तथा तस्मिन्महायज्ञे धर्मराजस्य धीमतः।<br>समाजग्मुर्मुनिगणा बहवो ब्रह्मवादिनः।।	</td><td>	14-86-22a<br>14-86-22b<br>14-86-22c	
</td></tr>
				
<tr><td>
	ये च द्विजातिप्रवरास्तत्रासन्पृथिवीपते।<br>समाजग्मुः सशिष्यांस्तान्प्रतिजग्राह कौरवः।।	</td><td>	14-86-23a<br>14-86-23b	
</td></tr>
				
<tr><td>
	सर्वांश्च ताननुययौ यावदावसथान्प्रति।<br>स्वयमेव महातेजा दंभं त्यक्त्वा युधिष्ठिरः।।	</td><td>	14-86-24a<br>14-86-24b	
</td></tr>
				
<tr><td>
	ततः कृत्वा स्थपतयः शिल्पिनोऽन्ये च ये तदा।<br>कृत्स्नं यज्ञविधिं राजन्धर्मराजे न्यवेदयन।।	</td><td>	14-86-25a<br>14-86-25b	
</td></tr>
				
<tr><td>
	तच्छ्रुत्वा धर्मराजस्तु कृतं सर्वमतन्द्रितः।<br>हृष्टरूपोऽभवद्राजन्सह भ्रातृभिरादृतः।।	</td><td>	14-86-26a<br>14-86-26b	
</td></tr>
				
<tr><td>
	तस्मिन्यज्ञे प्रवृत्ते तु वाग्मिनो हेतुवादिनः।<br>हेतुवादान्बहूनाहुः परस्परजिगीषवः।।	</td><td>	14-86-27a<br>14-86-27b	
</td></tr>
				
<tr><td>
	ददृशुस्तं नृपतयो यज्ञस्य विधिमुत्तमम्।<br>देवेन्द्रस्येव विहितं भीमसेनेन भारत।।	</td><td>	14-86-28a<br>14-86-28b	
</td></tr>
				
<tr><td>
	ददृशुस्तोरणान्यत्र शातकुंभमयानि ते।<br>शय्यासनविहारांश्च सुबहून्रत्नसंचयान्।।	</td><td>	14-86-29a<br>14-86-29b	
</td></tr>
				
<tr><td>
	घटान्पात्रीः कटाहानि कलशान्वर्धमानकान्।<br>न हि किञ्चिदसौवर्णमपश्यन्वसुधाधिपाः।।	</td><td>	14-86-30a<br>14-86-30b	
</td></tr>
				
<tr><td>
	यूपांश्च शास्त्रपठितान्दारवान्हेमभूषितान्।<br>उपक्लृप्तान्यथाकालं विधिवद्भूरिवर्चसः।।	</td><td>	14-86-31a<br>14-86-31b	
</td></tr>
				
<tr><td>
	स्थलजाक जलजा ये च पशवः केचन प्रभो।<br>सर्वानेव समानीतानपश्यंस्तत्र ते नृपाः।।	</td><td>	14-86-32a<br>14-86-32b	
</td></tr>
				
<tr><td>
	गाश्चैव महिषीश्चैव तथा वृद्धस्त्रियोपि च।<br>औदकानि च सत्वानि श्वापदानि वयांसि च।।	</td><td>	14-86-33a<br>14-86-33b	
</td></tr>
				
<tr><td>
	जरायुजाण्डजातानि स्वेदजान्युद्भिदानि च।<br>पर्वतानूपजातानि भूतानि ददृशुश्च ते।।	</td><td>	14-86-34a<br>14-86-34b	
</td></tr>
				
<tr><td>
	एवं प्रमुदितं सर्वं पशुगोधनधान्यतः।<br>यज्ञवाटं नृपा दृष्ट्वा परं विस्मयमागताः।।	</td><td>	14-86-35a<br>14-86-35b	
</td></tr>
				
<tr><td>
	`अनिशं दीयते च स्म तत्र भोज्यं पृथग्विधम्।।'<br>ब्राह्मणानां विशां चैव बहुमृष्टान्नमृद्धिमत्।।	</td><td>	14-86-36a<br>14-86-36b	
</td></tr>
				
				
<tr><td>
	पूर्णे शतसहस्रे तु विप्राणां तत्रि भुञ्जताम्।<br>दुन्दुभिर्मेघनिर्घोषो मुहुर्मुहुरताड्यत।<br>विननादासकृच्चापि दिवसेदिवसे गते।।	</td><td>	14-86-37a<br>14-86-37b<br>14-86-37c	
</td></tr>
				
				
<tr><td>
	एवं स ववृते यज्ञो धर्मराजस्य धीमतः।<br>अन्नस्य सुबहून्राजन्नुत्सर्गान्पर्वतोपमान्।<br>दधिकुल्याशअच ददृशुः सर्पिषश्च ह्रदाञ्जनाः।।	</td><td>	14-86-38a<br>14-86-38b<br>14-86-38c	
</td></tr>
				
<tr><td>
	जंबूद्वीपो हि सकलो नानजनपदायुतः।<br>राजन्नदृस्यतैकस्थो राज्ञस्तस्य महामखे।।	</td><td>	14-86-39a<br>14-86-39b	
</td></tr>
				
<tr><td>
	तत्र जातिसहस्राणि पुरुषाणां ततस्ततः।<br>गृहीत्वा धमाजग्मुर्बहूनि भरतर्षभ।।	</td><td>	14-86-40a<br>14-86-40b	
</td></tr>
				
<tr><td>
	स्रग्विणश्तापि ते सर्वे सुमुष्टमणिकुण्डलाः।<br>पर्यवेषन्द्विजातींस्ताञ्शतशोऽथ सहस्रशः।।	</td><td>	14-86-41a<br>14-86-41b	
</td></tr>
				
<tr><td>
	विविधान्यन्नपानानि पुरुषा येऽनुयायिनः।<br>ते वै नृपोपभोज्यानि ब्राह्मणानां ददुश्च ह।।	</td><td>	14-86-42a<br>14-86-42b	
</td></tr>
<tr><td>
	।। इति श्रीमन्महाभारते आश्वमेधिकपर्वणि<br> अनुगीतापर्वणि षडशीतितमोऽध्यायः।। 86 ।।	</td><td>		
</td></tr></tbody>