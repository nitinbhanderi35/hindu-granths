				
<tbody><tr><td>
	<b>वैशंपायन उवाच।</b>	</td><td>	14-101-1x	
</td></tr>
				
<tr><td>
	श्रुत्वा यमपुराध्वानं जीवानां गमनं तथा।<br>धर्मपुत्रः प्रहृष्टात्मा केशवं पुनरब्रवीत्।।	</td><td>	14-101-1a<br>14-101-1b	
</td></tr>
				
<tr><td>
	देवदेवेश दैत्यघ्न ऋषिसङ्घैरभिष्टुत।<br>भगवन्भवहञ्श्रीमन्सहस्रादित्यसन्निभ।।	</td><td>	14-101-2a<br>14-101-2b	
</td></tr>
				
<tr><td>
	सर्वसंभव धर्मज्ञ सर्वधरमप्रवर्तक।<br>सर्वदानफलं सौम्य कथयस्व ममाच्युत।।	</td><td>	14-101-3a<br>14-101-3b	
</td></tr>
				
<tr><td>
	दानं देयं कथं कृष्ण कीदृशाय द्विजाय वै।<br>कीदृशं वा तपः कृत्वा तत्फलं कुत्र भुज्यते।।	</td><td>	14-101-4a<br>14-101-4b	
</td></tr>
				
<tr><td>
	एवमुक्तो हृषीकेशो धर्मपुत्रेण धीमता।<br>उवाच धर्मपुत्राय पुण्यान्धर्मान्महोदयान्।।	</td><td>	14-101-5a<br>14-101-5b	
</td></tr>
				
<tr><td>
	शृणुष्वावहितो राजन्पूतं पापघ्नमुत्तमम्।<br>सर्वदानफलं सौम्य न श्राव्यं पापकर्मणम्।।	</td><td>	14-101-6a<br>14-101-6b	
</td></tr>
				
<tr><td>
	यच्छ्रुत्वा पुरुषः स्त्री वा नष्टपापः समाहितः।<br>तत्क्षणात्पूततां याति पापकर्मरतोपि वा।।	</td><td>	14-101-7a<br>14-101-7b	
</td></tr>
				
<tr><td>
	एकाहमपि कौन्तेय भूमावुत्पादितं जलम्।<br>सप्त तारयते पूर्वान्वितृष्णा यत्र गौर्भवेत्।।	</td><td>	14-101-8a<br>14-101-8b	
</td></tr>
				
				
<tr><td>
	पानीयं परमं लोके जीवानां जीवनं स्मृतम्।<br>पानीयस्य प्रदानेन तृप्तिर्भवति पाण्डव।<br>पानीयस्य गुणा दिव्याः परलोके गुणावहाः।।	</td><td>	14-101-9a<br>14-101-9b<br>14-101-9c	
</td></tr>
				
<tr><td>
	तत्र पुष्पोदकी नाम नदी परमपावनी।<br>कामान्ददाति राजेन्द्र तोयदानां यमालये।।	</td><td>	14-101-10a<br>14-101-10b	
</td></tr>
				
<tr><td>
	शीतलं सलिलं ह्यत्र ह्यक्षय्यममृतोपमम्।<br>शीततोयप्रदादॄणां भवेन्नित्यं सुखावहम्।।	</td><td>	14-101-11a<br>14-101-11b	
</td></tr>
<tr><td>
	ये चाप्यतोयदातारः पूयस्तेषां विधीयते।	</td><td>	14-101-12a	
</td></tr>
				
				
<tr><td>
	प्रणश्यत्यंबुपानेन बुभुक्षा च युधिष्ठिर।<br>तृपीषस्य न चान्नेन पिपासाऽपि प्रणश्यति।<br>तस्मात्तोयं सदा देयं तृषितेभ्यो विजानता।	</td><td>	14-101-13a<br>14-101-13b<br>14-101-13c	
</td></tr>
				
<tr><td>
	अग्नेर्मूर्तिः क्षितेर्योनिरमृतस्य स संभवः।<br>अतोंभः सर्वभूतानां मूलमित्युच्यते बुधैः।।	</td><td>	14-101-14a<br>14-101-14b	
</td></tr>
				
<tr><td>
	अद्भिः सर्वाणि भूतानि जीवन्ति प्रभवन्ति च।<br>तस्मात्सर्वेषु दानेषु तोयदानं विशिष्यते।।	</td><td>	14-101-15a<br>14-101-15b	
</td></tr>
				
<tr><td>
	सर्वदानतपोयज्ञैर्यत्प्राप्यं फलमुत्तमम्।<br>तत्सर्वं तोयदानेन प्राप्यते नात्र संशयः।।	</td><td>	14-101-16a<br>14-101-16b	
</td></tr>
				
<tr><td>
	ये प्रयच्छन्ति विप्रेभ्यस्त्वन्नदातं सुसंस्कृतम्।<br>तैस्तु दत्ताः स्वयं प्राणा भवन्ति भरतर्षभ।।	</td><td>	14-101-17a<br>14-101-17b	
</td></tr>
				
				
<tr><td>
	अन्नाद्रक्तं च शुक्लं च अन्ने जीवः प्रतिष्ठितः।<br>इन्द्रियाणि च बुद्धिश्च पुष्णन्त्यन्नेन नित्यशः।<br>अन्नहीनानि सीदन्ति सर्वभूतानि पाण्डव।।	</td><td>	14-101-18a<br>14-101-18b<br>14-101-18c	
</td></tr>
				
<tr><td>
	तेजो बलं च रूपं च सत्वं वीर्यं धृतिर्द्युतिः।<br>ज्ञानं मेधा तथाऽऽयुश्च सर्वमन्ने प्रतिष्ठितम्।।	</td><td>	14-101-19a<br>14-101-19b	
</td></tr>
				
<tr><td>
	देवमानवर्तिर्यक्षु सर्वलोकेषु सर्वदा।<br>सर्वकालं हि सर्वेषां सर्वमन्ने प्रतिष्ठितम्।।	</td><td>	14-101-20a<br>14-101-20b	
</td></tr>
				
<tr><td>
	अन्नं प्रजापते रूपमन्नं प्रजननं स्मृतम्।<br>सर्वभूतमयं चान्नं जीवश्चान्नमयः स्मृतः।।	</td><td>	14-101-21a<br>14-101-21b	
</td></tr>
				
<tr><td>
	अन्नेनाधिष्ठितः प्राण अपानो व्यान एव च।<br>उदानश्च समानश्च धारयन्ति शरीरिणम्।।	</td><td>	14-101-22a<br>14-101-22b	
</td></tr>
				
<tr><td>
	शयनोत्थानगमनग्रहणाकर्षणानि च<br>सर्वसत्वकृतं क्रम चान्नादेव प्रवर्तते।।	</td><td>	14-101-23a<br>14-101-23b	
</td></tr>
				
<tr><td>
	चतुर्विधानि भूतानि जङ्गमानि स्थिराणि च।<br>अन्नाद्भवन्ति राजेन्द्र सृष्टिरेषा प्रजापतेः।।	</td><td>	14-101-24a<br>14-101-24b	
</td></tr>
				
<tr><td>
	विद्यास्थानानि सर्वाणि सर्वयज्ञाश्च पावनाः।<br>अन्नाद्यस्मात्प्रवर्तन्ते तस्मादन्नं परं स्मृतम्।।	</td><td>	14-101-25a<br>14-101-25b	
</td></tr>
				
<tr><td>
	देवा रुद्रादयः सर्वे पितरोऽप्यग्नयस्तथा।<br>यस्मादन्नेन तुष्यन्ति तस्मादन्नं विशिष्यते।।	</td><td>	14-101-26a<br>14-101-26b	
</td></tr>
				
<tr><td>
	यस्मादन्नात्प्रजाः सर्वाः कल्पेकल्पेऽसृजत्प्रभुः।<br>तस्मादन्नात्परं दानं न भूतं न भविष्यति।।	</td><td>	14-101-27a<br>14-101-27b	
</td></tr>
				
<tr><td>
	यस्मादन्नात्प्रवर्तन्ते धर्मार्थौ काम एव च।<br>तस्मादन्नात्परं दानं नामुत्रेह च पाण्डव।।	</td><td>	14-101-28a<br>14-101-28b	
</td></tr>
				
<tr><td>
	यक्षरक्षोग्रहा नागा भूतान्यन्ते च दानवाः।<br>तुष्यन्त्यन्नेन यस्मात्तु तस्मादन्नं परं भवेत्।।	</td><td>	14-101-29a<br>14-101-29b	
</td></tr>
				
<tr><td>
	परान्नमुपभुञ्जनो यत्कर्म कुरुते शुभम्।<br>तच्छुभस्यैकभागस्तु कर्तुर्भवति भारत।।	</td><td>	14-101-30a<br>14-101-30b	
</td></tr>
				
<tr><td>
	अन्नदस्य त्रयो भागा भन्ति पुरुषर्षभ।<br>तस्यादन्नं प्रदातव्यं ब्राह्मणेभ्यो विशेषतः।।	</td><td>	14-101-31a<br>14-101-31b	
</td></tr>
				
<tr><td>
	ब्राह्मणाय दरिद्राय योऽन्नं संवत्सरं नृप।<br>श्रोत्रियाय प्रयच्छेद्वै पाकभेदविवर्जितः।।	</td><td>	14-101-32a<br>14-101-32b	
</td></tr>
				
<tr><td>
	डंभानृतविमुक्तस्तु परां भक्तिमुपागतः।<br>स्वधर्मेणार्जितफलं तस्य पुण्यफलं शृणु।।	</td><td>	14-101-33a<br>14-101-33b	
</td></tr>
				
				
<tr><td>
	शतवर्षसहस्राणि कामगः कामरूपधृत्।<br>मोदतेऽमरलोकस्थः पूज्यमानोप्सरोगणैः।<br>ततश्चापि च्युतः कालान्नरलोके द्विजो भवेत्।।	</td><td>	14-101-34a<br>14-101-34b<br>14-101-34c	
</td></tr>
				
<tr><td>
	अग्नभिक्षां च यो दद्याद्दरिद्राय द्विजातये।<br>षण्मासान्वार्षिकं श्राद्दं तस्य पुण्यफलं शृणु।।	</td><td>	14-101-35a<br>14-101-35b	
</td></tr>
				
<tr><td>
	गोसहस्रप्रदानेन यत्पुण्यं समुदाहृतम्।<br>तत्प्रण्यफलमाप्नोति नरो वै नात्र संशयः।।	</td><td>	14-101-36a<br>14-101-36b	
</td></tr>
				
<tr><td>
	अथ संवत्सरं दद्यादग्रभिक्षामयाचते।<br>प्रच्छद्यैव स्वयं नीत्वा तस्य पुण्यफलं शृणु।।	</td><td>	14-101-37a<br>14-101-37b	
</td></tr>
				
<tr><td>
	कपिलानां सहस्रैस्तु यद्देयं पुण्यमुच्यते।<br>तत्सर्वमखिलं प्राप्य शक्रलोके महीयते।।	</td><td>	14-101-38a<br>14-101-38b	
</td></tr>
				
<tr><td>
	स शक्रभवने रम्ये र्षिकोटिशतं नृप।<br>यथाकामं महातेजाः क्रीडत्यप्सरसांगणैः।।	</td><td>	14-101-39a<br>14-101-39b	
</td></tr>
				
<tr><td>
	अन्नं च यस्तु वै दद्याद्द्विजाय नियतव्रतः।<br>दशवर्षामि राजेन्द्र तस्य पुण्यफलं शृणु।।	</td><td>	14-101-40a<br>14-101-40b	
</td></tr>
				
<tr><td>
	कपिला शतसहस्रस्य विधिदत्तस्य यत्फलम्।<br>तत्पुण्यफलमासाद्य पुरन्दरपुरं व्रजेत्।।	</td><td>	14-101-41a<br>14-101-41b	
</td></tr>
				
<tr><td>
	स शक्रभवने रम्ये कामरूपी यथासुखम्।<br>शतकोटिसमा राजन्क्रीडतेऽमरपूजितः।।	</td><td>	14-101-42a<br>14-101-42b	
</td></tr>
				
<tr><td>
	शक्रलोकावतीर्णश्च इह लोके महाद्युतिः।<br>चतुर्वेदी द्विजः श्रीमाञ्जायते राजपूजितः।।	</td><td>	14-101-43a<br>14-101-43b	
</td></tr>
				
<tr><td>
	अध्वश्रान्ताय विप्राय क्षुधितायान्नकाङ्क्षिणे।<br>देशकालाभियाताय दीयते पाण्डुनन्दन।।	</td><td>	14-101-44a<br>14-101-44b	
</td></tr>
				
<tr><td>
	याचतेऽन्नं न दद्याद्यो विद्यामाने धनागमे।<br>स लुब्धो नरकं याति कृमीणां कालसूत्रकम्।।	</td><td>	14-101-45a<br>14-101-45b	
</td></tr>
				
<tr><td>
	तत्र नरके घोरे लोभमोहविचेतनः।<br>दशरव्षसहस्राणि क्लिश्यते वेदनार्दितः।।	</td><td>	14-101-46a<br>14-101-46b	
</td></tr>
				
<tr><td>
	तस्माच्च नरकान्मुक्तः कालेन महता हि सः।<br>दरिद्रो मानुषे लोके चण्डालेष्वपि जायते।	</td><td>	14-101-47a<br>14-101-47b	
</td></tr>
				
<tr><td>
	यस्तु पांसुलपादश्च दूराध्वश्रमकर्शितः।<br>क्षुत्पिपासाश्रमश्रान्त आर्तः खिन्नगतिर्द्विजः।।	</td><td>	14-101-48a<br>14-101-48b	
</td></tr>
				
				
<tr><td>
	पृच्छन्वै ह्यन्नदातारं गृहमभ्येत्य याचयेत्।<br>तं पूजयेत्तु यत्नेन सोऽतिथिः स्वर्गसंक्रमः।<br>तस्मिंस्तुष्टे नरश्रेष्ठ तुष्टाः स्युः सर्वदेवताः।।	</td><td>	14-101-49a<br>14-101-49b<br>14-101-49c	
</td></tr>
				
<tr><td>
	न तथा हविषा होमैर्न पुष्पैर्नानुलेपनैः।<br>अग्नयः पार्थ तुष्यन्ति यथा ह्यतिथिपूजनात्।।	</td><td>	14-101-50a<br>14-101-50b	
</td></tr>
				
<tr><td>
	कपिलायां तु दत्तायां विधिवज्ज्येष्ठपुष्करे।<br>न तत्फलमवाप्नोति यत्फलं विप्रबोजनान्।	</td><td>	14-101-51a<br>14-101-51b	
</td></tr>
				
<tr><td>
	द्विजपादोदकक्लिन्ना यावत्तिष्ठति मेदिनी।<br>तावत्पुष्करपत्रेण पिबन्ति पितरो जलम्।।	</td><td>	14-101-52a<br>14-101-52b	
</td></tr>
				
<tr><td>
	देवमाल्यापनयनं द्विजोच्छिष्टापमार्जनम्।<br>श्रान्तसंवाहनं चैव तथा पादावसेचनम्।।	</td><td>	14-101-53a<br>14-101-53b	
</td></tr>
				
<tr><td>
	प्रतिश्रयप्रदानं च तथा शय्यासनस्य च।<br>एकैकं पाण्डवश्रेष्ठ गोप्रदानाद्विशिष्यते।।	</td><td>	14-101-54a<br>14-101-54b	
</td></tr>
				
<tr><td>
	पादोदकं पादघृतं दीपमन्नं प्रतिश्रयम्।<br>ये प्रयच्छन्ति विप्रेभ्यो नोपसर्पन्ति ते यमम्।।	</td><td>	14-101-55a<br>14-101-55b	
</td></tr>
				
<tr><td>
	विप्रातिथ्ये कृते राजन्भक्त्या शुश्रूषितेऽपि च।<br>देवाः शुश्रूषिताः सर्वे त्रयस्त्रिंशदरिन्दम।।	</td><td>	14-101-56a<br>14-101-56b	
</td></tr>
				
<tr><td>
	अभ्यागतो ज्ञातपूर्वो ह्यज्ञातोऽतिथिरुच्यते।<br>तयोः पूजां द्विजः कुर्यादिति पौराणिकी श्रुतिः।।	</td><td>	14-101-57a<br>14-101-57b	
</td></tr>
				
<tr><td>
	पादाभ्यङ्गन्नपानैस्तु योऽतिर्थिं पूजयेन्नरः।<br>पूजितस्तेन राजेन्द्र भवामीह न संशयः।।	</td><td>	14-101-58a<br>14-101-58b	
</td></tr>
				
<tr><td>
	शीघ्रं पापाद्विनिर्मुक्तो मया चानुग्रहीकृतः।<br>विमानेनेन्दुकल्पेन मम लोकं स गच्छति।।	</td><td>	14-101-59a<br>14-101-59b	
</td></tr>
				
				
				
<tr><td>
	अभ्यागतं श्रान्तमनुव्रजन्ति<br>देवाश्च सर्वे पितरोऽग्नयश्च।<br>तस्मिन्द्विजे पूजिते पूजिताः स्यु-<br>र्गते निराशाः पितरो व्रजन्ति।।	</td><td>	14-101-60a<br>14-101-60b<br>14-101-60c<br>14-101-60d	
</td></tr>
				
<tr><td>
	अतिर्थिर्यस्य भग्नाशो गृहात्प्रतिनिवर्तते।<br>पितरस्तस्य नाश्नन्ति दशवर्षणि पञ्च च।।	</td><td>	14-101-61a<br>14-101-61b	
</td></tr>
				
				
<tr><td>
	वर्जितः पितृभिर्लुब्धः स देवैरग्निभिः सह।<br>निरयं रौरवं गत्वा दशवर्षाणि पञ्च च।<br>ततश्चापि च्युतः कालादिह चोच्छिष्टभुग्भवेत्।।	</td><td>	14-101-62a<br>14-101-62b<br>14-101-62c	
</td></tr>
				
<tr><td>
	वैश्वदेवान्तिके प्राप्तमतिथिं यो न पूजयेत्।<br>चण्डालत्वमवाप्नोति सद्य एव न संशयः।।	</td><td>	14-101-63a<br>14-101-63b	
</td></tr>
				
<tr><td>
	निर्वासयति यो विप्रं देशकालगतं गृहात्।<br>पतितस्तत्क्षणादेव जायते नात्र संशयः।।	</td><td>	14-101-64a<br>14-101-64b	
</td></tr>
				
				
<tr><td>
	नरके रौरवे घोरे वर्षकोटिं स पच्यते।<br>ततश्चापि च्युतः कालादिह लोके नराधमः।<br>श्वा वै द्वादशजन्मानि जायते क्षुत्पिपासितः।।	</td><td>	14-101-65a<br>14-101-65b<br>14-101-65c	
</td></tr>
				
<tr><td>
	चण्डालोप्यतिथिः प्राप्तो देशकालेऽन्नकाङ्क्षयाः।<br>अभ्युद्गम्यो गृहस्थेन पूजनीयश्च सर्वदा।।	</td><td>	14-101-66a<br>14-101-66b	
</td></tr>
				
<tr><td>
	अनर्चयित्वा योऽश्नाति लोभमोहविचेतनः।<br>स चण्डालत्वमापन्नो दश जन्मानि पाण्डव।।	</td><td>	14-101-67a<br>14-101-67b	
</td></tr>
				
<tr><td>
	निराशमतिथिं कृत्वा भुञ्जनो यः प्रहृष्टवान्।<br>न जानाति किलात्मानं विष्ठकूपे निपातितं।।	</td><td>	14-101-68a<br>14-101-68b	
</td></tr>
				
<tr><td>
	मोघं ध्रुवं प्रोर्णयति मोघमस्य तु पच्यते।<br>मोघमन्नं सदाऽश्नाति योतिथिं न च पूजयेत्।।	</td><td>	14-101-69a<br>14-101-69b	
</td></tr>
				
<tr><td>
	साङ्गोपाङ्गांस्तु यो वेदान्पठतीह दिनेदिने।<br>न चातिथिं पूजयति वृथा भवति स द्विजः।।	</td><td>	14-101-70a<br>14-101-70b	
</td></tr>
				
<tr><td>
	पाकयज्ञमहायज्ञैः सोमसंस्थाभिरेव च।<br>ये यजन्ति न चार्चन्ति गृहेष्वतिथिमागतम्।।	</td><td>	14-101-71a<br>14-101-71b	
</td></tr>
				
<tr><td>
	तेषां यशोभिकामानां दत्तमिष्टं च यद्भवेत्।<br>वृथा भवति तत्सर्वमाशया हि तया हतम्।।	</td><td>	14-101-72a<br>14-101-72b	
</td></tr>
				
<tr><td>
	देशं कालं च पात्रं च स्वशक्तिं च निरीक्ष्य च।<br>अल्पं समं महद्वापि कुर्यादातिथ्यमात्मवान्।।	</td><td>	14-101-73a<br>14-101-73b	
</td></tr>
				
<tr><td>
	सुमुखः सुप्रसन्नात्मा धीमानतिथिमागतम्।<br>स्वागतेनासनेनाद्भिरन्नाद्येन च पूजयेत्।।	</td><td>	14-101-74a<br>14-101-74b	
</td></tr>
				
<tr><td>
	हितः प्रियो वा द्वेष्यो वा मूर्खः पण्डित एव वा।<br>प्राप्तो यो वैश्वदेवान्ते सोतिथिः स्वर्गसंक्रमः।।	</td><td>	14-101-75a<br>14-101-75b	
</td></tr>
				
<tr><td>
	क्षुत्पिपासाश्रमार्ताय देशकालगताय च।<br>सत्कृत्यान्नं प्रदातव्यं यज्ञस्य फलमिच्छता।।	</td><td>	14-101-76a<br>14-101-76b	
</td></tr>
				
				
<tr><td>
	भोजयेदात्मनः श्रेष्ठान्विधइवद्धव्यकव्ययोः।<br>अन्नं प्राणो मनुष्यणामन्नदः प्राणदो भवेत्।<br>तस्मादन्नं विशेषेण दातव्यं भूतिमिच्छता।।	</td><td>	14-101-77a<br>14-101-77b<br>14-101-77c	
</td></tr>
				
<tr><td>
	अन्नदः सर्वकामैस्तु सुतृप्तः सुष्ट्वलङ्कृतः।<br>पूर्णचन्द्रप्रकाशेन विमानेन विराजते।।	</td><td>	14-101-78a<br>14-101-78b	
</td></tr>
				
<tr><td>
	सेव्यमानो वरस्त्रीभिर्मम लोकं स गच्छति।<br>क्रीडित्वा तु ततस्तस्मिन्वर्षकोटिं यथाऽमरः।।	</td><td>	14-101-79a<br>14-101-79b	
</td></tr>
				
<tr><td>
	ततस्चापि च्युतः कालादिह लोके महायशाः।<br>वेदशास्त्रार्थतत्वज्ञो भोगवान्ब्राह्मणो भवेत्।।	</td><td>	14-101-80a<br>14-101-80b	
</td></tr>
				
				
<tr><td>
	यथाश्रद्धं तु यः कुर्यान्मनुष्येषु प्रजायते।<br>महाधनपतिः श्रीमान्वेदवेदाङ्गपारगः।<br>सर्वशास्त्रार्थतत्वज्ञो भोगवान्ब्राह्मणो भवेत्।।	</td><td>	14-101-81a<br>14-101-81b<br>14-101-81c	
</td></tr>
				
<tr><td>
	सर्वातिथ्यं तु यः कुर्याद्वर्षमेकमकल्मषः।<br>धर्मार्जितधनो भूत्वा पाकभेदविवर्जितः।।	</td><td>	14-101-82a<br>14-101-82b	
</td></tr>
				
<tr><td>
	देवानिव स्वयं विप्रानर्चयित्वा पितॄनपि।<br>विप्रानग्राशनाशी यस्तस्य पुण्यफलं शृणु।।	</td><td>	14-101-83a<br>14-101-83b	
</td></tr>
				
<tr><td>
	वर्षेणैकेन यावन्ति पिण्डान्यश्नन्ति ये द्विजाः।<br>तावद्वर्षाणि राजेन्द्र मम लोके महीयते।।	</td><td>	14-101-84a<br>14-101-84b	
</td></tr>
				
<tr><td>
	ततश्चापि च्युतः कालादिह लोके महायशाः।<br>वेदसास्त्रार्थतत्वज्ञो भोगवान्ब्राह्मणो भवेत्।।	</td><td>	14-101-85a<br>14-101-85b	
</td></tr>
				
<tr><td>
	सर्वातिथ्यं तु यः कुर्याद्यथाश्रद्धं नरेश्वर।<br>अकालनियमेनापि सत्यवादी जितेन्द्रियः।।	</td><td>	14-101-86a<br>14-101-86b	
</td></tr>
				
<tr><td>
	सत्यसन्धो चितक्रोधः शाखाधर्मविवर्जितः।<br>अधर्मभीरुर्धर्मिष्ठो मायामात्सर्यवर्जितः।।	</td><td>	14-101-87a<br>14-101-87b	
</td></tr>
				
<tr><td>
	श्रद्दधानः सुचिर्नित्यं पाकबेदविवर्जितः।<br>स विमानेन दिव्येन दिव्यरूपी महायशाः।।	</td><td>	14-101-88a<br>14-101-88b	
</td></tr>
				
				
<tr><td>
	पुरन्दरपुरं याति गीयमानोप्सरोगणैः।<br>मन्वन्तरं तु तत्रैव क्रीडित्वा देवपूजितः।<br>मानुष्यलोकमागम्य भोगवान्ब्राह्मणो भवेत्।।	</td><td>	14-101-89a<br>14-101-89b<br>14-101-89c	
</td></tr>
				
<tr><td>
	दशजन्मानि विप्रत्वमाप्नुयाद्राजपूजितः।<br>जातिस्मरश्च भवति यत्रयत्रोपजायते।।	</td><td>	14-101-90a<br>14-101-90b	
</td></tr>
<tr><td>
	।। इति श्रीमन्महाभारते आश्वमेधिकपर्वणि<br> वैष्णवधर्मपर्वणि एकाधिकशततमोऽध्यायः।। 101 	</td><td>		
</td></tr></tbody>