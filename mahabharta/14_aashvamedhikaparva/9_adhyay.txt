				
<tbody><tr><td>
	<b>इन्द्र उवाच।</b>	</td><td>	14-9-1x	
</td></tr>
<tr><td>
	कच्चित्सुखं स्वपिषि त्वं बृहस्पते<br>कच्चिन्मनोज्ञाः परिचारकास्ते।<br>कच्चिद्देवानां सुखकामोसि विप्र<br>कच्चिद्देवास्त्वां परिपालयन्ति।।	</td><td>	14-9-1a<br>14-9-1b<br>14-9-1c<br>14-9-1d	
</td></tr>
<tr><td>
	<b>बृहस्पतिरुवाच।</b>	</td><td>	14-9-2x	
</td></tr>
<tr><td>
	सुखं शये शयने देवराज<br>तथा मनोज्ञाः परिचारका मे।<br>तथा देवानां सुखकामोस्मि नित्यं<br>देवाश्च मां सुभृशं पालयन्ति।।	</td><td>	14-9-2a<br>14-9-2b<br>14-9-2c<br>14-9-2d	
</td></tr>
<tr><td>
	<b>इन्द्र उवाच।</b>	</td><td>	14-9-3x	
</td></tr>
<tr><td>
	कुतो दुःखं मानसं देहजं वा<br>पाण्डुर्विवर्णश्च कुतस्त्वमद्य।<br>आचक्ष्व मे ब्राह्मण यावदेता-<br>न्निहन्मि सर्वांस्तव दुःखकर्तॄन्।।	</td><td>	14-9-3a<br>14-9-3b<br>14-9-3c<br>14-9-3d	
</td></tr>
<tr><td>
	<b>बृहस्पतिरुवाच।</b>	</td><td>	14-9-4x	
</td></tr>
<tr><td>
	मरुत्तमाहुर्मघवन्यक्ष्यमाणं<br>महायज्ञेनोत्तमदक्षिणेन।<br>संवर्तो याजयतीति मे श्रुतं<br>तदिच्छामि न स तं याजयेत्।।	</td><td>	14-9-4a<br>14-9-4b<br>14-9-4c<br>14-9-4d	
</td></tr>
<tr><td>
	<b>इन्द्र उवाच।</b>	</td><td>	14-9-5x	
</td></tr>
<tr><td>
	सर्वान्कामाननुयातोसि विप्र<br>त्वं देवानां मन्त्रयसे पुरोधाः।<br>उभौ च ते जरामृत्यू व्यतीतौ<br>किं संवर्तस्तव कर्ताऽद्य विप्र।।	</td><td>	14-9-5a<br>14-9-5b<br>14-9-5c<br>14-9-5d	
</td></tr>
<tr><td>
	<b>बृहस्पतिरुवाच।</b>	</td><td>	14-9-6x	
</td></tr>
<tr><td>
	देवैः सह त्वमसुरान्सम्प्रणुद्य<br>जिघांससे चाप्युत सानुबन्धान्।<br>यंयं समृद्धं पश्यसि तत्रतत्र<br>दुःखं सपत्नेषु समृद्धिभावः।।	</td><td>	14-9-6a<br>14-9-6b<br>14-9-6c<br>14-9-6d	
</td></tr>
<tr><td>
	अतोस्मि देवेन्द्र विवर्णरूपः<br>सपत्नो मे वर्धते तन्निशम्य।<br>सर्वोपायैर्मघवन्संनियच्छ<br>संवर्तं वा पार्थिवं वा मरुत्तम्।।	</td><td>	14-9-7a<br>14-9-7b<br>14-9-7c<br>14-9-7d	
</td></tr>
<tr><td>
	<b>इन्द्र उवाच।</b>	</td><td>	14-9-8x	
</td></tr>
<tr><td>
	एहि गच्छ प्रहितो जातवेदो<br>बृहस्पतिं परिदातुं मरुत्ते।<br>अयं वै त्वां याजयिता बृहस्पति-<br>स्तथाऽमरं चैव करिष्यतीति।।	</td><td>	14-9-8a<br>14-9-8b<br>14-9-8c<br>14-9-8d	
</td></tr>
<tr><td>
	<b>अग्निरुवाच।</b>	</td><td>	14-9-9x	
</td></tr>

<tr><td>
	अहं गच्छामि तव शक्राद्य दूतो<br>बृहस्पतिं परिदातुं मरुत्ते।<br>वाचं सत्यां पुरुहूतस्य कर्तुं<br>बृहस्पतेश्चापचितिं चिकीर्षुः।।	</td><td>	14-9-9a<br>14-9-9b<br>14-9-9c<br>14-9-9d	
</td></tr>
<tr><td>
	<b>व्यास उवाच।</b>	</td><td>	14-9-10x	
</td></tr>
				
<tr><td>
तः प्रायाद्धूमकेतुर्महात्मा<br>वनस्पतीन्वीरुधश्चावमृद्गन्।<br>कामाद्धिमान्ते परिवर्तमानः<br>काष्ठातिगो मातरिश्वेव नर्दन्।।	</td><td>	14-9-10a<br>14-9-10b<br>14-9-10c<br>14-9-10d	
</td></tr>
<tr><td>
	<b>मरुत उवाच।</b>	</td><td>	14-9-11x	
</td></tr>
				
<tr><td>
	आश्वर्यमद्ययामि रूपिणं वह्निमागतम्।<br>आसनं सलिलं पाद्यं गां चोपानय वै मुने।।	</td><td>	14-9-11a<br>14-9-11b	
</td></tr>
<tr><td>
	<b>अग्निरुवाच।</b>	</td><td>	14-9-12x	
</td></tr>
				
<tr><td>
	आसनं सलिलं पाद््रतिनन्दामि तेऽनघ।<br>इन्द्रेण तु समादिष्टं विद्धि मां दूतमागतम्।।	</td><td>	14-9-12a<br>14-9-12b	
</td></tr>
<tr><td>
	<b>मरुत उवाच।</b>	</td><td>	14-9-13x	
</td></tr>
				
<tr><td>
	कच्चिच्छ्सुखी च<br>कच्चिच्चास्मान्प्रीयते धूमकेतो।<br>कच्चिद्देवा अस्य वशे यथाव-<br>त्प्रब्रूहि त्वं मम कार्त्स्न्येन देव।।	</td><td>	14-9-13a<br>14-9-13b<br>14-9-13c<br>14-9-13d	
</td></tr>
<tr><td>
	<b>अग्निरुवाच।</b>	</td><td>	14-9-14x	
</td></tr>
				
<tr><td>
	शक्रो भृशं सुसुखी पार्थरातिं चेच्छत्यजरां वै त्वया सः।<br>देवाश्च सर्वे वशगास्तस्य राज-<br>न्संदेशं त्वं शृणु मे देवराज्ञः।।	</td><td>	14-9-14a<br>14-9-14b<br>14-9-14c<br>14-9-14d	
</td></tr>
				
<tr><td>
	यदर्थं मां प्राहिणोत्त्वत्सकाशं<br>बृहस्पतिं परिदातुं मरुत्ते।<br>अयं गुरुर्याजयतां नृप त्वां<br>मर्त्यं सन्तममरं त्वां करोतु।।	</td><td>	14-9-15a<br>14-9-15b<br>14-9-15c<br>14-9-15d	
</td></tr>
<tr><td>
	<b>मरुत उवाच।</b>	</td><td>	14-9-16x	
</td></tr>
				
<tr><td>
	संवर्तोऽयं याजयिता द्विजो मां<br>बृहस्पतेरञ्जलिरेष तस्य।<br>न चैवासौ याजयित्वा महेन्द्रं<br>मर्त्यं सन्तं याजयन्नद्य शोभेत्।।	</td><td>	14-9-16a<br>14-9-16b<br>14-9-16c<br>14-9-16d	
</td></tr>
<tr><td>
	<b>अग्निरुवाच।</b>	</td><td>	14-9-17x	
</td></tr>
				
<tr><td>
	ये वै लोका देवलोके महान्तः<br>सम्प्राप्स्यसे तान्देवराजप्रसादात्।<br>त्वां चेदसौ याजयेद्वै बृहस्पति-<br>र्नूनं स्वर्गं त्वं जयेः कीर्तियुक्तः।।	</td><td>	14-9-17a<br>14-9-17b<br>14-9-17c<br>14-9-17d	
</td></tr>
				
<tr><td>
	तथा लोका मानुषा ये च दिव्याः<br>प्रजापतेश्चापि ये वै महान्तः।<br>तेते जिता देवराज्यं च कृत्स्नं<br>बृहस्पतिर्याजयेच्चेन्नरेन्द्र।।	</td><td>	14-9-18a<br>14-9-18b<br>14-9-18c<br>14-9-18d	
</td></tr>
<tr><td>
	<b>संवर्त उवाच।</b>	</td><td>	14-9-19x	
</td></tr>
				
<tr><td>
	मा स्मैव त्वं पुनरागाः कथंचि-<br>द्बृहस्पतिं परिदातुं मरुत्ते।<br>मा त्वां धक्ष्ये चक्षुषा दारुणेन<br>संक्रुद्धोऽहं पावक त्वं निबोधः।।	</td><td>	14-9-19a<br>14-9-19b<br>14-9-19c<br>14-9-19d	
</td></tr>
<tr><td>
	<b>व्यास उवाच।</b>	</td><td>	14-9-20x	
</td></tr>
				
<tr><td>
	ततो देवानगमद्धूमकेतु-<br>दीहाद्भीतो व्यथितोऽश्वत्थपर्णवत्।<br>तं वै दृष्ट्वा प्राह शक्रो महात्मा<br>बृहस्पतेः सन्निधौ हव्यवाहम्।।	</td><td>	14-9-20a<br>14-9-20b<br>14-9-20c<br>14-9-20d	
</td></tr>
				
<tr><td>
	यस्त्वं गतः प्रहितो जातवेदो<br>बृहस्पतिं परिदातुं मरुत्ते।<br>तत्किं प्राह स नृपो यक्ष्यमाणः<br>कच्चिद्वचः प्रतिगृह्णाति तच्च।	</td><td>	14-9-21a<br>14-9-21b<br>14-9-21c<br>14-9-21d	
</td></tr>
<tr><td>
	<b>अग्निरुवाच।</b>	</td><td>	14-9-22x	
</td></tr>
				
<tr><td>
	न ते वाचं रोचयते मरुत्तो<br>बृहस्पतेरञ्जलिं प्राहिणोत्सः।<br>संवर्तो मां याजयितेत्युवाच<br>पुनः पुनः स मया याच्यमानः।।	</td><td>	14-9-22a<br>14-9-22b<br>14-9-22c<br>14-9-22d	
</td></tr>
				
<tr><td>
	उवाचेदं मानुषा ये च दिव्या।<br>प्रजापतेर्ये च लोका महान्तः।<br>तांश्चेल्लभेयं संविदं तेन कृत्वा<br>तथापि नेच्छेयमिति प्रतीतः।।	</td><td>	14-9-23a<br>14-9-23b<br>14-9-23c<br>14-9-23d	
</td></tr>
<tr><td>
	<b>इन्द्र उवाच।</b>	</td><td>	14-9-24x	
</td></tr>
				
<tr><td>
	पुनर्गत्वा पार्थिवं त्वं समेत्य<br>वाक्यं मदीयं प्रापय स्वार्थयुक्तम्।<br>पुनर्यद्युक्तो न करिष्यते वच-<br>स्त्वत्तो वज्रं सम्प्रहर्तास्मि तस्मै।।	</td><td>	14-9-24a<br>14-9-24b<br>14-9-24c<br>14-9-24d	
</td></tr>
<tr><td>
	<b>अग्निरुवाच।</b>	</td><td>	14-9-25x	
</td></tr>
				
<tr><td>
	गन्धर्वराड्यात्वयं तत्र दूतो<br>बिभेम्यहं वासव तत्र गन्तुम्।<br>संरब्धो मामब्रवीत्तीक्ष्णरोषः<br>संवर्तो वाक्यं चरितब्रह्मचर्यः।।	</td><td>	14-9-25a<br>14-9-25b<br>14-9-25c<br>14-9-25d	
</td></tr>
				
<tr><td>
	यद्यागच्छेः पुनरेवं कथंचि-<br>द्बृहस्पतिं परिदातुं मरुत्ते।<br>दहेयं त्वां चक्षुषा दारुणेन<br>संक्रुद्ध इत्येतदवैहि शक्र।।	</td><td>	14-9-26a<br>14-9-26b<br>14-9-26c<br>14-9-26d	
</td></tr>
<tr><td>
	<b>शक्र उवाच।</b>	</td><td>	14-9-27x	
</td></tr>
				
<tr><td>
	त्वमेवान्यान्दहसे जातवेदो<br>न हि त्वदन्यो विद्यते भस्मकर्ता।<br>त्वत्संस्पर्शात्सर्वलोको बिभेति<br>अश्रद्धेयं वदसे हव्यवाह।।	</td><td>	14-9-27a<br>14-9-27b<br>14-9-27c<br>14-9-27d	
</td></tr>
<tr><td>
	<b>अग्निरुवाच।</b>	</td><td>	14-9-28x	
</td></tr>
				
<tr><td>
	दिवं देवेन्द्र पृथिवीं च सर्वां<br>संवेष्टयेस्त्वं स्वबलेनैव शक्र।<br>एवंविधस्येह सतस्तवासौ<br>कथं वृत्रस्त्रिदिवं प्राग्जहार।।	</td><td>	14-9-28a<br>14-9-28b<br>14-9-28c<br>14-9-28d	
</td></tr>
<tr><td>
	<b>इन्द्र उवाच।</b>	</td><td>	14-9-29x	
</td></tr>

<tr><td>
	नगण्डिकाकारयोगं करेऽणुं<br>न चारिसोमं प्रपिबामि वह्ने।<br>न क्षीणशक्तौ प्रहारामि वज्रं<br>को मे सुखाय प्रहरेत मर्त्यः।।	</td><td>	14-9-29a<br>14-9-29b<br>14-9-29c<br>14-9-29d	
</td></tr>
				
<tr><td>
	प्रव्रजयेयं कालकेयान्पृथिव्या-<br>मपाकर्षन्दानवानन्तरिक्षात्।<br>दिवः प्रह्लादमवसानमानयं<br>को मेऽसुखाय प्रहरेत मानवः।।	</td><td>	14-9-30a<br>14-9-30b<br>14-9-30c<br>14-9-30d	
</td></tr>
<tr><td>
	<b>अग्निरुवाच।</b>	</td><td>	14-9-31x	
</td></tr>
				
<tr><td>
	यत्र शर्यातिं च्यवनो याजयिष्य-<br>न्सहाश्विभ्यां सोममगृह्णदेकः।<br>तं त्वं क्रुद्धः प्रत्यषेधीः पुरस्ता-<br>च्छर्यातियज्ञं स्म तं महेन्द्र।।	</td><td>	14-9-31a<br>14-9-31b<br>14-9-31c<br>14-9-31d	
</td></tr>
				
<tr><td>
	वज्रं गृहीत्वा च पुरन्दर त्वं<br>सम्प्राहार्षीश्च्यवनस्यातिघोरम्।<br>स ते विप्रः सह वज्रेणि बाहु-<br>मपागृह्णात्तपसा जातमन्युः।।	</td><td>	14-9-32a<br>14-9-32b<br>14-9-32c<br>14-9-32d	
</td></tr>
				
<tr><td>
	ततो रोषात्सर्वतो घोररूपं<br>सपत्नं ते जनयामास भूयः।<br>मदं नाम्ना चासुरं विश्वरूपं<br>यं त्वं दृष्ट्वा चक्षुषी संन्यमीलः।।	</td><td>	14-9-33a<br>14-9-33b<br>14-9-33c<br>14-9-33d	
</td></tr>
				
<tr><td>
	हनुरेका जगतीस्था तथैका<br>दिवं गता महतो दानवस्य।<br>सहस्रं दन्तानां शतयोजनानां<br>सुतीक्ष्णानां घोररूपं बभूव।।	</td><td>	14-9-34a<br>14-9-34b<br>14-9-34c<br>14-9-34d	
</td></tr>
				
<tr><td>
	वृत्ताः स्थूला रजतस्तम्भवर्णा<br>दंष्ट्राश्चतस्रो द्वे शते योजनानाम्।<br>स त्वां दन्तान्विदशन्नभ्यधाव-<br>ज्जिघांसया शूलमुद्यम्य घोरम्।।	</td><td>	14-9-35a<br>14-9-35b<br>14-9-35c<br>14-9-35d	
</td></tr>
				
<tr><td>
	तं नापश्यस्त्वं तदा घोररूपं<br>सर्वे वै त्वां ददृशुर्दर्शनीयम्।<br>यस्माद्भीतः प्राञ्जलिस्त्वं महर्षि-<br>मागच्छेथाः शरणं दानवघ्न।।	</td><td>	14-9-36a<br>14-9-36b<br>14-9-36c<br>14-9-36d	
</td></tr>
				
<tr><td>
	क्षात्राद्बलाद्ब्रह्मबलं गरीयो<br>न ब्रह्मतः किञ्चिदन्यद्गरीयः।<br>सोहं जानन्ब्रह्मतेजो यथाव-<br>न्न संवर्त गन्तुमिच्छामि शक्र।।	</td><td>	14-9-37a<br>14-9-37b<br>14-9-37c<br>14-9-37d	
</td></tr>
<tr><td>
	।। इति श्रीमन्महाभारते आश्वमेधिकपर्वणि<br> अश्वमेधपर्वणि नवमोऽध्यायः।। 9 ।।	</td><td>		
</td></tr></tbody>