				
<tbody><tr><td>
	<b>इन्द्र उवाच।</b>	</td><td>	14-10-1x	
</td></tr>
		
<tr><td>
	एवमेतद्ब्रह्मबलं गरीयो<br>न ब्राह्मणात्किञ्चिदन्यद्ररीयः।<br>आविक्षितस्य तु बलं न मृष्ये<br>वज्रमस्मै प्रहरिष्यामि घोरम्।।	</td><td>	14-10-1a<br>14-10-1b<br>14-10-1c<br>14-10-1d	
</td></tr>
				
<tr><td>
	धृतराष्ट्र गच्छ प्रहितो मरुत्तं<br>संवर्तेन सङ्गतं तं वदस्व<br>बृहस्पतिं त्वमुपशिक्षस्व राज-<br>न्वज्रं वा ते प्रहरिष्यामि घोरम्।।	</td><td>	14-10-2a<br>14-10-2b<br>14-10-2c<br>14-10-2d	
</td></tr>
<tr><td>
	<b>व्यास उवाच।</b>	</td><td>	14-10-3x	
</td></tr>
				
<tr><td>
	ततो गत्वा धृतराष्ट्रो नरेन्द्रं<br>प्रोवाचेदं वचनं वासवस्य।।	</td><td>	14-10-3a<br>14-10-3b	
</td></tr>
			
<tr><td>
	गन्धर्वं मां धृतराष्ट्रं निबोध<br>त्वामागतं वक्तुकामं नरेन्द्र।<br>ऐन्द्रं वाक्यं शृणु मे राजसिंह<br>यत्प्राह लोकाधिपतिर्महात्मा।।	</td><td>	14-10-4a<br>14-10-4b<br>14-10-4c<br>14-10-4d	
</td></tr>
			
<tr><td>
	बृहस्पतिं याजकं त्वं वृणीष्व<br>वज्रं वा ते प्रहरिष्यामि घोरम्।<br>वचश्चेदेतन्न करिष्यसे मे<br>प्राहैतदेतावदचिन्त्यकर्मा।।	</td><td>	14-10-5a<br>14-10-5b<br>14-10-5c<br>14-10-5d	
</td></tr>
<tr><td>
	<b>मरुत्त उवाच।</b>	</td><td>	14-10-6x	
</td></tr>
			
<tr><td>
	त्वं चैवैतद्वेत्थ पुरन्दरश्च<br>विश्वेदेवा वसवश्चाश्विनौ च।<br>मित्रद्रोहे निष्कृतिर्नास्ति लोके<br>महत्पापं ब्रह्महत्यासमं तत्।।	</td><td>	14-10-6a<br>14-10-6b<br>14-10-6c<br>14-10-6d	
</td></tr>
			
<tr><td>
	बृहस्पतिर्याजयतां महेन्द्रं<br>देवश्रेष्ठं वज्रभृतां वरिष्ठम्।<br>संवर्तो मां याजयिताऽद्य राज-<br>न्न ते वाक्यं तस्य वा रोचयामि।।	</td><td>	14-10-7a<br>14-10-7b<br>14-10-7c<br>14-10-7d	
</td></tr>
<tr><td>
	<b>गन्धर्व उवाच।</b>	</td><td>	14-10-8x	
</td></tr>
			
<tr><td>
	घोरो नादः श्रूयतां वासवस्य<br>नभस्तले गर्जतो राजसिंह।<br>व्यक्तं वज्रं मोक्ष्यते ते महेन्द्रः<br>क्षेमं राजंश्चिन्त्यतामेष कालः।।	</td><td>	14-10-8a<br>14-10-8b<br>14-10-8c<br>14-10-8d	
</td></tr>
<tr><td>
	<b>व्यास उवाच।</b>	</td><td>	14-10-9x	
</td></tr>
			
<tr><td>
	इत्येवमुक्तो धृतराष्ट्रेण राज-<br>ञ्श्रुत्वा नादं नदतो वासवस्य।<br>तपोनित्यं धर्मविदां वरिष्ठं<br>संवर्तं तं ज्ञापयामास कार्यम्।।	</td><td>	14-10-9a<br>14-10-9b<br>14-10-9c<br>14-10-9d	
</td></tr>
<tr><td>
	<b>मरुत्त उवाच।</b>	</td><td>	14-10-10x	
</td></tr>
			
<tr><td>
	पश्यात्मानं प्लवमानं त्वमारा-<br>दध्वा दूरं तेन न दृश्यतेऽद्य।<br>प्रपद्येऽहं शर्म विप्रेन्द्र त्वत्तः<br>प्रयच्छ तस्मादभयं विप्रमुख्य।।	</td><td>	14-10-10a<br>14-10-10b<br>14-10-10c<br>14-10-10d	
</td></tr>
				
<tr><td>
	अयमायाति वे वज्री दिशो विद्योतयन्दस।<br>अमानुषेण घोरेणि सदस्यास्त्रासिता हि नः।।	</td><td>	14-10-11a<br>14-10-11b	
</td></tr>
<tr><td>
	<b>संवर्त उवाच।</b>	</td><td>	14-10-12x	
</td></tr>
				
<tr><td>
	भयं शक्राद्व्येतु ते राजसिंह<br>प्रणोत्स्येऽहं भयमेतत्सुघोरम्।<br>संस्तम्भिन्या विद्यया क्षिप्रमेव<br>मा भैस्त्वमस्याभिभवात्प्रतीतः।।	</td><td>	14-10-12a<br>14-10-12b<br>14-10-12c<br>14-10-12d	
</td></tr>
				
<tr><td>
	अहं संस्तम्भयिष्यामि मा भैस्त्वं शक्रतो नृप।<br>यर्वेषामेव देवानां क्षयितान्यायुधानि मे।।	</td><td>	14-10-13a<br>14-10-13b	
</td></tr>
				
<tr><td>
	दिशो वज्रं व्रजतां वायुरेतु<br>वर्षं भूत्वा वर्षतां काननेषु।<br>आपः प्लवन्त्वन्तरिक्षे वृथा च<br>सौदामनी दृश्यते माऽपि भैस्त्वम्।।	</td><td>	14-10-14a<br>14-10-14b<br>14-10-14c<br>14-10-14d	
</td></tr>
				
<tr><td>
	वह्निर्देवस्त्रातु वा सर्वतस्ते<br>कामान्सर्वान्वर्षतु वासवो वा।<br>वज्रं तथा स्थापयतां वधाय<br>महाघोरं पुवमानं जलौघैः।।	</td><td>	14-10-15a<br>14-10-15b<br>14-10-15c<br>14-10-15d	
</td></tr>
<tr><td>
	<b>मरुत्त उवाच।</b>	</td><td>	14-10-16x	
</td></tr>
				
<tr><td>
	घोरः शब्दः श्रूयते वै महास्वनो<br>वज्रस्यैष सहितो मारुतेन।<br>आत्मा हि मे प्रव्यथते मुहुर्मुहु-<br>र्न मे स्वास्थ्यं जायते चाद्य विप्र।।	</td><td>	14-10-16a<br>14-10-16b<br>14-10-16c<br>14-10-16d	
</td></tr>
<tr><td>
	<b>संवर्त उवाच।</b>	</td><td>	14-10-17x	
</td></tr>
				
<tr><td>
	वज्रादुग्राद्व्येतु भयं तवाद्य<br>वातो भूत्वा व्रजतु नरेन्द्र वज्रम्।<br>भयं त्वक्त्वा वरमन्यं वृणीष्व<br>कं ते कामं तपसा साधयामि।।	</td><td>	14-10-17a<br>14-10-17b<br>14-10-17c<br>14-10-17d	
</td></tr>
<tr><td>
	<b>मरुत्त उवाच।</b>	</td><td>	14-10-18x	
</td></tr>
				
<tr><td>
	इन्द्रः साक्षात्सहसाऽभ्येतु विप्र<br>हविर्यज्ञे प्रतिगृह्णातु चैव।<br>स्वंस्वं हविश्चैव जुषन्तु देवा<br>हुतं सोमं प्रतिगृह्णन्तु चैव।।	</td><td>	14-10-18a<br>14-10-18b<br>14-10-18c<br>14-10-18d	
</td></tr>
<tr><td>
	<b>संवर्त उवाच।</b>	</td><td>	14-10-19x	
</td></tr>
				
<tr><td>
	अयमिन्द्रो हरिभिरायाति राज-<br>न्देवैः सर्वैस्त्वरितैः स्तूयमानः।<br>मन्त्राहूतो यज्ञमिमं मयाऽद्य<br>पश्यश्वैनं मन्त्रविस्रस्तकायम्।।	</td><td>	14-10-19a<br>14-10-19b<br>14-10-19c<br>14-10-19d	
</td></tr>
<tr><td>
	<b>व्यास उवाच।</b>	</td><td>	14-10-20x	
</td></tr>
				
<tr><td>
	ततो देवैः सहितो देवराजो<br>रथे युङ्क्त्वा तान्हरीन्वाजिमुख्यान्।<br>आयाद्यज्ञमथ राज्ञः पिपासु-<br>राविक्षितस्याप्रमेयस्य सोमम्।।	</td><td>	14-10-20a<br>14-10-20b<br>14-10-20c<br>14-10-20d	
</td></tr>
				
<tr><td>
	तमायान्तं सहितं देवसङ्घैः<br>प्रत्युद्ययौ सपुरोधा मरुत्तः।<br>चक्रे पूजां देवराजाय चाग्र्यां<br>यथाशास्त्रं विधिवत्प्रीयमाणः।।	</td><td>	14-10-21a<br>14-10-21b<br>14-10-21c<br>14-10-21d	
</td></tr>
<tr><td>
	<b>संवर्त उवाच।</b>	</td><td>	14-10-22x	
</td></tr>
				
<tr><td>
	सुस्वागतं ते पुरुहूतेह विद्व-<br>न्यज्ञोऽप्ययं सन्निहिते त्वयीन्द्र।<br>शोशुभ्यते बलवृत्रघ्न भूयः<br>पिबस्व सोमं सुतमुद्यतं मया।।	</td><td>	14-10-22a<br>14-10-22b<br>14-10-22c<br>14-10-22d	
</td></tr>
<tr><td>
	<b>मरुत्त उवाच।</b>	</td><td>	14-10-23x	
</td></tr>
				
<tr><td>
	शिवेन मां पश्य नमश्च तेऽस्तु<br>प्राप्तो यज्ञः सफलं जीवितं मे।<br>अयं यज्ञं कुरुते मे सुरेन्द्र<br>बृहस्पतेरवरो जन्मना च।	</td><td>	14-10-23a<br>14-10-23b<br>14-10-23c<br>14-10-23d	
</td></tr>
<tr><td>
	<b>इन्द्र उवाच।</b>	</td><td>	14-10-24x	
</td></tr>

<tr><td>
	जानामि ते गुरुमेनं तपोधनं<br>बृहस्पतेरनुजं तिग्मतेजसम्<br>यस्याह्वानादागतोऽहं नरेन्द्र<br>प्रीतिर्मेऽद्य त्वयि मन्युः प्रनष्टः।।	</td><td>	14-10-24a<br>14-10-24b<br>14-10-24c<br>14-10-24d	
</td></tr>
<tr><td>
	<b>संवर्त उवाच।</b>	</td><td>	14-10-25x	
</td></tr>
				
<tr><td>
	यदि प्रीतस्त्वमसि वै देवराज<br>तस्मात्स्वयं शाधि यज्ञे विधानम्।<br>स्वयं सर्वान्कुरु भागान्सुरेन्द्र<br>जानात्वयं सर्वलोकश्च देव।।	</td><td>	14-10-25a<br>14-10-25b<br>14-10-25c<br>14-10-25d	
</td></tr>
<tr><td>
	<b>व्यास उवाच।</b>	</td><td>	14-10-26x	
</td></tr>
				
<tr><td>
	एवमुक्तस्त्वाङ्गिरसेन शक्रः<br>समादिदेश स्वयमेव देवान्।<br>सभाः क्रियन्तामावसथाश्च मुख्याः<br>सहस्रशश्चित्रभूताः समृद्धाः।।	</td><td>	14-10-26a<br>14-10-26b<br>14-10-26c<br>14-10-26d	
</td></tr>
				
<tr><td>
	क्लृप्ताः स्थूणाः कुरुतारोहणानि<br>गन्धर्वाणामप्सरसां च शीघ्रम्।<br>यत्र नृत्येरन्नप्सरसः समस्ताः<br>स्वर्गोपमः क्रियतां यज्ञवाटः।।	</td><td>	14-10-27a<br>14-10-27b<br>14-10-27c<br>14-10-27d	
</td></tr>
				
<tr><td>
	इत्युक्तास्ते चक्रुराशु प्रतीता<br>दिवौकसः शक्रवाक्यान्नरेन्द्र।<br>ततो वाक्यं प्राह राजानमिन्द्रः<br>प्रीतो राजन्पूज्यमानो मरुत्तम्।।	</td><td>	14-10-28a<br>14-10-28b<br>14-10-28c<br>14-10-28d	
</td></tr>
				
<tr><td>
	एष त्वयाऽहमिह राजन्समेत्य<br>ये चाप्यन्ते तव पूर्वे नरेन्द्र।<br>सर्वाश्चान्या देवताः प्रीयमाणा<br>हविस्तुभ्यं प्रतिगृह्णन्तु राजन्।।	</td><td>	14-10-29a<br>14-10-29b<br>14-10-29c<br>14-10-29d	
</td></tr>
				
<tr><td>
	आग्नेयं वै लोहितमालभन्तां<br>वैश्वदेवं बहुरूपं हि राजन्।<br>निलं चोक्षाणं मेद्यमप्यालभन्तां<br>चलच्छिश्नं सम्प्रदिष्टं द्विजाग्र्याः।।	</td><td>	14-10-30a<br>14-10-30b<br>14-10-30c<br>14-10-30d	
</td></tr>
				
<tr><td>
	ततो यज्ञो ववृधे तस्य राज-<br>न्यत्र देवाः स्वयमन्नानि जह्रुः।<br>यस्मिञ्शक्रो ब्राह्मणैः पूज्यमानः<br>सदस्योऽभूद्धरिमान्देवराजः।।	</td><td>	14-10-31a<br>14-10-31b<br>14-10-31c<br>14-10-31d	
</td></tr>
			
<tr><td>
	ततः संवर्तश्चैत्यगतो माहात्मा<br>यथा वह्निः प्रज्वलितो द्वितीयः।<br>हवींष्युच्चैराह्वयन्देवसङ्घा-<br>ञ्जुहावाग्नौ मन्त्रवत्सुप्रतीतः।।	</td><td>	14-10-32a<br>14-10-32b<br>14-10-32c<br>14-10-32d	
</td></tr>
				
<tr><td>
	ततः पीत्वा बलभित्सोममग्र्यं<br>ये चाप्यन्ते सोमपा देवसङ्घाः।<br>सर्वेऽनुज्ञाताः प्रययुः पार्थिवेन<br>यथाजोषं तर्पिताः प्रीतिमन्तः।।	</td><td>	14-10-33a<br>14-10-33b<br>14-10-33c<br>14-10-33d	
</td></tr>
			
<tr><td>
	ततो राजा जातरूपस्य राशी-<br>न्पदेपदे कारयामास हृष्टः।<br>द्विजातिभ्यो विसृजन्भूरि वित्तं<br>रराज वित्तेश इवारिहन्ता।।	</td><td>	14-10-34a<br>14-10-34b<br>14-10-34c<br>14-10-34d	
</td></tr>
				
<tr><td>
	ततो वित्तं विविधं सन्निधाय<br>यथोत्साहं कारयित्वा च कोशम्।<br>अनुज्ञातो गुरुणां संनिवृत्त्य<br>शशास गामखिलां सागरान्ताम्।।	</td><td>	14-10-35a<br>14-10-35b<br>14-10-35c<br>14-10-35d	
</td></tr>
				
<tr><td>
	एवंगुणः सम्बभूवेह राजा<br>यस्य क्रतौ तत्सुवर्णं प्रभूतम्।<br>तत्त्वं समादाय नरेन्द्र वित्तं<br>यजस्व देवांस्तपनीयैर्विधानैः।।	</td><td>	14-10-36a<br>14-10-36b<br>14-10-36c<br>14-10-36d	
</td></tr>
<tr><td>
		</td><td>		
</td></tr>
<tr><td>
	<b>वैशम्पायन उवाच।</b>	</td><td>	14-10-37x	
</td></tr>
			
<tr><td>
	ततो राजा पाण्डवो हृष्टरूपः<br>श्रुत्वा वाक्यं सत्यवत्याः सुतस्य।<br>मनश्चक्रे तेन वित्तेन यष्टुं<br>ततोऽमात्यैर्मन्त्रयामास भूयः।।	</td><td>	14-10-37a<br>14-10-37b<br>14-10-37c<br>14-10-37d	
</td></tr>
<tr><td>
		</td><td>		
</td></tr>
<tr><td>
	।। इति श्रीमन्महाभारते आश्वमेधिकपर्वणि<br> अश्वमेधपर्वणि दशमोऽध्यायः।। 10 ।।	</td><td>		
</td></tr></tbody>