				
<tbody><tr><td>
	<b>वैशम्पायन उवाच।</b>	</td><td>	14-58-1x	
</td></tr>
				
<tr><td>
	स मित्रसहमासाद्य अभिज्ञानमयाचत।<br>तस्मै ददावभिज्ञानं स चेक्ष्वाकुवरस्तदा।।	</td><td>	14-58-1a<br>14-58-1b	
</td></tr>
<tr><td>
	<b>सौदास उवाच।</b>	</td><td>	14-58-2x	
</td></tr>
				
<tr><td>
	न चैवैषा गतिः क्षेम्या न चान्या विद्यते गतिः।<br>एतन्मे तत्वमाज्ञाय प्रयच्छ मणिकुण्डले।।	</td><td>	14-58-2a<br>14-58-2b	
</td></tr>
				
<tr><td>
	इत्युक्तस्तामुदङ्कस्तु भर्तुर्वाक्यमथाब्रवीत्।<br>श्रुत्वा च सा तदा प्रादात्ततस्ते मणिकुण्डले।।	</td><td>	14-58-3a<br>14-58-3b	
</td></tr>
				
<tr><td>
	अवाप्य कुण्डले ते तु राजानं पुनरब्रवीत्।<br>किमेतद्गुह्यवचनं श्रोतुमिच्छामि पार्थिव।।	</td><td>	14-58-4a<br>14-58-4b	
</td></tr>
<tr><td>
	<b>सौदास उवाच।</b>	</td><td>	14-58-5x	
</td></tr>
				
<tr><td>
	प्रजाविसर्गाद्विप्रान्वै क्षत्रियाः पूजयन्ति ह।<br>विप्रेभ्यश्चापि बहवो दोषाः प्रादुर्भवन्ति नः।।	</td><td>	14-58-5a<br>14-58-5b	
</td></tr>
				
<tr><td>
	सोहं द्विजेभ्यः प्रणतो विप्राद्दोषमवाप्तवान्।<br>गतिमन्यां न पश्यामि मदयन्तीसहायवान्।।	</td><td>	14-58-6a<br>14-58-6b	
</td></tr>
				
<tr><td>
	न चान्यामपि पश्यामि गतिं गतिमतांवर।<br>स्वर्गद्वारस्य गमने स्थाने चेह द्विजोत्तम।।	</td><td>	14-58-7a<br>14-58-7b	
</td></tr>
				
<tr><td>
	न हि राज्ञा विशेषेण विरुद्धेन द्विजातिभिः।<br>शक्यं हि लोके स्थातुं वै प्रेत्य वा सुखमेधितुम्।।	</td><td>	14-58-8a<br>14-58-8b	
</td></tr>
				
<tr><td>
	तदिष्टे ते मया दत्ते एते स्वे मणिकुण्डले।<br>यः कृतस्तेऽद्य समयः सफलं तं कुरुष्य मे।।	</td><td>	14-58-9a<br>14-58-9b	
</td></tr>
<tr><td>
	<b>उदङ्क उवाच।</b>	</td><td>	14-58-10x	
</td></tr>
				
<tr><td>
	राजंस्तथेह कर्तास्मि पुनरेष्यामि ते वशम्।<br>प्रश्नं च कञ्चित्प्रष्टुं त्वां व्यवसिष्ये परंतप।।	</td><td>	14-58-10a<br>14-58-10b	
</td></tr>
<tr><td>
	<b>सौदास उवाच।</b>	</td><td>	14-58-11x	
</td></tr>
				
<tr><td>
	ब्रूहि विप्र यथाकामं प्रतिवक्तास्मि ते वचः।<br>छेत्तास्मि संशयं तेऽद्य न मेऽत्राश्ति विचारणा।।	</td><td>	14-58-11a<br>14-58-11b	
</td></tr>
<tr><td>
	<b>उदङ्क उवाच।</b>	</td><td>	14-58-12x	
</td></tr>
				
<tr><td>
	प्राहुर्वाक्संयतं विप्रं धर्मनैपुणदर्शिनः।<br>मित्रेषु यश्च विषमः स्तेन इत्येव तं विदुः।।	</td><td>	14-58-12a<br>14-58-12b	
</td></tr>
				
<tr><td>
	स बवान्मित्रतामद्य सम्प्राप्तो मम पार्थिव।<br>स मे बुद्धिं प्रयच्छस्व सम्मतां पुरुषर्षभ।।	</td><td>	14-58-13a<br>14-58-13b	
</td></tr>
				
<tr><td>
	अवाप्तार्थोऽहमद्येह भवांश्च पुरुषादकः।<br>भवत्सकाशमागन्तुं क्षमं मम न वेति वै।।	</td><td>	14-58-14a<br>14-58-14b	
</td></tr>
<tr><td>
	<b>सौदास उवाच।</b>	</td><td>	14-58-15x	
</td></tr>
				
<tr><td>
	क्षमं चेदिह वक्तव्यं मया द्विजवरोत्तम।<br>मत्समीपं द्विजश्रेष्ट नागन्तव्यं कथञ्चन।।	</td><td>	14-58-15a<br>14-58-15b	
</td></tr>
				
<tr><td>
	एवं तव प्रपश्यामि श्रेयो भृगुकुलोद्वह।<br>आगच्छतो हि ते विप्रि भवेन्मृर्त्युन संशयः।।	</td><td>	14-58-16a<br>14-58-16b	
</td></tr>
<tr><td>
	<b>वैशम्पायन उवाच।</b>	</td><td>	14-58-17x	
</td></tr>
				
<tr><td>
	इत्युक्तः स तदा राजा क्षमं बुद्धिमता हितम्।<br>अनुज्ञाप्य स राजानमहल्यां प्रति जग्मिवान्।।	</td><td>	14-58-17a<br>14-58-17b	
</td></tr>
				
<tr><td>
	गृहीत्वा कुण्डले दिव्ये गुरुपत्न्याः प्रियंकरः।<br>जवेन महता प्रायाद्गौतमस्याश्रमं प्रति।।	</td><td>	14-58-18a<br>14-58-18b	
</td></tr>
				
<tr><td>
	यथा तयो रक्षणं च मदयन्त्याऽभिभाषितम्।<br>तथा ते कुण्डले बध्वा तदा कृष्णाजिनेऽनयत्।।	</td><td>	14-58-19a<br>14-58-19b	
</td></tr>
				
<tr><td>
	स कस्मिंश्चित्क्षुधाविष्टः फलभारसमन्वितम्।<br>बिल्वं ददर्श विप्रर्षिरारुरोह च तं ततः।।	</td><td>	14-58-20a<br>14-58-20b	
</td></tr>
				
<tr><td>
	शाखास्वासज्य तस्यैव कृष्णाजिनमरिंदम।<br>पातयामास बिल्वानि तदा स द्विजपुङ्गवः।।	</td><td>	14-58-21a<br>14-58-21b	
</td></tr>
				
<tr><td>
	अथ पातयमानस्य बिल्वापहृतचक्षुषः।<br>न्यपतंस्तानि बिल्वानि तस्मिन्नेवाजिने विभो।।	</td><td>	14-58-22a<br>14-58-22b	
</td></tr>
				
<tr><td>
	यस्मिंस्ते कुण्डले बद्धे तदा द्विजवरेण वै।<br>बिल्वप्रहारैस्तस्याथ व्यशीर्यद्बन्धनं ततः।।	</td><td>	14-58-23a<br>14-58-23b	
</td></tr>
				
<tr><td>
	सकुण्डलं तदजिनं पपात सहसा तरोः।<br>विशीर्णबन्धने तस्मिन्गते कृष्णाजिने महीम्।।	</td><td>	14-58-24a<br>14-58-24b	
</td></tr>
				
<tr><td>
	अपश्यद्भुजगः कश्चित्ते तत्र मणिकुण्डले।<br>ऐरावतकुलोद्भूतः शीघ्रो भूत्वा तदा हि सः।।	</td><td>	14-58-25a<br>14-58-25b	
</td></tr>
				
<tr><td>
	विदश्यास्येन वल्मीकं विवेशाथ स कुण्डले।<br>ह्रियमाणे तु दृष्ट्वा स कुण्डले भुजगेन ह।।	</td><td>	14-58-26a<br>14-58-26b	
</td></tr>
				
<tr><td>
	पपात वृक्षात्सोद्वेगो दुःखात्परमकोपनः।<br>स दण्डकाष्ठमादाय वल्मीकमखनत्तदा।।	</td><td>	14-58-27a<br>14-58-27b	
</td></tr>
				
<tr><td>
	[अहानि त्रिंशदव्यग्रः पञ्च चान्यानि भारत।]<br>क्रोधामर्षाभिसंतप्तस्तदा ब्राह्मणिसत्तमः।।	</td><td>	14-58-28a<br>14-58-28b	
</td></tr>
				
				
				
<tr><td>
	तस्य वेगमसह्यं तमसहन्ती वसुन्धरा।<br>दण्डकाष्ठाभिनुन्नाङ्गी चचाल भृशमाकुला।<br>ततः खनत एवाथ विप्रर्षेर्धरणीतलम्<br>नागलोकस्य पन्थानं कर्तुकामस्य निश्चयात्।।	</td><td>	14-58-29a<br>14-58-29b<br>14-58-29c<br>14-58-29d	
</td></tr>
				
<tr><td>
	रथेन हरियुक्तेन तं देशमुपजग्मिवान्।<br>वज्रपाणिर्महातेजास्तं ददर्श द्विजोत्तमम्।।	</td><td>	14-58-30a<br>14-58-30b	
</td></tr>
<tr><td>
	<b>वैशम्पायन उवाच।</b>	</td><td>	14-58-31x	
</td></tr>
				
<tr><td>
	स तु तं ब्राह्मणो भूत्वा तस्य दुःखेन दुःखितः।<br>उदङ्कमब्रवीद्वाक्यं नैतच्छक्यं त्वयेति वै।।	</td><td>	14-58-31a<br>14-58-31b	
</td></tr>
				
<tr><td>
	इतो हि नागलोको वै योजनानि सहस्रशः।<br>न दण्डकाष्ठसाध्यं च मन्ये कार्यमिदं तव।।	</td><td>	14-58-32a<br>14-58-32b	
</td></tr>
<tr><td>
	<b>उदङ्क उवाच।</b>	</td><td>	14-58-33x	
</td></tr>
				
<tr><td>
	नागलोके यदि ब्रह्मन्न शक्ये कुण्डले मया।<br>प्राप्तुं प्राणान्विमोक्ष्यामि पश्यतस्ते द्विजोत्तम।।	</td><td>	14-58-33a<br>14-58-33b	
</td></tr>
<tr><td>
	<b>वैशम्पायन उवाच।</b>	</td><td>	14-58-34x	
</td></tr>
				
<tr><td>
	यदा स नाशकत्तस्य निश्चयं कर्तुमन्यथा।<br>वज्रपाणिस्तदा दण्डं वज्रास्त्रेण युयोज ह।।	</td><td>	14-58-34a<br>14-58-34b	
</td></tr>
				
<tr><td>
	ततो वज्रप्रहारैस्तैर्दार्यमाणा वसुन्धर।<br>नागलोकस्य पन्थानमकरोज्जनमेजय।।	</td><td>	14-58-35a<br>14-58-35b	
</td></tr>
				
<tr><td>
	स तेन मार्गेण तदा नागलोकं विवेश ह।<br>ददर्श नागलोकं च योजनानि सहस्रशः।।	</td><td>	14-58-36a<br>14-58-36b	
</td></tr>
				
<tr><td>
	प्रकारनिचयैर्दिव्यैर्मणिमुक्तास्वलङ्कृतैः।<br>उपपन्नं महाभाग शातकुम्भमयैस्तथा।।	</td><td>	14-58-37a<br>14-58-37b	
</td></tr>
				
<tr><td>
	वापीः स्फटिकसोपाना नदीस्च विमलोदकाः।<br>ददर्श वृक्षांश्च बहून्नानाद्विजगणायुतान्।।	</td><td>	14-58-38a<br>14-58-38b	
</td></tr>
				
<tr><td>
	तस्य लोकस्य च द्वारं स ददर्श भृगूद्वहः।<br>पञ्चयोजनविस्तारमायतं शतयोजनम्।।	</td><td>	14-58-39a<br>14-58-39b	
</td></tr>
				
<tr><td>
	नागलोकमुदङ्कस्तु प्रेक्ष्य दीनोऽभवत्तदा।<br>निराशश्चाभवत्तत्र कुण्डलाहरणे पुनः।।	</td><td>	14-58-40a<br>14-58-40b	
</td></tr>
				
<tr><td>
	तत्र प्रोवाच तुरगस्तं कृष्णश्वेतवालधिः।<br>ताम्रास्यनेत्रः कौरव्यः प्रज्वलन्निव तेजसा।।	</td><td>	14-58-41a<br>14-58-41b	
</td></tr>
				
<tr><td>
	धमस्वापानमेतन्मे ततस्त्वं विप्र लप्स्यसे।<br>ऐरावतसुतेनेहि तव्रानीते हि कुण्डले।।	</td><td>	14-58-42a<br>14-58-42b	
</td></tr>
				
<tr><td>
	मा जुगुप्सां कृथाः पुत्र त्वमत्रार्थे कथञ्चन।।<br>त्वयैतद्धि समाचीर्णं गौतमस्याश्रमे तदा।।	</td><td>	14-58-43a<br>14-58-43b	
</td></tr>
<tr><td>
	<b>उदङ्ग उवाच।</b>	</td><td>	14-58-44x	
</td></tr>
				
<tr><td>
	कथं भवन्तं जानीयामुपाध्यायाश्रमं प्रति।<br>यन्मया चीर्णपूर्वं हि श्रोतुमिच्छामि तद्ध्यहम्।।	</td><td>	14-58-44a<br>14-58-44b	
</td></tr>
<tr><td>
	<b>अश्व उवाच।</b>	</td><td>	14-58-45x	
</td></tr>
				
<tr><td>
	गुरोर्गुरु मां जानीहि ज्वलन्तं जातवेदसम्।<br>त्वया ह्यहं सदा विप्र गुरोरर्थेऽभिपूजितः।।	</td><td>	14-58-45a<br>14-58-45b	
</td></tr>
				
<tr><td>
	विधिवत्सततं विप्र शुचिना भृगुनन्दन।<br>तस्माच्छ्रेयो विधास्यामि तवैवं कुरु माचिरम्।।	</td><td>	14-58-46a<br>14-58-46b	
</td></tr>
				
<tr><td>
	इत्युक्तस्तु तथाऽकार्षीदुदङ्कश्चित्रभानुना।<br>ताम्रार्चिः प्रीतिमांश्चापि प्रजज्वाल दिधक्षया।।	</td><td>	14-58-47a<br>14-58-47b	
</td></tr>
				
<tr><td>
	ततोऽस्य रोमकूपेभ्यो ध्मायमानस्य भारत।<br>घनः प्रादुरभूद्धूमो नागलोकभयावहः।।	</td><td>	14-58-48a<br>14-58-48b	
</td></tr>
				
<tr><td>
	तेन धूमेन महता वर्धमानेन भारत।<br>नागलोके महाराज न प्राज्ञायत किञ्चन।।	</td><td>	14-58-49a<br>14-58-49b	
</td></tr>
				
<tr><td>
	हाहाकृतमभूत्सर्वमैरावतिनिवेशनम्।<br>वासुकिप्रमुखानां च नागानां जनमेजय।।	</td><td>	14-58-50a<br>14-58-50b	
</td></tr>
				
<tr><td>
	न प्राकाशन्त वेश्मानि धूमरुद्धानि भारत।<br>नीहारसंवृतानीव वनानि गिरयस्तथा।।	</td><td>	14-58-51a<br>14-58-51b	
</td></tr>
				
<tr><td>
	ते धूमरक्तनयना वह्नितेजोभितापिताः।<br>आजग्मुर्निश्चयं ज्ञातुं भार्गवस्य महात्मनः।।	</td><td>	14-58-52a<br>14-58-52b	
</td></tr>
				
<tr><td>
	श्रुत्वा च निश्चयं तस्य महर्षेरतितेजसः।<br>सम्भ्रान्तनयनाः सर्वे पूजां चक्रुर्यथाविधि।।	</td><td>	14-58-53a<br>14-58-53b	
</td></tr>
				
<tr><td>
	सर्वे प्राञ्जलयो नागा वृद्धबालपुरोगमाः।<br>शिरोभिः प्रणिपत्योचुः प्रसीद भगवन्निति।।	</td><td>	14-58-54a<br>14-58-54b	
</td></tr>
				
<tr><td>
	प्रसाद्य ब्राह्मणं ते तु पाद्यमर्घ्यं निवेद्य च।<br>प्रायच्छन्कुण्डले दिव्ये पन्नगाः परमार्चिते।।	</td><td>	14-58-55a<br>14-58-55b	
</td></tr>
				
<tr><td>
	ततः स पूजितो नागैस्तदोदङ्कः प्रतापवान्।<br>अग्निं प्रदक्षिणं कृत्वा जगाम गुरुसद्म तत्।।	</td><td>	14-58-56a<br>14-58-56b	
</td></tr>
				
<tr><td>
	स गत्वा त्वरितो राजन्गौतमस्य निवेशनम्।<br>प्रायच्छत्कुण्डले दिव्ये गुरुपत्न्यास्तदाऽनघ।।	</td><td>	14-58-57a<br>14-58-57b	
</td></tr>
				
<tr><td>
	वासुकिप्रमुकानां च नागानां जनमेजय।<br>सर्वं शशंस गुरेव यथावद्द्विजसत्तमः।।	</td><td>	14-58-58a<br>14-58-58b	
</td></tr>
				
<tr><td>
	एवं महात्मना तेन त्रींलोकाञ्जनमेजय।<br>परिक्रम्याहृते दिव्ये ततस्ते मणिकुण्डले।।	</td><td>	14-58-59a<br>14-58-59b	
</td></tr>
				
<tr><td>
	एवंप्रभावः स मुनिरुदङ्को भरतर्षभ।<br>परेण तपसा युक्तो यन्मां त्वं परिपृच्छसि।	</td><td>	14-58-60a<br>14-58-60b	
</td></tr>
<tr><td>
	।। इति श्रीमन्महाभारते आश्वमेधिकपर्वणि<br> अनुगीतापर्वणि अष्टपञ्चासोऽध्यायः।। 58 ।।	</td><td>		
</td></tr></tbody>