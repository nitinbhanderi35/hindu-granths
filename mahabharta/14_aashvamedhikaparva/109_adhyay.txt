				
<tbody><tr><td>
	<b>युधिष्ठिर उवाच।</b>	</td><td>	14-109-1x	
</td></tr>
				
<tr><td>
	अन्नदानफलं श्रुत्वा प्रीतोस्मि मधुसूदन।<br>भोजनस्य विधिं वक्तुं देवदेव त्वमर्हसि।।	</td><td>	14-109-1a<br>14-109-1b	
</td></tr>
<tr><td>
	<b>भगवानुवाच।</b>	</td><td>	14-109-2x	
</td></tr>
				
<tr><td>
	बोजनस्य द्विजातीनां विधानं शृणु पाण्डव।<br>स्नातः शुचिः शुचौ देशे निर्जने हुतपावकः।।	</td><td>	14-109-2a<br>14-109-2b	
</td></tr>
				
<tr><td>
	मण्डलं कारयित्वा च चतुरश्रं द्विजोत्तमः।<br>क्षत्रियश्चेत्ततो वृत्तं वैश्योऽर्धेन्दुसमाकृतिम्।।	</td><td>	14-109-3a<br>14-109-3b	
</td></tr>
				
<tr><td>
	आर्द्रपादस्तु भुञ्जीयात्प्राङ्मुखश्चासने शुचौ।<br>पादाभ्यां धरणीं स्पृष्ट्वा पादेनैकेन वा पुनः।।	</td><td>	14-109-4a<br>14-109-4b	
</td></tr>
				
<tr><td>
	नैकवासास्तु भुञ्जीयान्न चान्तर्धाय वा द्विजः।<br>न भिन्नपात्रे भुञ्जीत पर्णपृष्ठे तथैव च।।	</td><td>	14-109-5a<br>14-109-5b	
</td></tr>
				
<tr><td>
	अन्नं पूर्वं नमस्कुर्यात्प्रहृष्टेनान्तरात्मना।<br>नान्यदालोकयेदन्नान्न जुगुप्सेन तत्परः।।	</td><td>	14-109-6a<br>14-109-6b	
</td></tr>
				
<tr><td>
	जुगुप्सितं च यच्चान्नं राक्षसा एव भुञ्जते।<br>पाणिना जलमुद्धृत्य कुर्यादन्नं प्रदक्षिणम्।।	</td><td>	14-109-7a<br>14-109-7b	
</td></tr>
				
<tr><td>
	अपेयं तद्विजानीयात्पीत्वा चान्द्रायणं चरेत्।<br>परिवेषजलादन्यत्पेयमेव तु मन्त्रवत्।।	</td><td>	14-109-8a<br>14-109-8b	
</td></tr>
<tr><td>
	पञ्च प्राणाहुतीः कुर्यात्समन्त्रं तु पृथक्पृथक्।।	</td><td>	14-109-9a	
</td></tr>
				
<tr><td>
	यथा रसं न जानाति जिह्वा प्रामाहुतौ नृप।<br>तथा समाहितः कुर्यात्प्राणाहुतिमतन्द्रिकतः।।	</td><td>	14-109-10a<br>14-109-10b	
</td></tr>
				
<tr><td>
	विदित्वाऽन्नमथान्नादं पञ्च प्राणांश्च पाण्डव।<br>यः कुर्यादाहुतीः पञ्च तेनेष्टाः पञ्चवायवः।।	</td><td>	14-109-11a<br>14-109-11b	
</td></tr>
				
<tr><td>
	अतोऽन्यथा तु भुञ्जानो ब्राह्मणो ज्ञानदुर्बलः।<br>तेनान्नेनासुरान्प्रेतान्राक्षसांस्तर्पयिष्यति।।	</td><td>	14-109-12a<br>14-109-12b	
</td></tr>
				
<tr><td>
	वक्त्रप्रमाणान्पिण्डांश्च ग्रसेदेकैकशः पुनः।<br>वक्त्राधिकं तु यत्पिण्डमात्मोच्छिष्टं तदुच्यते।।	</td><td>	14-109-13a<br>14-109-13b	
</td></tr>
				
<tr><td>
	पिण्डावशिष्टमन्यच्च वक्त्रान्निस्सृतमेव च।<br>अभोज्यं तद्विजानीयाद्भुक्त्वा चान्द्रायणं चरेत्।।	</td><td>	14-109-14a<br>14-109-14b	
</td></tr>
				
<tr><td>
	स्वमुच्छिष्टं तु यो भुङ्क्ते यो भुङ्क्ते मुक्तभोजनम्।<br>चान्द्रायणं चरेन्कृच्छ्रं प्राजापत्यमथापि वा।।	</td><td>	14-109-15a<br>14-109-15b	
</td></tr>
				
				
<tr><td>
	स्त्रीपात्रभुङ्नरः पापः स्त्रीणामुच्छिष्टभुक्तथा।<br>तया सह च यो भुङ्क्ते स भुङ्क्ते मद्यमेव हि।<br>न तस्य निष्कृतिर्दृष्टा मुनिभिस्तत्वदर्शिभिः।।	</td><td>	14-109-16a<br>14-109-16b<br>14-109-16c	
</td></tr>
				
<tr><td>
	पिबतः पतिते तोये भोजने मुखनिस्सृते।<br>अभोज्यं तद्विजानीयाद्भुक्त्वा चान्द्रायणं चरेत्।।	</td><td>	14-109-17a<br>14-109-17b	
</td></tr>
				
<tr><td>
	पीतशेषं तु तन्नाम न पेयं पाण्डुनन्दन।<br>पिबेद्यदि हि तन्मोहाद्द्विजश्चान्द्रायणं चरेत्।।	</td><td>	14-109-18a<br>14-109-18b	
</td></tr>
				
<tr><td>
	पानीयानि पिबेद्यते तत्पात्रं द्विजसत्तमः।<br>अनुच्छिष्टं भवेत्तावद्यावद्भूमौ न निक्षिपेत्।।	</td><td>	14-109-19a<br>14-109-19b	
</td></tr>
				
<tr><td>
	मौनी वाऽप्यथवा भूमौ नावलोक्य दिशस्तथा।<br>भुञ्जीत विधिवद्विप्रो न चोच्छिष्टं प्रदापयेत्।।	</td><td>	14-109-20a<br>14-109-20b	
</td></tr>
				
<tr><td>
	सदा चात्यशनं नाद्यान्नातिहीनं च कर्हिचित्।<br>यथाऽन्नेन व्यथा न स्यात्तथा भुञ्जीत नित्यशः।।	</td><td>	14-109-21a<br>14-109-21b	
</td></tr>
				
				
<tr><td>
	उदक्यामपि चण्डालं श्वानं सूकरमेव वा।<br>भुञ्जानो यदि वा पश्येत्तदन्नं च परित्यजेत्।<br>भुञ्जानो ह्यत्यजन्मोहाद्द्विजश्चान्द्रायणं चरेत्।।	</td><td>	14-109-22a<br>14-109-22b<br>14-109-22c	
</td></tr>
				
<tr><td>
	केशकीटोपपन्नं च मुखमारुतवीजितम्।<br>अभोज्यं तद्विजानीयाद्भुक्त्वा चान्द्रायणं चरेत्।।	</td><td>	14-109-23a<br>14-109-23b	
</td></tr>
				
<tr><td>
	उत्थाय च पुनः स्पृष्टं पादस्पृष्टं च लङ्घितम्।<br>अन्नं तद्राक्षसं विद्यात्तस्मात्तत्परिवर्जयेत्।।	</td><td>	14-109-24a<br>14-109-24b	
</td></tr>
				
<tr><td>
	राक्षसोच्छिष्टभुग्विप्रः सप्त पूर्वान्परानपि।<br>नरके रौरवे घोर स पितॄन्पातयिष्यति।।	</td><td>	14-109-25a<br>14-109-25b	
</td></tr>
				
				
<tr><td>
	तस्मिन्नाचमनं कुर्याद्यस्मिन्पात्रे स भुक्तवान्।<br>यद्युत्तिष्ठत्यनाचान्तो भुक्तवानासनात्ततः।<br>स्नानं सद्यः प्रकुर्वीत सोन्यथाऽप्रयतो भवेत्।।	</td><td>	14-109-26a<br>14-109-26b<br>14-109-26c	
</td></tr>
<tr><td>
	<b>युधिष्ठिर उवाच।</b>	</td><td>	14-109-27x	
</td></tr>
				
<tr><td>
	तृणमुष्टिविधानं च तृणमाहात्म्यमेव च।<br>इक्षोः सोमसमुद्भूतिं वक्तुमर्हसि मानदः।।	</td><td>	14-109-27a<br>14-109-27b	
</td></tr>
<tr><td>
	<b>भगवानुवाच।</b>	</td><td>	14-109-28x	
</td></tr>
				
<tr><td>
	पितरो वृषभा ज्ञेयो गावो लोकस्य मातरः।<br>तासां तु पूजया राजन्पूजिताः पितृदेवताः।।	</td><td>	14-109-28a<br>14-109-28b	
</td></tr>
				
<tr><td>
	सभा प्रपा गृहाश्चापि देवतायतनानि च।<br>शुद्ध्यन्ति शकृता यासांकिं भूतमधिकं ततः।।	</td><td>	14-109-29a<br>14-109-29b	
</td></tr>
				
<tr><td>
	ग्रासमुष्टिं परगवे दद्यात्संवत्सरं तु यः।<br>अकृत्वा स्वयमाहारं प्राप्तस्तत्सार्वकालिकम्।।	</td><td>	14-109-30a<br>14-109-30b	
</td></tr>
				
<tr><td>
	गावो मे मातरः सर्वाः पितरश्चैव गोवृषाः।<br>ग्रासमुष्टिं मया दत्तं प्रतिगृह्णीत मातरः।।	</td><td>	14-109-31a<br>14-109-31b	
</td></tr>
				
<tr><td>
	इत्युक्त्वाऽनेन मन्त्रेण गायत्र्या वा समाहितः।<br>अभिमन्त्र्य ग्रासमुष्टिं तस्य पुण्यफलं शृणु।।	</td><td>	14-109-32a<br>14-109-32b	
</td></tr>
				
<tr><td>
	यत्कृतं दुष्कृतं तेन ज्ञानतोऽज्ञानतोपि वा।<br>तस्य नश्यति तत्सर्वं दुःखप्नं च विनश्यति।।	</td><td>	14-109-33a<br>14-109-33b	
</td></tr>
				
<tr><td>
	तिलाः पिवित्राः पापघ्ना नारायणसमुद्भवाः।<br>तिलाञ्श्राद्धे प्रशंसनति दानमेतदनुत्तमम्।।	</td><td>	14-109-34a<br>14-109-34b	
</td></tr>
				
<tr><td>
	तिलान्दद्यात्तिलान्भक्ष्यात्तिलानप्रातरुपस्पृशेत्।<br>तिलंतिलमिति ब्रूयात्तिलाः पापहरा हि ते।।	</td><td>	14-109-35a<br>14-109-35b	
</td></tr>
				
				
<tr><td>
	क्रीत्वा प्रतिगृहीत्वा वा न विक्रेया द्विजातिभिः।<br>भोजनाभ्यञ्जनाद्दानाद्योन्यत्तु कुरुते तिलैः।<br>कृमिर्भूत्वा श्वविष्ठायां पितृभिः सह मज्जति।।	</td><td>	14-109-36a<br>14-109-36b<br>14-109-36c	
</td></tr>
				
<tr><td>
	तिलान्नपीडयेद्विप्रो यन्त्रचक्रे स्वयं नृप।<br>पीडयन्हि द्विजो मोहान्नरकं याति रौरवम्।।	</td><td>	14-109-37a<br>14-109-37b	
</td></tr>
				
<tr><td>
	इक्षुवंशोद्भवः सोमः सोमवंशोद्भवा द्विजाः।<br>इक्षुं न पीडयेत्तस्मादिक्षुघात्यात्मघातकः।।	</td><td>	14-109-38a<br>14-109-38b	
</td></tr>
				
				
<tr><td>
	इक्षुदण्डसहस्राणामेकैकेन युधिष्ठिर।<br>ब्रह्महत्यामवाप्नोति द्विजश्चेद्यन्त्रपीडकः।<br>तस्मान्न पीडयेदिक्षुं यन्त्रचक्रे द्विजोत्तमः।।	</td><td>	14-109-39a<br>14-109-39b<br>14-109-39c	
</td></tr>
<tr><td>
	।। इति श्रीमन्महाभारते आश्वमेधिकपर्वणि<br> वैष्णवधर्मपर्वणि नवाधिकशततमोऽध्यायः।। 109 ।।	</td><td>		
</td></tr></tbody>