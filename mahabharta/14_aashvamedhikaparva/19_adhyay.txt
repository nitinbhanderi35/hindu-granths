				
<tbody><tr><td>
	<b>ब्राह्मण उवाच।</b>	</td><td>	14-19-1x	
</td></tr>
				
<tr><td>
	शुभानामशुभानां च नेह नाशोस्ति कर्मणाम्।<br>प्राप्यप्राप्यानुपच्यन्ते क्षेत्रेक्षेत्रे तथातथा।।	</td><td>	14-19-1a<br>14-19-1b	
</td></tr>
				
<tr><td>
	यथा प्रसूयमानस्तु फली दद्यात्फलं बहु।<br>तथा स्याद्विपुलं पुण्यं शुद्धेन मनसा कृतम्।।	</td><td>	14-19-2a<br>14-19-2b	
</td></tr>
				
<tr><td>
	पापं चापि तथैव स्यात्पापेन मनसा कृतम्।<br>पुरोधाय मनो हीह कर्मण्यात्मा प्रवर्तते।।	</td><td>	14-19-3a<br>14-19-3b	
</td></tr>
				
<tr><td>
	यथा कर्मसमाविष्टः काममन्युसमावृतः।<br>नरो गर्भं प्रविशति तत्रापि शृणु चोत्तरम्।।	</td><td>	14-19-4a<br>14-19-4b	
</td></tr>
				
<tr><td>
	शुक्रं शोणितसंसृष्टं स्त्रिया गर्भाशयं गतम्।<br>क्षेत्रं कर्मजमाप्नोति शुभं वा यदि वाऽशुभम्।।	</td><td>	14-19-5a<br>14-19-5b	
</td></tr>
				
<tr><td>
	सौक्ष्म्यादव्यक्तयावाच्च न च क्वचन सज्जति।<br>सम्प्राप्य ब्राह्मणः कायं तस्मात्तद्ब्रह्म शाश्वतम्।।	</td><td>	14-19-6a<br>14-19-6b	
</td></tr>
<tr><td>
	तद्बीजं सर्वभूतानां तेन जीवन्ति जन्तवः।।	</td><td>	14-19-7a	
</td></tr>
				
				
<tr><td>
	स जीवः सर्वभूतानां गर्भमाविश्य भागशः।<br>दधाति चेतना सद्यः प्राणस्थानेष्ववस्थितः।<br>ततः स्पन्दयतेऽङ्गानि स गर्भश्चेतनान्वितः।।	</td><td>	14-19-8a<br>14-19-8b<br>14-19-8c	
</td></tr>
				
<tr><td>
	यथा लोहस्य विष्यन्दो निषिक्तो बिम्बविग्रहम्।<br>उपैति तद्वज्जानीहि गर्भे जीवप्रवेशनम्।।	</td><td>	14-19-9a<br>14-19-9b	
</td></tr>
				
<tr><td>
	लोहपिण्डं यथा वह्निः प्रविश्य ह्यतितापयेत्।<br>तथा त्वमपि जानीहि गर्भे जीवोपपादनम्।	</td><td>	14-19-10a<br>14-19-10b	
</td></tr>
				
<tr><td>
	यथा च दीपः शरणं दीप्यमानः प्रकाशयेत्।<br>एवमेव शरीराणि प्रकाशयति चेतनः।।	</td><td>	14-19-11a<br>14-19-11b	
</td></tr>
				
<tr><td>
	यद्यच्च कुरुते कर्म शुभं वा यदि वाऽशुभम्।<br>पूर्वदेहकृतं सर्वमवश्यमुपभुज्यते।।	</td><td>	14-19-12a<br>14-19-12b	
</td></tr>
				
<tr><td>
	ततस्तु क्षीयते चैव पुनश्चान्यत्प्रचीयते।<br>यावत्तु मोक्षयोगस्थं धर्मं नैवावबुध्यते।।	</td><td>	14-19-13a<br>14-19-13b	
</td></tr>
				
<tr><td>
	तत्ते धर्मं प्रवक्ष्यामि सुखी भवति येन वै।<br>आवर्तमानो जातीषु यथाऽन्योन्यासु सत्तम।।	</td><td>	14-19-14a<br>14-19-14b	
</td></tr>
				
<tr><td>
	दानं व्रतं ब्रह्मचर्यं यथोक्तव्रतधारणम्।<br>दमः प्रशान्तता चैव भूतानां चानुकम्पनम्।।	</td><td>	14-19-15a<br>14-19-15b	
</td></tr>
				
<tr><td>
	संयमश्चानृशंस्य च परस्वादानवर्जनम्।<br>व्यलीकानामकरणं भूताना मनसा भुवि।।	</td><td>	14-19-16a<br>14-19-16b	
</td></tr>
				
<tr><td>
	मातापित्रोश्च शुश्रूषा देवतातितिपूजनम्।<br>गुरुपूजा घृणा शौचं नित्यमिन्द्रयसंयमः।।	</td><td>	14-19-17a<br>14-19-17b	
</td></tr>
				
<tr><td>
	प्रवर्तनं शुभानां च तत्सतां व्रतमुच्यते।<br>ततो धर्मः प्रभवति यः प्रजाः पाति शाश्वतीः।।	</td><td>	14-19-18a<br>14-19-18b	
</td></tr>
				
<tr><td>
	`सद्भिराचरितो धर्मः सदाचारे प्रतिष्ठितः।<br>उभयार्थो भवत्येव स्वर्गार्थो मोक्षतस्तथा।।'।।	</td><td>	14-19-19a<br>14-19-19b	
</td></tr>
				
<tr><td>
	एवं सत्सु सदा पश्येत्तत्रछाप्येषा ध्रुवा स्थितिः।<br>आचारो धर्ममाचष्टे यस्मिन्सन्तो व्यवस्थिताः।।	</td><td>	14-19-20a<br>14-19-20b	
</td></tr>
				
<tr><td>
	तेषु तत्कर्म निक्षिप्तं यः स धर्मः सनातनः।<br>यस्तं समभिपद्येत न स दुर्गतिमाप्नुयात्।।	</td><td>	14-19-21a<br>14-19-21b	
</td></tr>
				
<tr><td>
	अतो नियम्यते लोकः प्रच्यवन्धर्मवर्त्मसु।<br>यश्च योगी च मुक्तश्च स ऐतेभ्यो विशिष्यते।।	</td><td>	14-19-22a<br>14-19-22b	
</td></tr>
				
<tr><td>
	वर्तमानस्य धर्मेण पुरुषस्य यथा तथा।<br>संसारतारणं ह्यस्य कालेन महता भवेत्।।	</td><td>	14-19-23a<br>14-19-23b	
</td></tr>
				
<tr><td>
	एवं पूर्वकृतं कर्म सर्वो जन्तुः प्रपद्यते।<br>सर्वं तत्कारणं येन निकृतोऽप्यमिहागतः।।	</td><td>	14-19-24a<br>14-19-24b	
</td></tr>
				
<tr><td>
	शरीरग्रहणं चास्य केन पूर्वं प्रकल्पितम्।<br>इत्येवं संशये लोके तच्च वक्ष्याम्यतः परम्।।	</td><td>	14-19-25a<br>14-19-25b	
</td></tr>
				
<tr><td>
	शरीरमात्मनः कृत्वा सर्वलोकपितामहः।<br>त्रैलोक्यमसृजद्ब्रह्मा कृत्स्नं स्थावरजङ्गमम्।।	</td><td>	14-19-26a<br>14-19-26b	
</td></tr>
				
<tr><td>
	ततः प्रधानमसृजच्चेतनां तु शरीरिणाम्।<br>यया सर्वमिदं व्याप्तं यां लोके परमां विदुः।।	</td><td>	14-19-27a<br>14-19-27b	
</td></tr>
				
<tr><td>
	इदं तत्क्षरमित्युक्तं परं त्वमृतमक्षरम्।<br>त्रयाणां मिथुनं सर्वमेकैकस्य पृथक्पृथक्।।	</td><td>	14-19-28a<br>14-19-28b	
</td></tr>
				
				
				
<tr><td>
	असृजत्सर्वभूतानि पूर्वदृष्टः प्रजापतिः।<br>स्थावराणि च भूतानि इत्येषा पौर्विकी श्रुतिः।।<br>तस्य कालपरीमाणमकरोत्स पितामहः।<br>भूतेषु परिवृत्तिं च पनरावृत्तिमेव च।।	</td><td>	14-19-29a<br>14-19-29b<br>14-19-30a <br>14-19-30b	
</td></tr>
				
<tr><td>
	यथा तु कश्चिन्मेधावी दृष्टात्मा पूर्वजन्मनि।<br>यत्प्रवक्ष्यामि तत्सर्वं यथावदुपपद्यते।।	</td><td>	14-19-31a<br>14-19-31b	
</td></tr>
				
<tr><td>
	सुखदुःखे यथा सम्यगनित्ये यः प्रपश्यति।<br>कायं चामेध्यसंस्थानं विनाशं कर्मसंहितम्।।	</td><td>	14-19-32a<br>14-19-32b	
</td></tr>
				
<tr><td>
	यच्च किञ्चित्सुखं तच्च दुःखं दृष्टमिति स्मरन्।<br>संसारसागरं घोरं तरिष्यति सुदुस्तरम्।।	</td><td>	14-19-33a<br>14-19-33b	
</td></tr>
				
<tr><td>
	जनीमरणरोगैश्च समाविष्टः प्रधानवित्।<br>चेतनाव्तसु चैतन्यं समं भूतेषु पश्यति।।	</td><td>	14-19-34a<br>14-19-34b	
</td></tr>
				
<tr><td>
	निर्विद्यते ततः कश्चिन्मार्गमाणः परं पदम्।<br>तस्योपदेशं वक्ष्यामि याथातथ्येन सत्तम।।	</td><td>	14-19-35a<br>14-19-35b	
</td></tr>
				
<tr><td>
	शाश्वतस्याव्ययस्याथ् यदस्य ज्ञानमुत्तमम्।<br>प्रोच्यमानं मया विप्र निबोधदमशेषतः।।	</td><td>	14-19-36a<br>14-19-36b	
</td></tr>
<tr><td>
	।। इति श्रीमन्महाभारते आश्वमेधिकपर्वणि<br> अनुगीतापर्वणि एकोविंशोऽध्यायः।। 19 ।।	</td><td>		
</td></tr></tbody>