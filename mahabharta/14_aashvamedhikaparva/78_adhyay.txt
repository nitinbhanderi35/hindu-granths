				
<tbody><tr><td>
	<b>वैशम्पायन उवाच।</b>	</td><td>	14-78-1x	
</td></tr>
				
<tr><td>
	ततो गाण्डीवभृच्छूरो युद्धाय समुपस्थितः।<br>विबभौ युधि दुर्धर्षो हिमवानचलो यथा।।	</td><td>	14-78-1a<br>14-78-1b	
</td></tr>
				
<tr><td>
	ततस्ते सैन्धवा योधाः पुनरेव व्यवस्थिताः।<br>व्यमुञ्चन्त सुसंरब्धाः शरवर्षाणि भारत।।	</td><td>	14-78-2a<br>14-78-2b	
</td></tr>
				
<tr><td>
	तान्प्रहस्य महाबाहुः पुनरेव व्यवस्थितान्।<br>ततः प्रोवाच कौन्तेयो मुमूर्षञ्श्लक्ष्णया गिरा।।	</td><td>	14-78-3a<br>14-78-3b	
</td></tr>
				
<tr><td>
	युध्यध्वं परया शक्त्या यतध्वं विजये मम।<br>कुरुध्वं सर्वकार्याणि महद्वो भयमागतम्।।	</td><td>	14-78-4a<br>14-78-4b	
</td></tr>
				
<tr><td>
	एष योत्स्यामि सर्वांस्तु निवार्य शरवागुराम्।<br>तिष्ठध्वं युद्धमनसो दर्पं शमयितास्मि वः।।	</td><td>	14-78-5a<br>14-78-5b	
</td></tr>
				
<tr><td>
	एतावदुक्त्वा कौरव्यो रोषाद्गाण्डीवभृत्तदा।<br>ततोऽथ वचनं स्मृत्वा भ्रातुर्ज्येष्ठस्य भारत।।	</td><td>	14-78-6a<br>14-78-6b	
</td></tr>
				
				
<tr><td>
	न हन्तव्या रणे तात क्षत्रिया विजिगीषवः।<br>जेतव्याश्चेति यत्प्रोक्तं धर्मराज्ञा महात्मना।<br>चिन्तयामास स तदा फल्गुनः पुरुषर्षभः।।	</td><td>	14-78-7a<br>14-78-7b<br>14-78-7c	
</td></tr>
				
<tr><td>
	इत्युक्तोऽहं नरेन्द्रेण न हन्तव्या नृपा इति।<br>कथितं न मृषेदं स्याद्धर्मराजवचः शुभम्।।	</td><td>	14-78-8a<br>14-78-8b	
</td></tr>
				
<tr><td>
	न हन्येरंश्च राजानो राज्ञश्चाज्ञा कृता भवेत्।<br>इति सञ्चिन्त्य स तदा फल्गुनः पुरुषर्षभः।।	</td><td>	14-78-9a<br>14-78-9b	
</td></tr>
				
<tr><td>
	प्रोवाच वाक्यं धर्मज्ञः सैन्धवान्युद्धदुर्मदान्।<br>बालांस्त्रियो वा युष्माकं न हनिष्ये व्यवस्थितान्।।	</td><td>	14-78-10a<br>14-78-10b	
</td></tr>
				
<tr><td>
	यश्च वक्ष्यति सङ्ग्रामे तवास्मीति पराजितः।<br>एतच्छ्रुत्वा वचो मह्यं कुरुध्वं हितमात्मनः।।	</td><td>	14-78-11a<br>14-78-11b	
</td></tr>
				
<tr><td>
	ततोऽन्यथा कृच्छ्रगता भविष्यथ मयाऽर्दिताः।<br>एवमुक्त्वा तु तान्वीरान्युयुधे कुरुपुङ्गवः।।	</td><td>	14-78-12a<br>14-78-12b	
</td></tr>
				
<tr><td>
	अत्वरावानसम्भ्रान्तः संक्रुद्धैर्विजिगीषुभिः।<br>शतं शतसहस्राणि शराणां नतपर्वणाम्।।	</td><td>	14-78-13a<br>14-78-13b	
</td></tr>
				
				
<tr><td>
	मुमुचुः सैन्धवा राजंस्तदा गाण्डीवधन्वनि।<br>शरानापततः क्रूरानाशीविषविषोपमान्।<br>चिच्छेद निशितैर्बाणैरन्तरा स धनंजयः।।	</td><td>	14-78-14a<br>14-78-14b<br>14-78-14c	
</td></tr>
				
<tr><td>
	छित्त्वा तु तानाशु चैव कङ्कपत्राञ्शिलाशितान्।<br>एकैकमेषां समरे बिभेद निशितैः शरैः।।	</td><td>	14-78-15a<br>14-78-15b	
</td></tr>
				
<tr><td>
	ततः प्रास्रांश्च शक्तीस्च पुनरेव धनंजये।<br>जयद्रथं हतं स्मृत्वा चिक्षिपुः सैन्धवा नृपाः।।	</td><td>	14-78-16a<br>14-78-16b	
</td></tr>
				
				
<tr><td>
	तेषां किरीटी सङ्कल्पं मोघं चक्रे महाबलः।<br>सर्वांस्तानन्तरा च्छित्त्वा तदा चुक्रोश पाण्डवः।<br>तथैवापततां तेषां योधानां जयगृद्धिनाम्।	</td><td>	14-78-17a<br>14-78-17c<br>14-78-17d	
</td></tr>
				
<tr><td>
	तथैवापततां तेषां योधानां यजगृद्धिनाम्।<br>शिरांसि पातयामास भल्लैः सन्नतपर्वभिः।।	</td><td>	14-78-18a<br>14-78-18b	
</td></tr>
				
<tr><td>
	तेषां प्रद्रवतां चापि पुनरेवाभिधावताम्।<br>निवर्ततां च शब्दोऽभूत्पूर्णस्येव महोदधेः।।	</td><td>	14-78-19a<br>14-78-19b	
</td></tr>
				
<tr><td>
	ते वध्यमानास्तु तदा पार्थेनामिततेजसा।<br>यथाप्राणं यथोत्साहं योधयामासुरर्जुनम्।।	</td><td>	14-78-20a<br>14-78-20b	
</td></tr>
				
<tr><td>
	ततस्ते फल्गुनेनाजौ शरैः सन्नतपर्वभिः।<br>कृता विसंज्ञा भूयिष्ठा क्लान्तवाहनसैनिकाः।।	</td><td>	14-78-21a<br>14-78-21b	
</td></tr>
				
<tr><td>
	तांस्तु सर्वान्परिग्लानान्विदित्वा धृतराष्ट्रजा।<br>दुःशला बालमादाय नप्तारं प्रययौ तदा।।	</td><td>	14-78-22a<br>14-78-22b	
</td></tr>
				
<tr><td>
	सुरथस्य सुतं वीरं रथेनाथागमत्तदा।<br>शान्त्यर्थं सर्वयोधानामभ्यगच्छत पाण्डवम्।।	</td><td>	14-78-23a<br>14-78-23b	
</td></tr>
				
<tr><td>
	सा धनंजयमासाद्य रुरोदार्तस्वरं तदा।<br>धनंजयोपि तां दृष्ट्वा धनुर्विससृजे प्रभुः।।	</td><td>	14-78-24a<br>14-78-24b	
</td></tr>
				
<tr><td>
	समुत्सृज्य धनुः पार्थो विधिवद्भगिनी तदा।<br>प्राह किं करवाणीति सा च तं प्रत्युवाच ह।।	</td><td>	14-78-25a<br>14-78-25b	
</td></tr>
				
<tr><td>
	एष ते भरतश्रेष्ठ स्वस्त्रीयस्यात्मजः शिशुः।<br>अभिवादयते पार्थ तं पश्य पुरुषर्षभ।।	</td><td>	14-78-26a<br>14-78-26b	
</td></tr>
				
<tr><td>
	इत्युक्तस्तस्य पितरं स पप्रच्छार्जुनस्तथा।<br>क्वासाविति ततो राजन्दुःशला वाक्यमब्रवीत्।।	</td><td>	14-78-27a<br>14-78-27b	
</td></tr>
				
<tr><td>
	पितृशोकाभिसंतप्तो विषादार्तोऽस्य वै पिता।<br>पञ्चत्वमगमद्वीरो यथा तन्मे निशामय।।	</td><td>	14-78-28a<br>14-78-28b	
</td></tr>
				
				
<tr><td>
	स पूर्वं पितरं श्रुत्वा हतं युद्धे त्वयाऽनघ।<br>त्वामागतं च संश्रुत्य युद्धाय हयसारिणम्।<br>पितुश्च मृत्युदुःखार्तोऽजहात्प्राणान्धनंजय।।	</td><td>	14-78-29a<br>14-78-29b<br>14-78-29c	
</td></tr>
				
<tr><td>
	प्राप्तो बीभत्सुरित्येव नाम श्रुत्वैव तेऽनघ।<br>विषादार्तः पपातोर्व्यां ममार च ममात्मजः।।	</td><td>	14-78-30a<br>14-78-30b	
</td></tr>
				
<tr><td>
	तं दृष्ट्वा पतितं तत्र ततस्तस्यात्मजं प्रभो।<br>गृहीत्वा समनुप्राप्ता त्वामद्य शरणैपिणी।।	</td><td>	14-78-31a<br>14-78-31b	
</td></tr>
				
<tr><td>
	इत्युक्त्वाऽऽर्तस्वरं सा तु मुमोच धृतराष्ट्रजा।<br>दीना दीनं स्थितं पार्थमब्रवीच्चाप्यधोमुखम्।।	</td><td>	14-78-32a<br>14-78-32b	
</td></tr>
				
				
<tr><td>
	स्वसारं समवेक्षस्व स्वस्रीयात्मजमेव च।<br>कर्तुमर्हसि धर्मज्ञ दयां कुरुकुलोद्वह।<br>विस्मृत्य कुरुराजानं तं च मन्दं जयद्रथम्।।	</td><td>	14-78-33a<br>14-78-33b<br>14-78-33c	
</td></tr>
				
<tr><td>
	अभिमन्योर्यथा जातः परिक्षित्परवीरहा।<br>तथाऽयं सुरथाज्जातो मम पौत्रो महाभुज।।	</td><td>	14-78-34a<br>14-78-34b	
</td></tr>
				
<tr><td>
	तमादाय नरव्याघ्र सम्प्रप्तास्मि तवान्तिकम्।<br>शमार्थं सर्वयोधानां शृणु चेदं वचो मम।।	</td><td>	14-78-35a<br>14-78-35b	
</td></tr>
				
<tr><td>
	आगतोऽयं महाबाहो तस्य मन्दस्य पुत्रकः।<br>प्रसादमस्य बालस्य तस्मात्त्वं कर्तुमर्हसि।।	</td><td>	14-78-36a<br>14-78-36b	
</td></tr>
				
<tr><td>
	एष प्रसाद्य शिरसा प्रशमार्थमरिंदम।<br>याचते त्वां महाबाहो शमं गच्छ धनंजय।।	</td><td>	14-78-37a<br>14-78-37b	
</td></tr>
				
<tr><td>
	बालस्य हतबन्धोश्च पार्थ किञ्चिदजानतः।<br>प्रसादं कुरु धर्मज्ञ मा मन्युवशमन्वगाः।।	</td><td>	14-78-38a<br>14-78-38b	
</td></tr>
				
<tr><td>
	तमनार्थं नृशंसं च विस्मृत्यास्य पितामहम्।<br>आगस्कारिणमत्यर्तं प्रसादं कर्तुमर्हसि।।	</td><td>	14-78-39a<br>14-78-39b	
</td></tr>
				
				
<tr><td>
	एवं ब्रुवत्यां करुणं दुःशलायां धनंजयः।<br>संस्मृत्य देवीं गान्धारीं धृतराष्ट्रं च पार्थिवम्।<br>उवाच दुःखशोकार्तः क्षत्रधर्मं व्यगर्हयत्।।	</td><td>	14-78-40a<br>14-78-40b<br>14-78-40c	
</td></tr>
				
<tr><td>
	`धिक्तं दुर्योधनं क्षुद्रं राज्यलुब्धं च मानिनम्।'<br>यत्कृते बान्धवाः सर्वे मया नीता यमक्षयम्।।	</td><td>	14-78-41a<br>14-78-41b	
</td></tr>
				
<tr><td>
	इत्युक्त्वा बहु सान्त्वादि प्रसादमकरोज्जयः।<br>परिष्वज्य च तां प्रीतो विससर्ज गृहान्प्रति।।	</td><td>	14-78-42a<br>14-78-42b	
</td></tr>
				
<tr><td>
	दुःशला चापि तान्योधान्निवार्य महतो रणात्।<br>सम्पूज्य पार्थं प्रययौ गृहानेव शुभानना।।	</td><td>	14-78-43a<br>14-78-43b	
</td></tr>
				
<tr><td>
	एवं निर्जित्य तान्वीरान्सैन्धवान्स धनंजयः।<br>अन्वधावत धावन्तं हयं कामविचारिणम्।।	</td><td>	14-78-44a<br>14-78-44b	
</td></tr>
				
<tr><td>
	ततो मृगमिवाकाशे यथा देवः पिनाकधृक्।<br>ससार तं तथा वीरो विधिवद्यज्ञियं हयम्।।	</td><td>	14-78-45a<br>14-78-45b	
</td></tr>
				
<tr><td>
	स च वाजी यथेष्टेन तांस्तान्देशान्यथाक्रमम्।<br>विचचार यथाकामं कर्म पार्थस्य वर्धयन्।।	</td><td>	14-78-46a<br>14-78-46b	
</td></tr>
				
<tr><td>
	क्रमेण स हयस्त्वेवं विचरन्पुरुषर्षभ।<br>मणलूरपतेर्देशमुपायात्सहपाण्डवः।।	</td><td>	14-78-47a<br>14-78-47b	
</td></tr>
<tr><td>
	।। इति श्रीमन्महाभारते आश्वमेधिकपर्वणि<br> अनुगीतापर्वणि अष्टसप्ततितमोऽध्यायः।। 78 ।।	</td><td>		
</td></tr></tbody>