				
<tbody><tr><td>
	<b>जनमेजय उवाच।</b>	</td><td>	14-16-1x	
</td></tr>
				
<tr><td>
	विजिते पाण्डवेयैस्तु प्रशान्ते च द्विजोत्तम।<br>राष्ट्रे ते चत्रतुर्वीरौ वासुदेवधनंजयौ।।	</td><td>	14-16-1a<br>14-16-1b	
</td></tr>
<tr><td>
	<b>वैशम्पायन उवाच।</b>	</td><td>	14-16-2x	
</td></tr>
				
<tr><td>
	विजिते पाण्डवै राजन्प्रशान्ते च विशाम्पतौ।<br>राष्ट्रे बभूवतुर्हृष्टौ वासुदेवधनंजयौ।।	</td><td>	14-16-2a<br>14-16-2b	
</td></tr>
				
<tr><td>
	विजह्राते मुदा युक्तौ दिवि देवश्वराविव।<br>तौ वनेषु विचित्रेषु पर्वतेषु ससानुषुः।।	</td><td>	14-16-3a<br>14-16-3b	
</td></tr>
				
<tr><td>
	तीर्थेषु चैव पुण्येषु पल्वलेषु नदीषु च।<br>चंक्रम्यमाणौ संहृष्टावश्विनाविव नन्दने।।	</td><td>	14-16-4a<br>14-16-4b	
</td></tr>
				
<tr><td>
	इन्द्रप्रस्थे महात्मानौ रेमाते कृष्णपाण्डवौ।<br>प्रविश्य तां सभां रम्यां विजह्राते च भारत।।	</td><td>	14-16-5a<br>14-16-5b	
</td></tr>
				
<tr><td>
	तत्र युद्धकथाश्चित्राः परिक्लेशांश्च पार्थिव।<br>कथायोगे कथायोगे कथयामासतुः सदा।।	</td><td>	14-16-6a<br>14-16-6b	
</td></tr>
				
<tr><td>
	ऋषीणां देवतानां च वंशांस्तावाहतुः सदा।<br>प्रीयमाणौ महात्मानौ पुराणावृषिसत्तमौ।।	</td><td>	14-16-7a<br>14-16-7b	
</td></tr>
				
<tr><td>
	मधुरास्तु कथाश्चित्राश्चित्रार्थपदनिश्चयाः।<br>निश्चयज्ञः स पार्थाय कथयामास केशवः।।	</td><td>	14-16-8a<br>14-16-8b	
</td></tr>
				
<tr><td>
	पुत्रशोकाभिसंतप्तं ज्ञातीनां च सहस्रशः।<br>कथाभिः शमयामास पार्तं शौरिर्जनार्दनः।।	</td><td>	14-16-9a<br>14-16-9b	
</td></tr>
				
<tr><td>
	स तमाश्वास्य विधिवद्विधानज्ञो महातपाः।<br>अपहृत्यात्मनो भारं विशश्रामेव सात्वतः।।	</td><td>	14-16-10a<br>14-16-10b	
</td></tr>
				
<tr><td>
	ततः कथान्ते गोविन्दो गुडाखेशमुवाच ह।<br>सान्त्वयञ्श्लक्ष्णया वाचा हेतुयुक्तमिदं वचः।।	</td><td>	14-16-11a<br>14-16-11b	
</td></tr>
				
<tr><td>
	विजितेयं धरा कृत्स्ना सव्यसाचिन्परंतप।<br>त्वद्बाहुबलामाश्रित्य राज्ञा धर्मसुतेन ह।।	</td><td>	14-16-12a<br>14-16-12b	
</td></tr>
				
<tr><td>
	असपत्नां महीं भुङ्क्ते धर्मराजो युधिष्ठिरः।<br>भीमसेनानुभावेन यमयोश्च नरोत्तम।।	</td><td>	14-16-13a<br>14-16-13b	
</td></tr>
				
<tr><td>
	धर्मेणि राज्ञा धर्मज्ञ प्राप्तं राज्यमकण्टकम्।<br>धर्मेण निहतः सङ्ख्ये स च राजा सुयोधनः।।	</td><td>	14-16-14a<br>14-16-14b	
</td></tr>
				
<tr><td>
	अधर्मरुचयो लुब्धाः सदा चाप्रियवादिनः।<br>धार्तराष्ट्रा दुरात्मानः सानुबन्धा निपातिताः।।	</td><td>	14-16-15a<br>14-16-15b	
</td></tr>
				
<tr><td>
	प्रशान्तामखिलां पार्थ पृथिवीं पृथिवीपतिः।<br>भुङ्क्ते धर्मसुतो राजा त्वया गुप्तः कुरूद्वह।।	</td><td>	14-16-16a<br>14-16-16b	
</td></tr>
				
<tr><td>
	रमे चाहं त्वया सार्धमरण्येष्वपि पाण्डव।<br>किमु यत्र जनोऽयं वै पृथा चामित्रकर्मन।।	</td><td>	14-16-17a<br>14-16-17b	
</td></tr>
				
<tr><td>
	यत्र धर्मसुतो राजा यत्र यत्र भीमो महाबलः।<br>यत्र माद्रवतीपुत्रौ रतिस्तत्र परा मम।।	</td><td>	14-16-18a<br>14-16-18b	
</td></tr>
				
<tr><td>
	तथैव स्वर्गलोकेषु सभोद्देशेषु कौरव।<br>रमणीयेषु पुष्णेषु सहितस्य त्वयाऽनध।।	</td><td>	14-16-19a<br>14-16-19b	
</td></tr>
				
<tr><td>
	कालो महांस्त्वतीतो मे शूरसूनुमपश्यतः।<br>बलदेवं च कौरव्यं तथाऽन्यान्वृष्णिपुङ्गवान्।।	</td><td>	14-16-20a<br>14-16-20b	
</td></tr>
				
<tr><td>
	सोहं गन्तुमभीप्सामि पुरीं द्वारावतीं प्रति।<br>रोचतां गमनं तुभ्यं ममापि पुरुषर्षभ।।	</td><td>	14-16-21a<br>14-16-21b	
</td></tr>
				
<tr><td>
	उक्तो बहुविधं राजा तत्रतत्र युधिष्ठिरः।<br>सह भीष्मेण यद्युक्तमस्माभिः शोकर्शितः।।	</td><td>	14-16-22a<br>14-16-22b	
</td></tr>
				
<tr><td>
	शिष्टो युधिष्टिरोऽस्माभिः शास्ता सन्नपि पाण्डवः।<br>तेन तत्तु वचः सम्यग्गृहीतं सुमहात्मना।।	</td><td>	14-16-23a<br>14-16-23b	
</td></tr>
				
<tr><td>
	धर्मपुत्रे हि धर्मज्ञे कृतज्ञे सत्यवादिनि।<br>सत्यं धर्मो मतिश्चाग्र्या स्थितिश्च सततं स्थिरा।।	</td><td>	14-16-24a<br>14-16-24b	
</td></tr>
				
<tr><td>
	तत्र गत्वा महात्मानं यदि ते रोचतेऽर्जुन।<br>अस्मद्गमनसंयुक्तं वचो ब्रूहि जनाधिपम्।।	</td><td>	14-16-25a<br>14-16-25b	
</td></tr>
				
<tr><td>
	न हि तस्याप्रियं कुर्यां प्राणत्योगेऽप्युपस्थिते।<br>कुतो गन्तुं महाबाहो पुरीं द्वारावतीं प्रति।।	</td><td>	14-16-26a<br>14-16-26b	
</td></tr>
				
<tr><td>
	सर्वं त्विदमहं पार्त त्वत्प्रीतिहितकाम्यया।<br>ब्रवीमि सत्यं कौरव्य न मिथ्यैतत्कथञ्चन।।	</td><td>	14-16-27a<br>14-16-27b	
</td></tr>
				
<tr><td>
	प्रयोजनं च निर्वृत्तमिह वासेन मेऽर्जुन।<br>धार्तराष्ट्रो हतो राजा सबलः सपदानुगः।।	</td><td>	14-16-28a<br>14-16-28b	
</td></tr>
				
<tr><td>
	पृथिवी च वशे तात धर्मपुत्रस्य धीमतः।<br>स्थिता समुद्रवसना सशैलवनकानना।।	</td><td>	14-16-29a<br>14-16-29b	
</td></tr>
				
<tr><td>
	चिता रत्नैर्बहुविधैः कुरुराजस्य पाण्डव।<br>धर्मेण राजा धर्मज्ञः पातु सर्वां वसुन्धराम्।।	</td><td>	14-16-30a<br>14-16-30b	
</td></tr>
				
<tr><td>
	उपास्यमानो मुनिभिः सिद्धैश्चापि महात्मभिः।<br>स्तूयमानश्च सततं बन्दिभिर्भरतर्षभ।।	</td><td>	14-16-31a<br>14-16-31b	
</td></tr>
				
<tr><td>
	तं मया सह गत्वाऽद्य राजानं कुरुवर्धनम्।<br>आपृच्छ कुरुशार्दूल गमनं द्वारकां प्रति।।	</td><td>	14-16-32a<br>14-16-32b	
</td></tr>
				
				
				
<tr><td>
	इदं शरीरं वसु यच्च मे गृहे<br>निवेदितं पार्थ सदा युधिष्ठिरे।<br>प्रियश्च मान्यश्च हि मे युधिष्ठिरः<br>सदा कुरूणामधिपो महामतिः।।	</td><td>	14-16-33a<br>14-16-33b<br>14-16-33c<br>14-16-33d	
</td></tr>
				
				
				
<tr><td>
	प्रयोजनं चापि निवासकारणे<br>न विद्यते मे त्वदृते नृपात्मज।<br>स्थिता हि पृथ्वी तव पार्थ शासने<br>गुरोः सुवृत्तस्य युधिष्ठिरस्य च।।	</td><td>	14-16-34a<br>14-16-34b<br>14-16-34c<br>14-16-34d	
</td></tr>
				
				
				
<tr><td>
	इतीदमुक्तः स तदा महात्मना<br>जनार्दनेनामितविक्रमोऽर्जुनः।<br>तथेति दुःखादिव वाक्यमैरय-<br>ज्जनार्दनं सम्प्रतिपूज्य पार्थिव।।	</td><td>	14-16-35a<br>14-16-35b<br>14-16-35c<br>14-16-35d	
</td></tr>
<tr><td>
	।। इति श्रीमन्महाभारते आश्वमेधिकपर्वणि<br> अश्वमेधपर्वणि षोडशोऽध्यायः।। 16 ।।	</td><td>		
</td></tr></tbody>