				
<tbody><tr><td>
	<b>वैशम्पायन उवाच।</b>	</td><td>	14-90-1x	
</td></tr>
				
<tr><td>
	श्रपयित्वा पशूनन्यान्विधिवद्द्विजसत्तमाः।<br>तं तुरङ्गं यथाशास्त्रमालभन्त द्विजातयः।।	</td><td>	14-90-1a<br>14-90-1b	
</td></tr>
				
				
<tr><td>
	ततः संज्ञप्य तुरगंक विधिवद्याजकर्षभाः।<br>उपसंवेशयांचक्रुस्ततस्तां द्रुपदात्मजाम्।<br>कलाभिस्तिसृभी राजन्यथाविधि मनस्विनीम्।।	</td><td>	14-90-2a<br>14-90-2b<br>14-90-2c	
</td></tr>
				
<tr><td>
	उद्धृत्य तु वपां तस्य यथाशास्त्रं द्विजातयः।<br>श्रपयामासुरव्यग्रा विधिवद्भरतर्षभ।।	</td><td>	14-90-3a<br>14-90-3b	
</td></tr>
				
<tr><td>
	तं वपाधूमगन्धं तु धर्मराजः सहानुजैः।<br>उपाजिघ्रद्यथासास्त्रं सर्वपापापहं तदा।।	</td><td>	14-90-4a<br>14-90-4b	
</td></tr>
				
<tr><td>
	शिष्टान्यङ्गानि यान्यासंस्तस्याश्वस्य नराधिप।<br>तान्यग्रौ जुहुवुर्धीराः समस्ताः षोडशर्त्विजः।।	</td><td>	14-90-5a<br>14-90-5b	
</td></tr>
				
<tr><td>
	संस्थाप्यैवं तस्य राज्ञस्तं यज्ञं शक्रतेजसः।<br>व्यासः सशिष्यो भगवान्वर्धयामास तं नृपम्।।	</td><td>	14-90-6a<br>14-90-6b	
</td></tr>
				
<tr><td>
	ततो युधिष्ठिरः प्रादात्सदस्येभ्यो यथाविधि।<br>कोटीः सहस्रं निष्काणां व्यासाय तु वसुंधराम्।।	</td><td>	14-90-7a<br>14-90-7b	
</td></tr>
				
<tr><td>
	प्रतिगृह्य धरां राजन्व्यासः सत्यवतीसुतः।<br>अब्रवीद्भरतश्रेष्ठं धर्मराजं युधिष्ठिरम्।।	</td><td>	14-90-8a<br>14-90-8b	
</td></tr>
				
<tr><td>
	वसुधा भवतस्त्वेषां संन्यस्ता राजसत्तम।<br>निष्क्रयो दीयतां मह्यं ब्राह्मणा हि धनार्थिना।।	</td><td>	14-90-9a<br>14-90-9b	
</td></tr>
				
<tr><td>
	युधिष्ठिरस्तु तान्विप्रान्प्रत्युवाच महामनाः।<br>भ्रातृभिः सहितो धीमान्मध्ये राज्ञां महात्मनाम्।।	</td><td>	14-90-10a<br>14-90-10b	
</td></tr>
				
<tr><td>
	अश्वमेधे महायज्ञे पृथिवी दक्षिणा स्मृता।<br>अर्जुनेन जिता चेयमृत्विग्भ्यः प्रापिता मया।।	</td><td>	14-90-11a<br>14-90-11b	
</td></tr>
				
<tr><td>
	वनं प्रवेक्ष्ये विप्राग्र्या विभजध्वं महीमिमाम्।<br>चतुर्धा पृथिवीं कृत्वा चातुर्होत्रप्रमाणतः।।	</td><td>	14-90-12a<br>14-90-12b	
</td></tr>
				
<tr><td>
	नाहमादातुमिच्छामि ब्रह्मस्वं द्विजसत्तमाः।।<br>इदं नित्यं मनो विप्रा भ्रातॄणां चैव मे सदा।।	</td><td>	14-90-13a<br>14-90-13b	
</td></tr>
				
<tr><td>
	इत्युक्तवति तस्मिंस्तु भ्रातरो द्रौपदी च सा।<br>एवमेतदिति प्राहुस्तदभूद्रोमहर्षणम्।।	</td><td>	14-90-14a<br>14-90-14b	
</td></tr>
				
<tr><td>
	ततोऽन्तरिक्षे वागासीत्साधुसाध्विति भारत।<br>तथैव द्विजसङ्घानां शंसतां विबभौ स्वनः।।	</td><td>	14-90-15a<br>14-90-15b	
</td></tr>
				
<tr><td>
	द्वैपायनस्तथा कृष्णः पुनरेव युधिष्ठिरम्।<br>प्रोवाच मध्ये विप्राणामिदं सम्पूजयन्मुनिः।।	</td><td>	14-90-16a<br>14-90-16b	
</td></tr>
				
<tr><td>
	दत्तैषा भवता मह्यं तां ते प्रतिददाम्यहम्।<br>हिरण्यं दीयतामेभ्यो ब्राह्मणेभ्यो धराऽस्तु ते।।	</td><td>	14-90-17a<br>14-90-17b	
</td></tr>
				
<tr><td>
	ततोऽब्रवीद्वासुदेवो धर्मराजं युधिष्ठिरम्।<br>यथाऽऽह भगवान्व्यासस्तथा त्वं कर्तुमर्हसि।।	</td><td>	14-90-18a<br>14-90-18b	
</td></tr>
				
<tr><td>
	इत्युक्तः स कुरुश्रेष्ठः प्रीतात्मा भ्रातृभिः सह।<br>कोटिं कोटिं गवां प्रादाद्दक्षिणां त्रिगुणीकृताम्।।	</td><td>	14-90-19a<br>14-90-19b	
</td></tr>
				
<tr><td>
	न करिष्यति तल्लोके कश्चिदन्यो नराधिपः।<br>यत्कृतं कुरुराजेन मरुत्तस्यानुकुर्वता।।	</td><td>	14-90-20a<br>14-90-20b	
</td></tr>
				
<tr><td>
	प्रतिगृह्य तु तद्द्रव्यं कृष्णद्वैपायनो मुनिः।<br>ऋत्विग्भ्यः प्रददौ विद्वांश्चतुर्धा व्यभजंश्च ते।।	</td><td>	14-90-21a<br>14-90-21b	
</td></tr>
				
<tr><td>
	धरण्या निष्क्रयं दत्त्वा तद्धिरण्यं युधिष्ठिरः।<br>दूतपापो जितस्वर्गो मुमुदे भ्रातृभिः सह।।	</td><td>	14-90-22a<br>14-90-22b	
</td></tr>
				
<tr><td>
	ऋत्विजस्तमपर्यन्तं सुवर्णनिचयं तथा।<br>व्यभजन्त द्विजातिभ्यो यथोत्साहं यथासुखम्।।	</td><td>	14-90-23a<br>14-90-23b	
</td></tr>
				
				
<tr><td>
	यज्ञवाटे च यत्किञ्चिद्धिरण्यं सवि भूषणम्।<br>तोरणानि च यूपांश्च घटान्पात्रीस्तथेष्टकाः।<br>युधिष्ठिराभ्यनुज्ञाताः सर्वं तद्व्यभजन्द्विजाः।।	</td><td>	14-90-24a<br>14-90-24b<br>14-90-24c	
</td></tr>
				
				
<tr><td>
	अनन्तरं द्विजातिभ्यः क्षत्रिया जह्रिरे वसु।<br>तथा विट्शूद्रसङ्घाश्च तथाऽन्ये म्लेच्छजातयः।<br>`कालेन महता जह्रुस्तत्सुवर्णं ततस्ततः।।'	</td><td>	14-90-25a<br>14-90-25b<br>14-90-25c	
</td></tr>
				
<tr><td>
	ततस्ते ब्राह्मणाः सर्वे मुदिता जग्मुरालयान्।<br>तर्पिता वसुना तेन धर्मिराजेन धीमिता।।	</td><td>	14-90-26a<br>14-90-26b	
</td></tr>
				
<tr><td>
	स्वमंशं भगवान्व्यासः कुन्त्यै पादाभिवादितः।<br>प्रददौ तस्य महतो हिरण्यस्य महाद्युतिः।।	</td><td>	14-90-27a<br>14-90-27b	
</td></tr>
				
<tr><td>
	श्वशुरात्प्रीतिदायं तं प्राप्य सा प्रीतमानसा।<br>चकार पुण्यकं तेन सुमहत्सङ्घशः पृथा।।	</td><td>	14-90-28a<br>14-90-28b	
</td></tr>
				
<tr><td>
	गत्वा त्ववभृथं राजा विपाप्मा भ्रातृभिः सह।<br>सभाज्यमानः शुशुभे महेन्द्रस्त्रिदशैरिव।।	</td><td>	14-90-29a<br>14-90-29b	
</td></tr>
				
<tr><td>
	पाण्‍डवाश्च महीपालैः समेतैरभिसंवृताः।<br>अशोभन्त महाराज ग्रहस्तारागणैरिव।।	</td><td>	14-90-30a<br>14-90-30b	
</td></tr>
				
<tr><td>
	राजभ्योपि ततः प्रादाद्रत्नानि विविधानि च।<br>गजानश्वानलङ्कारान्त्रियो वासांसि काञ्चनम्।।	</td><td>	14-90-31a<br>14-90-31b	
</td></tr>
				
<tr><td>
	तद्धनौघमपर्यन्तं पार्थः पार्थिवमण्डले।<br>विसृजञ्शुशुभे राजन्यथा वैश्रवणस्तथा।।	</td><td>	14-90-32a<br>14-90-32b	
</td></tr>
				
<tr><td>
	आनीय च तथा वीरं राजानं बभ्रुवाहनम्।<br>प्रदाय विपुलं वित्तं गृहात्प्रास्थापयनत्तदा।।	</td><td>	14-90-33a<br>14-90-33b	
</td></tr>
				
<tr><td>
	दुःशलायाश्च तं पौत्रं बालकं भरतर्षभ।<br>स्वराज्येऽथ पितुर्धामान्स्वसुः प्रीत्या न्वयेशयत्।।	</td><td>	14-90-34a<br>14-90-34b	
</td></tr>
				
<tr><td>
	नृपतींश्चैव तान्सर्वान्सुविभक्तान्सुपूजितान्।<br>प्रस्थापयामास वशी कुरुराजो युधिष्ठिरः।।	</td><td>	14-90-35a<br>14-90-35b	
</td></tr>
				
<tr><td>
	गोविन्दं च महात्मानं बलदेवं महाबलम्।<br>तथाऽन्यान्वृष्णिवीरांश्च प्रद्युम्नाद्यान्सहस्रशः।।	</td><td>	14-90-36a<br>14-90-36b	
</td></tr>
				
<tr><td>
	पूजयित्वा महाराज यथाविधि महाद्युतिः।<br>भ्रातृभिः सहितो राजा प्रास्थापरयदरिंदमः।।	</td><td>	14-90-37a<br>14-90-37b	
</td></tr>
				
<tr><td>
	एवं बभूव यज्ञः स धर्मिराजस्य धीमतः।<br>बह्वन्नधनरत्नौघः सुरामैरेयसागरः।।	</td><td>	14-90-38a<br>14-90-38b	
</td></tr>
				
<tr><td>
	सर्पिःपङ्का ह्रदा यत्र बभूवुश्चान्नपर्वताः।<br>रसालकर्दमा नद्यो बभूवुर्भरतर्षभ।।	</td><td>	14-90-39a<br>14-90-39b	
</td></tr>
				
<tr><td>
	भक्ष्यखाण्डवरागाणां क्रियतां भुज्यतां तथा।<br>पशूनां वध्यतां चैव नान्तं ददृशिरे जनाः।।	</td><td>	14-90-40a<br>14-90-40b	
</td></tr>
				
<tr><td>
	मत्तप्रमत्तमुदितं सुप्रीतयुवतीजनम्।<br>मृदङ्गशङ्खनादैस्च मनोरममभूत्तदा।	</td><td>	14-90-41a<br>14-90-41b	
</td></tr>
				
<tr><td>
	दीयतां भुज्यतां चापि तत्र शब्दो महानभूत्।<br>दीयतां दीयतां चेति दिवारात्रमवारितम्।।	</td><td>	14-90-42a<br>14-90-42b	
</td></tr>
				
<tr><td>
	तं महोत्सवसंकाशं हृष्टपुष्टजनाकुलम्।<br>कथयन्ति स्म पुरुषा नानादेशनिवासिनः।।	</td><td>	14-90-43a<br>14-90-43b	
</td></tr>
				
<tr><td>
	वर्षित्वा धनधाराभिः कामै रत्नै रसैस्तथा।<br>विपाप्मा भरतश्रेष्ठः कृतार्थः प्राविशत्पुरम्।।	</td><td>	14-90-44a<br>14-90-44b	
</td></tr>
<tr><td>
	।। इति श्रीमन्महाभारते आश्वमेधिकपर्वणि<br> अनुगीतापर्वणि नवतितमोऽध्यायः।। 90 ।।	</td><td>		
</td></tr></tbody>