<span style="font-size: 14pt; line-height: 200%">।।ब्राह्मण उवाच।		<br>
अत्राप्युदाहरन्तीममितिहासं पुरातनम्।<br>
सुभगे पञ्चहोतॄणां विधानमिह यादृशम्।। 	1<br>
<br>
प्राणापानवुदानश्च समानो व्यान एव च।<br>
पञ्चहोतॄंस्तथैतान्वै परं भावं विदुर्बुधाः।। 	2<br>
<br>
ब्राह्मण्युवाच।		<br>
स्वभावात्सप्तहोतार इति मे पूर्विका मतिः।<br>
यथा वै पञ्च होतारः परो भावस्तदुच्यताम्।। 	3<br>
<br>
ब्राह्मण उवाच।		<br>
प्राणेन सम्भृतो वायुरपानो जायते ततः।<br>
अपाने सम्भृतो वायुस्ततो व्यानः प्रवर्तते।। 	4<br>
<br>
व्यानेन सम्भृतो वायुस्ततोदानः प्रवर्तते।<br>
उदाने सम्भृतो वायुः समानो नाम जायते।। 	5<br>
<br>
तेऽपृच्छन्त पुरो गत्वा पूर्वजातं पितामहम्।<br>
यो नः श्रेष्ठस्तमाचक्ष्व स नः श्रेष्ठो भविष्यति।। 	6<br>
<br>
ब्रह्मोवाच।		<br>
यस्मिन्प्रलीने प्रलयं व्रजन्ति<br>
सर्वे प्राणाः प्राणभृतां शरीरे।<br>
यस्मिन्प्रवृत्ते च पुनश्चरन्ति<br>
स वै श्रेष्ठो गच्छत यत्र कामः।। 	7<br>
<br>
प्राण उवाच।		<br>
मयि प्रलीने प्रलयं व्रजन्ति<br>
सर्वे प्राणाः प्राणभृतां शरीरे।<br>
मयि प्रवृत्ते च पुनश्चरन्ति<br>
श्रेष्ठो ह्यहं पश्यत मां प्रलीनम्।। 	8<br>
8<br>
ब्राह्मण उवाच।		<br>
प्रामः प्रालीयत ततः पुनश्च प्रचचार ह।<br>
समानश्चाप्युदानश्च वचो ब्रूतां पुनः शुभे।। 	9<br>
<br>
न त्वं सर्वमिदं व्याप्य तिष्ठसीह यथा वयम्।<br>
न त्वं श्रेष्ठो हि नः प्राण अपानो हि वशे तव।<br>
प्रचचार पुनः प्राणस्ततोऽपानोऽभ्यभाषत।। 	10<br>
<br>
उपान उवाच।		11<br>
मयि प्रलीने प्रलयं व्रजन्ति<br>
सर्वे प्राणाः प्राणभृतां शरीरे<br>
मयि प्रवृत्ते च पुनश्चरन्ति<br>
श्रेष्ठो ह्यहं पश्यत मां प्रलीनम्।। 	11<br>
<br>
ब्राह्मण उवाच।		12<br>
व्यानश्च तमुदानश्चि भाषमाणमथोचतुः।<br>
अपान न त्वं श्रेष्ठोसि प्राणो हि वशगस्तव।। 	12<br>
<br>
अपानः प्रचचाराथ व्यानस्तं पुनरब्रवीत्।<br>
श्रेष्ठोऽहमस्मि सर्वेषां श्रूयतां येन हेतुना।। 	13<br>
<br>
मयि प्रलीने प्रलयं व्रजन्ति<br>
सर्वे प्राणाः प्राणभृतां शरीरे।<br>
मयि प्रवृत्ते च पुनश्चरन्ति<br>
श्रेष्ठो ह्यहं पश्यत मां प्रलीनम्।। 	14<br>
<br>
ब्राह्मण उवाच।		<br>
प्रालीयत ततो व्यानः पुनश्च प्रचचार ह।<br>
प्राणापानावुदानस्च समानश्च तमब्रुवन्।। 	15<br>
<br>
न त्वं श्रेष्ठोसि नो व्यान समानस्तु वशे तव।<br>
प्रचचार पुनर्व्यानः समानः पुनरब्रवीत्।<br>
श्रेष्ठोऽहमस्मि सर्वेषां श्रूयतां येन हेतुना।। 	16<br>
<br>
मयि प्रलीने प्रलयं व्रजन्ति<br>
सर्वे प्राणाः प्राणभृतां शरीरे।<br>
मयि प्रवृत्ते च पुनश्चरन्ति<br>
श्रेष्ठो ह्यहं पश्यत मां प्रलीनम्।। 	17<br>
<br>
`ततः समानः प्रालिल्ये पुनश्च प्रचचार ह।<br>
प्राणापानावुदानस्च व्यानश्चैव तमब्रवीत्।<br>
न त्वं समान श्रेष्ठोसि व्यान एव वशे तव।।' 	18<br>
<br>
समानः प्रचचाराथ उदानस्तमुवाच ह।<br>
श्रेष्ठोऽहमस्मि सर्वेषां श्रूयतां येन हेतुना।। 	19<br>
<br>
मयि प्रलीने प्रलयं व्रजन्ति<br>
सर्वे प्राणाः प्राणभृतां शरीरे।<br>
मयि प्रवृत्ते च पुनश्चरन्ति<br>
श्रेष्ठो ह्यहं पश्यत मां प्रलीनम्।। 	20<br>
<br>
ततः प्रालीयतोदानः पुनश्च प्रचचार ह।<br>
प्राणापानौ समानश्च व्यानश्चैव तमब्रुवन्।<br>
उदानि न त्वं श्रेष्ठोसि व्यानि एव वशे तव।। 	21<br>
<br>
ब्राह्मण उवाच।		<br>
ततस्तानब्रवीत्सर्वान्स्मयमानः प्रजापतिः।<br>
सर्वे श्रेष्ठा न च श्रेष्ठाः सर्वे चान्योन्यकाङ्क्षिणः।। 	22<br>
<br>
सर्वे स्वविषये श्रेष्ठाः सर्वे चान्योन्यधर्मिणः।<br>
इति तानब्रवीत्सर्वान्समवेतान्प्रजापतिः।। 	23<br>
<br>
एकः स्थिरश्चराश्चान्ये विशेषात्पञ्च वायवः।<br>
एक एव च सर्वात्मा बहुधाऽप्युपचीयते।। 	24<br>
<br>
परस्परस्य सुहृदो भावयन्तः परस्परम्।<br>
स्वस्ति व्रजत भद्रं वो धारयध्वं परस्परम्।। 	25<br>
<br>
।। इति श्रीमन्महाभारते आश्वमेधिकपर्वणि<br>
अनुगीतापर्वणि चतुर्विशोऽध्यायः।। 24 ।। 	<br>
</span>
