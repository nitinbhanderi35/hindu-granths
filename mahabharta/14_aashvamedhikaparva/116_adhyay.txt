				
<tbody><tr><td>
	<b>युधिष्ठिर उवाच।</b>	</td><td>	14-116-1x	
</td></tr>
				
<tr><td>
	कीदृशा ब्राह्मणाः पुण्या भावशुद्धाः सुरेश्वर।<br>यत्कर्म सफलं नेति कथयस्य ममानघ।।	</td><td>	14-116-1a<br>14-116-1b	
</td></tr>
<tr><td>
	<b>भगवानुवाच।</b>	</td><td>	14-116-2x	
</td></tr>
				
<tr><td>
	शृणु पाण्डव तत्सर्वं ब्राह्मणानां यथाक्रमम्।<br>सफलं निष्फलं चैव तेषां कर्म ब्रवीमि ते।।	</td><td>	14-116-2a<br>14-116-2b	
</td></tr>
				
<tr><td>
	त्रिदण्डधारणं मौनं जटाधारणमुण्डनम्।<br>वल्कलाजिनसंवासो व्रतचर्याऽभिषेचनम्।।	</td><td>	14-116-3a<br>14-116-3b	
</td></tr>
				
<tr><td>
	अग्निहोत्रं गृहे वासः स्वाध्यायं दारसत्क्रिया।<br>सर्वाण्येतानि वै मिथ्या यदि भावो न निर्मलः।।	</td><td>	14-116-4a<br>14-116-4b	
</td></tr>
				
<tr><td>
	अग्निहोत्रं वृथा राजन्वृथा वेदास्तथैव च।<br>शीलेन देवास्तुष्यन्ति श्रुतयस्तत्र कारणम्।।	</td><td>	14-116-5a<br>14-116-5b	
</td></tr>
				
<tr><td>
	क्षान्तः दान्तं जितक्रोधं जितात्मानं जितेन्द्रियम्।<br>तमग्र्यं ब्राह्मणं मन्ये शेषाः शूद्रा इति स्मृताः।।	</td><td>	14-116-6a<br>14-116-6b	
</td></tr>
				
<tr><td>
	अग्निहोत्रव्रतपरान्स्वाध्यायनिरताञ्शुचीन्।<br>उपवासरतान्दान्तांस्तादेवा ब्राह्मणान्विदुः।।	</td><td>	14-116-7a<br>14-116-7b	
</td></tr>
				
<tr><td>
	न जात्या पुजीतो राजन्गुणाः कल्याणकारणाः।<br>चण्डालमपि वृत्तस्थं तं देवा ब्राह्मणं विदुः।।	</td><td>	14-116-8a<br>14-116-8b	
</td></tr>
				
<tr><td>
	मनश्शौचं कर्मशौचं कुलशौचं च भारत।<br>शरीरशौचं वाक्छौचं शौचं पञ्चविधं स्मृतम्।।	</td><td>	14-116-9a<br>14-116-9b	
</td></tr>
				
<tr><td>
	पञ्चस्वेतेषु शौचेषु हृदिं शौचं विशिष्यते।<br>हृदयस्य च शौचेन स्वर्गं गच्छन्ति मानवाः।।	</td><td>	14-116-10a<br>14-116-10b	
</td></tr>
				
<tr><td>
	अग्निहोत्रपरिभ्रष्टः प्रसक्तः क्रयविक्रयैः।<br>वर्णसङ्करकर्ता च ब्राह्मणो वृषलैः समः।।	</td><td>	14-116-11a<br>14-116-11b	
</td></tr>
				
<tr><td>
	यस्य वेदश्रुतिर्नष्टा कर्षकश्चापि यो द्विजः।<br>विकर्मसेवी कौन्तेय स वै वृषल उच्यते।।	</td><td>	14-116-12a<br>14-116-12b	
</td></tr>
				
<tr><td>
	वृषो हि धर्मो विज्ञेयस्तस्य यः कुरुते लयम्।<br>वृषलं तं विदुर्देवा निकृष्टं श्वपचादपि।।	</td><td>	14-116-13a<br>14-116-13b	
</td></tr>
				
<tr><td>
	स्तुतिभिर्ब्रह्मगीताभिर्यः शूद्रं स्तौति मानवः।<br>न तु मां स्तौति पापात्मा स तु चण्डालतः समः।।	</td><td>	14-116-14a<br>14-116-14b	
</td></tr>
				
<tr><td>
	श्वदृतौ तु यथा क्षीरं ब्रह्म वै वृषले तथा।<br>दुष्टतामेति तत्सर्वं शुना लीढं हविर्यथा।।	</td><td>	14-116-15a<br>14-116-15b	
</td></tr>
				
<tr><td>
	अङ्गानि वेदाश्चत्वारो मीमांसान्यायविस्तरः।<br>धर्मशास्त्रं पुराणं च विद्या ह्येताश्चतुर्दश।।	</td><td>	14-116-16a<br>14-116-16b	
</td></tr>
				
<tr><td>
	यान्युक्तानि मया सम्यग्विद्यास्थानानि भारत।<br>उत्पन्नानि पवित्राणि भुवनार्थं तथैव च।।	</td><td>	14-116-17a<br>14-116-17b	
</td></tr>
				
<tr><td>
	तस्मात्तानि न शूद्रस्य स्प्रष्टव्यानि युधिष्ठिर।<br>सर्वं त्रीण्यपवित्राणि पञ्चामेध्यानि भारत।	</td><td>	14-116-18a<br>14-116-18b	
</td></tr>
				
<tr><td>
	श्वा च शूद्रः श्वपाकश्च अपवित्राणि पाण्डव।।<br>गायकः कुक्कुटो यूपो ह्युदक्या वृषलीपतिः।	</td><td>	14-116-19a<br>14-116-19b	
</td></tr>
				
<tr><td>
	प?ञ्चैते स्युरमेध्याश्च स्प्रष्टव्या न कदातन।<br>स्पृष्ट्वैतानष्ट वै विप्रः सचेलो जलमाविशेत्।।	</td><td>	14-116-20a<br>14-116-20b	
</td></tr>
				
<tr><td>
	मद्भक्ताञ्शूद्रसामान्यादवमन्यन्ति ये नराः।<br>नरकेष्वेव तिष्ठन्ति वर्षकोटिं नराधमाः।।	</td><td>	14-116-21a<br>14-116-21b	
</td></tr>
				
<tr><td>
	चण्डालमपि मद्भक्तं नावमन्येत बुद्धिमान्।<br>अवमानात्पतन्त्येव नरके रौरवे नराः।।	</td><td>	14-116-22a<br>14-116-22b	
</td></tr>
				
<tr><td>
	मम भक्तस्य भक्तेषु प्रीतिरभ्यधिका मम।<br>तस्मान्मद्भक्तभक्ताश्च पूजनीया विशेषतः।।	</td><td>	14-116-23a<br>14-116-23b	
</td></tr>
				
<tr><td>
	कीटपक्षिमृगाणां च मयि संन्यस्तचेतसाम्।<br>ऊर्ध्वामेव गतिं विद्धि किं पुनर्ज्ञानिनां नृणाम्।।	</td><td>	14-116-24a<br>14-116-24b	
</td></tr>
				
<tr><td>
	पत्रं वाऽप्यथवा पुष्पंक फलं वाऽप्यप एव वा।<br>ददाति मम शूद्रो यच्छिरसा धारयामि तत्।।	</td><td>	14-116-25a<br>14-116-25b	
</td></tr>
				
<tr><td>
	विप्रानेवार्चयेद्भक्त्या शूद्रप्रायांश्च मत्प्रियान्।<br>तेषां तेनैव रूपेण पूजां गृह्णामि भारत।।	</td><td>	14-116-26a<br>14-116-26b	
</td></tr>
				
<tr><td>
	वेदोत्तेनैव मार्गेण सर्वभूतहृदि स्थितम्।<br>मामर्चयन्ति ये पिप्रा मत्सायुज्यं व्रजन्ति ते।।	</td><td>	14-116-27a<br>14-116-27b	
</td></tr>
				
<tr><td>
	मद्भक्तानां हितायैव प्रादुर्भावः कृतो मया।<br>प्रदुर्भावकृता काचिदर्चनीया युधिष्ठिर।।	</td><td>	14-116-28a<br>14-116-28b	
</td></tr>
				
<tr><td>
	आसामन्यतमां मूर्तिं यो मद्भक्त्या समर्चति।<br>तेनैव परितुष्टोऽहं भविष्यामि न संशयः।।	</td><td>	14-116-29a<br>14-116-29b	
</td></tr>
				
				
<tr><td>
	मृदा च मणिरत्नैश्च ताम्रेण रजतेन च।<br>कृत्वा प्रतिकृतिं कुर्यादर्चनां काञ्चनेन वा।<br>पुण्यं दशगुणं विद्यादेतेषामुत्तरोत्तरम्।।	</td><td>	14-116-30a<br>14-116-30b<br>14-116-30c	
</td></tr>
				
				
<tr><td>
	जपकामो भवेद्राजा विद्याकामो द्विजोत्तमः।<br>वैश्यो वा धनकामस्तु शूद्रः सुखफलप्रियः।<br>सर्वकामाः स्त्रियो वाऽपि सर्वान्कामानवाप्नुयुः।।	</td><td>	14-116-31a<br>14-116-31b<br>14-116-31c	
</td></tr>
<tr><td>
	।। इति श्रीमन्महाभारते आश्वमेधिकपर्वणि<br> वैष्णवधर्मपर्वणि षोडशाधिकशततमोऽध्यायः।। 116 	</td><td>		
</td></tr></tbody>