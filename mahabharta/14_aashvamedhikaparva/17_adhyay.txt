				
<tbody><tr><td>
	<b>जनमेजय उवाच।</b>	</td><td>	14-17-1x	
</td></tr>
				
<tr><td>
	सभायां वसतोस्तत्र निहत्यारीन्महात्मनोः।<br>केशवार्जुनयोः का नु कथा समभवद्द्विज।।	</td><td>	14-17-1a<br>14-17-1b	
</td></tr>
<tr><td>
	<b>वैशम्पायन उवाच।</b>	</td><td>	14-17-2x	
</td></tr>
				
<tr><td>
	कृष्णेन सहितः पार्थः स्वं राज्यं प्राप्य केवलम्।<br>तस्यां सभायां दिव्यायां विजहार मुदा युतः।।	</td><td>	14-17-2a<br>14-17-2b	
</td></tr>
				
<tr><td>
	तत्र कञ्चित्सभोद्देशं स्वर्गोद्देशसमं नृप।<br>यदृच्छया तौ मुदितौ जग्मतुः स्वजनावृतौ।।	</td><td>	14-17-3a<br>14-17-3b	
</td></tr>
				
<tr><td>
	ततः प्रतीतः कृष्णेन सहितः पाण्डवोऽर्जुनः।<br>निरीक्ष्य तां सभां रम्यामिदं वचनमब्रवीत्।।	</td><td>	14-17-4a<br>14-17-4b	
</td></tr>
				
<tr><td>
	विदितं मे महाबाहो सङ्ग्रामे समुपस्थिते।<br>महात्म्यं देवकीपुत्र तच्च ते रूपमैश्वरम्।।	</td><td>	14-17-5a<br>14-17-5b	
</td></tr>
				
<tr><td>
	यत्तु तद्भवता प्रोक्तं पुरा केशव सौहृदात्।<br>तत्सर्वं पुरुषव्याघ्र नष्टं मे व्यग्रचेतसः।।	</td><td>	14-17-6a<br>14-17-6b	
</td></tr>
				
<tr><td>
	मम कौतूहलं त्वस्ति तेष्वर्थेषु पुनः पुनः।<br>भवांस्तु द्वारकां गन्ता नचिरादिव माधव।।	</td><td>	14-17-7a<br>14-17-7b	
</td></tr>
<tr><td>
	<b>वैशम्पायन उवाच।</b>	</td><td>	14-17-8x	
</td></tr>
				
<tr><td>
	एवमुक्तस्तु तं कृष्णः फाल्गुनं प्रत्यभाषत।<br>परिष्वज्य महातेजा वचनं वदतांवरः।।	</td><td>	14-17-8a<br>14-17-8b	
</td></tr>
<tr><td>
	<b>वासुदेव उवाच।</b>	</td><td>	14-17-9x	
</td></tr>
				
<tr><td>
	श्रावितस्त्वं मया गुह्यं ज्ञापितश्च सनातनम्।<br>धर्मं स्वरूपिणं पार्त सर्वलोकांश्च शाश्वतान्।।	</td><td>	14-17-9a<br>14-17-9b	
</td></tr>
				
<tr><td>
	अबुद्ध्या यन्न गृह्णीतास्तन्मे सुमहदप्रियम्।<br>न च साऽद्य पुनर्भूयः स्मृतिर्मे सम्भविष्यति।।	</td><td>	14-17-10a<br>14-17-10b	
</td></tr>
				
<tr><td>
	नूनमश्रद्दधानोऽसि दुर्मेधा ह्यसि पाण्डव।<br>न च शक्यं पुनर्वक्तुमशेषेण धनंजय।।	</td><td>	14-17-11a<br>14-17-11b	
</td></tr>
				
<tr><td>
	स हि धर्मः सुपर्याप्तो ब्रह्मणः पदवेदने।<br>न शक्यं तन्मया भूयस्तथा वक्तुमशेषतः।।	</td><td>	14-17-12a<br>14-17-12b	
</td></tr>
				
<tr><td>
	परं हि ब्रह्म कथितं योगयुक्तेन तन्मया।<br>इतिहासं तु वक्ष्यामि तस्मिन्नर्थे पुरातनम्।।	</td><td>	14-17-13a<br>14-17-13b	
</td></tr>
				
<tr><td>
	यथा तां बुद्धिमास्थाय गतिमग्र्यां गमिष्यसि।<br>शृणु धर्मभृतांश्रेष्ठ गदतः सर्वमेव मे।।	</td><td>	14-17-14a<br>14-17-14b	
</td></tr>
				
<tr><td>
	आगच्छद्ब्राह्मणः कश्चित्स्वर्गलोकादरिंदम।<br>ब्रह्मलोकाच्च दुर्धर्षः सोस्माभिः पूजितोऽभवत्।।	</td><td>	14-17-15a<br>14-17-15b	
</td></tr>
				
<tr><td>
	अस्माभिः परिपृष्ठश्च यदाह भरतर्षभ।<br>दिव्येन विधिना पार्थ तच्छृणुष्वाविचारयन्।।	</td><td>	14-17-16a<br>14-17-16b	
</td></tr>
<tr><td>
	<b>ब्राह्मण उवाच।</b>	</td><td>	14-17-17x	
</td></tr>
				
<tr><td>
	मोक्षधर्मं समाश्रित्य कृष्ण यन्माऽनुपृच्छसि।<br>भूतानामनुकम्पार्थं मन्मोहच्छेदनं विभो।।	</td><td>	14-17-17a<br>14-17-17b	
</td></tr>
				
<tr><td>
	तत्तेऽहं सम्प्रवक्ष्यामि यथावन्मधुसूदन।<br>शृणुष्वावहितो भूत्वा गदतो मम माधव।।	</td><td>	14-17-18a<br>14-17-18b	
</td></tr>
				
<tr><td>
	कश्चिद्विप्रस्तपोयुक्तः काश्यपो धर्मवित्तमः।<br>आससाद द्विजं कंचिद्धर्माणामागतागमम्।।	</td><td>	14-17-19a<br>14-17-19b	
</td></tr>
				
<tr><td>
	गतागमं सुबहुशो ज्ञानविज्ञानपारगम्।<br>लोकतत्त्वार्थकुशलं ज्ञातरं सुखदुःखयोः।।	</td><td>	14-17-20a<br>14-17-20b	
</td></tr>
				
<tr><td>
	जातिस्मरणतत्त्वज्ञं कोविदं पापपुण्ययोः।<br>द्रष्टारमुच्चनीचानां कर्मभिर्देहिनां गतिम्।।	</td><td>	14-17-21a<br>14-17-21b	
</td></tr>
				
<tr><td>
	चरन्तं मुक्तवत्सिद्धं प्रशान्तं संयतेन्द्रियम्।<br>दीप्यमानं श्रिया ब्राह्मया क्रममाणं च सर्वशः।।	</td><td>	14-17-22a<br>14-17-22b	
</td></tr>
				
<tr><td>
	अन्तर्धानगतिज्ञं च श्रुत्वा तत्त्वेन काश्यपः।<br>तथैवान्तर्हितैः सिद्धैर्यान्तं चक्रधरैः सह।।	</td><td>	14-17-23a<br>14-17-23b	
</td></tr>
				
<tr><td>
	सम्भाषमाणमेकान्ते समासीनं च तैः सह।<br>यदृच्छया च गच्छन्तमसक्तं पवनं यथा।।	</td><td>	14-17-24a<br>14-17-24b	
</td></tr>
				
				
<tr><td>
	तं समासाद्य मेधावी स तदा द्विजसत्तमः।<br>चरणौ धर्मकामो वै स तस्य सुसमाहितः।<br>प्रतिपदे यथान्यायं भक्त्या परमया युतः।।	</td><td>	14-17-25a<br>14-17-25b<br>14-17-25c	
</td></tr>
				
<tr><td>
	विस्मितश्चाद्भुतं दृष्ट्वा काश्यपस्तं द्विजोत्तमम्।<br>परिचारेण महता गुरुं तं पर्यतोषयत्।।	</td><td>	14-17-26a<br>14-17-26b	
</td></tr>
				
<tr><td>
	उपपन्नं च तत्सर्वं श्रुतचारित्रसंयुतम्।<br>भौमेनातोषयच्चैनं गुरुवृत्तिं समास्थितः।।	</td><td>	14-17-27a<br>14-17-27b	
</td></tr>
				
<tr><td>
	तस्मै तुष्टः स शिष्याय यत्प्रसन्नोऽब्रवीद्गुरुः।<br>सिद्धिं परामभिप्रेक्ष्य शृणु मत्तो जनार्दन।।	</td><td>	14-17-28a<br>14-17-28b	
</td></tr>
<tr><td>
	<b>सिद्ध उवाच।</b>	</td><td>	14-17-29x	
</td></tr>
				
<tr><td>
	विविधैः कर्मभिस्तात पुण्ययोगैश्च केवलैः।<br>गच्छन्तीह गतिं मर्त्या देवलोके च वा स्थितिम्।।	</td><td>	14-17-29a<br>14-17-29b	
</td></tr>
				
<tr><td>
	न क्वचित्सुखमत्यन्तं न क्वचिच्छाश्वती स्थितिः।<br>स्थानाच्च महतो भ्रंशो दुःखलब्दात्पुनः पुनः।।	</td><td>	14-17-30a<br>14-17-30b	
</td></tr>
				
<tr><td>
	अशुभा गतयः प्राप्ताः कष्टा मे पापसेवनात्।<br>काममन्युपरीतेन तृष्णया मोहितेन च।।	</td><td>	14-17-31a<br>14-17-31b	
</td></tr>
				
<tr><td>
	पुनः पुनश्च मरणं जन्म चैव पुनः पुनः।<br>आहारा विविधा भुक्ताःपीता नानाविधाःस्तनाः।।	</td><td>	14-17-32a<br>14-17-32b	
</td></tr>
				
<tr><td>
	मातरो विविधा दृष्टाः पितरश्च पृथग्विधाः।<br>सुखानि च विचित्राणि दुःखानि च मयाऽनघ।।	</td><td>	14-17-33a<br>14-17-33b	
</td></tr>
				
<tr><td>
	प्रियैर्विवासो बहुशः संवासश्चाप्रियैः सह।<br>धननाशश्च सम्प्राप्तो लब्ध्वा दुःखेन तद्धनम्।।	</td><td>	14-17-34a<br>14-17-34b	
</td></tr>
				
<tr><td>
	अवमानाः सुकष्टाश्च परतः स्वजनात्तथा।<br>शारीरा मानसा वाऽपि वेदना भृशदारुणाः।।	</td><td>	14-17-35a<br>14-17-35b	
</td></tr>
				
<tr><td>
	प्राप्ता विमाननाश्चोग्रा वधबन्धाश्च दारुणाः।<br>पतनं निरये चैव यातनाश्च यमक्षये।।	</td><td>	14-17-36a<br>14-17-36b	
</td></tr>
				
<tr><td>
	जरारोगाश्च सततं व्यसनानि च भूरिशः।<br>लोकेऽस्मिन्ननुभूतानि द्वन्द्वजानि भृशं मया।।	</td><td>	14-17-37a<br>14-17-37b	
</td></tr>
				
<tr><td>
	ततः कदाचिन्निर्वेदान्निकारान्निकृतेन च।<br>लोकतन्त्रं परित्यक्तं दुःखार्तेन भृशं मया।।	</td><td>	14-17-38a<br>14-17-38b	
</td></tr>
				
				
<tr><td>
	लोकेऽस्मिन्ननुभूयाहमिमं मार्गमनुष्ठितः।<br>ततः सिद्धिरियं प्राप्ता प्रसादादात्मनो मया।<br>नाहं पुनरिहागन्ता लोकानालोकयाम्यहम्।।	</td><td>	14-17-39a<br>14-17-39b<br>14-17-39c	
</td></tr>
				
<tr><td>
	आसिद्धेराप्रजासर्गादात्मनोपि गतीः शुभाः।<br>उपलब्धा द्विजश्रेष्ठ तथेयं सिद्धिरुत्तमा।।	</td><td>	14-17-40a<br>14-17-40b	
</td></tr>
				
<tr><td>
	इतः परं गमिष्यामि ततः परतरं पुनः।<br>ब्रह्मणः पदमव्यक्तं मा तेऽभूतत्र संशयः।।	</td><td>	14-17-41a<br>14-17-41b	
</td></tr>
				
<tr><td>
	नाहं पुनरिहागन्ता मर्त्यलोकं परन्तप।<br>प्रीतोस्मि ते महाप्राज्ञ ब्रूहि किं करवाणि ते।।	</td><td>	14-17-42a<br>14-17-42b	
</td></tr>
				
<tr><td>
	यदीप्सुरुपपन्नस्त्वं तस्य कालोऽयमागतः।<br>अभिजाने च तदहं यदर्थं मामुपागतः।।	</td><td>	14-17-43a<br>14-17-43b	
</td></tr>
				
<tr><td>
	अचिरात्तु गमिष्यामि येनाहं त्वामचूचुदम्।<br>भृशं प्रीतोस्मि भवतश्चारित्रेण विचक्षण।।	</td><td>	14-17-44a<br>14-17-44b	
</td></tr>
<tr><td>
	परिपृच्छ यावद्भवतो भाषे यद्यत्तवेप्सितम्।।	</td><td>	14-17-45a	
</td></tr>
				
<tr><td>
	बहुमन्ये च ते बुद्धिं भृशं सम्पूजयामि च।<br>येनाहं भवता बुद्धो मेधावी ह्यसि काश्यप।।	</td><td>	14-17-46a<br>14-17-46b	
</td></tr>
<tr><td>
	।। इति श्रीमन्महाभारते आश्वमेधिकपर्वणि<br> अनुगीतापर्वणि सप्तदशोऽध्यायः।। 17 ।।	</td><td>		
</td></tr></tbody>