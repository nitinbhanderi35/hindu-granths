				
<tbody><tr><td>
	<b>वैशम्पायन उवाच।</b>	</td><td>	14-52-1x	
</td></tr>
				
<tr><td>
	ततोऽभ्यनोदयत्कृष्णो युज्यतामिति दारुकम्।<br>मुहूर्तादिव चाचष्ट युक्तमित्येव दारुकः।।	</td><td>	14-52-1a<br>14-52-1b	
</td></tr>
				
<tr><td>
	तथैव चानुयात्राणि चोदयामास पाण्डवः।<br>सन्नह्यध्वं प्रयास्यामो नगर गजसाह्वयम्।।	</td><td>	14-52-2a<br>14-52-2b	
</td></tr>
				
<tr><td>
	इत्युक्ताः सैनिकास्ते तु सज्जीभूता विशाम्पते।<br>आचख्युः सज्जमित्येवं पार्थायामिततेजसे।।	</td><td>	14-52-3a<br>14-52-3b	
</td></tr>
				
<tr><td>
	ततस्तौ रथमास्थाय प्रयातौ कृष्णपाण्डवौ।<br>विकुर्वाणौ कताश्चित्राः प्रीयमाणौ विशाम्पते।।	</td><td>	14-52-4a<br>14-52-4b	
</td></tr>
				
<tr><td>
	रथस्थं तु महातेजा वासुदेवं धनञ्जयः।<br>पुनरेवाब्रवीद्वाक्यमिदं भरतसत्तम।।	</td><td>	14-52-5a<br>14-52-5b	
</td></tr>
				
<tr><td>
	त्वत्प्रसादाज्ज्यः प्राप्तो राज्ञा वृष्णिकुलोद्वह।<br>निहताः शत्रवश्चापि प्राप्तं राज्यमकण्टकम्।।	</td><td>	14-52-6a<br>14-52-6b	
</td></tr>
				
				
<tr><td>
	नाथवन्तश्च भवता पाण्डवा मधुसूदन।<br>भवन्तं प्लवमासाद्य तीर्णाः स्म कुरुसागरम्।<br>`भक्तांस्त्वमाश्रितानस्मान्पालयामुत्र चेह च।'	</td><td>	14-52-7a<br>14-52-7b<br>14-52-7c	
</td></tr>
				
<tr><td>
	विश्वकर्मन्नमस्तेऽस्तु विश्वात्मन्विश्वसत्तम।<br>तथा त्वामभिजानामि तथा चाहं भवान्मतः।।	</td><td>	14-52-8a<br>14-52-8b	
</td></tr>
				
<tr><td>
	त्वत्तेजःसम्भवो नित्यं हुताशो मधुसूदन।<br>रतिः क्रीडामयी तुभ्यं माया ते रोदसी विभो।।	</td><td>	14-52-9a<br>14-52-9b	
</td></tr>
				
<tr><td>
	त्वयि सर्वमिदं विश्वं यदिदं स्थाणु जङ्गमम्।<br>त्वं हि सर्वं विकुरुषे भूतग्रामं चतुर्विधम्।।	</td><td>	14-52-10a<br>14-52-10b	
</td></tr>
				
<tr><td>
	पृथिवीं चान्तरिक्षं च तथा स्थावरजङ्गमम्।<br>हसिंतं तेऽमला ज्योत्स्ना ऋतवश्चेन्द्रियाणि ते।।	</td><td>	14-52-11a<br>14-52-11b	
</td></tr>
				
<tr><td>
	प्राणो वायुः सततगः क्रोधो मृत्युः सनातनः।<br>प्रसादे चापि पद्मा श्रीर्नित्यं त्वयि महामते।।	</td><td>	14-52-12a<br>14-52-12b	
</td></tr>
				
<tr><td>
	रतिस्तुष्टिर्धृतिः क्षान्तिर्मतिः कान्तिश्चराचरम्।<br>त्वमेवेह युगान्तेषु निधनं प्रोच्यसेऽनध।।	</td><td>	14-52-13a<br>14-52-13b	
</td></tr>
				
<tr><td>
	सुदीर्घेणापि कालेन न ते शक्या गुणा मया।<br>आत्मा च परमो वक्तुं नमस्ते नलिनेक्षण।।	</td><td>	14-52-14a<br>14-52-14b	
</td></tr>
				
<tr><td>
	विदितो मे सुदुर्धर्ष नारदाद्देवलात्तथा।<br>कृष्णद्वैपायनाच्चेव तथा कुरुपितामहात्।।	</td><td>	14-52-15a<br>14-52-15b	
</td></tr>
				
<tr><td>
	त्वयि सर्वं समासक्तं त्वमेवैको जनेश्वरः।<br>यच्चानुग्रहसंयुक्तमेतदुक्तं त्वयाऽनघ।।	</td><td>	14-52-16a<br>14-52-16b	
</td></tr>
				
<tr><td>
	एतत्सर्वमहं सम्यगाचरिष्ये जनार्दन।<br>इदं चाद्भुतमत्यन्तं कृतमस्मत्प्रियेप्सया।।	</td><td>	14-52-17a<br>14-52-17b	
</td></tr>
				
<tr><td>
	यत्पापो निहतः सङ्ख्ये कौरव्यो धृतराष्ट्रजः।<br>त्वया दग्धं हि तत्सैन्यं मया विजितमाहवे।।	</td><td>	14-52-18a<br>14-52-18b	
</td></tr>
				
<tr><td>
	भवता तत्कृतं कर्म येनावाप्तो जयो मया।<br>दुर्योधनस्य सङ्ग्रामे तव बुद्धिपराक्रमैः।।	</td><td>	14-52-19a<br>14-52-19b	
</td></tr>
				
<tr><td>
	कर्णस्य च वधोपायो यथावत्सम्प्रदर्शितः।<br>सैन्धवस्य च पापस्य भूरिश्रवस एव च।।	</td><td>	14-52-20a<br>14-52-20b	
</td></tr>
				
				
<tr><td>
	`तस्मात्त्वमेव सञ्चिन्त्य हितं कुरु यथा तथा।'<br>अहं च प्रीयमाणेन त्वया देवकिनन्दन।<br>यदुक्तस्तत्करिष्यामि न हि मेऽत्र विचारणा।।	</td><td>	14-52-21a<br>14-52-21b<br>14-52-21c	
</td></tr>
				
<tr><td>
	राजानं च समासाद्य धर्मात्मानं युधिष्ठिरम्।<br>चोदयिष्यामि धर्मज्ञ गमनार्थं तवानघ।।	</td><td>	14-52-22a<br>14-52-22b	
</td></tr>
				
				
<tr><td>
	आहृतं हि ममैतत्ते द्वारकागमनं प्रभो।<br>अचिरादेव द्रष्टा त्वं मातुलं मे जनार्दन।<br>बलदेवं च दुर्धर्षं तथाऽन्यान्वृष्णिपुङ्गवान्।।	</td><td>	14-52-23a<br>14-52-23b<br>14-52-23c	
</td></tr>
				
<tr><td>
	एवं सम्भाषमाणौ तौ प्राप्तौ वारणसाह्वयम्।<br>तथा विविशतुश्चोभौ सम्प्रहृष्टनराकुलम्।।	</td><td>	14-52-24a<br>14-52-24b	
</td></tr>
<tr><td>
	तौ गत्वा धृतराष्ट्रस्य गृहं शक्रगृहोपमम्।	</td><td>	14-52-25a	
</td></tr>
<tr><td>
	ददृशाते महाराज धृतराष्ट्रं जनेश्वरम्।।	</td><td>	14-52-25a	
</td></tr>
				
<tr><td>
	विदुरं च महाबुद्धिं राजानं च युधिष्ठिरम्।<br>भीमसेनं च दुर्धर्षं माद्रीपुत्रौ च पाण्डवौ।।	</td><td>	14-52-26a<br>14-52-26b	
</td></tr>
				
<tr><td>
	धृतराष्ट्रमुपासीनं युयुत्सुं चापराजितम्।<br>गान्धारीं च महाप्रज्ञां पृथा कृष्णां च भामिनीम्।।	</td><td>	14-52-27a<br>14-52-27b	
</td></tr>
				
<tr><td>
	सुभद्राद्याश्च ताः सर्वा भरतानां स्त्रियस्तथा।<br>ददृशाते स्त्रियः सर्वा गान्धारीपरिचारिकाः।।	</td><td>	14-52-28a<br>14-52-28b	
</td></tr>
				
<tr><td>
	ततः समेत्य राजानं धृतराष्ट्रमरिंदमौ।<br>निवेद्य नामधेये स्वे तस्य पादावगृह्णताम्।।	</td><td>	14-52-29a<br>14-52-29b	
</td></tr>
				
<tr><td>
	गान्धार्याश्च पृथायाश्च धर्मराजस्य चैव हि।<br>भीमस्य च महात्मानौ तथा पादावगृह्णताम्।।	</td><td>	14-52-30a<br>14-52-30b	
</td></tr>
				
				
<tr><td>
	क्षत्तारं चापि सङ्गृह्य पृष्ट्वा कुशलमव्ययम्।<br>`परिष्वज्य महात्मानं वेश्यापुत्रं महारथम्।'<br>तैः सार्धं नृपतिं वृद्धं ततस्तौ पर्युपासताम्।।	</td><td>	14-52-31a<br>14-52-31b<br>14-52-31c	
</td></tr>
				
<tr><td>
	ततो निशि महाराजो धृतराष्ट्रः कुरूद्वहान्।<br>जनार्दनं च मेधावी व्यसर्जयत वै गृहान्।।	</td><td>	14-52-32a<br>14-52-32b	
</td></tr>
				
<tr><td>
	तेऽनुज्ञाता नृपतिना ययुः स्वं स्वं निवेशनम्।<br>धनंजयगृहानेव ययौ कृष्णस्तु वीर्यवान्।।	</td><td>	14-52-33a<br>14-52-33b	
</td></tr>
				
<tr><td>
	तत्रार्चितो यथान्यायं सर्वकामैरुपस्थितः।<br>कृष्णः सुष्वाप मेधावी धनंजयसहायवान्।।	</td><td>	14-52-34a<br>14-52-34b	
</td></tr>
				
				
<tr><td>
	प्रभातायां तु शर्वर्यां कृत्वा पौर्वाह्णिकीं क्रियाम्।<br>धर्मराजस्य भनं जग्मतुः परमार्चितौ।<br>यत्रास्ते स सहामात्यो धर्मराजो महाबलः।।	</td><td>	14-52-35a<br>14-52-35b<br>14-52-35c	
</td></tr>
				
<tr><td>
	तौ प्रविश्य महात्मानौ तद्गृहं परमार्चितम्।<br>धर्मराजं ददृशतुर्देवराजमिवाश्विनौ।।	</td><td>	14-52-36a<br>14-52-36b	
</td></tr>
				
<tr><td>
	समासाद्य तु राजानं वार्ष्णेयकुरुपुङ्गवौ।<br>निषीदतुरनुज्ञातौ प्रीयमाणेन तेन तौ।।	</td><td>	14-52-37a<br>14-52-37b	
</td></tr>
				
<tr><td>
	ततः स राजा मेधावी विवक्षू प्रेक्ष्य तावुभौ।<br>प्रोवाच वदतां श्रेष्ठो वचनं राजसत्तमः।।	</td><td>	14-52-38a<br>14-52-38b	
</td></tr>
				
<tr><td>
	विवक्षू हि युवां मन्ये वीरौ यदुकुरूद्वहौ।<br>ब्रूतं कर्तास्मि सर्वं वां नचिरान्मा विचार्यताम्।।	</td><td>	14-52-39a<br>14-52-39b	
</td></tr>
				
<tr><td>
	इत्युक्तः फल्गुनस्तत्र धर्मराजानमब्रवीत्।<br>विनीतवदुपागम्य वाक्यं वाक्यविशारदः।।	</td><td>	14-52-40a<br>14-52-40b	
</td></tr>
				
<tr><td>
	अयं चिरोषितो राजन्वासुदेवः प्रतापवान्।<br>भवन्तं समनुज्ञाप्य पितरं द्रष्टुमिच्छति।।	</td><td>	14-52-41a<br>14-52-41b	
</td></tr>
				
<tr><td>
	स गच्छेदभ्यनुज्ञातो भवता यदि मन्यसे।<br>आनर्तनगरीं वीरस्तदनुज्ञातुमर्हसि।।	</td><td>	14-52-42a<br>14-52-42b	
</td></tr>
<tr><td>
	<b>युधिष्ठिर उवाच।</b>	</td><td>	14-52-43x	
</td></tr>
				
<tr><td>
	पुण्डरीकाक्ष भद्रं ते गच्छ त्वं मदुसूदन।<br>पुरीं द्वारवतीमद्य द्रष्टुं शूरसुतं प्रभो।।	</td><td>	14-52-43a<br>14-52-43b	
</td></tr>
				
<tr><td>
	रोचते मे महाबाहो गमनं तव केशव।<br>मातुलश्चिरदृष्टो मे त्वया देवी च देवकी।।	</td><td>	14-52-44a<br>14-52-44b	
</td></tr>
				
<tr><td>
	समेत्यि मातुलं गत्वा बलदेवं च मानद।<br>पूजयेथा महाप्राज्ञ मद्वाक्येन यथाऽर्हतः।।	</td><td>	14-52-45a<br>14-52-45b	
</td></tr>
				
<tr><td>
	स्मरेथाश्चापि मां नित्यं भीमं च बलिनां वरम्।<br>फाल्गुनं सहदेवं च नकुलं चैव मानद।।	</td><td>	14-52-46a<br>14-52-46b	
</td></tr>
				
<tr><td>
	आनर्तानवलोक्य त्वं पितरं च महाभुजः।<br>वृष्णींश्च पुनरागच्छेर्हयमेधे ममानघ।।	</td><td>	14-52-47a<br>14-52-47b	
</td></tr>
				
<tr><td>
	स गच्छ रत्नान्यादाय विविधानि वसूनि च।<br>यच्चप्यन्यन्मनोज्ञं ते तदप्यादत्स्व सात्वत।।	</td><td>	14-52-48a<br>14-52-48b	
</td></tr>
				
<tr><td>
	इयं च वसुधा कृत्स्ना प्रसादात्तव केशव।<br>अस्मानुपागता वीर निहताश्चापि शत्रवः।।	</td><td>	14-52-49a<br>14-52-49b	
</td></tr>
				
<tr><td>
	स्वर्गापवर्गविषयं त्वद्भक्तानां न दुर्लभम्।<br>संसारगहने चेद्धपापाग्निप्रशमाम्बुद।।'	</td><td>	14-52-50a<br>14-52-50b	
</td></tr>
				
<tr><td>
	एवं ब्रुवति कौरव्ये धर्मराजे युधिष्ठिरे।<br>वासुदेवो वरः पुंसामिदं वचनमब्रवीत्।।	</td><td>	14-52-51a<br>14-52-51b	
</td></tr>
				
				
				
<tr><td>
	तवैव रत्नानि धनं च केवलं<br>धरा तु कृत्स्ना तु महाभुजाद्य वै।<br>यदस्ति चान्यद्द्रविणं गृहे मम<br>त्वमेव तस्येश्वर नित्यमीश्वरः।।	</td><td>	14-52-52a<br>14-52-52b<br>14-52-52c<br>14-52-52b	
</td></tr>
				
				
				
<tr><td>
	तथेत्यथोक्तः प्रतिपूजितस्तदा<br>गदाग्रजो धर्मसुतेन वीर्यवान्।<br>पितृष्वसारं त्ववदद्यथाविधि<br>सम्पूजितश्चाप्यगमत्प्रदक्षिणम्।।	</td><td>	14-52-53a<br>14-52-53b<br>14-52-53c<br>14-52-53d	
</td></tr>
				
				
				
<tr><td>
	तया स सम्यक् प्रतिनन्दितस्तत-<br>स्तथैव सर्वैर्विदुरादिभिस्तथा।<br>विनिर्ययौ नागपुराद्गदाग्रजो<br>रथेन दिव्येन चतुर्भुजः स्वयम्।।	</td><td>	14-52-54a<br>14-52-54b<br>14-52-54c<br>14-52-54d	
</td></tr>
				
				
				
<tr><td>
	रथे सुभद्रामधिरोप्य भामिनीं<br>युधिष्ठिरस्यानुमते जनार्दनः।<br>पितृष्वसुश्चापि तथा महाभुजो<br>विनिर्ययौ पौरजनाभिसंवृतः।।	</td><td>	14-52-55a<br>14-52-55b<br>14-52-55c<br>14-52-55d	
</td></tr>
				
				
				
<tr><td>
	तमन्वयाद्वानरवर्यकेतनः<br>ससात्यकिर्माद्रवतीसुतावपि।<br>अगाधबुद्धिर्विदुरश्च माधवं<br>स्वयं च भीमो गजराजविक्रमः।।	</td><td>	14-52-56a<br>14-52-56b<br>14-52-56c<br>14-52-56d	
</td></tr>
				
				
				
<tr><td>
	निवर्तयित्वा कुरुराष्ट्रवर्धनां-<br>स्ततः स सर्वान्विदुरं च वीर्यवान्।<br>जनार्दनो दारुकमाह सत्वरः<br>प्रचोदयाश्वानिति सात्यकिं तथा।।	</td><td>	14-52-57a<br>14-52-57b<br>14-52-57c<br>14-52-57d	
</td></tr>
				
				
				
<tr><td>
	ततो ययौ शत्रुगणप्रमर्दनः<br>शिनिप्रवीरानुगतो जनार्दनः।<br>यथा निहत्यारिगणं शतकतु-<br>र्दिवं तथाऽऽनर्तपुरीं प्रतापवान्।।	</td><td>	14-52-58a<br>14-52-58b<br>14-52-58c<br>14-52-58d	
</td></tr>
<tr><td>
	।। इति श्रीमन्महाभारते आश्वमेधिकपर्वणि<br> अनुगीतापर्वणि द्विपञ्चसोऽध्यायः।। 52 ।।	</td><td>		
</td></tr></tbody>