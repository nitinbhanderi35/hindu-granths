				
<tbody><tr><td>
	<b>वैशंपायन उवाच।</b>	</td><td>	14-99-1x	
</td></tr>
				
<tr><td>
	श्रुत्वैवं सात्विकं दानं राजसं तामसं तथा।<br>पृथक्पृथक्त्वेन गतिं फलं चापि पृथक्पृथक्।।	</td><td>	14-99-1a<br>14-99-1b	
</td></tr>
				
<tr><td>
	अवितृप्तः प्रहृष्टात्मा पुण्यं धर्मामृतं पुनः।<br>युधिष्ठिरो धर्मरतः केशवं पुनरब्रवीत्।।	</td><td>	14-99-2a<br>14-99-2b	
</td></tr>
				
<tr><td>
	बीजयोनिविशुद्धानां लक्षणानि वदस्व मे।<br>बीजदोषेण लोकेश जायन्ते च कथं नराः।।	</td><td>	14-99-3a<br>14-99-3b	
</td></tr>
				
<tr><td>
	आचारदोषं देवेशं वक्तुगर्हस्यशेषतः।।<br>ब्राह्मणानां विशेषं च गुणदोषौ च केशव।।	</td><td>	14-99-4a<br>14-99-4b	
</td></tr>
				
				
<tr><td>
	चातुर्वर्ण्यस्य कुत्स्नस्य वर्तमानाः प्रतिग्रहे।<br>केन विप्रा विशेषेण तरन्ते तारयन्ति च।<br>एतान्कथय देवेश त्वद्भक्तस्य नमोस्तु ते।।	</td><td>	14-99-5a<br>14-99-5b<br>14-99-5c	
</td></tr>
<tr><td>
	<b>भगवानुवाच।</b>	</td><td>	14-99-6x	
</td></tr>
				
<tr><td>
	शृणु राजन्यथावृत्तं बीजयोनिं शुभाशुभम्।<br>येन तिष्ठति लोकोयं विनश्यति च पाण्डव।।	</td><td>	14-99-6a<br>14-99-6b	
</td></tr>
				
<tr><td>
	अविप्लुतब्रह्मचर्यो यस्तु विप्रो यथाविधि।<br>स बीजं नाम विज्ञेयं तस्य बीजं शुभं भवेत्।।	</td><td>	14-99-7a<br>14-99-7b	
</td></tr>
				
				
<tr><td>
	कन्या चाक्षतयोनिः स्यात्कुलीना पितृमातृतः।<br>ब्राह्मणादिषु विवाहेषु परिणीता यथाविधि।<br>सा प्रशस्ता वरारोहा तस्या योनिः प्रशस्यते।।	</td><td>	14-99-8a<br>14-99-8b<br>14-99-8c	
</td></tr>
				
<tr><td>
	मनसा कर्मणा वाचा या गच्छेत्परपूरुषम्।<br>योनिस्तस्या नरश्रेष्ठ गर्भाधानं न चार्हति।।	</td><td>	14-99-9a<br>14-99-9b	
</td></tr>
				
<tr><td>
	स्वैरिण्या यस्तु पापात्मा संतानार्थमिहेच्छति।<br>स कुलान्पातयत्याशु दशपूर्वान्दशापरान्।।	</td><td>	14-99-10a<br>14-99-10b	
</td></tr>
				
				
<tr><td>
	दुष्टयोनौ तु यो मोहाद्रेतः सिञ्चति मूढधीः।<br>तद्रेतसा समुत्पन्नः षडङ्गविदपि द्विजः।<br>साधुभिः स बहिष्कार्यः श्वापाक इव पार्थिवा।।	</td><td>	14-99-11a<br>14-99-11b<br>14-99-11c	
</td></tr>
				
<tr><td>
	कर्मणा मनसा वाचा या भवेत्स्वैरचारिणी।<br>सा कुलघ्रीति विज्ञेया तस्यां जातः श्वपाचकः।।	</td><td>	14-99-12a<br>14-99-12b	
</td></tr>
				
<tr><td>
	दैवे पित्र्ये तथा दाने भोजने सहभाषणे।<br>शयने सहसंबन्धे न योग्या दृष्टयोनिजाः।।	</td><td>	14-99-13a<br>14-99-13b	
</td></tr>
				
<tr><td>
	न तस्माद्दुष्टयोन्यां तु गर्भमुत्पादयेद्बुधः।<br>मोहेन कुरुते यस्तु कुलं हन्ति त्रिपूरुषम्।।	</td><td>	14-99-14a<br>14-99-14b	
</td></tr>
				
				
<tr><td>
	कानीकनश्च सहोञश्च तथोभौ कुण्डगोलकै।<br>आरूढपतिताज्जातः परितस्यापि यः सुतः।<br>षडेते विप्रचण्डाला निकृष्टाः श्वपचादपि।।	</td><td>	14-99-15a<br>14-99-15b<br>14-99-15c	
</td></tr>
				
<tr><td>
	यो यत्र तत्र वा रेतः सिक्त्वा शूद्रासु वा चरेत्।<br>कामचारी स पापात्मा बीजं तस्याशुभं भवेत्।।	</td><td>	14-99-16a<br>14-99-16b	
</td></tr>
				
<tr><td>
	अशुद्धं तद्भवेद्बीजं शुद्धां योनि न चार्हति।<br>दूषयत्यपि तां योनिं शुना लीढं हविर्यथा।।	</td><td>	14-99-17a<br>14-99-17b	
</td></tr>
				
<tr><td>
	शूद्रयोनौ पतेद्बीजं हाहाशब्दं द्विजन्मनः।<br>कुर्यात्पुरीषगर्तेषु पतितोऽस्मीति दुःखितः।।	</td><td>	14-99-18a<br>14-99-18b	
</td></tr>
				
<tr><td>
	मामधःपातयन्नेष पापात्मा काममोहितः।<br>अधोगतिं प्रजोत्क्षिप्रमिति शप्त्वा पतेत्तु तत्।।	</td><td>	14-99-19a<br>14-99-19b	
</td></tr>
				
<tr><td>
	आत्मा हि शुक्लमुद्दिष्टं दैवतं परमं महत्।<br>तस्मात्सर्वप्रयत्नेन निरुन्ध्याच्छुक्लमात्मनः।।	</td><td>	14-99-20a<br>14-99-20b	
</td></tr>
				
<tr><td>
	आयुस्तेजो बलं वीर्यं प्रज्ञा श्रीश्च महद्यशः।<br>पुण्यं च मत्प्रियत्वं च लभते ब्रह्मचर्यया।।	</td><td>	14-99-21a<br>14-99-21b	
</td></tr>
				
<tr><td>
	अविप्लुतब्रह्मचर्यैर्गृहस्थश्रममाश्रितैः।<br>पञ्चयज्ञपरैर्धर्मः स्थाप्यते पृथिवीतले।।	</td><td>	14-99-22a<br>14-99-22b	
</td></tr>
				
<tr><td>
	सायंप्रातस्तु ये सन्ध्यां सम्यङ्नित्यमुपासते।<br>नावं वेदमयीं कृत्वा तरन्ते तारयन्ति च।।	</td><td>	14-99-23a<br>14-99-23b	
</td></tr>
				
<tr><td>
	यो जपेत्पावनीं देवीं गायत्रीं वेदमातरम्।<br>न सीदेत्प्रतिगृह्णानः पृथिवीं च ससागराम्।।	</td><td>	14-99-24a<br>14-99-24b	
</td></tr>
				
<tr><td>
	ये चास्य दुःस्थिताः केचिद्ग्रहाः सूर्यादयो दिवि।<br>ते चास्य सौम्या जायन्ते शिवाः शुभकरास्तथा।।	</td><td>	14-99-25a<br>14-99-25b	
</td></tr>
				
<tr><td>
	यत्र यत्र स्थिताश्चैव दारुणाः पिशिताशनाः।<br>घोररूपा महाकाया धर्षयन्ति न तं द्विजम्।।	</td><td>	14-99-26a<br>14-99-26b	
</td></tr>
				
<tr><td>
	पुनन्तीह पृथिव्यां च चीर्णवेदव्रता नराः।<br>चतुर्णामपि वेदानां सा हि राजन्गरीयसी।।	</td><td>	14-99-27a<br>14-99-27b	
</td></tr>
				
				
<tr><td>
	अचीर्णिव्रतवेदा ये विकर्मफलमाश्रिताः।<br>ब्राह्ममा नाममात्रेण तेऽपि पूज्या युधिष्ठिर।<br>किं पुनर्यस्तु सन्ध्ये द्वे नित्यमेवोपतिष्ठते।।	</td><td>	14-99-28a<br>14-99-28b<br>14-99-28c	
</td></tr>
				
<tr><td>
	शीलमध्ययनं दानं शौचं मार्दवमार्जवम्।<br>तस्माद्वेदाद्विशिष्टानि मनुराह प्रजापतिः।।	</td><td>	14-99-29a<br>14-99-29b	
</td></tr>
				
<tr><td>
	भूर्भुवस्स्वरिति ब्रह्म यो वेदनिरतो द्विजः।<br>स्वदारनिरतो दान्तः स विद्वान्स च भूसुरः।।	</td><td>	14-99-30a<br>14-99-30b	
</td></tr>
				
<tr><td>
	सन्ध्यामुपासते ये वै नित्यमेव द्विजोत्तमाः।<br>ते यान्ति नरशार्दूल ब्रह्मलोकं न संशयः।।	</td><td>	14-99-31a<br>14-99-31b	
</td></tr>
				
<tr><td>
	सावित्रीमात्रसारोपि वरो विप्रः सुयन्त्रितः।<br>नायन्त्रितश्चतुर्वेदी सर्वाशी सर्वविक्रयी।।	</td><td>	14-99-32a<br>14-99-32b	
</td></tr>
				
				
<tr><td>
	सावित्रीं चैव वेदांश्च तुलयाऽतोलयन्पुरा।<br>सदेवर्षिगणाश्चैव सर्वे ब्रह्मपुरस्सराः।<br>चतुर्णामपि वेदानां सा हि राजन्गरीयसी।।	</td><td>	14-99-33a<br>14-99-33b<br>14-99-33c	
</td></tr>
				
<tr><td>
	यथा विकसिते पुष्पे मधु गृह्णन्ति षट्पदाः।<br>एवं गृहीता सावित्री सर्ववेदे च पाण्डवः।।	</td><td>	14-99-34a<br>14-99-34b	
</td></tr>
				
<tr><td>
	तस्मात्तु सर्ववेदानां सावित्री प्राण उच्यते।<br>निर्जीवा हीतरे वेदा विना सावित्रिया नृपः।।	</td><td>	14-99-35a<br>14-99-35b	
</td></tr>
				
<tr><td>
	नायन्त्रितश्चतुर्वेदी शीलभ्रष्टः स कुत्सितः।<br>शीलवृत्तसमायुक्तः सावित्रीपाठको वरः।।	</td><td>	14-99-36a<br>14-99-36b	
</td></tr>
				
<tr><td>
	सहस्रपरमां देवीं शतमध्यां दशावराम्।<br>सावित्रीं जप कौतेय सर्वपापप्रणाशिनीम्।।	</td><td>	14-99-37a<br>14-99-37b	
</td></tr>
<tr><td>
	<b>युधिष्ठिर उवाच।</b>	</td><td>	14-99-38x	
</td></tr>
				
<tr><td>
	त्रैलोक्यनाथ हे कृष्ण सर्वभूतात्मको ह्यसि।<br>नानायोगपर श्रेष्ठ तुष्यसे केन कर्मणा।।	</td><td>	14-99-38a<br>14-99-38b	
</td></tr>
<tr><td>
	<b>भागवानुवाच।</b>	</td><td>	14-99-39x	
</td></tr>
				
<tr><td>
	यदि भारसहस्रं तु गुग्गुल्वादि प्रधूपयेत्।<br>करोति चेन्नमस्कारमुपहारं च कारयेत्।।	</td><td>	14-99-39a<br>14-99-39b	
</td></tr>
				
<tr><td>
	स्तौति यः स्तुतिभिर्मां च ऋग्यजुस्सामभिः सदा।<br>न तोषयति चेद्धिप्रान्नाहं तुष्यामि भारत।।	</td><td>	14-99-40a<br>14-99-40b	
</td></tr>
				
<tr><td>
	ब्राह्मणे पूजिते नित्यं पूजितोस्मि न संशयः।<br>आक्रुष्टे चाहमाक्रुष्टो भवामि भरतर्षभ।।	</td><td>	14-99-41a<br>14-99-41b	
</td></tr>
				
<tr><td>
	परा मयि गतिस्तेषां पूजयन्ति द्विजं हि ये।<br>यदहं द्विजरूपेण वसामि वसुधातले।।	</td><td>	14-99-42a<br>14-99-42b	
</td></tr>
				
<tr><td>
	यस्तान्पूजयति प्राज्ञो मद्गतेनान्तरात्मना।<br>तमहं स्वेन रूपेण पश्यामि नरपुङ्गव।।	</td><td>	14-99-43a<br>14-99-43b	
</td></tr>
				
<tr><td>
	कुब्जाः काणा वामनाश्च दरिद्रा व्याधितास्तथा।<br>नावमान्या द्विजाः प्राज्ञैर्मम रूपा हि ते द्विजाः।।	</td><td>	14-99-44a<br>14-99-44b	
</td></tr>
				
<tr><td>
	ये केचित्सागरान्तायां पृथिव्यां द्विजसत्तमाः।<br>मम रूपं हि तेष्वेवमर्चितेष्वर्चितोऽस्म्यहम्।।	</td><td>	14-99-45a<br>14-99-45b	
</td></tr>
				
<tr><td>
	बहवस्तु न जानन्ति नरा ज्ञानबहिष्कृताः।<br>यदहं द्विजरूपेण वसामि वसुधातले।।	</td><td>	14-99-46a<br>14-99-46b	
</td></tr>
				
<tr><td>
	अवमन्यन्ति ये विप्रान्स्वधर्मान्पातयन्ति ते।<br>प्रेषणैः प्रेषयन्ते च शुश्रूषां कारयन्ति च।।	</td><td>	14-99-47a<br>14-99-47b	
</td></tr>
				
<tr><td>
	मृतांश्चात्र परत्रेमान्यमदूता महाबलाः।<br>निकृन्तन्ति यथाकामं सूत्रमार्गेण शिल्पिनः।।	</td><td>	14-99-48a<br>14-99-48b	
</td></tr>
				
<tr><td>
	आक्रोशपरिवादाभ्यां ये रमन्ते द्विजातिषु।<br>तान्मृतान्यमलोकस्थान्निपात्य पृथिवीतले।।	</td><td>	14-99-49a<br>14-99-49b	
</td></tr>
				
<tr><td>
	आक्रम्योरसि पादेन क्रूरः संरक्तलोचनः।<br>अग्निवर्णैस्तु संदंशैर्यमो जिह्वां समुद्धरेत्।।	</td><td>	14-99-50a<br>14-99-50b	
</td></tr>
				
<tr><td>
	ये च विप्रान्निरीक्षन्ते पापाः पापेन चक्षुषा।<br>अब्रह्मण्याः श्रुतेर्बाह्या नित्यं ब्रह्मद्विषो नराः।।	</td><td>	14-99-51a<br>14-99-51b	
</td></tr>
				
<tr><td>
	तेषां घोरा महाकाया वक्रतुण्डा महाबलाः।<br>उद्धरन्ति मुहूर्तेन स्वगाश्चक्षुर्यमाज्ञया।।	</td><td>	14-99-52a<br>14-99-52b	
</td></tr>
				
				
<tr><td>
	यः प्रहारं द्विजेन्द्राय दद्यात्कुर्याच्च शोणितम्।<br>अस्थिभङ्गं च यः कुर्यात्प्राणैर्वा विप्रयोजयेत्।<br>सोनुपूर्व्येण यातीमान्नरकानेकविंशतिम्।।	</td><td>	14-99-53a<br>14-99-53b<br>14-99-53c	
</td></tr>
				
				
<tr><td>
	शूलमारोप्यते पश्चाज्ज्वलने परिपच्यते।<br>बहुवर्षसहस्राणि पच्यमानस्त्ववाक्छिराः।<br>नावमुच्येत दुर्मेदा न तस्य क्षीयते गतिः।।	</td><td>	14-99-54a<br>14-99-54b<br>14-99-54c	
</td></tr>
				
<tr><td>
	ब्राह्मणान्वा विचार्यैव व्रजन्तै वधकाङ्क्षया।<br>शतर्वषसहस्राणि तामिस्रे परिपच्यते।।	</td><td>	14-99-55a<br>14-99-55b	
</td></tr>
				
<tr><td>
	उत्पाद्य शोणितं गात्रात्संरंभमतिपूर्वकम्।<br>सपर्ययेण यातीमान्नरकानेकविंशतिम्।।	</td><td>	14-99-56a<br>14-99-56b	
</td></tr>
				
<tr><td>
	तस्मान्नाकुशलं ब्रूयान्न शुष्कां गतिमीरयेत्।<br>न ब्रूयात्परुषां वाणीं न चैवैनानतिक्रमेत्।।	</td><td>	14-99-57a<br>14-99-57b	
</td></tr>
				
<tr><td>
	ये विप्राञ्श्लक्ष्णया वाचा पूजयन्ति नरोत्तमाः।<br>अर्चितश्च स्तुतश्चैव तैर्भवामि न संशयः।।	</td><td>	14-99-58a<br>14-99-58b	
</td></tr>
				
<tr><td>
	तर्जयन्ति च ये विप्रान्क्रोशयन्ति च भारत।<br>आक्रुष्टस्तर्जितश्चाहं तैर्भवामि न संशयः।।	</td><td>	14-99-59a<br>14-99-59b	
</td></tr>
				
				
				
<tr><td>
	यश्चन्दनैश्चागरुधूपदीपै-<br>रभ्यर्चयेत्काष्ठमयीं ममार्चाम्।<br>तेनार्चितो नैव भवामि सम्य-<br>ग्विप्रार्चनादस्मि समर्चितोऽहम्।।	</td><td>	14-99-60a<br>14-99-60b<br>14-99-60c<br>14-99-60d	
</td></tr>
				
				
				
<tr><td>
	विप्रप्रसादाद्धरणीधरोऽहं<br>विप्रप्रसादादसुराञ्जयामि।<br>विप्रप्रसादाच्च सदक्षिणोऽहं<br>विप्रप्रसादादजितोऽहमस्मि।।	</td><td>	14-99-61a<br>14-99-61b<br>14-99-61c<br>14-99-61d	
</td></tr>
<tr><td>
	।। इति श्रीमन्महाभारते आश्वमेधिकपर्वणि<br> वैष्णवधर्मपर्वणि एकोनशततमोऽध्यायः।। 99 ।।	</td><td>		
</td></tr></tbody>