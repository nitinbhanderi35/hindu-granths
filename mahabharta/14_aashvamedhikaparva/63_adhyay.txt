				
<tbody><tr><td>
	<b>जनमेजय उवाच।</b>	</td><td>	14-63-1x	
</td></tr>
				
<tr><td>
	श्रुत्वैतद्वचनं ब्रह्मन्व्यासेनोक्तं महात्मना।<br>अश्वमेधं प्रति तदा किं भूयः प्रचकार ह।।	</td><td>	14-63-1a<br>14-63-1b	
</td></tr>
				
<tr><td>
	रत्नं च यन्मरुत्तेनि निहितं वसुधातले।<br>तदवाप कथं चेति तन्मे ब्रूहि द्विजोत्तम।।	</td><td>	14-63-2a<br>14-63-2b	
</td></tr>
<tr><td>
	<b>वैशम्पायन उवाच।</b>	</td><td>	14-63-3x	
</td></tr>
				
<tr><td>
	श्रुत्वा द्वैपायनवचो धर्मिराजो युधिष्ठिरः।<br>भ्रातॄन्सर्वान्समानाय्य काले वचनमब्रवीत्।।	</td><td>	14-63-3a<br>14-63-3b	
</td></tr>
				
<tr><td>
	अर्जुनं भीमसेनं च माद्रीपुत्रौ यमावपि।<br>श्रुतं वो वचनं वीराः सौहृदाद्यन्महात्मना।।	</td><td>	14-63-4a<br>14-63-4b	
</td></tr>
				
<tr><td>
	कुरूणां हितकामेन प्रोक्तं कृष्णेन धीमता।<br>तपोवृद्धेनि महता सुहृदां भूतिमिच्छता।।	</td><td>	14-63-5a<br>14-63-5b	
</td></tr>
				
<tr><td>
	गुरुणा धर्मशीलेन व्यासेनाद्भुतकर्मणा।<br>भीष्मेण च महाप्राज्ञ गोविन्देनि च धीमता।।	</td><td>	14-63-6a<br>14-63-6b	
</td></tr>
				
<tr><td>
	संस्मृत्य तदहं सम्यक्कर्तुमिच्छामि पाण्डवाः।<br>आयत्यां च तदात्वे च सर्वेषां तद्धि नो हितम्।।	</td><td>	14-63-7a<br>14-63-7b	
</td></tr>
				
<tr><td>
	अनुबन्धे च कल्याणं यद्वचो ब्रह्मवादिनः।<br>इयं हि वसुधा सर्वा क्षीणरत्ना कुरूद्वहाः।।	</td><td>	14-63-8a<br>14-63-8b	
</td></tr>
				
				
<tr><td>
	तच्चाचष्ट तदा व्यासो मरुत्तस्य धनं नृपाः।<br>यद्येतद्वो बहुमतं मन्यध्वं वा क्षमं यदि।<br>तदानयामहे सर्वे कतं वा भीम मन्यसे।।	</td><td>	14-63-9a<br>14-63-9b<br>14-63-9c	
</td></tr>
				
<tr><td>
	इत्युक्तवाक्ये नृपतौ तदा कुरुकुलोद्वह।<br>भीमसेनो नृपश्रेष्ठं प्राञ्जलिर्वाक्यमब्रवीत्।।	</td><td>	14-63-10a<br>14-63-10b	
</td></tr>
				
<tr><td>
	रोचते मे महाबाहो यदिदं भाषितं त्वया।<br>व्यासाख्यातस्य वित्तस्य समुपानयनं प्रति।।	</td><td>	14-63-11a<br>14-63-11b	
</td></tr>
				
<tr><td>
	तत्प्राप्नुयामहे धर्माद्यद्धनं काङ्क्षितं प्रभो।<br>कृतमेव महाराज भवेदिति मतिर्मम।।	</td><td>	14-63-12a<br>14-63-12b	
</td></tr>
				
<tr><td>
	ते वयं प्रणिपातेन गिरीशस्य महात्मनः।<br>तदानयामि भद्रं ते समभ्यर्च्य कपर्दिनम्।।	</td><td>	14-63-13a<br>14-63-13b	
</td></tr>
				
<tr><td>
	`तं विभुं देवदेवेशं शूलपाणिं त्रिलोचनम्।<br>अनादिनिधनं शंभुं नमस्यामि महेश्वरम्।।'	</td><td>	14-63-14a<br>14-63-14b	
</td></tr>
				
<tr><td>
	लोकनाथं गणाध्यक्षं तस्यैवानुचरांश्चि तान्।<br>प्रसाद्यार्थमवाप्स्यामो नूनं वाग्बुद्धिकर्मभिः।।	</td><td>	14-63-15a<br>14-63-15b	
</td></tr>
				
<tr><td>
	रक्षन्ते ये च तद्द्रव्यं किन्नरा रौद्रदर्शनाः।<br>ते च वश्या भविष्यन्ति प्रसन्ने वृषभध्वजे।।	</td><td>	14-63-16a<br>14-63-16b	
</td></tr>
				
<tr><td>
	`स हि देवः प्रसन्नात्मा भक्तानां परमेश्वरः।<br>ददात्यमरतां चापि किं पुनः काञ्चनं प्रभुः।।	</td><td>	14-63-17a<br>14-63-17b	
</td></tr>
				
<tr><td>
	वनस्थास्य पुरा जिष्णोरस्त्रं पाशुपतं महत्।<br>रौद्रं ब्रह्मसिरश्चादात्प्रसन्नः किं पुनर्धनम्।।	</td><td>	14-63-18a<br>14-63-18b	
</td></tr>
				
<tr><td>
	वयं सर्वे हि तद्भक्ताः स चास्माकं प्रसीदति।<br>तत्प्रसादादिदं राज्यं प्राप्तं कौरवनन्दन।।	</td><td>	14-63-19a<br>14-63-19b	
</td></tr>
				
				
<tr><td>
	अभिमन्योर्वधे वृत्ते प्रतिज्ञाते धनञ्जये।<br>जयद्रथवधार्थाय स्वप्ने लोकगुरुर्निशि।<br>प्रसाद्य लब्धवानस्त्रमर्जुनः सहकेशवः।।	</td><td>	14-63-20a<br>14-63-20b<br>14-63-20c	
</td></tr>
				
<tr><td>
	तत्र प्रभातां रजनीं फल्गुनस्याग्रतः प्रभुः।<br>जघान सैन्यं शूलेन प्रत्यक्षं सव्यसाचिनः।।	</td><td>	14-63-21a<br>14-63-21b	
</td></tr>
				
				
<tr><td>
	कस्तां सेनां महाराज मनसाऽपि प्रधर्षयेत्।<br>द्रोणिकर्णबलैर्युक्तां महेष्वासैः प्रहारिभिः।<br>ऋते देवान्महेष्वासाद्बहुरूपान्महेश्वरात्।।	</td><td>	14-63-22a<br>14-63-22b<br>14-63-22c	
</td></tr>
				
<tr><td>
	तस्यैव च प्रसादेव निहतास्तव शत्रवः।<br>अश्वमेधस्य संसिद्धिं तव सम्पादयिष्यति।'	</td><td>	14-63-23a<br>14-63-23b	
</td></tr>
				
				
<tr><td>
	श्रुत्वैवं वदतस्तस्य वाक्यं भीमस्य भारत।<br>प्रीतो धर्मात्मजो राजा बभूवातीव भारत।<br>अर्जुनप्रमुखाश्चापि तथेत्येवाब्रुवन्वचः।।	</td><td>	14-63-24a<br>14-63-24b<br>14-63-24c	
</td></tr>
				
<tr><td>
	कृत्वा तु पाण्डवाः सर्वे रत्नाहरणनिश्चयम्।<br>सेनामाज्ञापयामासुर्नक्षत्रेऽहनि च ध्रुवे।।	</td><td>	14-63-25a<br>14-63-25b	
</td></tr>
				
<tr><td>
	ततो ययुः पाण्डुसुता ब्राह्मणान्स्वस्ति वाच्य च।<br>अर्चयित्वा सुरश्रेष्ठं पूर्वमेव महेश्वरम्।।	</td><td>	14-63-26a<br>14-63-26b	
</td></tr>
				
<tr><td>
	मोदकैः पायसेनाथ मांसापूपैस्तथैव च।<br>आशास्य च महात्मानं प्रययुर्मुदिता भृशम्।।	</td><td>	14-63-27a<br>14-63-27b	
</td></tr>
				
<tr><td>
	तेषां प्रयास्यतां तत्र मङ्गलानि शुभान्यथ।<br>प्राहुः प्रहृष्टमनसो द्विजाग्र्या नागराश्च ते।।	</td><td>	14-63-28a<br>14-63-28b	
</td></tr>
				
<tr><td>
	ततः प्रदक्षिणीकृत्य शिरोभिः प्रणिपत्य च।<br>ब्राह्मणानग्निसहितान्प्रययुः पाण्डुनन्दनाः।।	</td><td>	14-63-29a<br>14-63-29b	
</td></tr>
				
<tr><td>
	समनुज्ञाप्य राजानं पुत्रशोकसमाहतम्।<br>धृतराष्ट्रं सभार्यं वै पृथां च पृथुलोचनाम्।।	</td><td>	14-63-30a<br>14-63-30b	
</td></tr>
				
				
<tr><td>
	मूले निक्षिप्य कौरव्यं युयुत्सुं धृतराष्ट्रजम्।<br>सम्पूज्यमानाः पौरैश्च ब्राह्मणैश्च मनीषिभिः।<br>`प्रययुः पाण्डवा वीरा नियमस्थाः शुचिव्रताः'	</td><td>	14-63-31a<br>14-63-31b<br>14-63-31c	
</td></tr>
<tr><td>
	।। इति श्रीमन्महाभारते आश्वमेधिकपर्वणि अनुगीतापर्वणि त्रिषष्टितमोऽध्यायः।। 63 ।।	</td><td>		
</td></tr>
</tbody>