				
<tbody><tr><td>
	<b>युधिष्ठिर उवाच।</b>	</td><td>	7-104-1x	
</td></tr>
				
<tr><td>
	विप्रयोगे शरीरस्य सेन्द्रियस्य विशेषतः।<br>अन्तरा वर्तमानस्य गतिः प्राणस्य कीदृशी।।	</td><td>	7-104-1a<br>7-104-1b	
</td></tr>
<tr><td>
	<b>भगवानुवाच।</b>	</td><td>	7-104-2x	
</td></tr>
				
<tr><td>
	शुभाशुभकृतं सर्वं प्राप्नोतीह फलं नरः।<br>न तु सर्वस्य भूतस्य पञ्चत्वं विद्यते नृप।।	</td><td>	7-104-2a<br>7-104-2b	
</td></tr>
				
<tr><td>
	पञ्चत्वं पाण्डवश्रेष्ठ भूरिभूतिकरं नृणाम्।<br>तेषां पञ्च महायज्ञान्ये कुर्वन्ति द्विजोत्तम।।	</td><td>	7-104-3a<br>7-104-3b	
</td></tr>
				
<tr><td>
	पञ्चत्वं पञ्चभिर्भूतैर्वियोगं संप्रचक्षते।<br>न जायते न म्रियते पुरुषः शाश्वतः सदा।।	</td><td>	7-104-4a<br>7-104-4b	
</td></tr>
				
<tr><td>
	प्रायेण मरणं नाम पापिनामेव पाण्डव।<br>येषां तु न गतिः पुण्या तेषां मरणमुच्यते।।	</td><td>	7-104-5a<br>7-104-5b	
</td></tr>
				
<tr><td>
	प्रायेणाकृतकृत्यस्तु मृत्योरुद्विजते जनः।<br>कृतकृत्याः प्रतीक्षन्ते मृत्युं प्रियमिवातिथिम्।।	</td><td>	7-104-6a<br>7-104-6b	
</td></tr>
<tr><td>
	<b>युधिष्ठिर उवाच।</b>	</td><td>	7-104-7x	
</td></tr>
				
<tr><td>
	पञ्च यज्ञाः कथं देव क्रियन्तेऽत्र द्विजातिभिः।<br>तेषां नाम च देवेश वक्तुमर्हस्यशेषतः।।	</td><td>	7-104-7a<br>7-104-7b	
</td></tr>
<tr><td>
	<b>श्रीभगवानुवाच।</b>	</td><td>	7-104-8x	
</td></tr>
				
<tr><td>
	शृणु पञ्च महायज्ञान्कीर्त्यमानान्युधिष्ठिर।<br>यैरेव ब्रह्मसालोक्यं लभ्यते गृहमेधिना।।	</td><td>	7-104-8a<br>7-104-8b	
</td></tr>
				
<tr><td>
	ऋभुजज्ञं ब्रह्मयज्ञं भूतयज्ञं च पाण्डव।<br>नृयज्ञं पितृयज्ञं च पञ्च यज्ञान्प्रचक्षते।।	</td><td>	7-104-9a<br>7-104-9b	
</td></tr>
				
				
<tr><td>
	तर्पणं ऋभुयज्ञः स्यात्स्वाध्यायो ब्रह्मयज्ञकः।<br>भूतयज्ञो बलिर्यज्ञो नृयज्ञोऽतिथिपूजनम्।<br>पितॄनुद्दिश्य यत्कर्म पितृयज्ञः प्रकीर्तितः।।	</td><td>	7-104-10a<br>7-104-10b<br>7-104-10c	
</td></tr>
				
<tr><td>
	हुतं चाप्यहुतं चैव तथा प्रहुतमेव च।<br>प्राशितं बलिदानं च पाकयज्ञान्प्रचक्षते।।	</td><td>	7-104-11a<br>7-104-11b	
</td></tr>
				
<tr><td>
	वैश्वदेवादयो होमा हुतमित्युच्यते बुधैः।<br>अहुतं च भवेद्दत्तं प्रहुतं ब्राह्मणाशितम्।।	</td><td>	7-104-12a<br>7-104-12b	
</td></tr>
				
<tr><td>
	प्राणाग्निहोत्रहोमं च प्राशितं विधिवद्विदुः।<br>बलिकर्म च राजेन्द्र पाकयज्ञाः प्रकीर्तिताः।।	</td><td>	7-104-13a<br>7-104-13b	
</td></tr>
				
<tr><td>
	केचित्पञ्च महायज्ञान्पाकयज्ञान्प्रचक्षते।<br>अपरे ब्रह्मयज्ञादीन्महायज्ञविदो विदुः।।	</td><td>	7-104-14a<br>7-104-14b	
</td></tr>
				
<tr><td>
	सर्व एते महायज्ञाः सर्वथा परिकीर्तिताः।<br>बुभुक्षितान्ब्राह्मणांस्तु यथाशक्ति न हापयेत्।।	</td><td>	7-104-15a<br>7-104-15b	
</td></tr>
				
<tr><td>
	अहन्यहनि ये त्वेतानकृत्वा भुञ्जते स्वयम्।<br>केवलं मलमश्नन्ति ते नार न च संशयः।।	</td><td>	7-104-16a<br>7-104-16b	
</td></tr>
				
<tr><td>
	तस्मात्स्नात्वा द्विजो विद्वान्कुर्यादेतान्दिनेदिने।<br>अतोऽन्यथा तु भुञ्जन्वै प्रायश्चित्ती भवेद्द्विजः।।	</td><td>	7-104-17a<br>7-104-17b	
</td></tr>
<tr><td>
	<b>युधिष्टिर उवाच।</b>	</td><td>	7-104-18x	
</td></tr>
				
<tr><td>
	देवदेवेशक दैत्यघ्न त्वद्भक्तस्य जनार्दन।<br>वक्तुमर्हसि देवेश स्नानस्य च विधिं मम।।	</td><td>	7-104-18a<br>7-104-18b	
</td></tr>
<tr><td>
	<b>भगवानुवाच।</b>	</td><td>	7-104-19x	
</td></tr>
				
<tr><td>
	शृणु पाण्डव तत्सर्व पवित्रं पापनाशनम्।<br>स्नात्वा येन विधानेन मुच्यन्ते किल्बिषाद्द्विजाः।।	</td><td>	7-104-19a<br>7-104-19b	
</td></tr>
				
<tr><td>
	मृदं च गोमयं चैव तिलं दर्भांस्तथैव च।<br>पुष्पाण्यपि यथान्यायमादाय तु जलं व्रजेत्।।	</td><td>	7-104-20a<br>7-104-20b	
</td></tr>
				
<tr><td>
	नद्यां स्नात्वा न च स्नायदन्यत्र द्विजसत्तम।<br>सति प्रभूते पयसि नाल्पे स्नायात्कदाचन।।	</td><td>	7-104-21a<br>7-104-21b	
</td></tr>
				
<tr><td>
	गत्वोदकसमीपं तु शुचौ देशे मनोरमे।<br>ततो मृद्गोमयादीनि तत्र विप्रो विनिक्षिपेत्।।	</td><td>	7-104-22a<br>7-104-22b	
</td></tr>
				
<tr><td>
	बहिः प्रक्षाल्य पादौ च द्विराचम्य प्रयत्नतः।<br>प्रदक्षिणं समावृत्य नमस्कुर्यात्तु तज्जलम्।।	</td><td>	7-104-23a<br>7-104-23b	
</td></tr>
				
<tr><td>
	न च प्रक्षालयेद्विद्वांस्तीर्थमद्भिः कदाचन।<br>न च पादेन वा हन्याद्धस्तेनान्येन तज्जलम्।।	</td><td>	7-104-24a<br>7-104-24b	
</td></tr>
				
<tr><td>
	सर्वदेवमया ह्यापो मन्मयाः पाण्डुनन्दन।<br>तस्मात्तास्तु न हन्तव्यास्त्वद्भिः प्रक्षालयेत्स्थलं।।	</td><td>	7-104-25a<br>7-104-25b	
</td></tr>
				
<tr><td>
	केवलं प्रथमं मज्जेन्नाङ्गानि विमृशेद्बुधः।<br>तत्तु तीर्थं समासाद्य कुर्यादाचमनं पुनः।।	</td><td>	7-104-26a<br>7-104-26b	
</td></tr>
				
				
<tr><td>
	गोकर्णाकृतिवत्कृत्वा करं त्रिः प्रपिबेज्जलम्।<br>द्विस्तत्परिमृजेद्वक्त्रं पादावभ्युक्ष्य चात्मनः।<br>शीर्षण्यांस्तु ततः प्राणान्सकृदेवतु संस्पृशेन।।	</td><td>	7-104-27a<br>7-104-27b<br>7-104-27c	
</td></tr>
				
<tr><td>
	बाहू द्वौ च ततः स्पृष्ट्वा हृदयं नाभिमेव च।<br>प्रत्यङ्गमुदकं स्पृष्ट्वा मूर्धानं तु पुनः स्पृशेत्।।	</td><td>	7-104-28a<br>7-104-28b	
</td></tr>
				
<tr><td>
	आपः पुनन्त्वित्युक्त्वा च पुनराचमनं चरेत्।<br>सोङ्कारव्याहृतीर्वाऽपि सदसस्पतिमित्यृचम्।।	</td><td>	7-104-29a<br>7-104-29b	
</td></tr>
				
				
<tr><td>
	आचम्य मृत्तिकाः पश्चात्त्रिधा कृत्वा समालभेत्।<br>ऋचेदं विष्णुरित्यङ्गमुत्तमाधममध्यमम्।<br>आलभ्य वारुणैः सूक्तैर्नमस्कृत्य जलं ततः।।	</td><td>	7-104-30a<br>7-104-30b<br>7-104-30c	
</td></tr>
				
<tr><td>
	स्रवन्ती चेत्प्रतिस्रोतः प्रत्यर्कं चान्यवारिषु।<br>मज्जेदोमित्युदाहृत्य न च विक्षोभयेज्जलम्।।	</td><td>	7-104-31a<br>7-104-31b	
</td></tr>
				
<tr><td>
	गोमयं च त्रिधा कृत्वा जले पूर्वं समालभेत्।<br>सव्याहृतीकां सप्रणवां गायत्रीं च जपेत्पुनः।।	</td><td>	7-104-32a<br>7-104-32c	
</td></tr>
				
				
<tr><td>
	पुनराचमनं कृत्वा मद्गतेनान्तरात्मना।<br>आपोहिष्ठेति तिसृभिर्ऋग्भिः पूतेन वारिणा।<br>तथा तरत्समन्दीभिः सिञ्चेच्चतसृभिः क्रमात्।।	</td><td>	7-104-33a<br>7-104-33b<br>7-104-33c	
</td></tr>
				
<tr><td>
	गोसूक्तेनाश्वसूक्तेन शुद्धवर्गेणि चात्मनः।<br>वैष्णवैर्वारुणैः सूक्तैः सावित्रैरिन्द्रदेवतैः।।	</td><td>	7-104-34a<br>7-104-34b	
</td></tr>
				
<tr><td>
	वामदैव्येन चात्मानमन्यैर्मन्मयसामभिः।<br>स्थित्वाऽन्तःसलिले सूक्तं जपेद्वाचाऽघमर्षणं।।	</td><td>	7-104-35a<br>7-104-35b	
</td></tr>
				
<tr><td>
	सव्याहृतीकां सप्रणवां गायत्रीं वा ततो जपेत्।<br>आश्वासमोक्षात्प्रणवं जपेद्वा मामनुस्मरन्।।	</td><td>	7-104-36a<br>7-104-36b	
</td></tr>
				
<tr><td>
	उत्प्लुत्य तीर्थमासाद्य धौते शुक्ले च वाससी।।<br>शुद्धे चाच्छादयेत्कक्षे न कुर्यात्परिपाशके।।	</td><td>	7-104-37a<br>7-104-37b	
</td></tr>
				
				
<tr><td>
	पाशेन बद्ध्वा कक्षे यत्कुरुते कर्म वैदिकम्।<br>राक्षसा दानवा दैत्यास्तद्विलुंपन्ति हर्षिताः।<br>तस्मत्सर्वप्रयत्नेन कक्ष्यापाशं न धारयेत्।।	</td><td>	7-104-38a<br>7-104-38b<br>7-104-38c	
</td></tr>
				
<tr><td>
	ततः प्रक्षाल्य पादौ च हस्तौ चैव मृदा शनैः।<br>आचम्य पुनराचामेत्पुनः सावित्रिया द्विजः।।	</td><td>	7-104-39a<br>7-104-39b	
</td></tr>
				
				
<tr><td>
	प्राङ्मुखोदङ्मुखो वाऽपि ध्यायन्वेदान्समाहितः।<br>जले जलगतः शुद्धः स्थल एव स्थलस्थितः।<br>उभयत्र स्थितस्तस्मादाचामेदात्मशुद्धये।।	</td><td>	7-104-40a<br>7-104-40b<br>7-104-40c	
</td></tr>
				
<tr><td>
	दर्भेषु दर्भपाणिः सन्प्राङ्मुखः सुसमाहितः।<br>प्राणायामांस्ततः कुर्यान्मद्गतेनान्तरात्मना।।	</td><td>	7-104-41a<br>7-104-41b	
</td></tr>
<tr><td>
	सहस्रकृत्वः सावित्रीं शतकृत्वस्तु वा जपेत्।।	</td><td>	7-104-42a	
</td></tr>
				
<tr><td>
	समाहितो जपेत्तस्मात्सावित्र्या चाभिमन्त्र्य च।<br>मन्देहानां विनाशाय रक्षसां विक्षिपेज्जलम्।।	</td><td>	7-104-43a<br>7-104-43b	
</td></tr>
<tr><td>
	उद्वर्गोसीत्यथा चान्तःप्रायश्चित्तजलं क्षिपेत्।।	</td><td>	7-104-44a	
</td></tr>
				
<tr><td>
	अथादाय सुपुष्पाणि तोयमञ्जलिना द्विजः<br>प्रक्षिप्य प्रतिसूर्यं च व्योममुद्रां प्रकल्पयेत्।।	</td><td>	7-104-45a<br>7-104-45b	
</td></tr>
				
<tr><td>
	ततो द्वादशकृत्वस्तु सूर्यस्येकाक्षरं जपेत्।<br>ततः षडक्षरादीनि षट्कृत्वः परिवर्तयेत्।।	</td><td>	7-104-46a<br>7-104-46b	
</td></tr>
				
<tr><td>
	प्रदक्षिणं परामृश्य मुद्रया स्वमुखान्तरे।<br>ऊर्ध्वबाहुस्ततो भूत्वा सूर्यमीक्षेत्समाहितः।।	</td><td>	7-104-47a<br>7-104-47b	
</td></tr>
				
<tr><td>
	तन्मण्डलस्थं मां ध्यायंस्तोजोमूर्तिं चतुर्भुजम्।<br>उदुत्यं च जपेन्मन्त्रं चित्रं तच्चक्षुरित्यपि।।	</td><td>	7-104-48a<br>7-104-48b	
</td></tr>
				
<tr><td>
	सावित्रीं च यथाशत्ति जप्त्वा सूक्तं च मामकम्।<br>मन्मयानि च सामानि पुरुषव्रतमेव च।।	</td><td>	7-104-49a<br>7-104-49b	
</td></tr>
				
<tr><td>
	ततश्चालोकयेदर्कं हंसः शुचिषदित्यपि।<br>प्रदक्षिणं समावृत्य नमस्कृत्य दिवाकरम्।।	</td><td>	7-104-50a<br>7-104-50b	
</td></tr>
				
<tr><td>
	ततस्तु तर्पयेदद्भिर्ब्रह्म्णां मां च शङ्करम्।<br>प्रजापतिं च देवांश्च तथा देवमुनीनपि।।	</td><td>	7-104-51a<br>7-104-51b	
</td></tr>
				
<tr><td>
	साङ्गानपि तथा वेदानितिहासान्क्रतूनपि।<br>पुराणानि च सर्वाणि कुलान्यप्सरसां तथा।।	</td><td>	7-104-52a<br>7-104-52b	
</td></tr>
				
				
<tr><td>
	क्रतून्संवत्सरं चैव कलाकाष्ठात्मकं तथा।<br>भूतग्रामांश्च भूतानि सरितः सागरांस्तथा।<br>शैलाञ्शैलस्थितान्देवानोषधीः सवनस्पतीः।।	</td><td>	7-104-53a<br>7-104-53b<br>7-104-53c	
</td></tr>
				
<tr><td>
	तर्पयेदुपवीती च प्रत्येकं तृप्यतामिति।<br>अन्वारभ्य च सव्येन पाणिना दक्षिणेन तु।।	</td><td>	7-104-54a<br>7-104-54b	
</td></tr>
				
<tr><td>
	निवीती तर्पयेद्विद्वानृषीन्मन्त्रकृतस्तथा।<br>मरीच्यादीनृषींश्चैव नारदाद्यान्समाहितः।।	</td><td>	7-104-55a<br>7-104-55b	
</td></tr>
				
<tr><td>
	प्राचीनावीत्यथैतास्तु तर्पयेद्देवताः पितॄत्।<br>ततस्तु कव्यवाडग्निं सों वैवस्वतं तथा।।	</td><td>	7-104-56a<br>7-104-56b	
</td></tr>
				
				
<tr><td>
	ततश्चार्यमणं चापि ह्यग्निष्वात्तांस्तथैव च।<br>सोमपांश्चैव दर्भेषु सतिलैरेव वारिभिः।<br>तृप्यतामिति पश्चात्तु स पितॄंस्तर्पयेत्ततः।।	</td><td>	7-104-57a<br>7-104-57b<br>7-104-57c	
</td></tr>
				
<tr><td>
	पितॄन्पितामहांश्चैव तथैव प्रपितामहान्।<br>पितामहीस्तता चापि तथैव प्रपितामहीः।।	</td><td>	7-104-58a<br>7-104-58b	
</td></tr>
				
<tr><td>
	मातरं चात्मनश्चैव गुरुमाचार्यमेव च।<br>पितृमातृष्वसारौ च तथा मातामहीमपि।।	</td><td>	7-104-59a<br>7-104-59b	
</td></tr>
				
<tr><td>
	उपाध्यायान्सखीन्बन्धूञ्शिष्यर्त्विग्ज्ञातिबांधवान्।<br>प्रमीतानानृशंस्यार्थं तर्पयेत्तानमत्सरः।।	</td><td>	7-104-60a<br>7-104-60b	
</td></tr>
				
<tr><td>
	तर्पयित्वा तथाऽऽचम्य स्नानवस्त्रं प्रपीडयेत्।<br>वृत्तिं भृत्यजनस्याहुः स्नानं पानं च तद्विदः।।	</td><td>	7-104-61a<br>7-104-61b	
</td></tr>
				
				
<tr><td>
	अतर्पयित्वा तान्पूर्वं स्नानवस्त्रं न पीडयेत्।<br>पीडयेच्चेत्पुरा मोहाद्देवाः सर्पिगणास्तथा।<br>पितरस्तु निराशास्ते शप्त्वा यान्ति यथागतं।।	</td><td>	7-104-62a<br>7-104-62b<br>7-104-62c	
</td></tr>
				
<tr><td>
	प्रक्षाल्य तु मृदा पादावाचम्य प्रयतः पुनः।<br>दर्भेषु दर्भपाणिः सन्स्वाध्यायं तु समारभेत्।।	</td><td>	7-104-63a<br>7-104-63b	
</td></tr>
				
<tr><td>
	वेदमादौ समारभ्य ततोपर्युपरि क्रमात्।<br>यदधीतेऽन्वहं शक्त्या तत्स्वाध्यायं प्रचक्षते।।	</td><td>	7-104-64a<br>7-104-64b	
</td></tr>
				
<tr><td>
	ऋचो वाऽपि यजुर्वाऽपि सामगायमथापि च।<br>इतिहासपुराणानि यथाशक्ति न हापयेत्।।	</td><td>	7-104-65a<br>7-104-65b	
</td></tr>
				
<tr><td>
	उत्थाय तु नमस्कृत्य दिशो दिग्देवता अपि।<br>ब्रह्मणं च ततश्चाग्निं पृथिवीमोषधीस्तथा।।	</td><td>	7-104-66a<br>7-104-66b	
</td></tr>
				
<tr><td>
	वाचं वाचस्पतिं चैव मां चैव सरितस्तथा।<br>नमस्कृत्य तथाऽद्भिस्तु प्रणवादि च पूर्ववत्।।	</td><td>	7-104-67a<br>7-104-67b	
</td></tr>
				
<tr><td>
	ततो नमोऽद्भ्य इत्युक्त्वा नमस्कुर्यात्तु तज्जलम्।<br>घृणिः सूर्यस्तथाऽऽदित्यस्तं प्रणम्य स्वमूर्धनि।।	</td><td>	7-104-68a<br>7-104-68b	
</td></tr>
				
<tr><td>
	ततस्त्वालोकयन्नर्कं प्रणवेन समाहितः।<br>ततो मामर्चयेत्पुष्पैर्मत्प्रियैरेव नित्यशः।।	</td><td>	7-104-69a<br>7-104-69b	
</td></tr>
<tr><td>
	<b>युधिष्ठिर उवाच।</b>	</td><td>	7-104-70x	
</td></tr>
				
<tr><td>
	त्वत्प्रियाणि प्रसूनानि त्वदधिष्ठानि माधव।<br>सर्वाण्याचक्ष्व देवेश त्वद्भक्तस्य ममाच्युत।।	</td><td>	7-104-70a<br>7-104-70b	
</td></tr>
<tr><td>
	<b>भगवानुवाच।</b>	</td><td>	7-104-71x	
</td></tr>
				
<tr><td>
	शृणुष्वावहितो राजन्पुष्पाणि प्रियकृन्ति मे।<br>कुमुदं करवीरं च चणकं चंपकं तथा।।	</td><td>	7-104-71a<br>7-104-71b	
</td></tr>
				
<tr><td>
	मल्लिकाजातिपुष्पं च नन्द्यावर्तं च नन्दिकम्।<br>पलाशपुष्पपत्राणि दूर्वा भृङ्गकमेव च।।	</td><td>	7-104-72a<br>7-104-72b	
</td></tr>
				
<tr><td>
	वनमाला च राजेन्द्र मत्प्रियाणि विशेषतः।<br>सर्वेषामपि पुष्पाणां सहस्रगुणमुत्पलम्।।	</td><td>	7-104-73a<br>7-104-73b	
</td></tr>
				
<tr><td>
	तस्मात्पद्मं तथा राजन्पद्मात्तु सतपत्रकम्।<br>तस्मात्सहस्रपत्रं तु पुण्डरीकं ततः परम्।।	</td><td>	7-104-74a<br>7-104-74b	
</td></tr>
				
				
<tr><td>
	पुण्डरीकसहस्रात्तु तुलसी गुणतोऽधिका।<br>बकपुष्पं ततस्तस्मात्सौवर्णं तु ततोऽधिकम्।<br>सौवर्णात्तु प्रसूनाच्च मत्प्रियं नास्ति पाण्डव।।	</td><td>	7-104-75a<br>7-104-75b<br>7-104-75c	
</td></tr>
				
				
<tr><td>
	पुष्पाभावे तुलस्यास्तु पत्रैर्मामर्चयेत्पुनः।<br>पत्रालाभे तु शाखाभिः शाकालाभे शिफालवैः।<br>शिफाभावे मृदा तत्र भक्तिमानर्चयेत माम्।।	</td><td>	7-104-76a<br>7-104-76b<br>7-104-76c	
</td></tr>
				
<tr><td>
	वर्जनीयानि पुष्पाणि शृणु राजन्समाहितः।<br>किङ्किणी मुनिपुष्पं च धुर्धूरं पाटलं तथा।।	</td><td>	7-104-77a<br>7-104-77b	
</td></tr>
				
<tr><td>
	तथाऽतिमुक्तकं चैव पुन्नागं नक्तमालिकम्।<br>यौधिकं क्षीरिकापुष्पं निर्गुण्डी लाङ्गुली जपा।।	</td><td>	7-104-78a<br>7-104-78b	
</td></tr>
				
<tr><td>
	कर्णिकारं तथाऽशोकं शल्मलीपुष्पमेव च।<br>ककुभाः कोविदाराश्च वैभीतकमथापि च।।	</td><td>	7-104-79a<br>7-104-79b	
</td></tr>
				
				
<tr><td>
	कुरण्टकप्रसूनं च कल्पकं कालकं तथा।<br>अङ्केलं गिरिकर्णी च नीलान्येव च सर्वशः।<br>एकपर्णानि चान्यानि सर्वाण्येव विवर्जयेत्।।	</td><td>	7-104-80a<br>7-104-80b<br>7-104-80c	
</td></tr>
				
<tr><td>
	अर्कपुष्पाणि वर्ज्यानि अर्कपत्रस्तितानि च।<br>व्याघृताः पिचुमन्दानि सर्वाण्येव विवर्जयेत्।।	</td><td>	7-104-81a<br>7-104-81b	
</td></tr>
				
<tr><td>
	अन्यैस्तु शुक्लपत्रैस्तु गन्धवद्भिर्नराधिप।<br>अवर्ज्यैस्तैर्यथालाभं मद्भक्तो मां समर्चयेत्।।	</td><td>	7-104-82a<br>7-104-82b	
</td></tr>
<tr><td>
	<b>युधिष्ठिर उवाच।</b>	</td><td>	7-104-83x	
</td></tr>
				
<tr><td>
	कथं त्वमर्चनीयोसि मूर्तयः कीदृशास्तु ते।<br>वैखानसाः कथं ब्रुयूः कथं वा पाञ्चरात्रिकाः।।	</td><td>	7-104-83a<br>7-104-83b	
</td></tr>
<tr><td>
	<b>भगवानुवाच।</b>	</td><td>	7-104-84x	
</td></tr>
				
<tr><td>
	शृणु पाण्डव तत्सर्वमर्चनाक्रममात्मनः।<br>स्थण्डिले पद्मकं कृत्वा चाष्टपत्रं सकर्णिकम्।।	</td><td>	7-104-84a<br>7-104-84b	
</td></tr>
				
<tr><td>
	अष्टाक्षरविधानेन ह्यथवा द्वादशाक्षरैः।<br>वैदिकैरथ मन्त्रैश्च मम सूक्तेन वा पुनः।।	</td><td>	7-104-85a<br>7-104-85b	
</td></tr>
				
<tr><td>
	स्थापितं मां ततस्तस्मिन्नर्ययित्वा विचक्षणः।<br>पुरुषं च ततः सत्यमत्युतं च युधिष्टिर।।	</td><td>	7-104-86a<br>7-104-86b	
</td></tr>
				
<tr><td>
	अनिरुद्धं च मां प्राहुर्वैखानसविदो जनाः।<br>अन्ये त्वेवं विजानन्ति मां राजन्पाञ्चरात्रिकाः।	</td><td>	7-104-87a<br>7-104-87b	
</td></tr>
				
<tr><td>
	वासुदेवं च राजेन्द्र संकर्षणमथापि वा।<br>प्रद्युम्नं चानिरुद्धं च चतुर्मूर्तिं प्रचक्षते।।	</td><td>	7-104-88a<br>7-104-88b	
</td></tr>
				
<tr><td>
	एताश्चान्याश्च राजेन्द्र संज्ञाभेदेन मूर्तयः।<br>विद्ध्यार्थान्तरा एवं मामेवं चार्चयेद्भुधः।।	</td><td>	7-104-89a<br>7-104-89b	
</td></tr>
<tr><td>
	<b>युधिष्ठिर उवाच।</b>	</td><td>	7-104-90x	
</td></tr>
				
<tr><td>
	त्वद्भक्ताः कीदृसा देव कानि तेषं व्रतानि च।<br>एतत्कथय देवेश त्वद्भक्तस्य ममाच्युत।।	</td><td>	7-104-90a<br>7-104-90b	
</td></tr>
<tr><td>
	<b>भगवानुवाच।</b>	</td><td>	7-104-91x	
</td></tr>
				
<tr><td>
	अनन्यदेवताभक्ता चे मद्भक्तजनप्रियाः।<br>मामेव शरणं प्राप्ता मद्भक्तास्ते प्रकीर्तिताः।।	</td><td>	7-104-91a<br>7-104-91b	
</td></tr>
				
<tr><td>
	स्वर्ग्याण्यपि यशस्यानि मत्प्रियाणि विशेषतः।<br>मद्भक्तः पाण्डवश्रेष्ठ व्रतानीमानि धारयेत्।।	</td><td>	7-104-92a<br>7-104-92b	
</td></tr>
				
<tr><td>
	नान्यदाच्छादयेद्वस्त्रं मद्भक्तो जलतारणे।<br>स्वस्थस्तु न दिवा स्वप्येन्मधुमांसानि वर्जयेत्।।	</td><td>	7-104-93a<br>7-104-93b	
</td></tr>
				
<tr><td>
	प्रदक्षिणं व्रजेद्विप्रान्गामश्वत्थं हुताशनम्।<br>न धावेत्पतिते वर्षे नाग्नभिक्षां च लोपयेत्।।	</td><td>	7-104-94a<br>7-104-94b	
</td></tr>
				
<tr><td>
	प्रत्यक्षलवणं नाद्यत्सौभाञ्जनकरञ्जनौ।<br>ग्रासमुष्टिं गवपे दद्याद्धान्याम्लं चैव वर्जयेत्।।	</td><td>	7-104-95a<br>7-104-95b	
</td></tr>
				
<tr><td>
	तथा पर्युषितं चापि पक्वं परगृहागतम्।<br>अनिवेदितं च यद्द्रव्यं तत्प्रयत्नेन वर्जयेत्।।	</td><td>	7-104-96a<br>7-104-96b	
</td></tr>
				
<tr><td>
	विभितककरञ्जानां छायां दूरे विवर्जयेत्।<br>पिप्रदेवपरीवादान्न वदेत्पीडितोपि सन्।।	</td><td>	7-104-97a<br>7-104-97b	
</td></tr>
				
<tr><td>
	सात्विका राजसाश्चापि तामसाश्चापि पाण्डव।<br>मामर्चयन्ति मद्भक्तास्तेषामीदृग्विदा गतिः।।	</td><td>	7-104-98a<br>7-104-98b	
</td></tr>
				
<tr><td>
	तामसास्तिमिरं यान्ति राजसा रज एव तत्।<br>सात्विकाः सत्वसंपन्नाः सत्वमेव प्रयान्ति ते।।	</td><td>	7-104-99a<br>7-104-99b	
</td></tr>
				
<tr><td>
	ये सिद्धाः सन्ति साङ्ख्येन योगसत्वबलेन च।<br>नभस्यादित्यचन्द्राभ्यां पश्यन्ति पदविस्तरम्।।	</td><td>	7-104-100a<br>7-104-100b	
</td></tr>
				
<tr><td>
	एकस्तंभे नवद्वारे त्रिस्थूणे पञ्चसाक्षिके।<br>एतस्मिन्देहनगरे राजसस्तु सदा भवेत्।।	</td><td>	7-104-101a<br>7-104-101b	
</td></tr>
				
<tr><td>
	उदिते सवितर्याप्य क्रियायुक्तस्य धीमतः।<br>चतुर्वेदविदश्चापि देहे षड्वृषलाः स्मृताः।।	</td><td>	7-104-102a<br>7-104-102b	
</td></tr>
				
<tr><td>
	क्षत्रियाः सप्त विज्ञेया वैश्यास्त्वष्टौ प्रकीर्तिताः।<br>नियताः पाण्डवश्रेष्ठ शूद्राणामेकविंशतिः।।	</td><td>	7-104-103a<br>7-104-103b	
</td></tr>
				
<tr><td>
	कामः क्रोधश्च लोभश्च मोहश्च मद एव च।<br>महामोहश्च इत्येते देहे षड्वृषलाः स्मृताः।।	</td><td>	7-104-104a<br>7-104-104b	
</td></tr>
				
<tr><td>
	गर्वः स्तंभो ह्यहङ्कार ईर्ष्या च द्रोह एव च।<br>पारुष्यं क्रूरता चैव सप्तैत क्षत्रियाः स्मृताः।।	</td><td>	7-104-105a<br>7-104-105b	
</td></tr>
				
<tr><td>
	तीक्ष्णता निकृतिर्माया शाठ्यं डंभो ह्यनार्जवम्।<br>पैशुन्यमनृतं चैव वेश्यास्त्वष्टौ प्रकीर्तिताः।।	</td><td>	7-104-106a<br>7-104-106b	
</td></tr>
				
<tr><td>
	तृष्णा बुभुक्षा निद्रा च ह्यालस्यं चाघृणादयः।<br>आधिश्चापि विषादश्च प्रमादो हीनसत्वता।।	</td><td>	7-104-107a<br>7-104-107b	
</td></tr>
				
<tr><td>
	भयं विक्लबता जाड्यं पापकं मन्युरेव च।<br>आशा चाश्रद्दधानत्वमनवस्थाप्यमन्त्रणम्।।	</td><td>	7-104-108a<br>7-104-108b	
</td></tr>
				
<tr><td>
	आशौचं मलिनत्वं च शूद्रा ह्येते प्रकीर्तिताः।<br>यस्मिन्नेते न दृश्यन्ते स वै ब्राह्मण उच्यते।।	</td><td>	7-104-109a<br>7-104-109b	
</td></tr>
				
<tr><td>
	येषुयेषु हि भावेषु यत्कालं वर्तते द्विजः।<br>तत्कालं वै स विज्ञेयो ब्राह्मणो ज्ञानदुर्बलः।।	</td><td>	7-104-110a<br>7-104-110b	
</td></tr>
				
<tr><td>
	प्राणानायम्य यत्कालं येन मां चापि चिन्तयेत्।<br>तत्कालो वै द्विजो ज्ञेयः शेषकालो ह्यथेतरः।।	</td><td>	7-104-111a<br>7-104-111b	
</td></tr>
				
<tr><td>
	तस्मात्तु सात्विको भूत्वा शुचिः क्रोधविवर्जितः।<br>मामर्चयेत्तु सततं मत्प्रियत्वं यदीच्छति।।	</td><td>	7-104-112a<br>7-104-112b	
</td></tr>
				
				
				
<tr><td>
	अलोलजिह्वः समुपस्थितो धृतिं<br>निधाय चक्षुर्युगमात्रमेव तत।<br>मनश्च वाचं च निगृह्य चञ्चलं<br>भयान्निवृत्तो मम भक्त उच्यते।।	</td><td>	7-104-113a<br>7-104-113b<br>7-104-113c<br>7-104-113d	
</td></tr>
				
<tr><td>
	ईदृशाध्यात्मिनो ये तु ब्राह्मणा नियतेन्द्रियाः।<br>तेषां श्राद्धेषु तृप्यन्ति तेन तृप्ताः पितामहाः।।	</td><td>	7-104-114a<br>7-104-114c	
</td></tr>
				
<tr><td>
	धर्मो जयति नाधर्मः सत्यं जयति नानृतम्।<br>क्षमा जयति न क्रोधः क्षमावान्ब्राह्मणो भवेत्।।	</td><td>	7-104-115a<br>7-104-115b	
</td></tr>
<tr><td>
	।। इति श्रीमन्महाभारते आश्वमेधिकपर्वणि<br> वैष्णवधर्मपर्वणि चतुरधिकशततमोऽध्यायः।। 104 	</td><td>		
</td></tr></tbody>