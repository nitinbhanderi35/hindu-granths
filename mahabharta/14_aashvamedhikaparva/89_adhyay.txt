				
<tbody><tr><td>
	<b>वैशम्पायन उवाच।</b>	</td><td>	14-89-1x	
</td></tr>
				
<tr><td>
	एतस्मिन्नेव काले तु स राजा बभ्रुवाहनः।<br>मातृभ्यां सहितो धीमान्कुरूनभ्याजगाम ह।।	</td><td>	14-89-1a<br>14-89-1b	
</td></tr>
				
				
<tr><td>
	तत्र वृद्धान्यथावत्स कुरूनन्यांश्च पार्थिवान्।<br>अभिवाद्य महाबाहुस्तैश्चापि प्रतिनन्दितः।<br>प्रविवेश पितामह्याः कुन्त्या भवनमुत्तमम्।।	</td><td>	14-89-2a<br>14-89-2b<br>14-89-2c	
</td></tr>
				
<tr><td>
	स प्रविश्य महाबाहुः पाण्डवानां निवेशनम्।<br>पितामहीमभ्यवन्दत्साम्ना परमवल्गुना।।	</td><td>	14-89-3a<br>14-89-3b	
</td></tr>
				
				
<tr><td>
	तथा चित्राङ्गदा देवी कौरवस्यात्मजाऽपि च।<br>पृथां कृष्णां च सहिते विनयेनोपजग्मतुः।<br>सुभद्रां च यथान्यायं याश्चान्याः कुरुयोषितः।।	</td><td>	14-89-4a<br>14-89-4b<br>14-89-4c	
</td></tr>
				
<tr><td>
	ददौ कुन्ती ततस्ताभ्यां रत्नानि विविधानि च।<br>द्रौपदी च सुभद्रा च याश्चाप्यन्या यदुस्त्रियः।।	</td><td>	14-89-5a<br>14-89-5b	
</td></tr>
				
<tr><td>
	ऊषतुस्तत्र ते देव्यौ महार्ङशयनासने।<br>सुपूजिते स्वयं कुन्त्या पार्थस्य हितकाम्यया।।	</td><td>	14-89-6a<br>14-89-6b	
</td></tr>
				
<tr><td>
	स च राजा महातेजाः पूजितो बभ्रुवाहनः।<br>धूतराष्ट्रं महीपालमुपतस्थे यताविधि।।	</td><td>	14-89-7a<br>14-89-7b	
</td></tr>
				
<tr><td>
	युधिष्टिरं च राजानं भीमदींश्चापि पाण्डवान्।<br>उपागम्य महातेजा विनयेनाभ्यवादयत्।।	</td><td>	14-89-8a<br>14-89-8b	
</td></tr>
				
<tr><td>
	स तैः प्रेम्या परिष्वक्तः पूजितश्च यथाविधि।<br>धनं चास्मै ददुर्भूरि प्रीयमाणा महारथाः।।	</td><td>	14-89-9a<br>14-89-9b	
</td></tr>
				
<tr><td>
	तथैव च महीपालः कृष्णं चक्रगदाधरम्।<br>प्रद्युम्न इव गोविन्दं विनयेनोपतस्थिवान्।।	</td><td>	14-89-10a<br>14-89-10b	
</td></tr>
				
<tr><td>
	तस्मै कृष्णो ददौ राज्ञे महार्हमतिपूजितम्।<br>रथं हेमपरिष्कारं दिव्याश्वयुजमुत्तमम्।।	</td><td>	14-89-11a<br>14-89-11b	
</td></tr>
				
<tr><td>
	धर्मराजश्च भीमश्च फल्गुनश्च यमौ तथा।<br>पृथक्पृथक् च ते चैनं मानार्थाभ्यामयोजयन्।।	</td><td>	14-89-12a<br>14-89-12b	
</td></tr>
				
<tr><td>
	ततस्तृतीये दिवसे सत्यवत्यात्मजो मुनिः।<br>युधिष्ठिरं समभ्येत्य वाग्मी वचनमब्रवीत्।।	</td><td>	14-89-13a<br>14-89-13b	
</td></tr>
				
<tr><td>
	अद्यप्रभृति कौन्तेय यज्ञस्य समयो हि ते।<br>मुहूर्तो यज्ञियः प्राप्तश्चोदयन्तीह याजकाः।।	</td><td>	14-89-14a<br>14-89-14b	
</td></tr>
				
<tr><td>
	अहीनो नाम राजेन्द्र क्रतुस्तेऽयं विकल्पवान्।<br>बहुत्वात्काञ्चनस्यास्य ख्यातो बहुसुवर्णकः।।	</td><td>	14-89-15a<br>14-89-15b	
</td></tr>
				
<tr><td>
	एवमत्र महाराज दक्षिणाभिर्गुणीकुर।<br>श्रीस्त्वां व्रजतु ते राजन्ब्राह्मणा ह्यत्र कारणम्।।	</td><td>	14-89-16a<br>14-89-16b	
</td></tr>
				
<tr><td>
	त्रीनश्वमेधानत्र त्वं सम्प्राप्य बहुदक्षिणान्।<br>ज्ञातिवध्याकृतं पापं प्रहास्यति नराधिप।।	</td><td>	14-89-17a<br>14-89-17b	
</td></tr>
				
<tr><td>
	पवित्रं परमं चैतत्पावनानां च पावनम्।<br>यदश्वमेधावभृथं प्राप्स्यसे कुरुनन्दन।।	</td><td>	14-89-18a<br>14-89-18b	
</td></tr>
				
<tr><td>
	इत्युक्तः स तु तेजस्वी व्यासेनामितबुद्धिना।<br>दीक्षां विवेश धर्मात्मा वाजिमेधाप्तये ततः।।	</td><td>	14-89-19a<br>14-89-19b	
</td></tr>
				
<tr><td>
	ततो यज्ञं महाबाहुर्वाजिमेधं महाक्रतुम्।<br>बह्वन्नदक्षिणं राजा सर्वकामगुणान्वितम्।।	</td><td>	14-89-20a<br>14-89-20b	
</td></tr>
				
<tr><td>
	तत्र वेदविदो राजंश्चक्रुः कर्माणि याजकाः।<br>परिक्रामन्ति शास्त्रज्ञा यतावद्द्विजसत्तमाः।।	</td><td>	14-89-21a<br>14-89-21b	
</td></tr>
				
<tr><td>
	न तेषां स्खलितं किञ्चिदासीदपहुतं तथा।<br>क्रमयुक्तं च युक्तं च चक्रुस्तत्र द्विजर्षभाः।।	</td><td>	14-89-22a<br>14-89-22b	
</td></tr>
				
<tr><td>
	कृत्वा प्रवर्ग्यं धर्मज्ञा यथावद्द्विजसत्तमाः।<br>चक्रस्ते विधिवद्राजंस्तथैवाभिषवं द्विजाः।।	</td><td>	14-89-23a<br>14-89-23b	
</td></tr>
				
<tr><td>
	अभिषूय ततो राजन्सोमं सोमपसत्तमाः।<br>सवनान्यानुपूर्व्येण चक्रुः सास्त्रानुसारिणः।।	</td><td>	14-89-24a<br>14-89-24b	
</td></tr>
				
<tr><td>
	न तत्र कृपणः कश्चिन्न दरिद्रो बभूव ह।<br>क्षुधितो दुःखितो वाऽपि प्राकृतो वाऽपि मानवः।।	</td><td>	14-89-25a<br>14-89-25b	
</td></tr>
				
<tr><td>
	भोजनं भोजनार्थिभ्यो दापयामास शत्रुहा।<br>भीमसेनो महातेजाः सततं राजशासनात्।।	</td><td>	14-89-26a<br>14-89-26b	
</td></tr>
				
<tr><td>
	संस्तरे कुशलाश्चापि सर्वकार्याणि याजकाः।<br>दिवसेदिवसे चक्रुर्यथाशास्त्रानुदर्शात्।।	</td><td>	14-89-27a<br>14-89-27b	
</td></tr>
				
<tr><td>
	नाषडङ्गविदत्रासीत्सदस्यस्तस्य धीमतः।<br>नाव्रतो नानुपाध्यायो न च वादाविचक्षणः।।	</td><td>	14-89-28a<br>14-89-28b	
</td></tr>
				
<tr><td>
	ततो यूपोच्छ्रये प्राप्ते षड् बैल्वान्भरतर्षभ।<br>खादिरान्बिल्वसमितांस्तावतः सर्ववर्णिनः।।	</td><td>	14-89-29a<br>14-89-29b	
</td></tr>
				
<tr><td>
	देवदारुमयौ द्वौ तु यूपौ कुरुपतेर्मखे।<br>श्लेष्मातकमयं चैकं याजकाः समकल्पयन्।।	</td><td>	14-89-30a<br>14-89-30b	
</td></tr>
				
				
<tr><td>
	`सर्वानेतान्यथाशास्त्रं याजकाः समकारयन्।'<br>शोभार्थं चापरान्यूपान्काञ्चनान्भरतर्षभ।<br>स भीमः कारयामास धर्मराजस्य शासनात्।।	</td><td>	14-89-31a<br>14-89-31b<br>14-89-31c	
</td></tr>
				
<tr><td>
	ते व्यराजन्त राजर्षे वासोभिरुपशोभिताः।<br>महेन्द्रानुगता देवा यथा सप्तर्षिभिर्दिवि।।	</td><td>	14-89-32a<br>14-89-32b	
</td></tr>
				
<tr><td>
	इष्टकाः काञ्चनीश्चात्र चयनार्तं कृता विभो।<br>शुशुभे चयनं तच्च दक्षस्येव प्रजापतेः।।	</td><td>	14-89-33a<br>14-89-33b	
</td></tr>
				
<tr><td>
	चतुश्चित्यश्च तस्यासीदष्टादशकरात्मकः।<br>स रुक्मपक्षो निचितस्त्रिकोणो गरुडाकृतिः।।	</td><td>	14-89-34a<br>14-89-34b	
</td></tr>
				
<tr><td>
	ततो नियुक्ताः पशवो यथाशास्त्रं मनीषिभिः।<br>तं तं देवं समुद्दिश्य पक्षिणः पशवश्च ये।।	</td><td>	14-89-35a<br>14-89-35b	
</td></tr>
				
<tr><td>
	ऋषभाः शास्त्रपठितास्तथा जलचराश्च ये।<br>सर्वांस्तानभ्ययुञ्जंस्ते तत्राग्निचयकर्मणि।।	</td><td>	14-89-36a<br>14-89-36b	
</td></tr>
				
<tr><td>
	यूपेषु नियता चासीत्पशूनां त्रिशती तथा।<br>अश्वरत्नोत्तरा यज्ञे कौन्तेयस्य महात्मनः।।	</td><td>	14-89-37a<br>14-89-37b	
</td></tr>
				
<tr><td>
	स यज्ञः शुशुभे तस्य साक्षाद्देवर्षिसंकुलः।<br>गन्धर्वगणसंकीर्णः शोभितोऽप्सरसां गणैः।।	</td><td>	14-89-38a<br>14-89-38b	
</td></tr>
				
<tr><td>
	स किंपुरुषसंकीर्णः किंनरैश्चोपशोभितः।<br>सिद्धविप्रनिवासैश्च समन्तादभिसंवृतः।।	</td><td>	14-89-39a<br>14-89-39b	
</td></tr>
				
<tr><td>
	तस्मिन्सदसि नित्यास्तु व्यासशिष्या द्विजर्षभाः।<br>सर्वशास्त्रप्रणेतारः कुशला यज्ञकर्मसु।।	</td><td>	14-89-40a<br>14-89-40b	
</td></tr>
				
<tr><td>
	नारदश्च बभूवात्र तुंबुरुश्च महाद्युतिः।<br>विश्वावसुश्चित्रसेनस्तथाऽन्ये गीतकोविदाः।।	</td><td>	14-89-41a<br>14-89-41b	
</td></tr>
				
<tr><td>
	गन्धर्वा गीतकुशला नृत्येषु च विशारदाः।<br>रमयन्ति स्म तान्विप्रान्यज्ञकर्मान्तरेषु वै।।	</td><td>	14-89-42a<br>14-89-42b	
</td></tr>
<tr><td>
	।। इति श्रीमन्महाभारते आश्वमेधिकपर्वणि<br> अनुगीतापर्वणि एकोननवतितमोऽध्यायः।। 89 ।।	</td><td>		
</td></tr></tbody>