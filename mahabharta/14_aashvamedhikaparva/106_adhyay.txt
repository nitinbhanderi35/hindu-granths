				
<tbody><tr><td>
	<b>वैशम्पायन उवाच।</b>	</td><td>	14-106-1x	
</td></tr>
				
<tr><td>
	एवं श्रुत्वा परं पुण्यं कपिलादानमुत्तमम्।<br>धर्मपुत्रः प्रहृष्टात्मा केशवं पुनरब्रवीत्।।	</td><td>	14-106-1a<br>14-106-1b	
</td></tr>
				
<tr><td>
	देवदेवश कपिला यदा विप्राय दीयते।<br>कथं सर्वेषु चाङ्गेषु तस्यास्तिष्ठन्ति देवताः।।	</td><td>	14-106-2a<br>14-106-2b	
</td></tr>
				
<tr><td>
	याश्चैताः कपिलाः प्रोक्ता दश चैव त्वया मम।<br>तासां कति सुरश्रेष्ठ् कपिलाः पुण्यलक्षणाः।।	</td><td>	14-106-3a<br>14-106-3b	
</td></tr>
				
<tr><td>
	कथं वाऽनुगृहीतास्ताः सुरैः पितृगणैरपि।<br>केन युक्ताश्च वर्णेन श्रोतुं कौतूहलं मे।।	</td><td>	14-106-4a<br>14-106-4b	
</td></tr>
<tr><td>
	<b>वैशम्पायन उवाच।</b>	</td><td>	14-106-5x	
</td></tr>
				
<tr><td>
	युधिष्ठिरेणैवमुक्तः केशवः सत्यवाक्तदा।<br>गुह्यानां परमं गुह्यं वक्तुमेवोपचक्रमे।।	</td><td>	14-106-5a<br>14-106-5b	
</td></tr>
				
<tr><td>
	शृणु राजन्पवित्रं वै रहस्यं धर्ममुत्तमम्।।<br>ग्रहणीयं सत्यमिदं न श्राव्यं हेतुवादिभिः।।	</td><td>	14-106-6a<br>14-106-6b	
</td></tr>
				
<tr><td>
	यदा वत्सस्य पादौ द्वौ प्रसवे शिरसा सह।<br>दृश्येते दानकालं तत्तमाहुर्मुनिसत्तमाः।।	</td><td>	14-106-7a<br>14-106-7b	
</td></tr>
				
<tr><td>
	अन्तरिक्षगतो वत्सो यावद्भूमिं न यास्यति।<br>गौस्तावत्पृथिवी ज्ञेया तस्माद्देया तु तादृशी।।	</td><td>	14-106-8a<br>14-106-8b	
</td></tr>
				
				
<tr><td>
	यावन्ति धेन्वा रोमाणि सवत्साया युधिष्ठिर।<br>यावत्यः सिकताश्चापि गर्भोदकपरिप्लुताः।<br>तावद्वर्षसहस्राणि दाता स्वर्गे महीयते।।	</td><td>	14-106-9a<br>14-106-9b<br>14-106-9c	
</td></tr>
				
<tr><td>
	सुवर्णाभरणां कृत्वा सव्तसां कपिलां तिलैः।<br>प्रच्छाद्य तां तु दद्याद्वै सर्वरत्नैरलङ्कृताम्।।	</td><td>	14-106-10a<br>14-106-10b	
</td></tr>
				
<tr><td>
	ससमुद्रा नदी तेन सशैलवनकानना।<br>चतुरन्ता भवेद्दत्ता नात्र कार्या विचारणा।।	</td><td>	14-106-11a<br>14-106-11b	
</td></tr>
				
<tr><td>
	पृथिवीदानतुल्येन तेन दानेन मानवः।<br>संसारसागरात्तीर्णो याति लोकं प्रजापतेः।।	</td><td>	14-106-12a<br>14-106-12b	
</td></tr>
				
<tr><td>
	ब्रह्महा भ्रूणहा गोघ्नो यदि वा गुरुतल्पगः।<br>महापातकयुक्तोपि एतद्दानेन शुद्ध्यति।।	</td><td>	14-106-13a<br>14-106-13b	
</td></tr>
				
<tr><td>
	इदं पठति यः पुण्यं कपिलादानमुत्तमम्।<br>प्रातरुत्थाय मद्भक्त्या तस्य पुण्यफलं शृणु।।	</td><td>	14-106-14a<br>14-106-14b	
</td></tr>
				
<tr><td>
	मनसा कर्मणा वाचा मतिपूर्वं युधिष्ठिर।<br>पापं रात्रिकृतं हन्यादस्याध्यायस्य पाठकः।।	</td><td>	14-106-15a<br>14-106-15b	
</td></tr>
				
<tr><td>
	इदमावर्तमानस्तु श्राद्धे यस्तर्पयेद्द्विजान्।<br>तस्याप्यमृतमश्नन्ति पितरोऽत्यन्तहर्षिताः।।	</td><td>	14-106-16a<br>14-106-16b	
</td></tr>
				
<tr><td>
	यश्चेदं शृणुयाद्भक्त्या मद्गतेनान्तरात्मना।<br>तस्य रात्रिकृतं सर्वुं पापमाशु प्रणश्यति।।	</td><td>	14-106-17a<br>14-106-17b	
</td></tr>
				
				
<tr><td>
	अतः परं विशेषं तु कपिलानां ब्रवीमि ते।<br>याश्चैताः कपिलाः प्रोक्ता दश राजन्मया तव।<br>तासां चतस्रः प्रवराः पुण्याः पापप्रणाशनाः।।	</td><td>	14-106-18a<br>14-106-18b<br>14-106-18c	
</td></tr>
				
<tr><td>
	सुवर्णकपिला पुण्या तथा रक्ताक्षिपिङ्गला।<br>पिङ्गलाक्षी च या गौश्च या स्यात्पिङ्गलपिङ्गला।।	</td><td>	14-106-19a<br>14-106-19b	
</td></tr>
				
<tr><td>
	एताश्चतस्रः प्रवराः पवित्राः पापनाशनाः।<br>नमस्कृता वा दृष्टा वा घ्नन्ति पापं नरस्य तु।।	</td><td>	14-106-20a<br>14-106-20c	
</td></tr>
				
<tr><td>
	यस्यैताः कपिलाः सन्ति गृहे पापप्रणाशनाः।<br>तत्र श्रीर्विजयः कीर्तिः स्फीता नित्यं युधिष्ठिर।।	</td><td>	14-106-21a<br>14-106-21b	
</td></tr>
				
<tr><td>
	एतासां प्रीतिमायाति क्षीरेण तु वृषध्वजः।<br>दध्ना च त्रिदशाः सर्वे घृतेन तु हुताशनः।।	</td><td>	14-106-22a<br>14-106-22b	
</td></tr>
				
<tr><td>
	पितरः पितामहाश्चैव तथैव प्रपितामहाः।<br>सकृद्देत्तेन तुष्यन्ति वर्षकोटिं युधिष्ठिर।।	</td><td>	14-106-23a<br>14-106-23b	
</td></tr>
				
<tr><td>
	कपिलाया घृतं क्षीरं दधि पायसमेव वा।<br>श्रोत्रियेभ्यः सकृद्दत्वा नरः पापैः प्रमुच्यते।।	</td><td>	14-106-24a<br>14-106-24b	
</td></tr>
				
<tr><td>
	उपवासं तु यः कृत्वाऽप्यहोरात्रं जितेन्द्रियः।<br>कपिलापञ्चगव्यं तु पीत्वा चान्द्रायणात्परम्।।	</td><td>	14-106-25a<br>14-106-25b	
</td></tr>
				
<tr><td>
	सौम्ये मुहूर्ते तत्प्रशय शुद्धात्मा शुद्धमानसः।<br>क्रोधानृतविनिर्मुक्तो मद्गतेनान्तरात्मना।।	</td><td>	14-106-26a<br>14-106-26b	
</td></tr>
				
				
<tr><td>
	कपिलापञ्चगव्येन सुमन्त्रेण पृथक्पथक्।<br>यो मत्प्रतिकृतिं वाऽपि शङ्कराकृतिमेव वा।<br>स्नापयेद्विषुवे यस्तु सोऽश्वमेधफलं लभेत्।।	</td><td>	14-106-27a<br>14-106-27b<br>14-106-27c	
</td></tr>
				
<tr><td>
	स मुक्तपापः शुद्धात्मा यानेनांबरशोभिना।<br>मम लोकं व्रजेन्मुक्तो रुद्रलोकमथापि वा।।	</td><td>	14-106-28a<br>14-106-28b	
</td></tr>
				
<tr><td>
	ब्रह्मणा तु पुरा सृष्टा कपिला काञ्चनप्रभा।<br>अग्निकुण्डात्परैर्मन्त्रैर्होमधेनुर्महाप्रभा।।	</td><td>	14-106-29a<br>14-106-29b	
</td></tr>
				
<tr><td>
	सृष्टमात्रां तु तां दृष्ट्वा देवा रुद्रादयो दिवि।<br>सिद्धा ब्रह्मर्षयश्चैव वेदाः साङ्गाः सहाध्वरैः।।	</td><td>	14-106-30a<br>14-106-30b	
</td></tr>
				
<tr><td>
	सागराः सरितश्चैव पर्वताः सबलाहकाः।<br>गन्धर्वाप्सरसो यक्षाः पन्नगाश्चाप्युपस्थिताः।।	</td><td>	14-106-31a<br>14-106-31b	
</td></tr>
				
<tr><td>
	सर्वे विस्मयमापन्नाः शिखिमध्ये महाप्रभाम्।<br>मन्त्रैशअच विविधैस्तां तु तुष्टुवुस्तामनेकशः।।	</td><td>	14-106-32a<br>14-106-32b	
</td></tr>
				
<tr><td>
	कृताञ्जलिपुटाः सर्वे नातिशृङ्गीं त्रिलोचनाम्।<br>मूर्ध्ना प्रणम्य तां भूमौ सवत्साममृतारणिम्।।	</td><td>	14-106-33a<br>14-106-33b	
</td></tr>
				
<tr><td>
	ऊचुः प्राञ्जलयः सर्वे चतुर्वक्त्रं पितामहम्।<br>आज्ञापय महादेव किं ते कुर्मः कथं विभो।।	</td><td>	14-106-34a<br>14-106-34b	
</td></tr>
				
<tr><td>
	एवमुक्तः सुरैः सर्वैर्ब्रह्मा वचनमब्रवीत्।<br>भवन्तोप्यनुगृह्णन्तु दोग्ध्रीमेनां पयस्विनीम्।।	</td><td>	14-106-35a<br>14-106-35b	
</td></tr>
				
<tr><td>
	होमधेनुरियं ज्ञेया ह्यग्नीन्संतर्पयिष्यति।<br>अतोऽग्निस्तर्पितः सर्वान्भवतस्तर्पयिष्यति।।	</td><td>	14-106-36a<br>14-106-36b	
</td></tr>
				
<tr><td>
	प्रीताः क्षीरामृतेनास्या जातवीर्यपराक्रमाः।<br>जयिष्यथ यथाकामं दानवान्सर्व एव तु।।	</td><td>	14-106-37a<br>14-106-37b	
</td></tr>
				
<tr><td>
	जातवीर्यबलैर्युक्ताः सत्ववन्तो जितेन्द्रियाः।<br>असङ्ख्येयबलाः सर्वे पालयिष्यथ वै प्रजाः।।	</td><td>	14-106-38a<br>14-106-38b	
</td></tr>
				
<tr><td>
	पालिताश्च प्रजाः सर्वा भवद्भिरिह धर्मतः।<br>पूजयिष्यन्ति वा नित्यं यज्ञैर्विविधदक्षिणैः।।	</td><td>	14-106-39a<br>14-106-39b	
</td></tr>
				
<tr><td>
	एवमुक्ताः सुराः सर्वे ब्रह्मणा परमेष्ठिना।<br>ततः संहृष्टवदनाः कपिलायै वरं ददुः।।	</td><td>	14-106-40a<br>14-106-40b	
</td></tr>
<tr><td>
	<b>देवता ऊचुः।</b>	</td><td>	14-106-41x	
</td></tr>
				
<tr><td>
	यस्माल्लोकहितायाद्य ब्रह्मणा त्वं विनिर्मिता।<br>तस्मात्पूता पवित्रा च भव पापव्यपोहिनी।।	</td><td>	14-106-41a<br>14-106-41b	
</td></tr>
				
<tr><td>
	ये त्वां दृष्ट्वा नमस्यन्ति स्पृष्ट्वा चापि करैर्नराः।<br>तेषां वर्षकृतं पापं त्वद्भक्तानां प्रणश्यति।।	</td><td>	14-106-42a<br>14-106-42b	
</td></tr>
				
				
<tr><td>
	अकामकृतमज्ञानमदृष्टं यच्च पातकम्।<br>त्वां दृष्ट्वा ये नमस्यन्ति नराः सर्वसहेति च।<br>तेषां तद्विलयं याति तमः सूर्योदये यथा।।	</td><td>	14-106-43a<br>14-106-43b<br>14-106-43c	
</td></tr>
<tr><td>
	<b>भगवानुवाच।</b>	</td><td>	14-106-44x	
</td></tr>
				
<tr><td>
	इत्युक्त्वाऽस्यै वरं दत्त्वा प्रययुस्ते यथागतम्।<br>लोकनिस्तरणार्थाय सा च लोकांश्चचार ह।।	</td><td>	14-106-44a<br>14-106-44b	
</td></tr>
				
				
<tr><td>
	तस्यामेव समुद्भूता ह्येताश्च कपिला नव।<br>विचरन्ति महीमेनां लोकानुग्रहकारणात्।<br>तस्मात्तु कपिला देया परत्र हितमिच्छता।।	</td><td>	14-106-45a<br>14-106-45b<br>14-106-45c	
</td></tr>
				
<tr><td>
	यदा च दीयते राजन्कपिला ह्यग्निहोत्रिणे।<br>तदा च शृङ्गयोस्तस्या विष्णुरिन्द्रश्च तिष्ठति।।	</td><td>	14-106-46a<br>14-106-46b	
</td></tr>
				
<tr><td>
	चन्द्रवज्रधरौ चापि तिष्ठतः शृङ्गमूलयोः।<br>शृङ्गमध्ये तथा ब्रह्मा ललाटे गोवृषध्वजः।।	</td><td>	14-106-47a<br>14-106-47b	
</td></tr>
				
<tr><td>
	कर्णयोरश्विनौ देवौ चक्षुषी शशिभास्करौ।<br>दन्तेषु मरुतो देवा जिह्वायां वाक्सरलस्वती।।	</td><td>	14-106-48a<br>14-106-48b	
</td></tr>
				
<tr><td>
	रोमकूपेषु मुनयश्चर्मण्येव प्रजापतिः।<br>निश्श्वासेषु स्थिता वेदाः सषडङ्गपदक्रमाः।।	</td><td>	14-106-49a<br>14-106-49b	
</td></tr>
				
<tr><td>
	नासापुटे स्थिता गन्धाः पुष्पाणि सुरभीणि च।<br>अधरे वसवः सर्वे मुखे चाग्निः प्रतिष्ठितः।।	</td><td>	14-106-50a<br>14-106-50b	
</td></tr>
				
<tr><td>
	साध्या देवाः स्थिताः कक्षे ग्रीवायां पार्वती स्थिता।<br>पृष्ठे च नक्षत्रगणाः ककुद्देशे नभस्स्थलम्।।	</td><td>	14-106-51a<br>14-106-51b	
</td></tr>
				
<tr><td>
	अपाने सर्वतीर्थानि गोमूत्रे जाह्नवी स्वयम्।<br>इष्टतुष्टमया लक्ष्मीर्गोमये वसती तदा।।	</td><td>	14-106-52a<br>14-106-52b	
</td></tr>
				
<tr><td>
	नासिकायां सदा देवी ज्येष्ठा वसति भामिनी।<br>श्रोणीतटस्थाः पितरो रमा लाङ्गूलमाश्रिता।।	</td><td>	14-106-53a<br>14-106-53b	
</td></tr>
				
<tr><td>
	पार्श्वयोरुभयोः सर्वे विश्वेदेवाः प्रतिष्ठिताः।<br>तिष्ठत्युरसि तासां तु प्रीतः शक्तिधरो गुहः।।	</td><td>	14-106-54a<br>14-106-54b	
</td></tr>
				
<tr><td>
	जानजङ्घोरुदेशेषु पञ्च तिष्ठन्ति वायवः।<br>खुरमध्येषु गन्धर्वाः खुराग्रेषु च पन्नगाः।।	</td><td>	14-106-55a<br>14-106-55b	
</td></tr>
				
<tr><td>
	चत्वारः सागराः पूर्णास्तस्या एव पयोधराः।<br>रतिर्मेधा क्षमा स्वाहा श्रद्धा शान्तिर्धृतिः स्मृतिः।	</td><td>	14-106-56a<br>14-106-56b	
</td></tr>
				
<tr><td>
	कीर्तिर्दीप्तिः क्रिया कान्तिस्तुष्टिः पुष्टिस्च सन्ततिः।<br>दिशश्च प्रदिशश्चैव सेवन्ते कपिलां सदा।।	</td><td>	14-106-57a<br>14-106-57b	
</td></tr>
				
<tr><td>
	देवा पितृगणाश्चापि गन्धर्वाप्सरसां गणाः।<br>लोका द्वीपार्णवाश्चैव गङ्गाद्याः सरितस्तथा।।	</td><td>	14-106-58a<br>14-106-58b	
</td></tr>
				
<tr><td>
	देवाः पितृगणाश्चापि वेदाः साङ्गाः सहाध्वरैः।<br>वेदोक्तैर्विविधैर्मन्त्रैः स्तुवन्ति हृषितास्तथा।।	</td><td>	14-106-59a<br>14-106-59b	
</td></tr>
				
<tr><td>
	विद्याधराश्च ये सिद्धा भूतास्तारागणास्तथा।<br>पुष्पवृष्टिं च वर्षन्ति प्रनृत्यन्ति च हर्षिताः।।	</td><td>	14-106-60a<br>14-106-60b	
</td></tr>
				
<tr><td>
	ब्रह्मणोत्पादिता देवी वह्निकुण्डान्महाप्रभा।<br>नमस्ते कपिले पुण्ये सर्वदेवैर्नमस्कृते।।	</td><td>	14-106-61a<br>14-106-61b	
</td></tr>
				
<tr><td>
	कपिलेऽथ महासत्वे सर्वतीर्थमये शुभे।<br>दातारं स्वजनोपेतं ब्रह्मलोकं नय स्वयम्।।	</td><td>	14-106-62a<br>14-106-62b	
</td></tr>
				
				
<tr><td>
	अहो रत्नमिदं पुण्यं सर्वदुःखघ्नमुत्तमम्।<br>अहो धर्मार्जितं शुद्धमिदमग्र्यं महाधनम्।<br>इत्याकाशस्थितस्ते तु सर्वदेवा जपन्ति च।।	</td><td>	14-106-63a<br>14-106-63b<br>14-106-63c	
</td></tr>
				
				
<tr><td>
	तस्याः प्रतिग्रहीता च भुङ्क्ते यावद्द्विजोत्तमः।<br>तावद्देवगणाः सर्वे कपिलामर्चयन्ति च।<br>स्वर्णशृङ्गीं रूप्यखुरां गन्धैः पुष्पैः सुपूजिताम्।।	</td><td>	14-106-64a<br>14-106-64b<br>14-106-64c	
</td></tr>
				
				
<tr><td>
	वस्त्राभ्यामहताभ्यां तु यावत्तिष्ठत्यलङ्कृता।<br>तावद्यदिच्छेत्कपिला मन्त्रपूता सुसंस्कृता।<br>भूलोकवासिनः सर्वान्ब्रह्मलोकं नयेत्स्वयम्।।	</td><td>	14-106-65a<br>14-106-65b<br>14-106-65c	
</td></tr>
				
<tr><td>
	भूरश्वः कनकं गावो रूप्यमश्वं तिला यवाः।<br>दीयमानानि विप्राय प्रहृष्यन्ति दिनेदिने।।	</td><td>	14-106-66a<br>14-106-66b	
</td></tr>
				
<tr><td>
	अथ त्वश्रोत्रियेभ्यो वै तानि दत्तानि पाण्डव।<br>तथा निन्दन्त्यथात्मानमशुभं किंनु नः कृतं।।	</td><td>	14-106-67a<br>14-106-67b	
</td></tr>
				
<tr><td>
	अहो रक्षःपिशाचैश्च लुप्यमानाः समन्ततः।<br>यास्यामो निरयं शीघ्रमिति शोचन्ति तानि वै।।	</td><td>	14-106-68a<br>14-106-68b	
</td></tr>
				
<tr><td>
	एतान्यपि द्विजेभ्यो वै श्रोत्रियेभ्यो विशेषतः।<br>दीयमानानि वर्धन्ते दातारं तारयन्ति च।।	</td><td>	14-106-69a<br>14-106-69b	
</td></tr>
<tr><td>
	<b>युधिष्ठिर उवाच।</b>	</td><td>	14-106-70x	
</td></tr>
				
<tr><td>
	देवदेवेश दैत्यघ्न कालः को हव्यकव्ययोः।<br>के तत्रि पूजामर्हन्ति वर्जनीयाश्च के द्विजाः।।	</td><td>	14-106-70a<br>14-106-70b	
</td></tr>
<tr><td>
	<b>भगवानुवाच।</b>	</td><td>	14-106-71x	
</td></tr>
				
<tr><td>
	दैवं पूर्वाह्णिकं ज्ञेयं पैतृकं चापराह्णिकम्।<br>कालहीनं च यद्दानं तद्दानं राजसं विदुः।।	</td><td>	14-106-71a<br>14-106-71b	
</td></tr>
				
<tr><td>
	अवघुष्टं च यद्भुक्तमनृतेन च भारत।<br>परामृष्टं शुना वाऽपि तद्भागं राक्षसं विदुः।।	</td><td>	14-106-72a<br>14-106-72b	
</td></tr>
				
<tr><td>
	यावन्तः पतिता विप्रा जडोन्मत्तादयोपि च।<br>दैवे च पित्र्ये ते विप्रा राजन्नार्हन्ति सत्क्रियां।।	</td><td>	14-106-73a<br>14-106-73b	
</td></tr>
				
<tr><td>
	क्लीबः प्लङ्गी च कृष्ठी च राजयक्ष्मान्वितश्च यः।<br>अपस्मारी च यश्चापि पित्र्ये नार्हति सत्कृतिम्।।	</td><td>	14-106-74a<br>14-106-74b	
</td></tr>
				
<tr><td>
	चिकित्सका देवलका मिथ्यानियमधारिणः।<br>सोमविक्रयिणश्चापि श्राद्धे नार्हन्ति सत्कृतिम्।।	</td><td>	14-106-75a<br>14-106-75b	
</td></tr>
				
<tr><td>
	एकोद्दिष्टे च ये चान्नं भुञ्जते विधिवद्द्बिजाः।<br>चान्द्रायणमकृत्वा ते पुनर्नार्हन्ति सत्कृतिम्।।	</td><td>	14-106-76a<br>14-106-76b	
</td></tr>
				
<tr><td>
	गायका नर्तकाश्चैव प्लवका वादकास्तथा।<br>कथका यौधिकाश्चैव श्राद्धे नार्हन्ति सत्कृतिम्।।	</td><td>	14-106-77a<br>14-106-77b	
</td></tr>
				
<tr><td>
	अनग्नयश्च ये विप्राः शवनिर्यातकाश्च ये।<br>स्तेनाश्चापि विकर्मस्था राजन्नार्हन्ति सत्कृतिम्।।	</td><td>	14-106-78a<br>14-106-78b	
</td></tr>
				
<tr><td>
	अपरिज्ञातपूर्वाश्च गणपुत्राश्च ये द्विजाः।<br>पुत्रिकापुत्रकाश्चापि श्राद्धे नार्हन्ति सत्कृतिम्।।	</td><td>	14-106-79a<br>14-106-79b	
</td></tr>
				
<tr><td>
	रणकर्ता च यो विप्रो यश्च वाणिज्यको द्विजः।<br>प्राणिविक्रयवृत्तिश्च श्राद्धे नार्हन्ति सत्कृतिम्।।	</td><td>	14-106-80a<br>14-106-80b	
</td></tr>
				
<tr><td>
	चीर्णव्रतगुणैर्युक्ता नित्यं स्वाध्यायतत्पराः।<br>सावित्रीज्ञाः क्रियावन्तस्ते श्राद्धे सत्कृतिक्षमाः।।	</td><td>	14-106-81a<br>14-106-81b	
</td></tr>
				
<tr><td>
	श्राद्धस्य ब्राह्मणः कालः प्राप्तं दघि घृतं तथा।<br>दर्भाः सुमनसः क्षेत्रं तत्काले श्राद्धदो भवेत्।।	</td><td>	14-106-82a<br>14-106-82b	
</td></tr>
				
<tr><td>
	चारित्रनिरता राजन्कृशा ये कृशवृत्तयः।<br>अर्थिनश्चोपगच्छन्ति तेभ्यो दत्तं महत्फलम्।।	</td><td>	14-106-83a<br>14-106-83b	
</td></tr>
				
<tr><td>
	तपस्विनश्च ये विप्रास्तथा भैक्षचराश्च ये।<br>अर्थिनः केचिदिच्छन्ति तेषां दत्तं महत्फलम्।।	</td><td>	14-106-84a<br>14-106-84b	
</td></tr>
				
<tr><td>
	एवं धर्मभूतां श्रेष्ठ ज्ञात्वा सर्वात्मना तदा।<br>र्श्रोत्रियाय दरिद्राय प्रयच्छानुपकारिणे।।	</td><td>	14-106-85a<br>14-106-85b	
</td></tr>
				
<tr><td>
	दानं यत्ते प्रियं किंचिच्छ्रोत्रियाणां च यत्प्रियम्।<br>तत्प्रयच्छस्व धर्मज्ञ यदीच्छसि तदक्षयम्।।	</td><td>	14-106-86a<br>14-106-86b	
</td></tr>
<tr><td>
	निरयं ये च गच्छन्ति तच्छृणुष्व युधिष्ठिर।।	</td><td>	14-106-87a	
</td></tr>
				
<tr><td>
	गुर्वर्थं वा भयार्थं वा नोचेदन्यत्र पाण्डव।<br>वदन्ति येऽनृतं विप्रास्ते वै निरयगामिनः।।	</td><td>	14-106-88a<br>14-106-88b	
</td></tr>
				
<tr><td>
	परदारापहर्तारः परदारामिमर्शकाः।<br>परारप्रयोक्तारस्तें वै निरयगामिनः।।	</td><td>	14-106-89a<br>14-106-89b	
</td></tr>
				
<tr><td>
	सूचकाः संधिभेत्तारः परद्रव्योपजीविनः।<br>अकृतज्ञाश्च मित्राणां ते वै निरयगामिनः।।	</td><td>	14-106-90a<br>14-106-90b	
</td></tr>
				
<tr><td>
	वर्णाश्रमाणां ये बाह्याः पाषण्डाश्चैव पापिनः।<br>उपासते च तानेव ते सर्वे नरकालयाः।।	</td><td>	14-106-91a<br>14-106-91b	
</td></tr>
				
<tr><td>
	वेदविक्रयिणश्चैव वेदानां चैव दूषकाः।<br>वेदानां लेखकाश्चैव ते वै निरयगामिनः।।	</td><td>	14-106-92a<br>14-106-92b	
</td></tr>
				
<tr><td>
	रसविक्रयिणो राजन्विषविक्रयिणश्च ये।<br>क्षीरविक्रयिणश्चापि ते वै निरयगामिनः।।	</td><td>	14-106-93a<br>14-106-93b	
</td></tr>
				
<tr><td>
	चण्डालेभ्यश्च ये क्षीरं प्रयच्छन्ति नराधमाः।<br>अर्थार्थमथवा स्नेहात्ते वै निरयगामिनः।।	</td><td>	14-106-94a<br>14-106-94b	
</td></tr>
				
<tr><td>
	पशूनां दमक**यैव तथा नासानुवेधकाः<br>पुंस्त्वहिंसाकरस्चैव ते वै निरयगामिनः।।	</td><td>	14-106-95a<br>14-106-95b	
</td></tr>
				
<tr><td>
	अदातारः समर्था ये द्रव्याणां लोभकारणात्।<br>दीनानन्धान्न पश्यन्ति ते वै निरयगामिनः।।	</td><td>	14-106-96a<br>14-106-96b	
</td></tr>
				
<tr><td>
	क्षान्तान्दान्तान्कृशान्प्राज्ञान्दीर्घकालं सहोषितान्।<br>त्यजन्ति कृतकृत्या ये ते वा निरयगामिनः।।	</td><td>	14-106-97a<br>14-106-97b	
</td></tr>
				
<tr><td>
	बालानामपि वृद्धानां श्रान्तानां चापि ये नराः।<br>अदत्त्वाऽश्नान्ति मृष्टान्नं ते वै निरयगामिनः।।	</td><td>	14-106-98a<br>14-106-98b	
</td></tr>
				
<tr><td>
	एते पूर्वर्षिभिः प्रोक्ता नरा निरयगामिनः।<br>ये स्वर्गं समनुप्राप्तास्ताञ्शृणुष्व युधिष्ठिर।।	</td><td>	14-106-99a<br>14-106-99b	
</td></tr>
				
<tr><td>
	दानेन तपसा चैव सत्येन च दमेन च।<br>ये धर्ममनुवर्तन्ते ते नराः स्वर्गगामिनः।।	</td><td>	14-106-100a<br>14-106-100b	
</td></tr>
				
<tr><td>
	शुश्रूषयाऽप्युपाध्यायाच्छ्रुतमादाय पाण्डव।<br>ये प्रतिग्रहनिस्स्नेहास्ते नराः स्वर्गगामिनः।।	</td><td>	14-106-101a<br>14-106-101b	
</td></tr>
				
<tr><td>
	मधुमांसासवेभ्यस्तु निवृत्ता व्रतवत्तु ये।<br>परदारनिवृत्ता ये ते नराः स्वर्गगामिनः।।	</td><td>	14-106-102a<br>14-106-102b	
</td></tr>
				
<tr><td>
	मातरं पितरं चैव शुश्रूषन्ति च ये नराः।<br>भ्रहातॄणामपि सस्नेहास्ते नराः स्वर्गगामिनः।।	</td><td>	14-106-103a<br>14-106-103b	
</td></tr>
				
<tr><td>
	ये तु भोजनकाले तु निर्याताश्चातिथिप्रियाः।<br>द्वाररोधं न कुर्वन्ति ते नराः स्वर्गगामिनः।।	</td><td>	14-106-104a<br>14-106-104b	
</td></tr>
				
<tr><td>
	वैवाहिकं तु कन्यानां दरिद्राणां च ये नराः।<br>कारयन्ति च कुर्वन्ति ते नराः स्वर्गगामिनः।।	</td><td>	14-106-105a<br>14-106-105b	
</td></tr>
				
<tr><td>
	रसानामथ बीजानामोषधीनां तथैव च।<br>दातारः श्रद्धयोपेतास्ते नराः स्वर्गगामिनः।।	</td><td>	14-106-106a<br>14-106-106b	
</td></tr>
				
<tr><td>
	क्षेमाक्षेमं च मार्गेषु समानि विषमाणि च।<br>अर्थिनां ये च वक्ष्यन्ति ते नराः स्वर्गगामिनः।।	</td><td>	14-106-107a<br>14-106-107b	
</td></tr>
				
				
<tr><td>
	पर्वद्वये चतुर्दश्यामष्टम्यां संध्ययोर्द्वयोः।<br>आर्द्रायां जन्मनक्षत्रे विषुवे श्रवणेऽथवा।<br>ये ग्राम्यधर्मविरतास्ते नराः स्वर्गगाप्तिनः।।	</td><td>	14-106-108a<br>14-106-108b<br>14-106-108c	
</td></tr>
				
<tr><td>
	हव्यकव्यविधानं च नरकस्वर्गगामिनौ।<br>धर्माधर्मौ च कथितौ किं भूयः श्रोतुमिच्छसि।।	</td><td>	14-106-109a<br>14-106-109b	
</td></tr>
<tr><td>
	।। इति श्रीमन्महाभारते आश्वमेधिकपर्वणि<br> वैष्णवधर्मपर्वणि षडधिकशततमोऽध्यायः।। 106 	</td><td>		
</td></tr></tbody>