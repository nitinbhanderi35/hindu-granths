				
<tbody><tr><td>
	<b>युधिष्ठिर उवाच।</b>	</td><td>	12-191-1x	
</td></tr>
				
<tr><td>
	आचारस्य विधिं तात प्रोच्यमानं त्वयाऽनघ।<br>श्रोतुमिच्छामि धर्मज्ञ सर्वज्ञो ह्यसि मे मतः।।	</td><td>	12-191-1a<br>12-191-1b	
</td></tr>
<tr><td>
	<b>भीष्म उवाच।</b>	</td><td>	12-191-2x	
</td></tr>
				
<tr><td>
	दुराचारा दुर्विचेष्टा दुष्प्रज्ञाः प्रियसाहसाः।<br>असन्तस्त्वभिविख्याताः सन्तश्चाचारलक्षणाः।।	</td><td>	12-191-2a<br>12-191-2b	
</td></tr>
				
				
<tr><td>
	पुरीषं यदि वा मूत्रं ये न कुवन्ति मानवाः।<br>राजमार्गे गवां मध्ये धान्यमध्ये शिवालये।<br>अग्न्यगारे तथा तीरे ये न कुर्वन्ति ते शुभाः।।	</td><td>	12-191-3a<br>12-191-3b<br>12-191-3c	
</td></tr>
				
<tr><td>
	शौचमावश्यकं कृत्वा देवतानां च तर्पणम्।<br>धर्ममाहुर्मनुष्याणामुपस्पृश्य नदीं तरेत्।।	</td><td>	12-191-4a<br>12-191-4b	
</td></tr>
				
<tr><td>
	सूर्यं सदोपतिष्ठेन न स्वपेद्भास्करोदये।<br>सायंप्रातर्जपेत्सन्ध्यां तिष्ठन्पूर्वां तथेतराम्।।	</td><td>	12-191-5a<br>12-191-5b	
</td></tr>
				
<tr><td>
	पञ्चार्द्रो भोजनं भुञ्ज्यात्प्राद्भुखो मौनमास्थितः।<br>न निन्द्यादन्नभक्ष्यांश्च स्वादुस्वादु च भक्षयेत्।।	</td><td>	12-191-6a<br>12-191-6b	
</td></tr>
				
<tr><td>
	नार्द्रपाणिः समुत्तिष्ठेन्नार्द्रपादः स्वपेन्निशि।<br>देवर्षिर्नारदः प्राह एतदाचारलक्षणम्।।	</td><td>	12-191-7a<br>12-191-7b	
</td></tr>
				
<tr><td>
	शोचिष्केशमनड्वाहं देवगोष्ठं चतुष्पथम्।<br>ब्राह्मणं धार्मिकं चैव नित्यं कुर्यात्प्रदक्षिणम्।।	</td><td>	12-191-8a<br>12-191-8b	
</td></tr>
				
<tr><td>
	अतिथीनां च सर्वेषां प्रेष्याणां स्वजनस्य च।<br>सामात्यं भोजनं भृत्यैः पुरुषस्य प्रशस्यते।।	</td><td>	12-191-9a<br>12-191-9b	
</td></tr>
				
<tr><td>
	सायंप्रातर्मनुष्याणामशनं वेदनिर्मितम्।<br>नान्तरा भोजनं दृष्टमुपवासी तथा भवेत्।।	</td><td>	12-191-10a<br>12-191-10b	
</td></tr>
				
<tr><td>
	होमकाले तथ्ना जुह्वन्नृतुकाले तथा व्रजन्।<br>अनन्यस्त्रीजनः प्राज्ञो ब्रह्मचारी तथा भवेत्।।	</td><td>	12-191-11a<br>12-191-11b	
</td></tr>
				
<tr><td>
	अमृतं ब्राह्मणोच्छिष्टं जनन्या हृदयं कृतम्।<br>तज्जनाः पर्युपासन्ते सत्यं सन्तः समासते।।	</td><td>	12-191-12a<br>12-191-12b	
</td></tr>
				
<tr><td>
	लोष्टमदीं तृणच्छेदी नखखादी तु यो नरः।<br>नित्योच्छिष्टः संकसुको नेहायुर्विन्दते महत्।।	</td><td>	12-191-13a<br>12-191-13b	
</td></tr>
				
<tr><td>
	यजुषा संस्कृतं मांसं निवृत्तो मांसभक्षणात्।<br>भक्षयेन्न वृथामांसं पृष्ठमांसं च वर्जयेत्।।	</td><td>	12-191-14a<br>12-191-14b	
</td></tr>
				
<tr><td>
	स्वदेशे परदेशे वा अतिर्थि नोपवासयेत्।<br>काम्यकर्मफलं लब्ध्वा गुरूणामुपपादयेत्।।	</td><td>	12-191-15a<br>12-191-15b	
</td></tr>
				
<tr><td>
	गुरूणामासनं देयं कर्तव्यं चाभिवादनम्।<br>गुरूनभ्यर्च्य युज्येत आयुषा यशसा श्रिया।।	</td><td>	12-191-16a<br>12-191-16b	
</td></tr>
				
<tr><td>
	नेक्षेतादित्यमुद्यन्तं न च नग्नां परस्त्रियम्।<br>मैथुनं सततं धर्म्यं गुह्ये चैव समाचरेत्।।	</td><td>	12-191-17a<br>12-191-17b	
</td></tr>
				
<tr><td>
	तीर्थानां हृदयं तीर्थं शुचीनां हृदयं शुचिः।<br>सर्वमार्यकृतं धर्म्यं वालसंस्पर्शनानि च।।	</td><td>	12-191-18a<br>12-191-18b	
</td></tr>
				
<tr><td>
	दर्शनेदर्शने नित्यं सुखप्रश्नमुदाहरेत्।<br>सायं प्रातश्च विप्राणां प्रदिष्टमभिवादनम्।।	</td><td>	12-191-19a<br>12-191-19b	
</td></tr>
				
<tr><td>
	देवगोष्ठे गवां मध्ये ब्राह्मणानां क्रियापथे।<br>स्वाध्याये भोजने चैव दक्षिणं पाणिमुद्धरेत्।।	</td><td>	12-191-20a<br>12-191-20b	
</td></tr>
				
				
<tr><td>
	सायं प्रातश्च विप्राणां पूजनं च यथाविधि।<br>पण्यानां शोभते पण्यं कृषीणामृद्ध्यतां कृषिः।<br>बहुकारं च सस्यानां वाह्ये वाहो गवां तथा।।	</td><td>	12-191-21a<br>12-191-21b<br>12-191-21c	
</td></tr>
				
<tr><td>
	संपन्नं भोजने नित्यं पानीये तर्पणं तथा।<br>सुशृतं पायसे ब्रूयाद्यवाग्वां कृसरे तथा।।	</td><td>	12-191-22a<br>12-191-22b	
</td></tr>
				
<tr><td>
	श्मश्रुकर्मणि संप्राप्ते क्षुते स्नानेऽथ भोजने।<br>व्याधितानां च सर्वेषामायुष्ममभिनन्दनम्।।	</td><td>	12-191-23a<br>12-191-23b	
</td></tr>
				
<tr><td>
	प्रत्यादित्यं न मेहेत न पश्येदात्मनः शकृत्।<br>सुतैः स्त्रिया च शयनं सह भोज्यं च वर्जयेत्।।	</td><td>	12-191-24a<br>12-191-24b	
</td></tr>
				
<tr><td>
	त्वंकारं नामधेयं च ज्येष्ठानां परिवर्जयेत्।<br>अवराणां समानानामुभयं नैव दुष्यति।।	</td><td>	12-191-25a<br>12-191-25b	
</td></tr>
				
<tr><td>
	हृदयं पापवृत्तानां पापमाख्याति वैकृतम्।<br>ज्ञानपूर्वं विनश्यन्ति गूहमाना महाजने।।	</td><td>	12-191-26a<br>12-191-26b	
</td></tr>
				
<tr><td>
	ज्ञानपूर्वकृतं पापं छादयन्त्यबहुश्रुताः।<br>नैनं मनुष्याः पश्यन्ति पश्यन्त्येव दिवौकसः।।	</td><td>	12-191-27a<br>12-191-27b	
</td></tr>
				
				
<tr><td>
	पापेनापिहितं पापं पापमेवानुवर्तते।<br>धर्मेणापिहितो धर्मो धर्ममेवानुवर्तते।<br>धार्मिकेण कृतो धर्मो धर्ममेवानुवर्तते।।	</td><td>	12-191-28a<br>12-191-28b<br>12-191-28c	
</td></tr>
				
				
				
<tr><td>
	पापं कृतं न स्मरतीह मूढो<br>विवर्तमानस्य तदेति कर्तुः।<br>राहुर्यथा चन्द्रमुपैति चापि<br>तथाऽबुधं पापमुपैति कर्म।।	</td><td>	12-191-29a<br>12-191-29b<br>12-191-29c<br>12-191-29d	
</td></tr>
				
<tr><td>
	आशया संचितं द्रव्यं दुःखेनैवोपभुज्यते।<br>तद्बुधा न प्रशंसन्ति मरणं न प्रतीक्षते।।	</td><td>	12-191-30a<br>12-191-30b	
</td></tr>
				
<tr><td>
	मानसं सर्वभूतानां धर्ममाहुर्मनीषिणः।<br>तस्मात्सर्वेषु भूतेषु मनसा शिवमाचरेत्।।	</td><td>	12-191-31a<br>12-191-31b	
</td></tr>
				
<tr><td>
	एक एव चरेद्धर्मं नास्ति धर्मे सहायता।<br>केवलं विधिमासाद्य सहायः किं करिष्यति।।	</td><td>	12-191-32a<br>12-191-32b	
</td></tr>
				
<tr><td>
	धर्मो योनिर्मनुष्याणां देवानाममृतं दिवि।<br>प्रेत्यभावे सुखं धर्माच्न्छश्वत्तैरुपभुज्यते।।	</td><td>	12-191-33a<br>12-191-33b	
</td></tr>
<tr><td>
	।। इति श्रीमन्महाभारते शान्तिपर्वणि <br>मोक्षधर्मपर्वणि एकनवत्यधिकशततमोऽध्यायः।। 191।।	</td><td>		
</td></tr></tbody>