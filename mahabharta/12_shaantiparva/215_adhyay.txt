				
<tbody><tr><td>
	<b>गुरुरुवाच।</b>	</td><td>	12-215-1x	
</td></tr>
				
<tr><td>
	रजसा साध्यते मोहस्तमश्च भरतर्षभ।<br>क्रोधलोभौ भयं दर्प एतेषां सादनाच्छुचिः।।	</td><td>	12-215-1a<br>12-215-1b	
</td></tr>
				
<tr><td>
	परमं परमात्मानं देवमक्षयमव्ययम्।<br>विष्णुमव्यक्तसंस्थानं विदुस्तं देवसत्तमम्।।	</td><td>	12-215-2a<br>12-215-2b	
</td></tr>
				
<tr><td>
	तस्य मायापिनद्धाङ्गा ज्ञान भ्रष्टा निराशिषः।<br>मानवा ज्ञानसंमोहात्ततः कामं प्रयान्ति वै।।	</td><td>	12-215-3a<br>12-215-3b	
</td></tr>
				
<tr><td>
	कामात्क्रोधमवाप्याथ लोभमोहौ च मानवाः।<br>मानदर्पावहंकारमहंकारात्ततः क्रियाः।।	</td><td>	12-215-4a<br>12-215-4b	
</td></tr>
				
<tr><td>
	क्रियाभिः स्नेहसंबन्धः स्नेहाच्छोकमनन्तरम्।<br>अथ दुःखसमारम्भा जराजन्मकृतक्षणाः।।	</td><td>	12-215-5a<br>12-215-5b	
</td></tr>
				
<tr><td>
	जन्मतो गर्भवासं तु शुक्रशोणितसंभवम्।<br>पुरीषमूत्रविक्लेदं शोणितप्रभवाविलम्।।	</td><td>	12-215-6a<br>12-215-6b	
</td></tr>
				
				
<tr><td>
	तृष्णाभिभूतस्तैर्वद्धस्तानेवाभिपरिप्लवन्।<br>` तथा नरकगर्तस्थस्तृष्णारज्जुभिराचितः।<br>पुण्यपापप्रणुन्नाङ्गो जायते स यथा कृमिः।।	</td><td>	12-215-7a<br>12-215-7b<br>12-215-7c	
</td></tr>
				
<tr><td>
	मशकैर्मत्कुणैर्दष्टस्तथा चित्रवधार्दितः।<br>नानाव्याधिभिराकीर्णः कथंचिद्यौवनं गतः।।	</td><td>	12-215-8a<br>12-215-8b	
</td></tr>
				
<tr><td>
	कूर्मोत्सृजति भूयश्च रज्जुः स्वस्वमुखेप्सया।<br>योषितं नरकं गृह्य जन्मकर्मवशानुगः।।	</td><td>	12-215-9a<br>12-215-9b	
</td></tr>
				
<tr><td>
	पुरक्षेत्रनिमित्तं यद्दुःखं वक्तुं न शक्यते।<br>कस्तत्र निन्दकश्चैव नरके पच्यते भृशम्।।	</td><td>	12-215-10a<br>12-215-10b	
</td></tr>
				
<tr><td>
	वार्धक्यमनुलङ्घेत तत्र कर्मारभेत्पुनः।<br>भगवान्संस्तुतः पश्चात्किं प्रवक्ष्यामि ते भृशम्'।।	</td><td>	12-215-11a<br>12-215-11b	
</td></tr>
				
				
<tr><td>
	संसारतन्त्रवाहिन्यस्तत्र बुद्ध्येत योषितः।<br>प्रकृत्याः क्षेत्रभूतास्ता नराः क्षेत्रज्ञलक्षणाः।<br>तस्मादेवाविशेषेण नरोऽतीयाद्विशेषतः।।	</td><td>	12-215-12a<br>12-215-12b<br>12-215-12c	
</td></tr>
				
<tr><td>
	कृत्या ह्येता घोररूपा मोहयन्त्यविचक्षणान्।<br>रजस्यन्तर्हिता मूर्तिरिन्द्रियाणां सनातनी।।	</td><td>	12-215-13a<br>12-215-13b	
</td></tr>
				
				
<tr><td>
	तस्मात्तर्षात्मकाद्रागाद्बीजाज्जायन्ति जन्तवः।<br>स्वदेहजानस्वसंज्ञान्यद्वदङ्गात्कृमींस्त्यजेत्।<br>स्वसंज्ञानस्वकांस्तद्वत्सुतसंज्ञान्कृमींस्त्यजेत्।।	</td><td>	12-215-14a<br>12-215-14b<br>12-215-14c	
</td></tr>
				
<tr><td>
	शुक्रतो रसतश्चैव देहाज्जायन्ति जन्तवः।<br>स्वभावात्कर्मयोगाद्वा तानुपेक्षेत बुद्धिमान्।।	</td><td>	12-215-15a<br>12-215-15b	
</td></tr>
				
<tr><td>
	रजस्तमसि पर्यस्तं सत्वं च रजसि स्थितम्।<br>ज्ञानाधिष्ठानमज्ञानं बुद्ध्यंहंकारलक्षणम्।।	</td><td>	12-215-16a<br>12-215-16b	
</td></tr>
				
<tr><td>
	तद्बीजं देहिनामाद्दुस्तद्बीजं जीवसंज्ञितम्।<br>कर्मणा कालयुक्तेन संसारपरिवर्तनम्।।	</td><td>	12-215-17a<br>12-215-17b	
</td></tr>
				
<tr><td>
	रमत्ययं यथा स्वप्ने मनसा देहवानिव।<br>कर्मगर्भैर्गुणैर्देही गर्भे तदुपलभ्यते।।	</td><td>	12-215-18a<br>12-215-18b	
</td></tr>
				
<tr><td>
	कर्मणा बीजभूतेन चोद्यते यद्यदिन्द्रियम्।<br>जायते तदहंकाराद्रागयुक्तेन चेतसा।।	</td><td>	12-215-19a<br>12-215-19b	
</td></tr>
				
<tr><td>
	शब्दरागाच्छ्रोत्रमस्य जायते भावितात्मनः।<br>रूपरागात्तथा चक्षुर्घ्राणं गन्धजिघृक्षया।।	</td><td>	12-215-20a<br>12-215-20b	
</td></tr>
				
<tr><td>
	संस्पर्शेभ्यस्तथा वायुः प्राणापानव्यपाश्रयः।<br>व्यानोदानौ समानश्च पञ्चधा देहयापनम्।।	</td><td>	12-215-21a<br>12-215-21b	
</td></tr>
				
<tr><td>
	संजातैर्जायते गात्रैः कर्मजैर्ब्रह्मणा वृतः।<br>दुःखाद्यन्तैर्दुःखमध्यैर्नरः शारीरमानसैः।।	</td><td>	12-215-22a<br>12-215-22b	
</td></tr>
				
<tr><td>
	दुःखं विद्यादुपादानादभिमानाच्च वर्धते।<br>त्यागात्तेभ्यो निरोधः स्यान्निरोधज्ञो विमुच्यते।।	</td><td>	12-215-23a<br>12-215-23b	
</td></tr>
				
<tr><td>
	इन्द्रियाणां रजस्येव प्रलयप्रभवावुभौ।<br>परीक्ष्य संचरेद्विद्वान्यथावच्छास्त्रचक्षुषा।।	</td><td>	12-215-24a<br>12-215-24b	
</td></tr>
				
<tr><td>
	ज्ञानेन्द्रियाणीन्द्रियार्थान्नोपसर्पन्त्यतर्षुलम्।<br>ज्ञानैश्च करणैर्देही न देहं पुननर्हति।।	</td><td>	12-215-25a<br>12-215-25b	
</td></tr>
<tr><td>
	।। इति श्रीमन्महाभारते शान्तिपर्वणि <br>मोक्षधर्मपर्वणि पञ्चदशाधिकद्विशततमोऽध्यायः।। 215।।	</td><td>		
</td></tr></tbody>