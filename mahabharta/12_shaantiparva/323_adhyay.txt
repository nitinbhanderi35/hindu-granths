				
<tbody><tr><td>
	<b>याज्ञवल्क्य उवाच।</b>	</td><td>	12-323-1x	
</td></tr>
				
<tr><td>
	अव्यक्तस्थं परं यत्तत्पृष्टस्तेऽहं नराधिप।<br>परं गुह्यमिमं प्रश्नं शृणुष्वावहितो नृप।।	</td><td>	12-323-1a<br>12-323-1b	
</td></tr>
				
<tr><td>
	यथार्षेणेह विधिना चरताऽवमतेन ह।<br>मयाऽऽदित्यादवाप्तानि यजूंषि मिथिलाधिप।।	</td><td>	12-323-2a<br>12-323-2b	
</td></tr>
				
<tr><td>
	महता तपसा देवस्तपिष्णुः सेवितो मया।<br>प्रीतेन चाहं विभुना सूर्येणोक्तस्तदाऽनघ।।	</td><td>	12-323-3a<br>12-323-3b	
</td></tr>
				
<tr><td>
	वरं वृणीष्व विप्रर्षे यदिष्टं ते सुदुर्लभम्।<br>तं ते दास्यामि प्रीतात्मा मत्प्रसादो हि दुर्लभः।।	</td><td>	12-323-4a<br>12-323-4b	
</td></tr>
				
<tr><td>
	ततः प्रणम्य शिरसा मयोक्तस्तपतांवरः।<br>यजूंषि नोपयुक्तानि क्षिप्रमिच्छामि वेदितुम्।।	</td><td>	12-323-5a<br>12-323-5b	
</td></tr>
				
<tr><td>
	ततो मां भगवानाह वितरिष्यामि ते द्विज।<br>सरस्वतीह वाग्भूता शरीरं ते प्रवेक्ष्यति।।	</td><td>	12-323-6a<br>12-323-6b	
</td></tr>
				
<tr><td>
	ततो मामाह भगवानास्यं स्वं विवृतं कुरु।<br>विवृतं च ततो मेऽऽस्यं प्रविष्टा च सरस्वती।।	</td><td>	12-323-7a<br>12-323-7b	
</td></tr>
				
<tr><td>
	ततो विदह्यमानोऽहं प्रविष्टोऽम्भस्तदाऽनघ।<br>अविज्ञानादमर्षाच्च भास्करस्य महात्मनः।।	</td><td>	12-323-8a<br>12-323-8b	
</td></tr>
				
<tr><td>
	ततो विदह्यमानं मामुवाच भगवान्रविः।<br>मुहूर्तं सह्यतां दाहस्ततः शीतीभविष्यति।।	</td><td>	12-323-9a<br>12-323-9b	
</td></tr>
				
<tr><td>
	शीतीभूतं च मां दृष्ट्वा भगवानाह भास्करः।<br>प्रतिभास्यति ते वेदः सखिलः सोत्तरो द्विज।।	</td><td>	12-323-10a<br>12-323-10b	
</td></tr>
				
<tr><td>
	कृत्स्नं शतपथं चैव प्रणेष्यसि द्विजर्षभ।<br>तस्यान्ते चाषुनर्भावे बुद्धिस्तव भविष्यति।।	</td><td>	12-323-11a<br>12-323-11b	
</td></tr>
				
<tr><td>
	प्राप्स्यसे च यदिष्टं तत्साङ्ख्ययोगेप्सितं पदम्।<br>एतावदुक्त्वा भगवानस्तमेवाभ्यवर्तत।।	</td><td>	12-323-12a<br>12-323-12b	
</td></tr>
				
<tr><td>
	ततोऽनुव्याहृतं श्रुत्वा गते देवे विभावसौ।<br>गृहमागत्य संहृष्टोऽचिन्तयं वै सरस्वतीम्।।	</td><td>	12-323-13a<br>12-323-13b	
</td></tr>
				
<tr><td>
	ततः प्रवृत्ताऽतिशुभा स्वरव्यञ्जनभूषिता।<br>ओंकारमादितः कृत्वा मम देवी सरस्वती।।	</td><td>	12-323-14a<br>12-323-14b	
</td></tr>
				
<tr><td>
	ततोऽहमर्ध्यं विधिवत्सरस्वत्यै न्यवेदयम्।<br>परं यत्नमवाप्यैव निषण्णस्तत्परायणः।।	</td><td>	12-323-15a<br>12-323-15b	
</td></tr>
				
<tr><td>
	ततः शतपथं कृत्स्नं सरहस्यं ससंग्रहम्।<br>चक्रे सपरिशेषं च हर्षेण परमेण ह।।	</td><td>	12-323-16a<br>12-323-16b	
</td></tr>
				
<tr><td>
	कृत्वा चाध्ययनं तेषां शिष्याणां शतमुत्तमम्।<br>विप्रियार्थं सशिष्यस्य मातुलस्य महात्मनः।।	</td><td>	12-323-17a<br>12-323-17b	
</td></tr>
				
<tr><td>
	ततः सशिष्येण मया सूर्येणेव गभस्तिभिः।<br>व्यस्तो यज्ञो महाराज पितुस्तव महात्मनः।।	</td><td>	12-323-18a<br>12-323-18b	
</td></tr>
				
<tr><td>
	मिषतो देवलस्यापि ततोऽर्धं हृतवान्वसु।<br>स्ववेददक्षिणायार्थे विमर्दे मातुलेन ह।।	</td><td>	12-323-19a<br>12-323-19b	
</td></tr>
				
<tr><td>
	सुमन्तुनाऽथ पैलेन तथा जैमिनिना च वै।<br>पित्रा ते मुनिभिश्चैव ततोऽहमनुमानितः।।	</td><td>	12-323-20a<br>12-323-20b	
</td></tr>
				
<tr><td>
	दश पञ्च च प्राप्तानि यजूंष्यर्कान्मयाऽनघ।<br>तथैव रोमहर्षेण पुराणमवधारितम्।।	</td><td>	12-323-21a<br>12-323-21b	
</td></tr>
				
<tr><td>
	बीजमेतत्पुरस्कृत्य देवीं चैव सरस्वतीम्।<br>सूर्यस्य चानुभावेन प्रवृत्तोऽहं नराधिप।।	</td><td>	12-323-22a<br>12-323-22b	
</td></tr>
				
<tr><td>
	कर्तुं शतपथं चेदमपूर्वं च कृतं मया।<br>यथाभिलपितं मार्गं तथा तच्चोपपादितम्।।	</td><td>	12-323-23a<br>12-323-23b	
</td></tr>
				
<tr><td>
	शिष्याणामखिलं कृत्स्नमनुज्ञातं ससंग्रहम्।<br>सर्वे च शिष्याः शुचयो गताः परमहर्षिताः।।	</td><td>	12-323-24a<br>12-323-24b	
</td></tr>
				
<tr><td>
	शाखाः पञ्चदशेमास्तु विद्या भास्करदर्शिता।<br>प्रतिष्ठाप्य यथाकामं वेद्यं तदनुचितयम्।।	</td><td>	12-323-25a<br>12-323-25b	
</td></tr>
				
<tr><td>
	किमत्र ब्रह्मण्यमृतं किंच वेद्यमनुत्तमम्।<br>चिन्तयंस्तत्र चागत्य गन्धर्वो मामपृच्छत।।	</td><td>	12-323-26a<br>12-323-26b	
</td></tr>
				
<tr><td>
	विश्वावसुस्ततो राजन्वेदान्तज्ञानकोविदः।<br>चतुर्विशांस्ततोऽपृच्छत्प्रश्नान्वेदस्य पार्थिव।।	</td><td>	12-323-27a<br>12-323-27b	
</td></tr>
				
<tr><td>
	पञ्चविंशतिमं प्रश्नं पप्रच्छान्वीक्षिकीं तदा।<br>`तथैव पुरुषव्याघ्र मित्रं वरुणमेव च।।'	</td><td>	12-323-28a<br>12-323-28b	
</td></tr>
				
<tr><td>
	ज्ञानं ज्ञेयं तथा ज्ञोऽज्ञः कस्तपा अतपास्तथा।<br>सूर्यातिसूर्य इति च विद्याविद्ये तथैव च।।	</td><td>	12-323-29a<br>12-323-29b	
</td></tr>
				
<tr><td>
	वेद्यावेद्यं तथा राजन्नचलं चलमेव च।<br>अव्ययं चाक्षरं क्षेम्यमेतत्प्रश्नमनुत्तमम्।।	</td><td>	12-323-30a<br>12-323-30b	
</td></tr>
				
<tr><td>
	अथोक्तश्च महाराज राजा गन्धर्वसत्तमः।<br>पृष्टवानानुपूर्व्येण प्रश्नमर्थवदुत्तमम्।।	</td><td>	12-323-31a<br>12-323-31b	
</td></tr>
				
<tr><td>
	मुहूर्तमुष्यतां तावद्यावदेनं विचिन्तये।<br>बाढमित्येव कृत्वा स तूर्ष्णीं गन्धर्व आस्थितः।।	</td><td>	12-323-32a<br>12-323-32b	
</td></tr>
				
<tr><td>
	ततोऽनुचिन्तयमहं भूयो देवीं सरस्वतीम्।<br>मनसा स च मे प्रश्नो दध्नो धृतमिवोद्धृतः।।	</td><td>	12-323-33a<br>12-323-33b	
</td></tr>
				
<tr><td>
	तत्रोपनिषदं चैव परिशेषं च पार्थिव।<br>मथ्नामि मनसा तात दृष्ट्वा चान्वीक्षिकीं पराम्।।	</td><td>	12-323-34a<br>12-323-34b	
</td></tr>
				
<tr><td>
	चतुर्थी राजशार्दूल विद्यैषा सांपरायिकी।<br>उदीरिता मया तुभ्यं पञ्चविंशाऽधितिष्ठता।।	</td><td>	12-323-35a<br>12-323-35b	
</td></tr>
				
<tr><td>
	अथोक्तस्तु मया राजन्राजा विश्वावसुस्तदा।<br>श्रूयतां यद्भवानस्मान्प्रश्नं संपृष्टवानिह।।	</td><td>	12-323-36a<br>12-323-36b	
</td></tr>
				
<tr><td>
	विश्वाविश्वेति यदिदं गन्धर्वेन्द्रानुपृच्छसि।<br>विश्वाव्यक्तं परं विद्याद्भूतभव्यभयंकरम्।।	</td><td>	12-323-37a<br>12-323-37b	
</td></tr>
				
<tr><td>
	त्रिगुणं गुणकर्तृत्वाद्विश्वान्यो निष्कलस्तथा।<br>विश्वाविश्वेति मिथुनमेवमेवानुदृश्यते।।	</td><td>	12-323-38a<br>12-323-38b	
</td></tr>
				
<tr><td>
	अव्यक्तं प्रकृतिः प्राहुः पुरुषेति च निर्गुणम्।<br>तथैव मित्रं पुरुषं वरुणं प्रकृतिं तथा।।	</td><td>	12-323-39a<br>12-323-39b	
</td></tr>
				
<tr><td>
	ज्ञानं तु प्रकृतिं प्राहुर्ज्ञेयं पुरुषमेव च।<br>अज्ञमव्यक्तमित्युक्तं ज्ञस्तु निष्कल उच्यते।।	</td><td>	12-323-40a<br>12-323-40b	
</td></tr>
				
<tr><td>
	कस्तपा अतपाः प्रोक्तः कोसौ पुरुष उच्यते।<br>तपास्तु प्रकृतिं प्राहुरतपा निष्कलः स्मृतः।।	</td><td>	12-323-41a<br>12-323-41b	
</td></tr>
				
<tr><td>
	`सूर्यमव्यक्तमित्युक्तमतिसूर्यस्तु निष्कलः।<br>अविद्या प्रोक्तमव्यक्तं विद्या पुरुष उच्यते।।'	</td><td>	12-323-42a<br>12-323-42b	
</td></tr>
				
<tr><td>
	तथैवावेद्यमव्यक्तं वेद्यः पुरुष उच्यते।<br>चलाचलमिति प्रोक्तं त्वया तदपि मे शृणु।।	</td><td>	12-323-43a<br>12-323-43b	
</td></tr>
				
<tr><td>
	चलां तु प्रकृतिं प्राहुः कारणं क्षेपसर्गयोः।<br>अक्षेपसर्गयोः कर्ता निश्चलः पुरुषः स्मृतः।।	</td><td>	12-323-44a<br>12-323-44b	
</td></tr>
<tr><td>
	अज्ञावुभौ ध्रुवौ चैव अक्षयौ चाप्युभावपि।।	</td><td>	12-323-45a	
</td></tr>
				
				
<tr><td>
	अजौ नित्यावुभौ प्राहुरध्यात्मगतिनिश्चयाः।<br>अक्षयत्वात्प्रजनने अजमत्राहुरव्ययम्।<br>अक्षयं पुरुषं प्राहुः क्षयो ह्यस्य न विद्यते।।	</td><td>	12-323-46a<br>12-323-46b<br>12-323-46c	
</td></tr>
				
<tr><td>
	गुणक्षयत्वात्प्रकृतिः कर्तृत्वादक्षयं बुधाः।<br>एषा तेऽन्वीक्षिकी विद्या चतुर्थी सांपरायिकी।।	</td><td>	12-323-47a<br>12-323-47b	
</td></tr>
				
<tr><td>
	विद्योपेतं धनं कृत्वा कर्मणा नित्यकर्मणि।<br>एकान्तदर्शना वेदाः सर्वे विश्वावसो स्मृताः।।	</td><td>	12-323-48a<br>12-323-48b	
</td></tr>
				
<tr><td>
	जायन्ते च म्रियन्ते च यस्मिन्नेते यतश्च्युताः।<br>वेदार्थं ये न जानीते वेद्यं गन्धर्वसत्तम।।	</td><td>	12-323-49a<br>12-323-49b	
</td></tr>
				
<tr><td>
	साङ्गोपाङ्गानपि यदि पञ्च वेदानधीयते।<br>वेदवेद्यं न जानीते वेदभारवहो हि सः।।	</td><td>	12-323-50a<br>12-323-50b	
</td></tr>
				
<tr><td>
	यो घृतार्थी खराक्षीरं मथेद्गन्धर्वसत्तम।<br>विष्ठां तत्रानुपश्येत न मण्‍डं न च वै घृतम्।।	</td><td>	12-323-51a<br>12-323-51b	
</td></tr>
				
<tr><td>
	तथा वेद्यमवेद्यं च वेदविद्यो न विन्दति।<br>स केवलं मूढमतिर्वेदभारवहः स्मृतः।।	</td><td>	12-323-52a<br>12-323-52b	
</td></tr>
				
<tr><td>
	द्रष्टव्यौ नित्यमेवैतौ तत्परेणान्तरात्मना।<br>यथाऽस्य जन्मनिधने न भवेतां पुनः पुनः।।	</td><td>	12-323-53a<br>12-323-53b	
</td></tr>
				
<tr><td>
	अजस्रं जन्मनिधनं चिन्तयित्वा त्रयीमिमाम्।<br>परित्यज्य क्षयमिह अक्षयं धर्ममास्थितः।।	</td><td>	12-323-54a<br>12-323-54b	
</td></tr>
				
<tr><td>
	यदाऽनुपश्यतेऽत्यन्तमहन्यहनि काश्यप।<br>तदा स केवलीभूतः षङ्विंशमनुपश्यति।।	</td><td>	12-323-55a<br>12-323-55b	
</td></tr>
				
<tr><td>
	अन्यश्च शाश्वतो व्यक्तस्तथाऽन्यः पञ्चविंशकः।<br>तत्स्थं समनुपश्यन्ति तमेकमिति साधवः।।	</td><td>	12-323-56a<br>12-323-56b	
</td></tr>
				
<tr><td>
	तेनैतं नाभिनन्दन्ति पञ्चविंशकमच्युतम्।<br>जन्ममृत्युभयाद्योगाः सांख्याश्च परमैषिणः।।	</td><td>	12-323-57a<br>12-323-57b	
</td></tr>
<tr><td>
	<b>विश्वावसुरुवाच।</b>	</td><td>	12-323-58x	
</td></tr>
				
<tr><td>
	पञ्चविंशं यदेतत्ते प्रोक्तं ब्राह्मणसत्तम।<br>तदहं न तथा वेद्मि तद्भवान्वक्तुमर्हति।।	</td><td>	12-323-58a<br>12-323-58b	
</td></tr>
				
<tr><td>
	जैगीषव्यस्यासितस्य देवलस्य मया श्रुतम्।<br>पराशरस्य विप्रर्षेर्वार्षगण्यस्य धीमतः।।	</td><td>	12-323-59a<br>12-323-59b	
</td></tr>
				
<tr><td>
	भिक्षोः पञ्चशिखस्यास्य कपिलस्य शुकस्य च।<br>गौतमस्याष्टिंषेणस्य गर्गस्य च महात्मनः।।	</td><td>	12-323-60a<br>12-323-60b	
</td></tr>
				
<tr><td>
	नारदस्यासुरेश्चैव पुलस्त्यस्य च धीमतः।<br>सनत्कुमारस्य ततः शुक्रस्य च महात्मनः।।	</td><td>	12-323-61a<br>12-323-61b	
</td></tr>
				
<tr><td>
	कश्यपस्य पितुश्चैव पूर्वमेव मया श्रुतम्।<br>तदनन्तरं च रुद्रस्य विश्वरूपस्य धीमतः।।	</td><td>	12-323-62a<br>12-323-62b	
</td></tr>
				
<tr><td>
	दैवतेभ्यः पितृभ्यश्च दैतेयेभ्यस्ततस्ततः।<br>प्राप्तमेतन्मया कृत्स्नं वेद्यं नित्यं वदन्त्युत।।	</td><td>	12-323-63a<br>12-323-63b	
</td></tr>
				
<tr><td>
	तस्मात्तद्वै भवद्बुद्ध्या श्रोतुमिच्छामि ब्राह्मण।<br>भवान्प्रबर्हः शास्त्राणां प्रगल्भश्चातिबुद्धिमान्।।	</td><td>	12-323-64a<br>12-323-64b	
</td></tr>
				
<tr><td>
	न तवाविदितं किंचिद्भवाञ्श्रुतिनिधिः स्मृतः।<br>कथ्यसे देवलोके च पितृलोके च ब्राह्मण।।	</td><td>	12-323-65a<br>12-323-65b	
</td></tr>
				
<tr><td>
	ब्रह्मलोकगताश्चैव कथयन्ति महर्षयः।<br>पतिश्च तपतां शश्वदादित्यस्तव भाषिता।।	</td><td>	12-323-66a<br>12-323-66b	
</td></tr>
				
<tr><td>
	साङ्ख्यज्ञानं त्वया ब्रह्मन्नवाप्तं कृत्स्नमेव च।<br>तथैव योगशास्त्रं च याज्ञवल्क्य विशेषतः।।	</td><td>	12-323-67a<br>12-323-67b	
</td></tr>
				
<tr><td>
	निःसंदिग्धं प्रबुद्धस्त्वं बुध्यमानश्चराचरम्।<br>श्रोतुमिच्छामि तज्ज्ञानं घृतं मण्डमयं यथा।।	</td><td>	12-323-68a<br>12-323-68b	
</td></tr>
<tr><td>
	<b>याज्ञवल्क्य उवाच।</b>	</td><td>	12-323-69x	
</td></tr>
				
<tr><td>
	कृत्स्नधारिणमेव त्वां मन्ये गन्धर्वसत्तम।<br>जिज्ञासमे च मां राजंस्तन्निबोध यथाश्रुतम्।।	</td><td>	12-323-69a<br>12-323-69b	
</td></tr>
				
<tr><td>
	बुध्यमानो हि प्रकृतिं बुध्यते पञ्चविंशकः।<br>न तु बुध्यति गन्धर्वप्रकृतिः पञ्चविंशकम्।।	</td><td>	12-323-70a<br>12-323-70b	
</td></tr>
				
<tr><td>
	अनेन प्रतिबोधेन प्रधानं प्रवदन्ति तत्।<br>साङ्ख्ययोगार्थतत्त्वज्ञा यथ्नाश्रुतिनिदर्शनात्।।	</td><td>	12-323-71a<br>12-323-71b	
</td></tr>
				
<tr><td>
	पश्यंस्तथैव चापश्यन्पश्यत्यन्यः सदाऽनघ।<br>षङ्विंशं पञ्चविंशं च चतुर्विशं च पश्यति।।	</td><td>	12-323-72a<br>12-323-72b	
</td></tr>
				
<tr><td>
	न तु पश्यति पश्यंस्तु यश्चैनमनुपश्यति।<br>पञ्चविंशोऽभिमन्येत नान्योऽस्ति परतो मम।।	</td><td>	12-323-73a<br>12-323-73b	
</td></tr>
				
<tr><td>
	न चतुर्विशको ग्राह्यो मनुजैर्ज्ञानदर्शिभिः।<br>मत्स्यो वोदकमन्वेति प्रवर्तेत प्रवर्तनात्।।	</td><td>	12-323-74a<br>12-323-74b	
</td></tr>
				
<tr><td>
	यथैव बुध्यते मत्स्यस्तथैषोऽप्यनुबुध्यते।<br>स स्नेहात्सहवासाच्च साभिमानाच्च नित्यशः।।	</td><td>	12-323-75a<br>12-323-75b	
</td></tr>
				
<tr><td>
	स निमज्जति कालस्य यदैकत्वं न बुध्यते।<br>उन्मज्जति हि कालस्य समत्वेनाभिसंवृतः।।	</td><td>	12-323-76a<br>12-323-76b	
</td></tr>
				
<tr><td>
	यदा तु मन्यतेऽन्योऽहमन्य एष इति द्वजिः।<br>तदा स केवलीभूतः षङ्विंशमनुपश्यति।।	</td><td>	12-323-77a<br>12-323-77b	
</td></tr>
				
<tr><td>
	अन्यश्च राजन्परमस्तथाऽन्यः पञ्चविंशकः।<br>तत्स्थत्वादनुपश्यन्ति एक एवेति साधवः।।	</td><td>	12-323-78a<br>12-323-78b	
</td></tr>
				
				
<tr><td>
	तेनैतन्नाभिनन्दन्ति पञ्चविंशकमच्युतम्।<br>जन्ममृत्युभयाद्भीता योगाः साङ्ख्याश्च काश्यप।<br>षङ्विंशमनुपश्यन्तः शुचयस्तत्परायणाः।।	</td><td>	12-323-79a<br>12-323-79b<br>12-323-79c	
</td></tr>
				
<tr><td>
	यदा स केवलीभूतः षङ्विंशमनुपश्यति।<br>तदा स सर्वविद्विद्वान्न पुनर्जन्म विन्दति।।	</td><td>	12-323-80a<br>12-323-80b	
</td></tr>
				
<tr><td>
	एवमप्रतिबुद्धश्च बुध्यमानश्च तेऽनघ।<br>बुद्धिश्चोक्ता यथातत्त्वं मया श्रुतिनिदर्शनात्।।	</td><td>	12-323-81a<br>12-323-81b	
</td></tr>
				
<tr><td>
	पश्यापश्यं यो न पश्येत्क्षेम्यं तत्वं च काश्यप।<br>केवलाकेवलं चान्यत्पञ्चविंशं परं च यत्।।	</td><td>	12-323-82a<br>12-323-82b	
</td></tr>
<tr><td>
	<b>विश्वावसुरुवाच।</b>	</td><td>	12-323-83x	
</td></tr>
				
				
				
<tr><td>
	तथ्यं शुभं चैतदुक्तं त्वया विभो।<br>सम्यक्क्षेम्यं दैवताद्यं यथावत्।<br>स्वस्त्यक्षयं भवतश्चास्तु नित्यं<br>बुद्ध्या सदा बुद्धियुक्तं नमस्ये।।	</td><td>	12-323-83a<br>12-323-83b<br>12-323-83c<br>12-323-83d	
</td></tr>
<tr><td>
	<b>याज्ञवल्क्य उवाच।</b>	</td><td>	12-323-84x	
</td></tr>
				
				
				
<tr><td>
	एवमुक्त्वा संप्रयातो दिवं स<br>विभ्राजन्वै श्रीमता दर्शनेन।<br>दृष्टश्च तुष्ट्या परयाऽभिनन्द्य<br>प्रदक्षिणं मम कृत्वा महात्मा।।	</td><td>	12-323-84a<br>12-323-84b<br>12-323-84c<br>12-323-84d	
</td></tr>
				
				
				
<tr><td>
	ब्रह्मादीनां खेचराणां क्षितौ च<br>ये चाधस्तात्संवसन्ते नरेन्द्र।<br>तत्रैव तद्दर्शनं दर्शयन्वै<br>सम्यक्क्षेम्यं ये पथं संश्रिता वै।।	</td><td>	12-323-85a<br>12-323-85b<br>12-323-85c<br>12-323-85d	
</td></tr>
				
				
				
<tr><td>
	साङ्ख्याः सर्वे साङ्ख्यधर्मे रताश्च<br>तद्वद्योगा योगधर्मे रताश्च।<br>ये चाप्यन्ये मोक्षकामा मनुष्या<br>स्तेषामेतद्दर्शनं ज्ञानदृष्टम्।।	</td><td>	12-323-86a<br>12-323-86b<br>12-323-86c<br>12-323-86d	
</td></tr>
				
				
				
<tr><td>
	ज्ञानान्मोक्षो जायते राजसिंह<br>नास्त्यज्ञानादेवमाहुर्नरेन्द्र।<br>तस्माज्ज्ञानं तत्त्वतोऽन्तेषितव्यं<br>येनात्मानं मोक्षयेज्जन्ममृत्योः।।	</td><td>	12-323-87a<br>12-323-87b<br>12-323-87c<br>12-323-87d	
</td></tr>
				
				
				
<tr><td>
	प्राप्य ज्ञानं ब्राह्मणात्क्षत्रियाद्वा<br>वैश्याच्छ्रद्रादपि नीचादभीक्ष्णम्।<br>श्रद्धातव्यं श्रद्दधानेन नित्यं<br>न श्रद्धिनं जन्ममृत्यू विशेताम्।।	</td><td>	12-323-88a<br>12-323-88b<br>12-323-88c<br>12-323-88d	
</td></tr>
				
				
				
				
				
<tr><td>
	सर्वं विश्वं ब्रह्म चैतत्समस्तम्।।	</td><td>	12-323-89f	
</td></tr>
				
				
				
<tr><td>
	ब्रह्मास्यतो ब्राह्मणाः संप्रसूता<br>बाहुभ्यां वै क्षत्रियाः संप्रसूताः।<br>नाभ्यां वैश्याः पादतश्चापि शूद्राः<br>सर्वे वर्णा नान्यथा वेदितव्याः।।	</td><td>	12-323-90a<br>12-323-90b<br>12-323-90c<br>12-323-90d	
</td></tr>
				
				
				
<tr><td>
	अज्ञानतः कर्मयोनिं भजन्ते<br>तांतां राजंस्ते यथा यान्त्यभावम्।<br>तथा वर्णा ज्ञानहीनाः पतन्ते<br>घोरादज्ञानात्प्राकृतं योनिजालम्।।	</td><td>	12-323-91a<br>12-323-91b<br>12-323-91c<br>12-323-91d	
</td></tr>
				
				
				
<tr><td>
	तस्माज्ज्ञानं सर्वतो मार्गितव्यं<br>सर्वत्रस्थं चैतदुक्तं मया ते।<br>तत्स्थो ब्रह्मा तस्थिवांश्चापरो य<br>स्तस्मै नित्यं मोक्षमाहुर्नरेन्द्र।।	</td><td>	12-323-92a<br>12-323-92b<br>12-323-92c<br>12-323-92d	
</td></tr>
				
				
				
<tr><td>
	यत्ते पृष्टं तन्मया चोपदिष्टं<br>याथातथ्यं तद्विशोको भजस्व।<br>राजन्गच्छस्वैतदर्थस्य पारं<br>सम्यक्प्रोक्तं स्वस्ति ते त्वस्तु नित्यम्।।	</td><td>	12-323-93a<br>12-323-93b<br>12-323-93c<br>12-323-93d	
</td></tr>
<tr><td>
	<b>भीष्म उवाच।</b>	</td><td>	12-323-94x	
</td></tr>
				
<tr><td>
	स एवमनुशिष्टस्तु याज्ञवल्क्येन धीमता।<br>प्रीतिमानभवद्राजा मिथिलाधिपतिस्तदा।।	</td><td>	12-323-94a<br>12-323-94b	
</td></tr>
				
<tr><td>
	गते मुनिवरे तस्मिन्कृते चापि प्रदक्षिणम्।<br>दैवरातिर्नरपतिरासीनस्तत्र मोक्षवित्।।	</td><td>	12-323-95a<br>12-323-95b	
</td></tr>
				
<tr><td>
	गोकोटिं स्पर्शयामास हिरण्यस्य तथैव च।<br>रत्नाञ्जलिमथैकैकं ब्राह्मणेभ्यो ददौ तदा।।	</td><td>	12-323-96a<br>12-323-96b	
</td></tr>
				
<tr><td>
	वेदहराज्यं च तदा प्रतिष्ठाप्य सुतस्य वै।<br>यतिधर्ममुपास्यंश्चाप्यवसन्मिथिलाधिपः।।	</td><td>	12-323-97a<br>12-323-97b	
</td></tr>
				
<tr><td>
	साङ्ख्यज्ञानमधीयानो योगशास्त्रं च कृत्स्नशः।<br>धर्माधर्मं च राजेन्द्र प्राकृतं परिगर्हयन्।।	</td><td>	12-323-98a<br>12-323-98b	
</td></tr>
				
<tr><td>
	अनन्त इति कृत्वा स नित्यं केवलमेव च।<br>धर्माधर्मौ पुण्यपापे सत्यासत्ये तथैव च।।	</td><td>	12-323-99a<br>12-323-99b	
</td></tr>
				
<tr><td>
	जन्ममृत्यू च राजेन्द्र प्राकृतं तदचिन्तयत्।<br>ब्रह्माव्यक्तस्य कर्मेदमिति नित्यं नराधिप।।	</td><td>	12-323-100a<br>12-323-100b	
</td></tr>
				
<tr><td>
	पश्यन्ति योगाः साङ्ख्याश्च स्वशास्त्रकृतलक्षणाः।<br>इष्टानिष्टविमुक्तं हि तस्थौ ब्रह्म परात्परम्।।	</td><td>	12-323-101a<br>12-323-101b	
</td></tr>
				
<tr><td>
	नित्यं तदाहुर्विद्वांसः शुचि तस्माच्छुचिर्भव।<br>दीयते यच्च लभते दत्तं यच्चानुमन्यते।।	</td><td>	12-323-102a<br>12-323-102b	
</td></tr>
				
				
<tr><td>
	`अव्यक्तेनेति तच्चिन्त्यमन्यथा मा विचन्तय।'<br>ददाति च नरश्रेष्ठ प्रतिगृह्णाति यच्च ह।<br>ददात्यव्यक्त इत्येतत्प्रतिगृह्णाति यच्च वै।।	</td><td>	12-323-103a<br>12-323-103b<br>12-323-103c	
</td></tr>
				
<tr><td>
	आत्मा ह्येवात्मनो ह्येकः कोऽन्यस्तस्मात्परो भवेत्।<br>एवं मन्यस्व सततमन्यथा मा विचिन्तय।।	</td><td>	12-323-104a<br>12-323-104b	
</td></tr>
				
<tr><td>
	यस्याव्यक्तं न विदितं सगुणं निर्गुणं पुनः।<br>तेन तीर्थानि यज्ञाश्च सेवितव्या विपश्चिता।।	</td><td>	12-323-105a<br>12-323-105b	
</td></tr>
				
<tr><td>
	न स्वाध्यायैस्तपोभिर्वा यज्ञैर्वा कुरुनन्दन।<br>लभतेऽव्यक्तिकं स्थानं ज्ञात्वाऽव्यक्तं महीयते।।	</td><td>	12-323-106a<br>12-323-106b	
</td></tr>
				
<tr><td>
	तथैव महतः स्थानमाहंकारिकमेव च।<br>अहंकारात्परं चापि स्थानानि समवाप्नुयात्।।	</td><td>	12-323-107a<br>12-323-107b	
</td></tr>
				
<tr><td>
	ये त्वव्यक्तात्परं नित्यं जानते शास्त्रतत्पराः।<br>जन्ममृत्युविमुक्तं च विमुक्तं सदसच्च यत्।।	</td><td>	12-323-108a<br>12-323-108b	
</td></tr>
				
				
				
<tr><td>
	एतन्मयाऽऽप्तं जनकात्पुरस्ता<br>त्तेनापि चाप्तं नृप याज्ञवल्क्यात्।<br>ज्ञातं विशिष्टं न तथा हि यज्ञा<br>ज्ञानेन दुर्गं तरते न यज्ञैः।।	</td><td>	12-323-109a<br>12-323-109b<br>12-323-109c<br>12-323-109d	
</td></tr>
				
				
				
<tr><td>
	दुर्गं जन्म निधनं चापि राज<br>न्न भौतिकं ज्ञानविदो वदन्ति।<br>यज्ञैस्तपोभिर्नियमैर्व्रतैश्च<br>दिवं समासाद्य पतन्ति भूमौ।।	</td><td>	12-323-110a<br>12-323-110b<br>12-323-110c<br>12-323-110d	
</td></tr>
				
				
				
<tr><td>
	तस्मादुपासस्व परं महच्छुचि<br>शिवं विमोक्षं विमलं पवित्रम्।<br>क्षेत्रं ज्ञात्वा पार्थिव ज्ञानयज्ञ<br>मुपास्य वै तत्त्वमृषिर्भविष्यसि।।	</td><td>	12-323-111a<br>12-323-111b<br>12-323-111c<br>12-323-111d	
</td></tr>
				
				
				
<tr><td>
	युदुपनिषदमुपाकरोत्तथाऽसौ<br>जनकनृपस्य पुरा हि याज्ञवल्क्यः।<br>यदुपगणितशाश्वताव्ययं त<br>च्छुभममृतत्वमशोकमर्च्छति।।	</td><td>	12-323-112a<br>12-323-112b<br>12-323-112c<br>12-323-112d	
</td></tr>
<tr><td>
	।। इति श्रीमन्महाभारते <br>शान्तिपर्वणि मोक्षधर्मपर्वणि <br>त्रयोविंशत्यधिकत्रिशततमोऽध्यायः।। 323।।	</td><td>		
</td></tr>
</tbody>