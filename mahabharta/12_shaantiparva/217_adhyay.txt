				
<tbody><tr><td>
	<b>गुरुरुवाच।</b>	</td><td>	12-217-1x	
</td></tr>
				
<tr><td>
	दुरन्तेष्विन्द्रियार्थेषु सक्ताः सीदन्ति जन्तवः।<br>ये त्वसक्ता महात्मानस्ते यान्ति परमां गतिम्।।	</td><td>	12-217-1a<br>12-217-1b	
</td></tr>
				
<tr><td>
	जन्ममृत्युजरादुःखैर्व्याधिभिर्मानसक्लमैः।<br>दृष्ट्वैव संततं लोकं घटेन्मोक्षाय बुद्धिमान्।।	</td><td>	12-217-2a<br>12-217-2b	
</td></tr>
				
<tr><td>
	वाङ्भनोभ्यां शरीरेण शुचिः स्यादनहंकृतः।<br>प्रशान्तो ज्ञानवान्भिक्षुर्निरपेक्षश्चरेत्सुखम्।।	</td><td>	12-217-3a<br>12-217-3b	
</td></tr>
				
<tr><td>
	`वशा मोक्षवतां पाशास्तासां रूपं प्रदर्शकम्।<br>दुर्ग्रहं पश्यमानोऽपि मन्यते मोहितस्तदा।।	</td><td>	12-217-4a<br>12-217-4b	
</td></tr>
				
<tr><td>
	एवं पश्यन्तमात्मानमनुध्यातं हि बन्धुषु।<br>अयथात्वेन जानामि भेदरूपेण संस्थितम्।।'	</td><td>	12-217-5a<br>12-217-5b	
</td></tr>
				
<tr><td>
	अथवा मनसः सङ्गं पश्येद्भूतानुकम्पया।<br>तत्राप्युपेक्षां कुर्वीत ज्ञात्वा कर्मफलं जगत्।।	</td><td>	12-217-6a<br>12-217-6b	
</td></tr>
				
<tr><td>
	यत्कृतं स्याच्छुभं कर्म पापं वा यदि वाऽश्नुते।<br>तस्माच्छुभानि कर्माणि कुर्याद्वा बुद्धिकर्मभिः।।	</td><td>	12-217-7a<br>12-217-7b	
</td></tr>
				
<tr><td>
	अहिंसा सत्यवचनं सर्वभूतेषु चार्जवम्।<br>क्षमा चैवाप्रमादश्च यस्यैते स सुखी भवेत्।।	</td><td>	12-217-8a<br>12-217-8b	
</td></tr>
				
<tr><td>
	`अनक्षसाध्यं तद्ब्रह्म निर्मलं जगतः परम्।<br>स्वात्मप्रकाशमग्राह्यमहेतुकमचञ्चलम्।।	</td><td>	12-217-9a<br>12-217-9b	
</td></tr>
				
<tr><td>
	विवेकज्ञानवाचिस्थो ह्याशुरूपेण संस्थितः।<br>वैकारिकात्प्रदृश्येतै गैरिके मधुधारवत्।।'	</td><td>	12-217-10a<br>12-217-10b	
</td></tr>
				
<tr><td>
	यश्चैनं परमं धर्मं सर्वभूतसुखावहम्।<br>दुःखान्निः सरणं वेद तत्त्वज्ञः स सुखी भवेत्।।	</td><td>	12-217-11a<br>12-217-11b	
</td></tr>
				
<tr><td>
	तस्मात्समाहितं बुद्ध्या मनो भूतेषु धारयेत्।<br>नापथ्यायेन्न स्पृहयेन्नाबद्धं चिन्तयेदसत्।।	</td><td>	12-217-12a<br>12-217-12b	
</td></tr>
				
<tr><td>
	अथामोघप्रयत्नेन मनो ज्ञाने निवेशयेत्।<br>सुवाचोऽथ प्रयोगेण मनोज्ञं संप्रवर्तते।।	</td><td>	12-217-13a<br>12-217-13b	
</td></tr>
				
<tr><td>
	विवेकयित्वा तद्वाक्यं धर्मसूक्ष्ममवेक्ष्य च।<br>सत्यां वाचमहिंस्रां च वदेदनपवादिनीम्।।	</td><td>	12-217-14a<br>12-217-14b	
</td></tr>
				
<tr><td>
	कल्कापेतामपरुषामनृशंसामपैशुनीम्।<br>ईदृगल्पं च वक्तव्यमविक्षिप्तेन चेतसा।।	</td><td>	12-217-15a<br>12-217-15b	
</td></tr>
				
<tr><td>
	वाक्यबन्धेन संरागविहाराद्व्याहरेद्यदि।<br>बुद्ध्याऽप्यनुगृहीतेन मनसा कर्म तामसम्।।	</td><td>	12-217-16a<br>12-217-16b	
</td></tr>
				
				
<tr><td>
	रजोभूतैर्हि करणैः कर्मणि प्रतिपद्यते।<br>स दुःखं प्राप्य लोकेऽस्मिन्नरकायोपपद्यते।<br>तस्मान्मनोवाक्शरीरैराचरेद्वैर्यमात्मनः।।	</td><td>	12-217-17a<br>12-217-17b<br>12-217-17c	
</td></tr>
				
				
<tr><td>
	प्रकीर्ण एव भारो हि यद्वद्धार्येत दस्युभिः।<br>प्रतिलोमां दिशं बुद्ध्वा संसारमबुधास्तथा।<br>`संसारमार्गमापन्नः प्रतिलोमं विवर्जयेत्।।'	</td><td>	12-217-18a<br>12-217-18b<br>12-217-18c	
</td></tr>
				
<tr><td>
	तामेव च यथा दस्यून्हत्वा गच्छेच्छिवां दिशम्।<br>तथा रजस्तमः कर्माण्युत्सृज्य प्राप्नुयाच्छुभम्।।	</td><td>	12-217-19a<br>12-217-19b	
</td></tr>
				
<tr><td>
	निःसंदिग्धमनीहो वै मुक्तः सर्वपरिग्रहैः।<br>विविक्तचारी लघ्वाशी तपस्वी नियतेन्द्रियः।।	</td><td>	12-217-20a<br>12-217-20b	
</td></tr>
				
<tr><td>
	ज्ञानदग्धपरिक्लेशः प्रयोगरतिरात्मवान्।<br>निष्प्रचारेण मनसा परं तदधिगच्छति।।	</td><td>	12-217-21a<br>12-217-21b	
</td></tr>
				
				
<tr><td>
	धृतिमानात्मवान्बुद्धिं निगृह्णीयादसंशयम्।<br>मनो बुद्ध्या निगृह्णीयाद्विषयान्मनसाऽऽत्मनः।<br>`योजयित्वा मनस्तत्र निश्चलं परमात्मनि।।	</td><td>	12-217-22a<br>12-217-22b<br>12-217-22c	
</td></tr>
				
<tr><td>
	योगाभिसन्धियुक्तस्य ब्रह्म तत्संप्रकाशते।<br>ऐकान्त्यं तदिदं विद्धि सर्ववस्त्वन्तरस्थितिः।।	</td><td>	12-217-23a<br>12-217-23b	
</td></tr>
				
				
<tr><td>
	विशेषहीनं गृह्णन्ति विशेषां कारणात्मिकाम्।<br>अथवा न प्रभुस्तत्र परमात्मनि वर्तितुम्।<br>आगामित्तत्त्वं योगात्मा योगतन्त्रमुपक्रमेत्।।'	</td><td>	12-217-24a<br>12-217-24b<br>12-217-24c	
</td></tr>
				
<tr><td>
	निगृहीतेन्द्रियस्यास्य कुर्वाणस्य मनो वशे।<br>देवतास्ताः प्रकाशन्ते हृष्टा यान्ति तमीश्वरम्।।	</td><td>	12-217-25a<br>12-217-25b	
</td></tr>
				
<tr><td>
	ताभिः संयुक्तमनसो ब्रह्म तत्संप्रकाशते।<br>शनैश्चापगते सत्वे ब्रह्मभूयाय कल्पते।।	</td><td>	12-217-26a<br>12-217-26b	
</td></tr>
				
<tr><td>
	अथवा न प्रवर्तेत योगतन्त्रैरुपक्रमेत्।<br>योगतन्त्रमयं तन्त्रं वृत्तिः स्यात्ततदाचरेत्।।	</td><td>	12-217-27a<br>12-217-27b	
</td></tr>
				
<tr><td>
	कणकुल्माषपिण्याकशाकयावकसक्तवः।<br>तथा मूलफलं भैक्ष्यं पर्यायेणोपयोजयेत्।।	</td><td>	12-217-28a<br>12-217-28b	
</td></tr>
				
<tr><td>
	आहारनियमं चैव देशे काले च सात्विकः।<br>तत्परीक्ष्यानुवर्तेत यत्प्रवृत्त्यनुवर्तकम्।।	</td><td>	12-217-29a<br>12-217-29b	
</td></tr>
				
<tr><td>
	प्रवृत्तं नोपरुन्धेत शनैरग्निमिवेन्धयेत्।<br>ज्ञानैधितं तथा ज्ञानमर्कवत्संप्रकाशते।।	</td><td>	12-217-30a<br>12-217-30b	
</td></tr>
				
<tr><td>
	ज्ञानाधिष्ठानमज्ञानं त्रील्लोँकानधितिष्ठति।<br>विज्ञानानुगतं ज्ञानमज्ञानेनापकृष्यते।।	</td><td>	12-217-31a<br>12-217-31b	
</td></tr>
				
<tr><td>
	पृथक्त्वात्संप्रयोगाच्च नासूयुर्वेद शाश्वतम्।<br>स तयोरपवर्गज्ञो वीतरागो विमुच्यते।।	</td><td>	12-217-32a<br>12-217-32b	
</td></tr>
				
<tr><td>
	वयोतीतो जरामृत्यू जित्वा ब्रह्म सनातनम्।<br>अमृतं तदवाप्नोति यत्तदक्षरमव्ययम्।।	</td><td>	12-217-33a<br>12-217-33b	
</td></tr>
<tr><td>
	।। इति श्रीमन्महाभारते शान्तिपर्वणि<br> मोक्षधर्मपर्वणि सप्तदशाधिकद्विशततमोऽध्यायः।। 217।।	</td><td>		
</td></tr></tbody>