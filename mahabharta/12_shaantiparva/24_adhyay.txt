				
<tbody><tr><td>
	<b>वैशंपायन उवाच।</b>	</td><td>	12-24-1x	
</td></tr>
				
<tr><td>
	पुनरेव महर्षिस्तं कृष्णद्वैपायनोऽर्थवत्।<br>अजातशत्रुं कौन्तेयमिदं वचनमब्रवीत्।।	</td><td>	12-24-1a<br>12-24-1b	
</td></tr>
				
<tr><td>
	अरण्ये वसतां तात भ्रातॄणां ते मनिस्विनाम्।<br>मनोरथा महाराज ये तत्रासन्युधिष्ठिर।।	</td><td>	12-24-2a<br>12-24-2b	
</td></tr>
				
<tr><td>
	तानि मे भरतश्रेष्ठ प्राप्नुवन्तु महारथाः।<br>प्रशाधि पृथिवीं पार्थ ययातिरिव नाहुषः।।	</td><td>	12-24-3a<br>12-24-3b	
</td></tr>
				
<tr><td>
	अरण्ये दुःखवसतिरनुभूता तपस्विभिः।<br>दुःखस्यान्ते नरव्याघ्र सुखान्यनुभवन्तु वै।।	</td><td>	12-24-4a<br>12-24-4b	
</td></tr>
				
<tr><td>
	धर्ममर्थं च कामं च भ्रातृभिः सह भारत।<br>अनुभूय ततः पश्चात्प्रस्थाताऽसि विशांपते।।	</td><td>	12-24-5a<br>12-24-5b	
</td></tr>
				
<tr><td>
	अर्थिनां च पितृणां च देवतानां च भारत।<br>आनृण्यं गच्छ कौन्तेय ततः स्वर्गं गमिष्यसि।।	</td><td>	12-24-6a<br>12-24-6b	
</td></tr>
				
<tr><td>
	सर्वमेधाश्चमेधाभ्यां यजस्व कुरुनन्दन।<br>ततः पश्चान्महाराज गमिष्यसि परां गतिम्।।	</td><td>	12-24-7a<br>12-24-7b	
</td></tr>
				
<tr><td>
	भ्रातृंश्च सर्वान्क्रतुभिः संयोज्य बहुदक्षिणैः।<br>संप्राप्तः कीर्तिमतुलां पाण्डवेय गमिष्यसि।।	</td><td>	12-24-8a<br>12-24-8b	
</td></tr>
				
<tr><td>
	विझस्ते पुरुषव्याघ्र वचनं कुरुसत्तम।<br>शृणुष्वैवं यथा कुर्वन्न धर्माच्च्यवसे नृप।।	</td><td>	12-24-9a<br>12-24-9b	
</td></tr>
				
<tr><td>
	आददानस्य विजयं विग्रहं च युधिष्ठिर।<br>समानधर्मकुशलाः स्थापयन्ति नरेश्वर।।	</td><td>	12-24-10a<br>12-24-10b	
</td></tr>
				
<tr><td>
	`प्रत्यक्षमनुमानं च उपमानं तथाऽऽगमः।<br>अर्थापत्तिस्तथैतिह्यं संशयो निर्णयस्तथा।।	</td><td>	12-24-11a<br>12-24-11b	
</td></tr>
				
<tr><td>
	आकार इङ्गितं चैव गतिश्चेष्टा च भारत।<br>प्रतिज्ञा चैव हेतुश्च दृष्टान्तोपनयस्तथा।।	</td><td>	12-24-12a<br>12-24-12b	
</td></tr>
				
<tr><td>
	उक्तिर्निगमनं तेषां प्रमेयं च प्रयोजनम्।<br>एतानि साधनान्याहुर्बहुवर्गप्रसिद्धये।।	</td><td>	12-24-13a<br>12-24-13b	
</td></tr>
				
				
<tr><td>
	प्रत्यक्षमनुमानं च सर्वेषां योनिरुच्यते।<br>प्रमाणज्ञो हि शक्नोति दण्डयोनौ विचक्षणः।<br>अप्रमाणवता नीतो दण्डो हन्यान्महीपतिम्।।	</td><td>	12-24-14a<br>12-24-14b<br>12-24-14c	
</td></tr>
				
<tr><td>
	देशकालप्रतीक्षी यो दस्यून्मर्षयते नृपः।<br>शास्त्रजां बुद्धिमास्थाय युज्यते नैनसा हि सः।।	</td><td>	12-24-15a<br>12-24-15b	
</td></tr>
				
<tr><td>
	आदाय बलिषङ्भागं यो राष्ट्रं नाभिरक्षति।<br>प्रतिगृह्णाति तत्पापं चतुर्थांशेन भूमिपः।।	</td><td>	12-24-16a<br>12-24-16b	
</td></tr>
				
				
<tr><td>
	निबोध च यथाऽऽतिष्ठन्धर्मान्न च्यवते नृपः।<br>निग्रहाद्धर्मशास्त्राणामनुरुद्ध्यन्नपेतभीः।<br>कामक्रोधावनादृत्य पितेव समदर्शनः।।	</td><td>	12-24-17a<br>12-24-17b<br>12-24-17c	
</td></tr>
				
<tr><td>
	दैवेनाभ्याहतो राजा कर्मकाले महाद्युते।<br>न साधयति यत्कर्म न तत्राहुरतिक्रमम्।।	</td><td>	12-24-18a<br>12-24-18b	
</td></tr>
				
<tr><td>
	तरसा बुद्धिपूर्वं वा निग्राह्या एव शत्रवः।<br>पापैः सह न संदध्याद्राज्यं पुण्यं च कारयेत्।।	</td><td>	12-24-19a<br>12-24-19b	
</td></tr>
				
<tr><td>
	शूराश्चार्याश्च सत्कार्या विद्वांसश्च युधिष्ठिर।<br>गोमिनो धनिनश्चैव परिपाल्या विशेषतः।।	</td><td>	12-24-20a<br>12-24-20b	
</td></tr>
				
<tr><td>
	व्यवाहरेषु धर्मेषु योक्तव्याश्च बहुश्रुताः।<br>`प्रमाणज्ञा महीपाल न्यायशास्त्रावलम्बिनः।।	</td><td>	12-24-21a<br>12-24-21b	
</td></tr>
				
<tr><td>
	वेदार्थतत्त्वविद्राजंस्तर्कशास्त्रबहुश्रुताः।<br>मन्त्रे च व्यवहारे च नियोक्तव्या विजानता।।	</td><td>	12-24-22a<br>12-24-22b	
</td></tr>
				
<tr><td>
	तर्कशास्त्रकृता बुद्धिर्धर्मशास्त्रकृता च या।<br>दण्डनीतिकृता चैव त्रैलोक्यमपि साधयेत्।।	</td><td>	12-24-23a<br>12-24-23b	
</td></tr>
				
<tr><td>
	नियोज्या वेदतत्त्वज्ञा यज्ञकर्मसु पार्तिव।<br>वेदज्ञा ये च शास्त्रज्ञास्ते च राजन्सुबुद्धयः।।	</td><td>	12-24-24a<br>12-24-24b	
</td></tr>
				
<tr><td>
	आन्वीक्षकीत्रयीवार्तादण्डनीतिषु पारगाः।<br>ते तु सर्वत्र योक्तव्यास्ते च बुद्धेः परं गताः।। '	</td><td>	12-24-25a<br>12-24-25b	
</td></tr>
<tr><td>
	गुणयुक्तेऽपि नैकस्मिन्विश्वसेत विचक्षणः।।	</td><td>	12-24-26a	
</td></tr>
				
<tr><td>
	अरक्षिता दुर्विनीतो मानी स्तब्धोऽभ्यसूयकः।<br>एनसा युज्यते राजा दुर्दान्त इति चोच्यते।।	</td><td>	12-24-27a<br>12-24-27b	
</td></tr>
				
<tr><td>
	ये रक्ष्यमाणा हीयन्ते दैवेनृभ्याहता नृप।<br>तस्करैश्चापि हीयन्ते सर्वं तद्राजकिल्विषम्।।	</td><td>	12-24-28a<br>12-24-28b	
</td></tr>
				
<tr><td>
	सुमन्त्रिते सुनीते च सर्वतश्चोपपादिते।<br>पौरुषे कर्मणि कृते नास्त्यधर्मो युधिष्ठिर।।	</td><td>	12-24-29a<br>12-24-29b	
</td></tr>
				
<tr><td>
	विच्छिद्यन्ते समारब्धाः सिद्ध्यन्ते चापि दैवतः।<br>कृते पुरुषकारे तु नैनः स्पृशति पार्थिवम्।।	</td><td>	12-24-30a<br>12-24-30b	
</td></tr>
				
<tr><td>
	अत्र ते राजशार्दूल वर्तयिष्ये कथामिमाम्।<br>यद्वृत्तं पूर्वराजर्षेर्हयग्रीवस्य पाण्डव।।	</td><td>	12-24-31a<br>12-24-31b	
</td></tr>
				
<tr><td>
	शत्रून्हत्वा हतस्याजौ शूरस्याक्लिष्टकर्मणः।<br>असहायस्य संग्रामे निर्जितस्य युधिष्ठिर।।	</td><td>	12-24-32a<br>12-24-32b	
</td></tr>
				
				
				
<tr><td>
	यत्कर्म वै निग्रहे शात्रवाणां<br>योगश्चाग्र्यः पालने मानवानाम्।<br>कृत्वा कर्म प्राप्य कीर्ति स युद्धा<br>द्वाजिग्रीवो मोदते स्वर्गलोके।।	</td><td>	12-24-33a<br>12-24-33b<br>12-24-33c<br>12-24-33d	
</td></tr>
				
				
				
<tr><td>
	संत्यक्तात्मा समरेष्वाततायी<br>शस्त्रैश्छिन्नो दस्युभिर्वध्यमानः।<br>अश्वग्रीवः कर्मशीलो महात्मा<br>संसिद्धार्थो मोदते स्वर्गलोके।।	</td><td>	12-24-34a<br>12-24-34b<br>12-24-34c<br>12-24-34d	
</td></tr>
				
				
				
<tr><td>
	धनुर्यूपो रशना ज्या शरः स्रु<br>क्स्रुवः खड्गो रुधिरं यत्र चाज्यम्।<br>रथो वेदी कामजो युद्धमग्नि<br>श्चातुर्होत्रं चतुरो वाजिमुख्याः।।	</td><td>	12-24-35a<br>12-24-35b<br>12-24-35c<br>12-24-35d	
</td></tr>
				
				
				
<tr><td>
	हुत्वा तस्मिन्यज्ञवह्नावथारी<br>न्पापान्मुक्तो राजसिंहस्तरस्वी।<br>प्राणान्हुत्वा चावभृथे रणे स<br>वाजिग्रीवो मोदते देवलोके।।	</td><td>	12-24-36a<br>12-24-36b<br>12-24-36c<br>12-24-36d	
</td></tr>
				
				
				
<tr><td>
	राष्ट्रं रक्षन्बुद्धिपूर्वं नयेन<br>संत्यक्तात्मा यज्ञशीलो महात्मा।<br>सर्वांल्लोकान्व्याप्य कीर्त्या मनस्वी<br>वाजिग्रीवो मोदते देवलोके।।	</td><td>	12-24-37a<br>12-24-37b<br>12-24-37c<br>12-24-37d	
</td></tr>
				
				
				
<tr><td>
	दैवीं सिद्धिं मानुषीं दण्डनीतिं<br>योगन्यासैः पालयित्वा महीं च।<br>तस्माद्राजा धर्मशीलो महात्मा<br>वाजिग्रीवो मोदते देवलोके।।	</td><td>	12-24-38a<br>12-24-38b<br>12-24-38c<br>12-24-38d	
</td></tr>
				
				
				
<tr><td>
	विद्वांस्त्यागी श्रद्दधानः कृतज्ञ<br>स्त्यक्त्वा लोकं मानुषं कर्म कृत्वा।<br>मेधाविनां विदुषां संमतानां<br>तनुत्यजां लोकमाक्रम्य राजा।।	</td><td>	12-24-39a<br>12-24-39b<br>12-24-39c<br>12-24-39d	
</td></tr>
				
				
				
<tr><td>
	सम्यग्वेदान्प्राप्य शास्त्राण्यधीत्य<br>सम्यग्राज्यं पालयित्वा महात्मा।<br>चातुर्वर्ण्यं स्थापयित्वा स्वधर्मे<br>वाजिग्रीवो मोदते देवलोके।।	</td><td>	12-24-40a<br>12-24-40b<br>12-24-40c<br>12-24-40d	
</td></tr>
				
				
				
<tr><td>
	जित्वा संग्रामान्पालयित्वा प्रजाश्च<br>सोमं पीत्वा तर्पयित्वा द्विजाग्र्यान्।<br>युक्त्या दण्डं धारयित्वा प्रजानां<br>युद्धे क्षीणे मोदते देवलोके।।	</td><td>	12-24-41a<br>12-24-41b<br>12-24-41c<br>12-24-41d	
</td></tr>
				
				
				
<tr><td>
	वृत्तं यस्य श्लाघनीयं मनुष्याः<br>सन्तो विद्वांसोऽर्हयन्त्यर्हणीयम्।<br>स्वर्गं जित्वा वीरलोकानवाप्य<br>सिद्धिं प्राप्तः पुण्यकीर्तिर्महात्मा।।	</td><td>	12-24-42a<br>12-24-42b<br>12-24-42c<br>12-24-42d	
</td></tr>
<tr><td>
	।। इति श्रीमन्महाभारते शान्तिपर्वणि <br>राजधर्मपर्वणि चतुविंशोऽध्यायः।। 24।।	</td><td>		
</td></tr></tbody>