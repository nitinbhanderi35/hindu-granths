				
<tbody><tr><td>
	<b>गुरुरुवाच।</b>	</td><td>	12-214-1x	
</td></tr>
				
<tr><td>
	प्रवृत्तिलक्षणो धर्मो यथा समुपलभ्यते।<br>तेषां विज्ञाननिष्ठानामन्यत्तत्वं न रोचते।।	</td><td>	12-214-1a<br>12-214-1b	
</td></tr>
				
<tr><td>
	दुर्लभा वेदविद्वांसो वेदोक्तेषु व्यवस्थिताः।<br>प्रयोजनं महत्त्वात्तु मार्गमिच्छन्ति संस्तुतम्।।	</td><td>	12-214-2a<br>12-214-2b	
</td></tr>
				
				
<tr><td>
	`वेदस्य न विदुर्भावं ज्ञानमार्गप्रतिष्ठितम्।'<br>सद्भिराचरितत्वात्तु वृत्तमेतदगर्हितम्।<br>इयं सा बुद्धिरभ्येत्य यथा याति परां गतिम्।।	</td><td>	12-214-3a<br>12-214-3b<br>12-214-3c	
</td></tr>
				
<tr><td>
	शरीरवानुपादत्ते मोहात्सर्वान्परिग्रहान्।<br>कामक्रोधादिभिर्भावैर्युक्तो राजसतामसैः।।	</td><td>	12-214-4a<br>12-214-4b	
</td></tr>
				
<tr><td>
	नाशुद्धमाचरेत्तस्मादभीप्सन्देहयापनम्।<br>कर्मणां विवरं कुर्वन्न लोकानाप्नुयाच्छुभान्।।	</td><td>	12-214-5a<br>12-214-5b	
</td></tr>
				
<tr><td>
	लोहयुक्तं तथा हेम विपक्वं न विराजते।<br>तथाऽपक्वकषायाख्यं विज्ञानं न प्रकाशते।।	</td><td>	12-214-6a<br>12-214-6b	
</td></tr>
				
<tr><td>
	`केचिदात्मगुणं प्राप्तास्ते मुक्ताश्चक्रबन्धनात्।<br>इतरे दुःखसन्द्वन्द्वास्तथा दुःखपरायणाः।।	</td><td>	12-214-7a<br>12-214-7b	
</td></tr>
				
<tr><td>
	शुकाकर्मानुरूपं ते जायमानाः पुनः पुनः।<br>क्रोधलोभमदाविष्टा मूढान्तः करणाः सदा।।	</td><td>	12-214-8a<br>12-214-8b	
</td></tr>
				
<tr><td>
	यथा--- संछाया नास्ति नित्यतया परा।<br>गुणानेव तथा चिन्त्या सन्त्येति च विदुर्बुधाः।।'	</td><td>	12-214-9a<br>12-214-9b	
</td></tr>
				
<tr><td>
	यश्चाधर्मं चरेल्लोभात्कामक्रोधावनुप्लुवन्।<br>धर्म्यं पन्थानमुत्क्रम्य सानुबन्धो विनश्यति।।	</td><td>	12-214-10a<br>12-214-10b	
</td></tr>
				
				
<tr><td>
	`अचलं ज्ञानमप्राप्य चलचित्तश्चलानियात्।'<br>शब्दादीन्विषयांस्तस्मान्न संरागादुपप्लवेत्।<br>क्रोधो हर्षो विषादश्च जायन्ते हि परस्परात्।।	</td><td>	12-214-11a<br>12-214-11b<br>12-214-11c	
</td></tr>
				
<tr><td>
	`गुणाः कार्याः क्रोधहर्षौ सुखदुःखे प्रियाप्रिये।<br>द्वन्द्वान्यथैवमादीनि विजयेच्चैव सर्ववित्।।'	</td><td>	12-214-12a<br>12-214-12b	
</td></tr>
				
<tr><td>
	पञ्चभूतात्मके देहे सत्त्वराजसताभसे।<br>कमभिष्टुवते चायं कं वा क्रोशति किं वदन्।।	</td><td>	12-214-13a<br>12-214-13b	
</td></tr>
				
<tr><td>
	स्पर्शरूपरसाद्येषु सङ्गं गच्छन्ति बालिशाः।<br>नावगच्छन्ति विज्ञानादात्मानं पार्थिवं गुणम्।।	</td><td>	12-214-14a<br>12-214-14b	
</td></tr>
				
<tr><td>
	मृन्मयं शरणं यद्वन्मृदैव परिलिप्यते।<br>पार्थिवोऽयं तथा देहो मृद्विकारान्न नश्यति।।	</td><td>	12-214-15a<br>12-214-15b	
</td></tr>
				
<tr><td>
	मधु तैलं पयः सर्पिर्मांसानि लवणं गुडः।<br>धान्यानि फलमूलानि मृद्विकाराः सहाम्भसा।।	</td><td>	12-214-16a<br>12-214-16b	
</td></tr>
				
<tr><td>
	यद्वत्कान्तारमातिष्ठन्नौत्सुक्यं समनुव्रजेत्।<br>ग्राम्यमाहारमादद्यादस्वाद्वपि हि यापनम्।।	</td><td>	12-214-17a<br>12-214-17b	
</td></tr>
				
<tr><td>
	तद्वत्संसारकान्तारमातिष्ठञ्श्रमतत्परः।<br>यात्रार्थमद्यादाहारं व्याधितो भेषजं यथा।।	</td><td>	12-214-18a<br>12-214-18b	
</td></tr>
				
<tr><td>
	`भक्षणे श्वापदैर्मार्गादिति चारं करोति चेत्।<br>एवं संसारमार्गेण यात्रार्थं विषयाणि च।।	</td><td>	12-214-19a<br>12-214-19b	
</td></tr>
				
<tr><td>
	न गच्छेद्भोगविज्ञानादुन्मार्गे पद्यते तदा।<br>तस्माददुःखतो मार्गमास्थितस्तमनुस्मरेत्।।	</td><td>	12-214-20a<br>12-214-20b	
</td></tr>
				
<tr><td>
	नानापर्णफला वृक्षा बहवः सन्ति तत्र हि।<br>भोक्तारो मुनयश्चैव तस्मात्परतरं वनम्।।	</td><td>	12-214-21a<br>12-214-21b	
</td></tr>
				
				
<tr><td>
	अनुमानैस्तथाशास्त्रैर्यशसा विक्रमेण च।'<br>सत्यशौचार्जवत्यागैर्वर्चसा विक्रमेण च।<br>क्षान्त्या धृत्या च बुद्ध्या च मनसा तपसैव च।।	</td><td>	12-214-22a<br>12-214-22b<br>12-214-22c	
</td></tr>
				
<tr><td>
	भावान्सर्वान्यथावृत्तान्संवसेत यथाक्रमम्।<br>शान्तिमिच्छन्नदीनात्मा संयच्छेदिन्द्रियाणि च।।	</td><td>	12-214-23a<br>12-214-23b	
</td></tr>
				
<tr><td>
	सत्त्वेन रजसा चैव तमसा चैव मोहिताः।<br>चक्रवत्परिवर्तन्ते ह्यज्ञानाज्जन्तवो भृशम्।।	</td><td>	12-214-24a<br>12-214-24b	
</td></tr>
				
<tr><td>
	तस्मात्सम्यक्परीक्षेत दोषानज्ञानसंभवान्।<br>अज्ञानप्रभवं नित्यमहंकारं परित्यजेत्।।	</td><td>	12-214-25a<br>12-214-25b	
</td></tr>
				
<tr><td>
	महाभूतानीन्द्रियाणि गुणाः सत्त्वं रजस्तमः।<br>`देहमूलं विजानीहि नैतानि भगवानतः।।	</td><td>	12-214-26a<br>12-214-26b	
</td></tr>
				
<tr><td>
	उपायतः प्रवक्ष्यामि तं च मृत्युं दुरासदम्।<br>त्रैलोक्यं सेश्वरं सर्वमहंकारे प्रतिष्ठितम्।।	</td><td>	12-214-27a<br>12-214-27b	
</td></tr>
				
<tr><td>
	यथेह नियतः कालो दर्शयत्यार्तवान्गुणान्।<br>तद्वद्भतेष्वहंकारं विद्याद्भूतप्रवर्तकम्।।	</td><td>	12-214-28a<br>12-214-28b	
</td></tr>
				
<tr><td>
	संमोहकं तमो विद्यात्कृष्णमज्ञानसंभवम्।<br>प्रकृतेर्गुणसंजातो महानहंक्रिया ततः।।	</td><td>	12-214-29a<br>12-214-29b	
</td></tr>
				
<tr><td>
	अहंकारात्पुनः पश्चाद्भूतग्राममुदाहृतम्।<br>अव्यक्तस्य गुणेभ्यस्तु तद्गुणांश्च निबोध तान्।।	</td><td>	12-214-30a<br>12-214-30b	
</td></tr>
				
<tr><td>
	प्रीतिदुःखनिबद्धांश्च समस्तांस्त्रीनथो गुणान्।<br>सत्त्वस्य रजसश्चैव तमसश्च निबोध तान्।।	</td><td>	12-214-31a<br>12-214-31b	
</td></tr>
				
<tr><td>
	प्रसादो हर्षजा प्रीतिरसंदेहो धृतिः स्मृतिः।<br>एतान्सत्त्वगुणान्विद्यादिमान्राजसतामसान्।।	</td><td>	12-214-32a<br>12-214-32b	
</td></tr>
				
<tr><td>
	`असन्तोषोऽक्षमाऽधैर्यमतृप्तिर्विषयादिषु।<br>राजसाश्च गुणा ह्येते तत्परं तामसाञ्शृणु।।	</td><td>	12-214-33a<br>12-214-33b	
</td></tr>
				
<tr><td>
	मोहस्तन्द्री तथा दुःखं निद्राऽऽलस्यं प्रमादता।<br>विषादी दीर्घसूत्रश्च तत्तामसमुदाहृतम्।।'	</td><td>	12-214-34a<br>12-214-34b	
</td></tr>
				
<tr><td>
	कामक्रोधौ प्रमादश्च लोभमोहौ भयं क्लमः।<br>विषादशोकावरतिर्मानदर्पावनार्यता।।	</td><td>	12-214-35a<br>12-214-35b	
</td></tr>
				
<tr><td>
	दोषाणामेवमादीनां परीक्ष्य गुरुलाघवम्।<br>विमृशेदात्मसंस्थानमेकैकमनुसंततम्।।	</td><td>	12-214-36a<br>12-214-36b	
</td></tr>
				
<tr><td>
	`यस्मिन्प्रतिष्ठितं चेदं यस्मिन्सज्ज्ञाननिर्गतिः।<br>सर्वभूताधिकं नित्यमहंकारं विलोकयेत्।।	</td><td>	12-214-37a<br>12-214-37b	
</td></tr>
				
<tr><td>
	विलोकमानः स तदा स्वबुद्ध्या सूक्ष्मया पुनः।<br>तदेव भाति तद्रूपमात्मना यत्सुनिर्मलम्।।'	</td><td>	12-214-38a<br>12-214-38b	
</td></tr>
<tr><td>
	<b>शिष्य उवाच।</b>	</td><td>	12-214-39x	
</td></tr>
				
<tr><td>
	के दोषा मनसा त्यक्ताः के बुद्ध्या शिथिलीकृताः<br>के पुनः पुनरायान्ति के मोहादचला इव।।	</td><td>	12-214-39a<br>12-214-39b	
</td></tr>
				
				
<tr><td>
	केषां बलाबलं बुद्ध्या हेतुभिर्विमृशेद्बुधः।<br>`एतन्मे सर्वमाचक्ष्व यथा विद्यामहं विभो।<br>मह्यं शुश्रूषवे विद्वन्वक्ष्येतद्बुद्धिनिश्चितम्।।	</td><td>	12-214-40a<br>12-214-40b<br>12-214-40c	
</td></tr>
				
<tr><td>
	शान्तत्वादपरान्ताच्च आरम्भादपि चैकतः।<br>प्रोक्तो ह्यत्र यथा हेतुरेवमाहुर्मनीषिणः।।	</td><td>	12-214-41a<br>12-214-41b	
</td></tr>
<tr><td>
	<b>गुरुरुवाच।'</b>	</td><td>	12-214-42x	
</td></tr>
				
				
<tr><td>
	दोषैर्मूलादवच्छिन्नैर्विशुद्धात्मा विमुच्यते।<br>विनाशयति संभूतमयस्मयमयो यथा।<br>तथा कृतात्मा सहजैर्दोषैर्नश्यति राजसैः।।	</td><td>	12-214-42a<br>12-214-42b<br>12-214-42c	
</td></tr>
				
<tr><td>
	`सहजैरविशुद्धात्मा दोषैर्नश्यति तामसैः।'<br>राजसं तामसं चैव शुद्धात्मा कालसंभवम्।।	</td><td>	12-214-43a<br>12-214-43b	
</td></tr>
				
<tr><td>
	`शमयेत्सत्त्वमास्थाय बुद्ध्या केवलया द्विजः।<br>त्यजेच्च मनसा चेतः शुद्धात्मा बुद्धिमास्थितः'	</td><td>	12-214-44a<br>12-214-44b	
</td></tr>
				
<tr><td>
	तत्सर्वं देहिनां बीजं सत्त्वमात्मवतः समम्।<br>तस्मादात्मवता वर्ज्यं रजश्च तम एव च।।	</td><td>	12-214-45a<br>12-214-45b	
</td></tr>
				
<tr><td>
	रजस्तमोभ्यां निर्मुक्तं सत्त्वं निर्मलतामियात्।<br>`आहारान्वर्जयेन्नित्यं राजसांस्तामसानपि।।	</td><td>	12-214-46a<br>12-214-46b	
</td></tr>
				
<tr><td>
	ते ब्रह्म पुनरायान्ति न मोहादचला इव।'<br>अथवा मन्त्रवद्ब्रूयुर्मांसादीनां यजुष्कृतम्।।	</td><td>	12-214-47a<br>12-214-47b	
</td></tr>
				
<tr><td>
	स वै हेतुरनादाने शुद्धधर्मानुपालने।<br>रजसा कामयुक्तानि कार्याण्यपि समाप्नुते।।	</td><td>	12-214-48a<br>12-214-48b	
</td></tr>
				
				
<tr><td>
	अर्थयुक्तानि चात्यर्थं कामान्सर्वांश्च सेवते।<br>तमसा लोभयुक्तानि क्रोधजानि च सेवते।<br>हिंसाविहाराभिरतस्तन्द्रीनिद्रासमन्वितः।।	</td><td>	12-214-49a<br>12-214-49b<br>12-214-49c	
</td></tr>
				
<tr><td>
	सत्वस्थः सात्विकान्भावाञ्शुद्धान्पश्यति संश्रितः।<br>स देही विमलः श्रीमाञ्श्रद्धाविद्यासमन्वितः।।	</td><td>	12-214-50a<br>12-214-50b	
</td></tr>
<tr><td>
	।। इति श्रीमन्महाभारते शान्तिप्रवणि <br>मोक्षधर्मपर्वणि चतुर्दशाधिकद्विशततमोऽध्यायः।। 214।।	</td><td>		
</td></tr></tbody>