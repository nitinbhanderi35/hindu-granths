				
<tbody><tr><td>
	<b>युधिष्ठिर उवाच।</b>	</td><td>	12-156-1x	
</td></tr>
				
<tr><td>
	पापस्य यदधिष्ठानं यतः पापं प्रवर्तते।<br>एतदिच्छाम्यहं श्रोतुं तत्त्वेन भरतर्षभ।।	</td><td>	12-156-1a<br>12-156-1b	
</td></tr>
<tr><td>
	<b>भीष्म उवाच।</b>	</td><td>	12-156-2x	
</td></tr>
				
<tr><td>
	पापस्य यदधिष्ठानं तच्छृणुष्व नराधिप।<br>एको लोभो महाग्राहो लोभात्पापं प्रवर्तते।।	</td><td>	12-156-2a<br>12-156-2b	
</td></tr>
				
<tr><td>
	अतः पापमधर्मश्च तथा दुःखमनुत्तमम्।<br>निकृत्या मूलमेतद्धि येन पापकृतो जनाः।।	</td><td>	12-156-3a<br>12-156-3b	
</td></tr>
				
<tr><td>
	लोभात्क्रोधः प्रभवति लोभात्कामः प्रवर्तते।<br>लोभान्मोहश्च माया च मानस्तम्भः परासुता।।	</td><td>	12-156-4a<br>12-156-4b	
</td></tr>
				
<tr><td>
	अक्षमा ह्रीपरित्यागः श्रीनाशो धर्मसंक्षयः।<br>अभिध्याऽप्रख्यता चैव सर्वं लोभात्प्रवर्तते।।	</td><td>	12-156-5a<br>12-156-5b	
</td></tr>
				
<tr><td>
	अत्यागश्च कुतर्कश्च विकर्मसु च याः क्रियः।<br>कुलविद्यामदश्चैव रूपैश्वर्यमदस्तथा।।	</td><td>	12-156-6a<br>12-156-6b	
</td></tr>
				
<tr><td>
	सर्वभूतेष्वभिद्रोहः सर्वभूतेष्वसत्कृतिः।<br>सर्वभूतेष्वविश्वासः सर्वभूतेष्वनार्जवम्।।	</td><td>	12-156-7a<br>12-156-7b	
</td></tr>
				
<tr><td>
	हरणं परवित्तानां परदाराभिमर्शनम्।<br>वाग्वेगो मनसो वेगो निन्दावेगस्तथैव च।।	</td><td>	12-156-8a<br>12-156-8b	
</td></tr>
				
<tr><td>
	उपस्थोदरयोर्वेगो मृत्युवेगश्च दारुणः।<br>ईर्ष्यावेगश्च बलवान्मिथ्यावेगश्च दुर्जयः।।	</td><td>	12-156-9a<br>12-156-9b	
</td></tr>
				
				
<tr><td>
	रसवेगश्च दुर्वार्यः श्रोत्रवेगश्च दुःसह।<br>कुत्सा विकत्था मात्सर्यं पापं दुष्कर्मकारिता।<br>साहसानां च सर्वेषामकार्याणां क्रियास्तथा।।	</td><td>	12-156-10a<br>12-156-10b<br>12-156-10c	
</td></tr>
				
<tr><td>
	आतौ बाल्ये च कौमारे यौवने चापि मानवाः।<br>न त्यजन्त्यात्मकर्मैकं यन्न जीर्यति जीर्यतः।।	</td><td>	12-156-11a<br>12-156-11b	
</td></tr>
				
<tr><td>
	यो न पूरयितुं शक्यो लोभः प्रीत्या कथंचन।<br>नित्यं गम्भीरतोयाभिरापगाभिरिवोदधिः।।	</td><td>	12-156-12a<br>12-156-12b	
</td></tr>
				
<tr><td>
	न प्रहृष्यति यो लोभैः कामैर्यश्च न तृप्यति।<br>यो न देवैर्न गन्धर्वैर्नासुरैर्न महोरगैः।।	</td><td>	12-156-13a<br>12-156-13b	
</td></tr>
				
<tr><td>
	ज्ञायते नृप तत्त्वेन सर्वैर्भूतगणैस्तथा।<br>स लोभः सह मोहेन विजेतव्यो जितात्मना।।	</td><td>	12-156-14a<br>12-156-14b	
</td></tr>
				
<tr><td>
	दम्भो द्रोहश्च निन्दा च पैशून्यं मत्सरस्तथा।<br>भवन्त्येतानि कौरव्य लुब्धानामकृतात्मनाम्।।	</td><td>	12-156-15a<br>12-156-15b	
</td></tr>
				
<tr><td>
	सुमहान्त्यपि शास्त्राणि धारयन्तो बहुश्रुताः।<br>छेत्तारः संशयानां च क्लिश्यन्तीहाल्पबुद्धयः।।	</td><td>	12-156-16a<br>12-156-16b	
</td></tr>
				
<tr><td>
	द्वेपक्रोधप्रसक्ताश्च शिष्टाचारबहिष्कृताः।<br>अन्तःक्षुरा वाङ्भधुराः कृपाश्छन्नास्तृणैरिव।।	</td><td>	12-156-17a<br>12-156-17b	
</td></tr>
				
				
<tr><td>
	धर्मवैतंसिकाः क्षुद्रा मुष्णन्ति ध्वजिनो जगत्।<br>कुर्वते च बहून्मार्गांस्तान्हेतुबलमाश्रिताः।<br>सर्वमार्गान्विलुम्पन्ति लोभज्ञानेष्ववस्थिताः।।	</td><td>	12-156-18a<br>12-156-18b<br>12-156-18c	
</td></tr>
				
<tr><td>
	धर्मस्य ह्रियमाणस्य लोभग्रस्तैर्दुरात्मभिः।<br>याया विक्रियते संस्था ततः साऽपि प्रपद्यते।।	</td><td>	12-156-19a<br>12-156-19b	
</td></tr>
				
<tr><td>
	दर्पः बोधो मदः स्वप्नो हर्षः शोकोऽभिमानिता।<br>एत हि कौरव्य दृश्यन्ते लुब्धबुद्धिषु।।	</td><td>	12-156-20a<br>12-156-20b	
</td></tr>
				
<tr><td>
	एताना टान्बुद्धस्व नित्यं लोभसमन्वितान्।<br>शिष्टांस्तु परिपृच्छेथा यान्वक्ष्यामि शुचिव्रतान्।।	</td><td>	12-156-21a<br>12-156-21b	
</td></tr>
				
<tr><td>
	येष्वावृत्तिभयं नास्ति परलोकभयं न च।<br>नामिपेषु प्रसङ्गोऽस्ति न प्रियेष्वप्रियेषु च।।	</td><td>	12-156-22a<br>12-156-22b	
</td></tr>
				
<tr><td>
	शिष्टाचारः प्रियो येषु दमो येषु प्रतिष्ठितः।<br>सुखं दुःखं समं येषां सत्यं येषां परायणम्।।	</td><td>	12-156-23a<br>12-156-23b	
</td></tr>
				
<tr><td>
	दातारो न ग्रहीतारो दयावन्तस्नथैव च।<br>पितृदेवातिथेयाश्च नित्योद्युक्तास्तथैव च।।	</td><td>	12-156-24a<br>12-156-24b	
</td></tr>
				
<tr><td>
	सर्वोपकारिणो वीराः सर्वधर्मानुपालकाः।<br>सर्वभूतहिताश्चैव सर्वदेयाश्च भारत।।	</td><td>	12-156-25a<br>12-156-25b	
</td></tr>
				
<tr><td>
	न ते चालयितुं शक्या धर्मव्याहारकारिणः।<br>न तेषां भिद्यते वृत्तं यत्पुरा साधुभिः कृतम्।।	</td><td>	12-156-26a<br>12-156-26b	
</td></tr>
				
<tr><td>
	न त्रासिनो न चपला न रौद्राः सत्पथे स्थिताः।<br>ते सेव्याः साधुभिर्नित्यमसाधूंश्च विवर्जयेत्।।	</td><td>	12-156-27a<br>12-156-27b	
</td></tr>
				
<tr><td>
	कामक्रोधव्यपेता ये निर्ममा निरहंकृताः।<br>सुव्रताः स्थिरमर्यादास्तानुपास्व च पृच्छ च।।	</td><td>	12-156-28a<br>12-156-28b	
</td></tr>
				
<tr><td>
	न वागर्थं यशोर्थं वा धर्मस्तेपां युधिष्ठिर।।<br>अवश्यं कार्य इत्येव शरीरस्य क्रियास्तथा।।	</td><td>	12-156-29a<br>12-156-29b	
</td></tr>
				
<tr><td>
	त भयं क्रोधचापल्ये न शोकस्तेषु विद्यते।<br>न धर्मध्वजिनश्चैव न गुह्यं किंचिदास्थिताः।।	</td><td>	12-156-30a<br>12-156-30b	
</td></tr>
				
<tr><td>
	येष्वलोभस्तथाऽमोहो ये च सत्यार्जवे स्थिताः।<br>तेषु कौन्तेय रज्येथा येषां न भ्रश्यते पुनः।।	</td><td>	12-156-31a<br>12-156-31b	
</td></tr>
				
<tr><td>
	ये न हृष्यन्ति लाभेषु नालाभेषु व्यथन्ति च।<br>निर्ममा निरहंकाराः सत्वस्थाः समदर्शिनः।।	</td><td>	12-156-32a<br>12-156-32b	
</td></tr>
				
				
				
<tr><td>
	लाभालाभौ सुखदुःखे च तात<br>प्रियाप्रिये मरणं जीवितं च।<br>समानि येषां स्थिरविक्रमाणां<br>बुभुत्सतां सत्यपथे स्थितानाम्।।	</td><td>	12-156-33a<br>12-156-33b<br>12-156-33c<br>12-156-33d	
</td></tr>
				
				
				
<tr><td>
	धर्मप्रियांस्तान्सुमहानुभावान्<br>दान्तोऽप्रमत्तश्च समर्चयेथाः।<br>दैवात्सर्वे गुणवन्तो भवन्ति<br>शुभाशुभे वाक्प्रलापास्तथाऽन्ये।।	</td><td>	12-156-34a<br>12-156-34b<br>12-156-34c<br>12-156-34d	
</td></tr>
<tr><td>
	।। इति श्रीमन्महाभारते शान्तिपर्वणि<br> आपद्धर्मपर्वणि षट्‌पञ्चाशदधिकशततमोऽध्यायः।। 156।।	</td><td>		
</td></tr></tbody>