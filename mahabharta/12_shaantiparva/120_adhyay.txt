				
<tbody><tr><td>
	<b>युधिष्ठिर उवाच।</b>	</td><td>	12-120-1x	
</td></tr>
				
<tr><td>
	राजवृत्तान्यनेकानि त्वया प्रोक्तानि भारत।<br>पूर्वैः पूर्वनियुक्तानि राजधर्मार्थवेदिभिः।।	</td><td>	12-120-1a<br>12-120-1b	
</td></tr>
				
<tr><td>
	तदेव विस्तरेणोक्तं पूर्ववृत्तं सतां मतम्।<br>प्रणेयं राजधर्माणां प्रब्रूहि भरतर्षभ।।	</td><td>	12-120-2a<br>12-120-2b	
</td></tr>
<tr><td>
	<b>भीष्म उवाच।</b>	</td><td>	12-120-3x	
</td></tr>
				
<tr><td>
	रक्षणं सर्वभूतानामिति क्षात्रं परं मतम्।<br>तद्यथा रक्षणं कुर्यात्तथा शृणु महीपते।।	</td><td>	12-120-3a<br>12-120-3b	
</td></tr>
				
<tr><td>
	यथा बर्हाणि चित्राणि बिभर्ति भुजगाशनः।<br>तथा बहुविधं राजा रूपं कुर्वीत् धर्मवित्।।	</td><td>	12-120-4a<br>12-120-4b	
</td></tr>
				
<tr><td>
	तैक्ष्ण्यं जिह्नत्वमादानं सत्यमार्जवमेव च।<br>मध्यस्थाः सत्वमातिष्ठंस्तथा वै सुखमृच्छति।।	</td><td>	12-120-5a<br>12-120-5b	
</td></tr>
				
<tr><td>
	यस्मिन्नर्थे यथैव स्यात्तदूर्णं रूपमादिशेत्।<br>बहुरूपस्य राज्ञो हि सूक्ष्मोऽप्यर्थो न सीदति।।	</td><td>	12-120-6a<br>12-120-6b	
</td></tr>
				
<tr><td>
	नित्यं रक्षितमन्त्रः स्याद्यथा मूकः शरच्छिखी।<br>श्लक्ष्णाक्षरगतः श्रीमान्भवेच्छास्त्रविशारदः।।	</td><td>	12-120-7a<br>12-120-7b	
</td></tr>
				
				
<tr><td>
	आयव्ययेषु युक्तः स्याज्जलस्रवणेष्विव।<br>शैलाद्वर्षोदकानीव द्विजान्सिद्धान्समाश्रयेत्।<br>आत्मार्थं हि सदा राजा कुर्याद्धर्मध्वजोत्तमम्।।	</td><td>	12-120-8a<br>12-120-8b<br>12-120-8c	
</td></tr>
				
<tr><td>
	नित्यमुद्यतदण्डः स्यादाचारे चाप्रमादवान्।<br>लोके चायव्ययौ दृष्ट्वा वृक्षाद्वृक्षमिवाव्रजेत्।।	</td><td>	12-120-9a<br>12-120-9b	
</td></tr>
				
<tr><td>
	आज्ञावान्स्यात्स्वयूथ्येषु भौमानि चरणैः किरन्।<br>जतिपक्षः परिस्पन्देत्प्रेक्षेद्वैकल्यमात्मनः।।	</td><td>	12-120-10a<br>12-120-10b	
</td></tr>
				
<tr><td>
	दोषान्विवृणुयाच्छत्रोः परपक्षांश्च सूदयेत्।<br>क ननेष्विव पुष्पाणि बहिरर्थान्समाचरेत्।।	</td><td>	12-120-11a<br>12-120-11b	
</td></tr>
				
<tr><td>
	उच्छ्रितानाश्रयेत्स्फूतान्नरेन्द्रानचलोपमान्।<br>श्रयेच्छायामिव ज्ञातिं गुप्तं शरणमाश्रयेत्।।	</td><td>	12-120-12a<br>12-120-12b	
</td></tr>
				
<tr><td>
	प्रावृषीवासितग्रीवो माद्येत निशि निर्जने।<br>मायूरेण गुणेनैव स्त्रीभिरारक्षितश्चरेत्।।	</td><td>	12-120-13a<br>12-120-13b	
</td></tr>
				
<tr><td>
	न जह्याच्च तनुत्राणं रक्षेदात्मानमात्मना।<br>चारभूमिष्विव ततान्पाशांश्च परिवर्जयेत्।।	</td><td>	12-120-14a<br>12-120-14b	
</td></tr>
				
				
<tr><td>
	प्रणयेद्वाऽपि तां भूमिं प्रणश्येद्ग्रहणे पुनः।<br>`एवं मयूरधर्मेण वर्तयन्सततं नरः।'<br>हन्यात्क्रुद्धानतिविषांस्ताञ्जिह्मगतयोऽहिताः।।	</td><td>	12-120-15a<br>12-120-15b<br>12-120-15c	
</td></tr>
				
				
<tr><td>
	नासूयेच्चावगर्ह्याणि सन्निवासान्निवासयेत्।<br>सदा बर्हिसमं कामं प्रशस्तं कृतमाचरेत्।<br>सर्वतश्चाददेत्प्रज्ञां पतङ्गं गहनेष्विव।।	</td><td>	12-120-16a<br>12-120-16b<br>12-120-16c	
</td></tr>
				
<tr><td>
	एवं मयूरवद्राजा स्वराज्यं परिपालयेत्।<br>आत्मबुद्धिकरीं नीतिं विदधीत विचक्षणः।।	</td><td>	12-120-17a<br>12-120-17b	
</td></tr>
				
<tr><td>
	आत्मसंयमनं बुद्ध्या परबुद्ध्या विचारणाम्।<br>बुद्ध्या चात्मगुणप्राप्तिरेतच्छास्त्रनिदर्शनम्।।	</td><td>	12-120-18a<br>12-120-18b	
</td></tr>
				
<tr><td>
	परं विश्वासयेत्साम्ना स्वशक्तिं चोपलक्षयेत्।<br>आत्मनः परिमर्शेन बुद्धिं बुद्ध्या विचारयेत्।।	</td><td>	12-120-19a<br>12-120-19b	
</td></tr>
				
<tr><td>
	सान्त्वयोगमतिः प्राज्ञः कार्याकार्यप्रयोजनकः।<br>निगूढबुद्धेर्धीरस्य वक्तव्ये वक्ष्यते तथा।।	</td><td>	12-120-20a<br>12-120-20b	
</td></tr>
				
<tr><td>
	संनिकृष्टां कथां प्राज्ञो यदि बुद्ध्या बृहस्पतिः।<br>स्वभावमेष्यते तप्तं कृष्णायसमिवोदके।।	</td><td>	12-120-21a<br>12-120-21b	
</td></tr>
				
<tr><td>
	अनुयुञ्जीत सत्यानि सर्वाण्येव महीपतिः।<br>आगमैरुपदिष्टानि स्वस्य चैव परस्य च।।	</td><td>	12-120-22a<br>12-120-22b	
</td></tr>
				
<tr><td>
	मृदुं क्रूरं तथा प्राज्ञं शूरं चार्थविधानवित्।<br>स्वकर्मणि नियुञ्जीत ये चान्ये वचनाधिकाः।।	</td><td>	12-120-23a<br>12-120-23b	
</td></tr>
				
<tr><td>
	अप्यदृष्टानि युक्तानि स्वानुरूपेषु कर्मसु।<br>सर्वांस्ताननुवर्तेत स्वरांस्तन्त्रीरिवायताः।।	</td><td>	12-120-24a<br>12-120-24b	
</td></tr>
				
<tr><td>
	धर्माणामविरोधेन सर्वेषां प्रियमाचरेत्।<br>ममायमिति राजा यः सपर्वत इवाचलः।।	</td><td>	12-120-25a<br>12-120-25b	
</td></tr>
				
<tr><td>
	व्यवहारं समाधाय सूर्यो रश्मीनिवायतान्।<br>धर्ममेवाभिरक्षेत कृत्वा तुल्ये प्रियाप्रिये।।	</td><td>	12-120-26a<br>12-120-26b	
</td></tr>
				
<tr><td>
	कुलप्रकृतिदेशानां धर्मज्ञान्मृदुभाषिणः।<br>मध्ये वयसि निर्दोषान्हिते युक्ताञ्जितक्लमान्।।	</td><td>	12-120-27a<br>12-120-27b	
</td></tr>
				
<tr><td>
	अलुब्धाञ्शिक्षितान्दान्तान्धर्मेषु परिनिष्ठितान्।<br>स्थापयेत्सर्वकार्येषु राजा सर्वार्थरक्षिणः।।	</td><td>	12-120-28a<br>12-120-28b	
</td></tr>
				
<tr><td>
	एतेन च प्रकारेण कृत्यानामागतिं गतिम्।<br>युक्त्या समनुतिष्ठेन तुष्टश्चारैः पुरस्कृतः।।	</td><td>	12-120-29a<br>12-120-29b	
</td></tr>
				
<tr><td>
	अमोघक्रोधहर्शस्य स्वयं कृत्याऽनुदर्शिनाः।<br>आत्मप्रत्ययकोशस्य वसुदैव वसुंधरा।।	</td><td>	12-120-30a<br>12-120-30b	
</td></tr>
				
<tr><td>
	व्यक्तश्चानुग्रहो यस्य यथोक्तश्चापि निग्रहः।<br>गुप्तात्मा गुप्तराष्ट्रस्य स राजा राजधर्मवित्।।	</td><td>	12-120-31a<br>12-120-31b	
</td></tr>
				
<tr><td>
	नित्यं राष्ट्रमवेक्षेत गोभिः सूर्य इवातपन्।<br>चारांश्चानुचरान्विद्यात्तथा बुद्ध्या स्वयं चरेत्।।	</td><td>	12-120-32a<br>12-120-32b	
</td></tr>
				
<tr><td>
	कालप्राप्तमुपादद्यान्नार्थं राजा प्रसूचयेत्।<br>अहन्यहनि संदुह्यान्महीं गामिव बुद्धिमान्।।	</td><td>	12-120-33a<br>12-120-33b	
</td></tr>
				
<tr><td>
	यथाक्रमेण पुष्पेभ्यश्चिनोति मधु षट्‌पदः।<br>तथा द्रव्यमुपादाय राजा कुर्वीत संचयम्।।	</td><td>	12-120-34a<br>12-120-34b	
</td></tr>
				
<tr><td>
	यद्धि गुप्तावशिष्टं स्यात्तद्वित्तं धर्मकामयोः।<br>संचयान्न विसर्गी स्याद्राजा शास्त्रविदात्मवान्।।	</td><td>	12-120-35a<br>12-120-35b	
</td></tr>
				
<tr><td>
	नार्थमल्पं परिभवेन्नावमन्येत शात्रवान्।<br>बुद्ध्याऽनुबुद्ध्या चात्मानं न चाबुद्धेषु विश्वसेत्।।	</td><td>	12-120-36a<br>12-120-36b	
</td></tr>
				
				
				
<tr><td>
	धृतिर्दाक्ष्यं संयमो बुद्धिरात्मा<br>धैर्यं शौर्यं देशकालाप्रमादः।<br>अल्पस्य वा महतो वा विवृद्धौ<br>धनस्यैतान्यष्ट समिंधनानि।।	</td><td>	12-120-37a<br>12-120-37b<br>12-120-37c<br>12-120-37d	
</td></tr>
				
				
				
<tr><td>
	अग्निस्तोको वर्धतेऽप्याज्यसिक्तो<br>बीजं चैकं बहुसहस्रमेति।<br>क्षयोदयौ विपुलौ सन्नियम्यौ<br>तस्मादल्पं नावमन्येत वित्तम्।।	</td><td>	12-120-38a<br>12-120-38b<br>12-120-38c<br>12-120-38d	
</td></tr>
				
				
				
<tr><td>
	बालोऽप्यबालः स्थविरो रिपुर्यः।<br>सदा प्रमत्तं पुरुषं निहन्यात्।<br>कालेनान्यस्तस्य मूलं हरेत्<br>कालज्ञानं पार्थिवाना वरिष्ठम्।।	</td><td>	12-120-39a<br>12-120-39b<br>12-120-39c<br>12-120-39d	
</td></tr>
				
				
				
<tr><td>
	हरेत्कीर्ति धर्ममस्योपरुन्ध्या<br>दर्थे विघ्नं वीर्यमस्योपहन्यात्।<br>रिपुर्द्वेष्टा दुर्बलो वा बली वा<br>तस्माच्छत्रोर्नैव बिभ्येद्यथात्मा।।	</td><td>	12-120-40a<br>12-120-40b<br>12-120-40c<br>12-120-40d	
</td></tr>
				
				
				
<tr><td>
	क्षयं शत्रोः संचयं पालनं वा<br>उभावर्थौ सहितौ धर्मकामौ।<br>ततश्चान्यन्मतिमान्संदधीत<br>तस्माद्राजा बुद्धिमन्तं श्रयेत।।	</td><td>	12-120-41a<br>12-120-41b<br>12-120-41c<br>12-120-41d	
</td></tr>
				
				
				
<tr><td>
	बुद्धिर्दीप्ता बलवन्तं हिनस्ति<br>बलं बुद्ध्या पाल्यते वर्धमानम्।<br>शत्रुर्बुद्ध्या सीदते पीड्यमानो<br>बुद्धिपूर्वं कर्म यत्तत्प्रशस्तम्।।	</td><td>	12-120-42a<br>12-120-42b<br>12-120-42c<br>12-120-42d	
</td></tr>
				
				
				
<tr><td>
	सर्वान्कामान्कामयानो हि धीरः<br>सत्वेनाल्पेनाप्नुते हीनदोषः।<br>यश्चात्मानं प्रार्थयतेऽर्थ्यमानैः<br>श्रेयः पात्रं पूरयते च नाल्पम्।।	</td><td>	12-120-43a<br>12-120-43b<br>12-120-43c<br>12-120-43d	
</td></tr>
				
				
				
<tr><td>
	तस्माद्राजा प्रगृहीतः प्रजासु<br>मूलं लक्ष्म्याः सर्वशो ह्याददीत।<br>दीर्घं कालं ह्यपि संपीड्यमानो<br>व्युष्यात्संपद्व्यवसायेन शक्त्या।।	</td><td>	12-120-44a<br>12-120-44b<br>12-120-44c<br>12-120-44d	
</td></tr>
				
				
				
<tr><td>
	विद्या तपो वा विपुलं धनं वा<br>सर्वं ह्येतद्व्यवसायेन शक्यम्।<br>ब्रह्मायत्तं निवसति देहवत्सु<br>तस्माद्विद्याद्व्यवसायं प्रभूतम्।।	</td><td>	12-120-45a<br>12-120-45b<br>12-120-45c<br>12-120-45d	
</td></tr>
				
				
				
<tr><td>
	यत्रासते मतिमन्तो मनस्विनः<br>शक्रो विष्णुर्यत्र सरस्वती च।<br>वसन्ति भूतानि च यत्र नित्यं<br>तस्माद्विद्वान्नावमन्येत देहम्।।	</td><td>	12-120-46a<br>12-120-46b<br>12-120-46c<br>12-120-46d	
</td></tr>
				
				
				
<tr><td>
	लुब्धं हन्यात्संप्रदानाद्धि नित्यं<br>लुब्धस्तृप्तिं परवित्तस्य नैति।<br>सर्वो लुब्धः सर्वगुणोपभोगो<br>योऽर्थैर्हीनो धर्मकामौ जहाति।।	</td><td>	12-120-47a<br>12-120-47b<br>12-120-47c<br>12-120-47d	
</td></tr>
				
				
				
<tr><td>
	धनं भोगं पुत्रदारं समृद्धिं<br>सर्वं लुब्धः प्रार्थयते परेषाम्।<br>लुब्धे दोषाः संभवन्तीह सर्वे<br>तस्माद्राजा न प्रगृह्णीत् लुब्धम्।।	</td><td>	12-120-48a<br>12-120-48b<br>12-120-48c<br>12-120-48d	
</td></tr>
				
<tr><td>
	संदर्शनेन पुरुषं जघन्यमपि चोदयेत्।<br>आरम्भान्द्विषतां प्राज्ञः सर्वार्थांश्च प्रसूदयेत्।।	</td><td>	12-120-49a<br>12-120-49b	
</td></tr>
				
<tr><td>
	धर्मान्वितेषु विज्ञाता मन्त्रगुप्तिंश्च पाण्डव।<br>आप्तो राजन्कुलीनश्च पर्याप्तो राष्ट्रसंग्रहे।।	</td><td>	12-120-50a<br>12-120-50d	
</td></tr>
				
				
				
<tr><td>
	विविप्रयुक्तान्नरदेवधर्मा<br>नुक्तान्समासेन निबोध बुद्ध्या।<br>इमान्विदध्यादनुसृत्य यो वै<br>राजा महीं पालयितुं स शक्तः।।	</td><td>	12-120-51a<br>12-120-51b<br>12-120-51c<br>12-120-51d	
</td></tr>
				
				
				
<tr><td>
	सुनीतिजं यस्य विधानजं सुखं<br>धर्मप्रणीतं विधिवत्प्रसिद्ध्यति।<br>न निन्द्यते तस्य गतिर्महीपते<br>स विन्दते राज्यसुखं ह्यनुत्तमम्।।	</td><td>	12-120-52a<br>12-120-52b<br>12-120-52c<br>12-120-52d	
</td></tr>
				
				
				
<tr><td>
	धनैर्विशिष्टान्मतिशीलपूजिता<br>न्गुणोपपन्नान्युधि दृष्टविक्रमान्।<br>गुणेषु युक्तानचिरादिवात्मवां<br>स्ततोऽभिसंधाय निहन्ति शात्रवान्।।	</td><td>	12-120-53a<br>12-120-53b<br>12-120-53c<br>12-120-53d	
</td></tr>
				
				
				
<tr><td>
	पश्येदुपायान्विविधेषु कर्मसु<br>न चानुपायेन मतिं निवेशयेत्।<br>श्रियं विशिष्टां विपुलं यशो धनं<br>न दोषदर्शी पुरुषः समश्नुते।।	</td><td>	12-120-54a<br>12-120-54b<br>12-120-54c<br>12-120-54d	
</td></tr>
				
				
				
<tr><td>
	प्रीतिप्रवृत्तिं विनिवर्तनं च<br>सुहृसु विज्ञाय विचार्य चोभयोः।<br>यदेव मित्रं गुरुभारमावहे<br>त्तदेव सुस्निग्धमुदाहरेद्बुधः।।	</td><td>	12-120-55a<br>12-120-55b<br>12-120-55c<br>12-120-55d	
</td></tr>
				
				
				
<tr><td>
	एतान्मयोक्तांश्चर राजधर्मा<br>न्नृणां च गुप्तौ मतिमादधत्स्व।<br>अवाप्स्यसे पुण्यफलं सुखेन<br>सर्वो हि लोको नृप धर्ममूलः।।	</td><td>	12-120-56a<br>12-120-56b<br>12-120-56c<br>12-120-56d	
</td></tr>
<tr><td>
	।। इति श्रीमन्महाभारते शान्तिपर्वणि <br>राजधर्मपर्वणि विंशत्यधिकशततमोऽध्यायः।। 120।।	</td><td>		
</td></tr></tbody>