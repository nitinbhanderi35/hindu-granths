				
<tbody><tr><td>
	<b>भीष्म उवाच।</b>	</td><td>	12-163-1x	
</td></tr>
				
<tr><td>
	कृतार्थी यक्ष्यमाणश्च सर्ववेदान्तगश्च यः।<br>आचार्यपितृकार्यार्थं स्वाध्यायार्थमथापि च।।	</td><td>	12-163-1a<br>12-163-1b	
</td></tr>
				
<tr><td>
	एते वै साधवो दृष्टा ब्राह्मणाः धर्मभिक्षवः।<br>निःस्वेभ्यो देयमेतेभ्यो दानं विद्या च भारत।।	</td><td>	12-163-2a<br>12-163-2b	
</td></tr>
				
<tr><td>
	अन्यत्र दक्षिणादानं देयं भरतसत्तम।<br>अन्येभ्योऽपि बहिर्वेदि न कृतान्नं विधीयते।।	</td><td>	12-163-3a<br>12-163-3b	
</td></tr>
				
<tr><td>
	सर्वरत्नानि राजा हि यथार्हं प्रतिपादयेत्।<br>ब्राह्मणायैव यज्ञाश्च सहान्नाः सहदक्षिणाः।।	</td><td>	12-163-4a<br>12-163-4b	
</td></tr>
				
				
<tr><td>
	अन्येभ्यो विमलाचारा यजन्ते गुणतः सदा।<br>यस्य त्रैवार्षिकं भक्तं पर्याप्तं भृत्यवृत्तये।<br>अधिकं चापि विद्येत स सोमं पातुमर्हति।।	</td><td>	12-163-5a<br>12-163-5b<br>12-163-5c	
</td></tr>
				
<tr><td>
	यज्ञश्चेत्प्रतिरुद्धः स्यादंशेनैकेन यज्वनः।<br>ब्राह्मणस्य विशेषेण धार्मिके सति राजनि।।	</td><td>	12-163-6a<br>12-163-6b	
</td></tr>
				
<tr><td>
	यो वैश्यः स्याद्बहुपशुर्हीनक्रतुरसोमपः।<br>कुटुम्बात्तस्य तद्वित्तं यज्ञार्थं पार्थिवो हरेत्।।	</td><td>	12-163-7a<br>12-163-7b	
</td></tr>
				
<tr><td>
	आहरेद्द्रुह्यतः किंचित्कामं शूद्रस्य वेश्मनि।<br>न हि वेश्मनि शूद्रस्य किंचिदस्ति परिग्रहः।।	</td><td>	12-163-8a<br>12-163-8b	
</td></tr>
				
<tr><td>
	योऽनाहिताग्निः शतगुरयज्वा त्त सहस्रगुः।<br>तयोरपि कुटुम्बाभ्यामाहरेदविचारयन्।।	</td><td>	12-163-9a<br>12-163-9b	
</td></tr>
				
<tr><td>
	अदातृभ्यो हरेद्वित्तं विख्याप्य नृपतिः सदा।<br>तथैवाचरतो धर्मो नृपतेः स्यादथाखिलः।।	</td><td>	12-163-10a<br>12-163-10b	
</td></tr>
				
<tr><td>
	तथैव सप्तमे भक्ते भक्तानि षडनश्नतः।<br>अश्वस्तनविभागेन हर्तव्यं हीनकर्मणः।।	</td><td>	12-163-11a<br>12-163-11b	
</td></tr>
				
				
<tr><td>
	खलात्क्षेत्रात्तथागाराद्यतो वाऽप्युपपद्यते।<br>आख्यातव्यं नृपस्यैतत्पृच्छतोऽपृच्छतोपि वा।<br>न तस्मै धारयेद्दण्डं राजा धर्मेण धर्मवित्।।	</td><td>	12-163-12a<br>12-163-12b<br>12-163-12c	
</td></tr>
				
<tr><td>
	क्षत्रियस्य तु बालिश्याद्ब्राह्मणः क्लिश्यते क्षुधा।<br>श्रुतशीले समाज्ञाय वृत्तिमस्य प्रकल्पयेत्।।	</td><td>	12-163-13a<br>12-163-13b	
</td></tr>
<tr><td>
	अथैनं परिरक्षेत पिता पुत्रमिवौरसम्।	</td><td>	12-163-14a	
</td></tr>
				
<tr><td>
	इष्टिं वैश्वानरीं नित्यं निर्वपेदब्दपर्यये।<br>अविकल्पः पुरा धर्मो धर्मवादैस्तु केवलः।।	</td><td>	12-163-15a<br>12-163-15b	
</td></tr>
				
<tr><td>
	विश्वैर्देवैश्च साध्यैश्च ब्राह्मणैश्च महर्षिभिः।<br>आपत्सु गरणाद्भीतैर्लिङ्गः प्रतिनिधीकृतः।।	</td><td>	12-163-16a<br>12-163-16b	
</td></tr>
				
<tr><td>
	प्रभुः प्रथमकल्पस्य योऽनुकल्पेन वर्तते।<br>स नाप्नोति फलं तस्य प्रेत्य चेह च दुर्मतिः।।	</td><td>	12-163-17a<br>12-163-17b	
</td></tr>
				
				
<tr><td>
	न ब्राह्मणो वेदयीत किंचिद्राजनि धर्मवित्।<br>अविद्यावेदनाद्विद्यात्स्ववीर्यं वीर्यवत्तरम्।<br>तस्माद्राज्ञः सदा तेजो दुःसहं ब्रह्मवादिनाम्।।	</td><td>	12-163-18a<br>12-163-18b<br>12-163-18c	
</td></tr>
				
<tr><td>
	मन्ता शास्ता विधाता च ब्राह्मणो देव उच्यते।<br>तस्मिन्नाकुशलं ब्रूयान्न शुष्कामीरयेद्गिरम्।।	</td><td>	12-163-19a<br>12-163-19b	
</td></tr>
				
<tr><td>
	क्षत्रियो बाहुवीर्येण तरेदापदमात्मनः।<br>धनैर्वैश्यश्च शुद्रश्च मन्त्रैर्होमैश्च वै द्विजः।।	</td><td>	12-163-20a<br>12-163-20b	
</td></tr>
				
<tr><td>
	नैव कन्या न युवतिर्नामन्त्रज्ञो न बालिशः।<br>परिवेष्टाऽग्निहोत्रस्य भवेन्नासंस्कृतस्तथा।।	</td><td>	12-163-21a<br>12-163-21b	
</td></tr>
				
<tr><td>
	नरके निपतन्त्येते जुह्वानाः सवनस्य तत्।<br>तस्माद्वैतानकुशलो होता स्याद्वेदपारगः।।	</td><td>	12-163-22a<br>12-163-22b	
</td></tr>
				
<tr><td>
	प्राजापत्यमदत्त्वा च अग्न्याधेयस्य दक्षिणाम्।<br>अनाहिताग्निरिति सं प्रोच्यते धर्मदर्शिभिः।।	</td><td>	12-163-23a<br>12-163-23b	
</td></tr>
				
<tr><td>
	पुण्यान्यन्यानि कुर्वीत श्रद्दधानो जितेन्द्रियः।<br>अनाप्तदक्षिणैर्यज्ञैर्न यजेत कथंचन।।	</td><td>	12-163-24a<br>12-163-24b	
</td></tr>
				
<tr><td>
	प्रजाः पंशूश्च स्वर्गं च हन्ति यज्ञो ह्यदक्षिणः।<br>इन्द्रियाणि यशः कीर्तिभायुश्चाप्यवकृन्तति।।	</td><td>	12-163-25a<br>12-163-25b	
</td></tr>
				
<tr><td>
	उदक्यामासते ये च द्विजाः केचिदनग्नयः।<br>कुलं चाश्रोत्रियं येषां सर्वे ते शूद्रकर्मिणः।।	</td><td>	12-163-26a<br>12-163-26b	
</td></tr>
				
<tr><td>
	उदपानोदके ग्रामे ब्राह्मणो वृपलीयतिः।<br>अपित्वा द्वादश समाः शूद्रकर्मैव गच्छति।।	</td><td>	12-163-27a<br>12-163-27b	
</td></tr>
				
				
<tr><td>
	अभार्यी शयने विभ्रच्छूद्रं वृद्धं च वै द्विजः।<br>अब्राह्मणं भन्यमानस्तृणेष्वासीत पृष्ठतः।<br>तथा संशुध्यते राजञ्शृणु चात्र वचो मम।।	</td><td>	12-163-28a<br>12-163-28b<br>12-163-28c	
</td></tr>
				
				
				
<tr><td>
	यदेकरात्रेण करोति पापं<br>कृष्णं वर्णं ब्राह्मणः सेवमानः।<br>स्थानासनाभ्यां विहरन्वती स<br>त्रिभिर्वर्षैः शमयेदात्मपापम्।।	</td><td>	12-163-29a<br>12-163-29b<br>12-163-29c<br>12-163-29d	
</td></tr>
				
				
				
<tr><td>
	न नर्मयुक्तमतृतं हिनस्ति<br>न स्त्रीषु राजन्न विवाहकाले।<br>प्राणात्यये सर्वधनापहारे<br>पञ्चानृतान्याहुरपातकानि।।	</td><td>	12-163-30a<br>12-163-30b<br>12-163-30c<br>12-163-30d	
</td></tr>
				
<tr><td>
	श्रद्दधानः शुभां विद्यां हीनादपि समाप्नुयात्।<br>सुवर्णमपि चामेध्यादाददीताविचारयन्।।	</td><td>	12-163-31a<br>12-163-31b	
</td></tr>
				
<tr><td>
	स्त्रीरत्नं दुष्कुलाच्चापि विषादप्यमृतं पिबेत्।<br>अदूष्या हि स्त्रियो रत्नमाप इत्येव धर्मतः।।	</td><td>	12-163-32a<br>12-163-32b	
</td></tr>
				
<tr><td>
	गोब्राह्मणहितार्थं च वर्णानां संकरेषु च।<br>वैश्यो गृह्णीत शस्त्राणि परित्राणार्थमात्मनः।।	</td><td>	12-163-33a<br>12-163-33b	
</td></tr>
				
<tr><td>
	सुरापो ब्रह्महा चैव गुरुतल्पगतस्तथा।<br>अचिरेण महाराज पतितो वै भवत्युत।।	</td><td>	12-163-34a<br>12-163-34b	
</td></tr>
				
<tr><td>
	सुवर्णहरणं स्तैन्यं विप्रस्वं चेति पातकम्।<br>विहारो मद्यपानं च अगम्यागमनं तथा।।	</td><td>	12-163-35a<br>12-163-35b	
</td></tr>
				
<tr><td>
	पतितैः संप्रयोगश्च ब्राह्मणीयोनितस्तथा।<br>अनिर्देश्यानि मन्यन्ते प्राणान्तानीति धारणा।।	</td><td>	12-163-36a<br>12-163-36b	
</td></tr>
				
<tr><td>
	संवत्सरेण पतति पतितेन सहाचरन्।<br>याजनाध्यापनाद्दानान्न तु यानासनाशनात्।।	</td><td>	12-163-37a<br>12-163-37b	
</td></tr>
				
<tr><td>
	एतानि हित्वातोऽन्यानि निर्देश्यानीति धारणा।<br>निर्देश्यकेन विधिना कालेनाव्यसनी भवेत्।।	</td><td>	12-163-38a<br>12-163-38b	
</td></tr>
				
<tr><td>
	अनुत्तीर्य न होतव्यं प्रेतकर्मण्युपाश्रिते।<br>त्रिषु त्वेतेषु पूर्वेषु न कुर्वीत विचारणम्।।	</td><td>	12-163-39a<br>12-163-39b	
</td></tr>
				
<tr><td>
	अमात्यान्वा गुरून्वापि जह्याद्धर्मेण धार्मिकः।<br>प्रायश्चित्तान्यकुर्वाणा नैते कुर्वन्ति संविदम्।।	</td><td>	12-163-40a<br>12-163-40b	
</td></tr>
				
<tr><td>
	अधर्मकारी धर्मेण तपसा हन्ति किल्विषम्।<br>ब्राह्मणायावगुर्येत स्पृष्टे गुरुतरं भवेत्।।	</td><td>	12-163-41a<br>12-163-41b	
</td></tr>
				
				
<tr><td>
	अस्तेनं स्तेन इत्युक्त्वा द्विगुणं पापमाप्नुयात्।<br>त्रिभागं ब्रह्महत्यायाः कन्यां प्राप्नोति दुष्यति।<br>यस्तु दूषयिता तस्याः शेषं प्राप्नोति पाप्मनः।।	</td><td>	12-163-42a<br>12-163-42b<br>12-163-42c	
</td></tr>
				
<tr><td>
	ब्राह्मणानवगर्ह्येह स्पृष्ट्वा गुरुतरं भवेत्।<br>वर्षाणां हि शतं पापः प्रतिष्ठां नाधिगच्छति।।	</td><td>	12-163-43a<br>12-163-43b	
</td></tr>
				
<tr><td>
	सहस्रं चैव वर्षाणां निपत्य नरकं वसेत्।<br>तस्मान्नैवावगुर्याद्धि नैव जातु निपातयेत्।।	</td><td>	12-163-44a<br>12-163-44b	
</td></tr>
				
<tr><td>
	शोणितं यावतः पांसून्संगृह्णीयाद्द्विजक्षतात्।<br>तावतीः स समा राजन्नरके प्रतिपद्यते।।	</td><td>	12-163-45a<br>12-163-45b	
</td></tr>
				
<tr><td>
	भ्रूणहाऽऽहवमध्ये तु शुध्यते शस्त्रपाततः।<br>आत्मानं जुहुयादग्नौ समिद्धे तेन शुध्यते।।	</td><td>	12-163-46a<br>12-163-46b	
</td></tr>
<tr><td>
	सुरापो वारुणीमुष्णां पीत्वा पापाद्विमुच्यते।।	</td><td>	12-163-47a	
</td></tr>
				
<tr><td>
	तया स काये निर्दग्धे मृत्युं वा प्राप्य शुध्यति।<br>लोकांश्च लभते विप्रो नान्यथा लभते हि सः।।	</td><td>	12-163-48a<br>12-163-48b	
</td></tr>
				
<tr><td>
	गुरुतल्पमधिष्ठाय दुरात्मा पापचेतनः।<br>शिलां ज्वलन्तीमासाद्य मृत्युना सोभिशुध्यति।।	</td><td>	12-163-49a<br>12-163-49b	
</td></tr>
				
<tr><td>
	अधवा शिश्नवृषणावादायाञ्जलिना स्वयम्।<br>नैर्ऋतीं दिशमास्थाय निपतेत्सत्वजिह्मगः।।	</td><td>	12-163-50a<br>12-163-50b	
</td></tr>
<tr><td>
	ब्राह्मणार्थेऽपि वा प्राणान्संत्यजंस्तेन शुध्यति।।	</td><td>	12-163-51a	
</td></tr>
				
<tr><td>
	अश्वमेधेन वाऽपीष्ट्वा अथवा गोसवेन वा।<br>मरुत्सोमेन वा सम्यगिह प्रेत्य च पूज्यते।।	</td><td>	12-163-52a<br>12-163-52b	
</td></tr>
				
<tr><td>
	तथैव द्वादशसमाः कापोतं धर्ममाचरेत्।<br>एककालं चरेद्भैक्षं स्वकर्मोदाहरञ्जने।।	</td><td>	12-163-53a<br>12-163-53b	
</td></tr>
				
<tr><td>
	एवं वा तपसा युक्तो ब्रह्महा सवनी भवेत्।<br>एवं गर्भमविज्ञातमात्रेयीं वा निपातयेत्।।	</td><td>	12-163-54a<br>12-163-54b	
</td></tr>
				
<tr><td>
	द्विगुणा ब्रह्महत्या वै आत्रेयीहिंसने भवेत्।<br>सुरापी नियताहारो ब्रह्मचारी क्षपाचरः।।	</td><td>	12-163-55a<br>12-163-55b	
</td></tr>
				
<tr><td>
	ऊर्ध्वं त्रिभ्योऽपि वर्षेभ्यो यजेताग्निष्टुता परम्।<br>ऋषभैकसहस्रं वा गा दत्त्वा शौचमाप्नुयात्।।	</td><td>	12-163-56a<br>12-163-56b	
</td></tr>
				
<tr><td>
	वैश्यं दत्त्वा तु वर्षे द्वे ऋषभैकशतं च गाः।<br>शूद्रं हत्वाऽब्दमेवैकमृषभं च शतं च गाः।।	</td><td>	12-163-57a<br>12-163-57b	
</td></tr>
				
<tr><td>
	श्ववराहखरान्हत्वा शौद्रमेव व्रतं चरेत्।<br>मार्जारचाषमण्डूकान्काकं व्यालं च मूषिकम्।।	</td><td>	12-163-58a<br>12-163-58b	
</td></tr>
				
				
<tr><td>
	उक्तः पशुवधे दोषो राजन्प्राणिनिपातनात्।<br>`अनस्थिकेषु गोमूत्रं पानमेकं प्रचक्षते।'<br>प्रायश्चित्तान्यथान्यानि प्रवक्ष्याम्यनुपूर्वशः।।	</td><td>	12-163-59a<br>12-163-59b<br>12-163-59c	
</td></tr>
				
<tr><td>
	तल्पे वाऽन्यस्य चौर्ये च पृथक् संवत्सरं चरेत्।<br>त्रीणि श्रोत्रियभार्यायां परदारे च द्वे स्मृते।।	</td><td>	12-163-60a<br>12-163-60b	
</td></tr>
				
<tr><td>
	काले चतुर्थे भुञ्जानो ब्रह्मचारी व्रती भवेत्।<br>स्थानासनाभ्यां विहरेत्रिरह्नाऽभ्युपयन्नपः।।	</td><td>	12-163-61a<br>12-163-61b	
</td></tr>
				
<tr><td>
	`ऐवमेव चरन्राजंस्तस्मात्पापात्प्रमुच्यते।'<br>एवमेव निराकर्ता यश्चाग्नीनपविध्यति।।	</td><td>	12-163-62a<br>12-163-62b	
</td></tr>
				
<tr><td>
	त्यजत्यकारणे यश्च पितरं मातरं गुरुम्।<br>पतितः स्यात्स कौरव्य यथा धर्मेषु निश्चयः।।	</td><td>	12-163-63a<br>12-163-63b	
</td></tr>
				
<tr><td>
	ग्रासाच्छादनयानं च शयनं ह्यासनं तथा।<br>`ब्रह्मचारी द्विजेभ्यश्च दत्त्वा पापात्प्रमुच्यते।।'	</td><td>	12-163-64a<br>12-163-64b	
</td></tr>
				
<tr><td>
	भार्यायां व्यभिचारिण्यां निरुद्धायां विशेषतः।<br>यत्पुंसः परदारेषु तदेनां चारयेद्व्रतम्।	</td><td>	12-163-65a<br>12-163-65b	
</td></tr>
				
<tr><td>
	श्रेयांसं शयने हित्वा पापीयांसं समृच्छति।<br>श्वभिस्तमर्दयेद्राजा संस्थाने बहुविस्तरे।।	</td><td>	12-163-66a<br>12-163-66b	
</td></tr>
				
<tr><td>
	पुमांसं बन्धयेत्पाशैः शयने तप्त आयसे।<br>अप्यादधीत दारूणि तत्र दह्येत पापकृत।।	</td><td>	12-163-67a<br>12-163-67b	
</td></tr>
				
<tr><td>
	एव दण्डो महाराज स्त्रीणां भर्तृव्यतिक्रमे।<br>संवत्सारोऽभिशस्तस्य दुष्टस्य द्विगुणो भवेत्।।	</td><td>	12-163-68a<br>12-163-68b	
</td></tr>
				
<tr><td>
	द्वे तस्य त्रीणि वर्षाणि चत्वारि सहसेविनः।<br>कुमारः पञ्चवर्षाणि चरेद्भैक्षं मुनिव्रतः।।	</td><td>	12-163-69a<br>12-163-69b	
</td></tr>
				
<tr><td>
	परिवित्तिः परिवेत्ता या चैव परिविद्यते।<br>पाणिग्राहस्त्वधर्मेण सर्वे ते पतिताः स्मृताः।।	</td><td>	12-163-70a<br>12-163-70b	
</td></tr>
				
<tr><td>
	चरेयुः सर्व एवैते वीरहा यद्व्रतं चरेत्।<br>चान्द्रायणं चरेन्मासं कृच्छ्रं वा पापशुद्धये।।	</td><td>	12-163-71a<br>12-163-71b	
</td></tr>
				
				
<tr><td>
	परिवेत्ता प्रयच्छेता तां स्नुषां परिवित्तये।<br>ज्येष्ठेन त्वभ्यनुज्ञातो यवीयाप्यनन्तरम्।<br>एनसो मोक्षमाप्नोति तौ च सा चैव धर्मतः।।	</td><td>	12-163-72a<br>12-163-72b<br>12-163-72c	
</td></tr>
				
<tr><td>
	अमानुषीषु गोवर्जमनादिष्टं न दुष्यति।<br>अधिष्ठातारमत्तारं पशूनां पुरुषं विदुः।।	</td><td>	12-163-73a<br>12-163-73b	
</td></tr>
				
<tr><td>
	परिधायोर्ध्ववालं तु पात्रमादाय मृन्मयम्।<br>चरेत्सप्तगृहान्भैक्षं स्वकर्म परिकीर्तयन्।।	</td><td>	12-163-74a<br>12-163-74b	
</td></tr>
				
<tr><td>
	तथैव लब्धभोजी स्याद्द्वादशाहात्स शुध्यति।<br>चरेत्संवत्सरं चापि तद्व्रतं येन कृन्तति।।	</td><td>	12-163-75a<br>12-163-75b	
</td></tr>
				
<tr><td>
	भवेत्तु मानुषेष्वेवं प्रायश्चिमनुत्तमम्।<br>दानं वा दानशक्तेषु सवेर्मतत्प्रकल्पयेत्।।	</td><td>	12-163-76a<br>12-163-76b	
</td></tr>
				
<tr><td>
	अनास्तिकेषु गोमात्रं दानमेकं प्रचक्षते।<br>श्ववराहमनुष्याणां कुक्कुटस्य खरस्य च।।	</td><td>	12-163-77a<br>12-163-77b	
</td></tr>
				
<tr><td>
	मांसं मूत्रं पुरीषं च प्राश्य संस्कारमर्हति।<br>ब्राह्मणस्तु सुरापस्य गन्धमादाय सोमपाः।।	</td><td>	12-163-78a<br>12-163-78b	
</td></tr>
				
<tr><td>
	अपख्यहं पिबेदुष्णाः संयतात्मा जितेन्द्रियः।<br>अपः पीत्वा तु स पुनर्वायुभक्षो भवेन्त्र्यहम्।।	</td><td>	12-163-79a<br>12-163-79b	
</td></tr>
				
<tr><td>
	एवमेतत्समुद्दिष्टं प्रायश्चित्तिषेवणम्।<br>ब्राह्मणस्य विशेषेण यदज्ञानेन जायते।।	</td><td>	12-163-80a<br>12-163-80b	
</td></tr>
<tr><td>
	।। इति श्रीमन्महाभारते शान्तिपर्वणि <br>आपद्धर्मपर्वणि त्रिषष्ट्यधिकशततमोऽधअयायः।। 163।।	</td><td>		
</td></tr></tbody>