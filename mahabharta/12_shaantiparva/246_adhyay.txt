				
<tbody><tr><td>
	<b>व्यास उवाच।</b>	</td><td>	12-246-1x	
</td></tr>
				
<tr><td>
	पृच्छतस्तव सत्पुत्र यथावदिह तत्त्वतः।<br>साङ्ख्यन्यायेन संयुक्तं यदेतत्कीर्तितं मया।।	</td><td>	12-246-1a<br>12-246-1b	
</td></tr>
				
<tr><td>
	योगकृत्यं तु ते कृत्स्नं वर्तयिष्यामि तच्छृणु।<br>एकत्वं बुद्धिमनसोरिन्द्रियाणां च सर्वशः।।	</td><td>	12-246-2a<br>12-246-2b	
</td></tr>
				
<tr><td>
	आत्मनोऽव्यथिनस्तात् ज्ञानमेतदनुत्तमम्।<br>तदेतदुपशान्तेन दान्तेनाध्यात्मशीलिना।।	</td><td>	12-246-3a<br>12-246-3b	
</td></tr>
				
<tr><td>
	आत्मारामेण बुद्धेन बोद्धव्यं शुचिकर्मणा।<br>योगदोषान्समुच्छिन्द्यात्पञ्च यान्कवयो विदुः।।	</td><td>	12-246-4a<br>12-246-4b	
</td></tr>
				
<tr><td>
	कामं क्रोधं त्त लोभं च भयं स्वप्नं च पञ्चमम्।<br>क्रोधं शमेन जयति कामं संकल्पवर्जनात्।।	</td><td>	12-246-5a<br>12-246-5b	
</td></tr>
				
<tr><td>
	सत्त्वसंसेवनाद्धीरो निद्रामुच्छेत्तुमर्हति।<br>धृत्या शिश्नोदरं रक्षेत्पाणिपादं च चक्षुषा।।	</td><td>	12-246-6a<br>12-246-6b	
</td></tr>
				
<tr><td>
	चक्षुःश्रोत्रे च मनसा मनो वाचं च कर्मणा।<br>अप्रमादाद्भयं जह्याल्लोभं प्राज्ञोपसेवनात्।।	</td><td>	12-246-7a<br>12-246-7b	
</td></tr>
				
<tr><td>
	एवमेतान्योगदोषाञ्चयेन्नित्यमतन्द्रितः।<br>अग्नींश्च ब्राह्मणांश्चार्चेद्देवताः प्रणमेत च।।	</td><td>	12-246-8a<br>12-246-8b	
</td></tr>
				
<tr><td>
	वर्जयेदुशतीं वाचं हिंसायुक्तां मनोनुदाम्।<br>ब्रह्म तेजोमयं शुक्रं यस्य सर्वमिदं ततम्।।	</td><td>	12-246-9a<br>12-246-9b	
</td></tr>
				
<tr><td>
	एतस्य सूत्रभूतस्य द्वयं स्थावरजङ्गमम्।<br>ध्यानमध्ययनं दानं सत्यं ह्रीरार्जवं क्षमा।।	</td><td>	12-246-10a<br>12-246-10b	
</td></tr>
				
<tr><td>
	शोचमाहारसंशुद्धिरिन्द्रियाणां च निग्रहः।<br>एतैर्विवर्धते तेजः पाप्मानं चापकर्षति।।	</td><td>	12-246-11a<br>12-246-11b	
</td></tr>
				
<tr><td>
	सिद्ध्यन्ति चास्य सर्वार्था विज्ञानं च प्रवर्धते।<br>समः सर्वेषु भूतेषु लब्धालब्धेन वर्तयेत्।।	</td><td>	12-246-12a<br>12-246-12b	
</td></tr>
				
<tr><td>
	धूतपाप्मा तु तेजस्वी लघ्वाहारो जितेन्द्रियः।<br>कामक्रोधौ वशे कृत्वा निनीषेद्ब्रह्मणः पदम्।।	</td><td>	12-246-13a<br>12-246-13b	
</td></tr>
				
<tr><td>
	मनसश्चेन्द्रियाणां च कृत्वैकाग्र्यं समाहितः।<br>पूर्वरात्रेऽपरात्रे च धारयेन्मन आत्मनि।।	</td><td>	12-246-14a<br>12-246-14b	
</td></tr>
				
<tr><td>
	जन्तोः पञ्चेन्द्रियस्यास्य यदेकं छिद्रमिन्द्रियम्।<br>ततोऽस्य स्रवते प्रज्ञा दृतेः पादादिवोदकम्।।	</td><td>	12-246-15a<br>12-246-15b	
</td></tr>
				
<tr><td>
	मनस्तु पूर्वमादद्यात्कुमीनमिव मत्स्यहा।<br>ततः श्रोत्रं ततश्चक्षुर्जिह्वा घ्राणं च योगवित्।।	</td><td>	12-246-16a<br>12-246-16b	
</td></tr>
				
<tr><td>
	तत एतानि संयम्य मनसि स्थापयेद्यतिः।<br>तथैवापो ह्यसंकल्पान्मनो ह्यात्मनि धारयेत्।।	</td><td>	12-246-17a<br>12-246-17b	
</td></tr>
				
<tr><td>
	पञ्चेन्द्रियाणि संधाय मनसि स्थापयेद्यतिः।<br>यदैतान्यवतिष्ठन्ति मनःषष्ठानि चात्मनि।।	</td><td>	12-246-18a<br>12-246-18b	
</td></tr>
				
<tr><td>
	प्रसीदन्ति च संस्थाय तदा ब्रह्म प्रकाशते।<br>विधूम इव सप्तार्चिरादित्य इव दीप्तिमान्।।	</td><td>	12-246-19a<br>12-246-19b	
</td></tr>
				
<tr><td>
	वैद्युतोऽग्निरिवाकाशे दृश्यतेऽऽत्मा तथाऽऽत्मनि।<br>सर्वस्तत्र स सर्वत्र व्यापकत्वाच्च दृश्यते।।	</td><td>	12-246-20a<br>12-246-20b	
</td></tr>
				
<tr><td>
	तं पश्यन्ति महात्मानो ब्राह्मणा ये मनीषिणः।<br>धृतिमन्तो महाप्राज्ञाः सर्वभूतहिते रताः।।	</td><td>	12-246-21a<br>12-246-21b	
</td></tr>
				
<tr><td>
	एवं परिमितं कालमाचरन्संशितव्रतः।<br>आसीनो हि रहस्येको गच्छेदक्षरसाम्यताम्।।	</td><td>	12-246-22a<br>12-246-22b	
</td></tr>
				
<tr><td>
	विमोहो भ्रम आवर्तो घ्राणं श्रवणदर्शने।<br>अद्भुतानि रसस्पर्शे शीतोष्णे मारुताकृतिः।।	</td><td>	12-246-23a<br>12-246-23b	
</td></tr>
				
<tr><td>
	प्रतिभामुपसर्गांश्चाप्युपसंगृह्य योगतः।<br>तांस्तत्त्वविदनादृत्य आत्मन्येव निवर्तयेत्।।	</td><td>	12-246-24a<br>12-246-24b	
</td></tr>
				
<tr><td>
	कुर्यात्परिचयं योगे त्रैकाल्ये नियतो मुनिः।<br>गिरिशृङ्गे तथा चैत्ये वृक्षाग्रेषु च योजयेत्।।	</td><td>	12-246-25a<br>12-246-25b	
</td></tr>
				
<tr><td>
	संनियम्येन्द्रियग्रामं कोष्ठे भाण्डमना इव।<br>एकाग्रं चिन्तयेन्नित्यं योगान्नोद्वेजयेन्मनः।।	</td><td>	12-246-26a<br>12-246-26b	
</td></tr>
				
<tr><td>
	येनोपायेन शक्येत संनियन्तुं चलं मनः।<br>तत्तद्युक्तो निषेवेत न चैव विचलेत्ततः।।	</td><td>	12-246-27a<br>12-246-27b	
</td></tr>
				
<tr><td>
	शून्या गिरि---श्वैव देवतायतनानि च।<br>शून्यागारा---काग्रो निवासार्थमुपक्रमेत्।।	</td><td>	12-246-28a<br>12-246-28b	
</td></tr>
				
<tr><td>
	नाभिष्व---वाचा कर्मणा मनसाऽपि वा।<br>उपे-----रो लब्धालब्धे समो भवेत्।।	</td><td>	12-246-29a<br>12-246-29b	
</td></tr>
				
<tr><td>
	यश्चैन-----न्देत यश्चैनमभिवादयेत्।<br>समस्त-----भयोर्नाभिध्यायेच्छुभाशुभम्।।	</td><td>	12-246-30a<br>12-246-30b	
</td></tr>
				
<tr><td>
	न प्रहृ---भेषु नालाभेषु च चिन्तयेत्।<br>समः स-------षु सधर्मा मातरिश्वनः।।	</td><td>	12-246-31a<br>12-246-31b	
</td></tr>
				
<tr><td>
	एवं सर्वात्मनः साधोः सर्वत्र समदर्शिनः।<br>षण्मासान्नित्ययुक्तस्य शब्दब्रह्मातिवर्तते।।	</td><td>	12-246-32a<br>12-246-32b	
</td></tr>
				
<tr><td>
	वेदनार्ताः प्रजा दृष्ट्वा समलोष्टाश्मकाञ्चनः।<br>एतस्मिन्निरतो मार्गे विरमेन्न च मोहितः।।	</td><td>	12-246-33a<br>12-246-33b	
</td></tr>
				
<tr><td>
	अपि वर्णावकृष्टस्तु नारी वा धर्मकाङ्क्षिणी।<br>तावप्येतेन मार्गेण गच्छेतां परमां गतिम्।।	</td><td>	12-246-34a<br>12-246-34b	
</td></tr>
				
				
				
<tr><td>
	अजं पुराणमजरं सनातनं<br>यदिन्द्रियैरुपलभेत निश्चलैः।<br>अणोरणीयो महतो महत्तरं<br>तदात्मना पश्यति युक्तमात्मवान्।।	</td><td>	12-246-35a<br>12-246-35b<br>12-246-35c<br>12-246-35d	
</td></tr>
				
				
				
<tr><td>
	इदं महर्षेर्वचनं महात्मनो<br>यथावदुक्तं मनसाऽनुदृश्य च।<br>अवेक्ष्य चेमां परमेष्ठिसाम्यतां<br>प्रयान्ति यां भूतगतिं मनीषिणः।।	</td><td>	12-246-36a<br>12-246-36b<br>12-246-36c<br>12-246-36d	
</td></tr>
<tr><td>
	।। इति श्रीमन्महाभारते शान्तिपर्वणि मोक्षधर्मपर्वणि<br> षट्‌चत्वारिंशदधिकद्विशततमोऽध्यायः।। 246।।	</td><td>		
</td></tr></tbody>