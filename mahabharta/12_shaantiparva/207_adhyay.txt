				
<tbody><tr><td>
	<b>युधिष्ठिर उवाच।</b>	</td><td>	12-207-1x	
</td></tr>
				
<tr><td>
	के पूर्वमासन्पतयः प्रजानां भरतर्षभ।<br>के चर्षयो महाभागा दिक्षु प्रत्येकशः स्थिताः।।	</td><td>	12-207-1a<br>12-207-1b	
</td></tr>
<tr><td>
	<b>भीष्म उवाच।</b>	</td><td>	12-207-2x	
</td></tr>
				
<tr><td>
	श्रूयतां भरतश्रेष्ठ यन्मां त्वं परिपृच्छसि।<br>प्रजानां पतयो ये च दिक्षु ये चर्षयः स्मृताः।।	</td><td>	12-207-2a<br>12-207-2b	
</td></tr>
				
<tr><td>
	एकः स्वयंभूर्भगवानाद्यो ब्रह्मा सनातनः।<br>ब्रह्मणः सप्त वै पुत्रा महात्मानः स्वयंभुवः।।	</td><td>	12-207-3a<br>12-207-3b	
</td></tr>
				
<tr><td>
	मरीचिरत्र्यङ्गिरसौ पुलस्त्यः पुलहः क्रतुः।<br>वसिष्ठश्च महाभागः सदृशो वै स्वयंभुवा।।	</td><td>	12-207-4a<br>12-207-4b	
</td></tr>
				
<tr><td>
	सप्त ब्रह्मण इत्येते पुराणे निश्चयं गताः।<br>अत ऊर्ध्वं प्रवक्ष्यामि सर्वानेव प्रजापतीन्।।	</td><td>	12-207-5a<br>12-207-5b	
</td></tr>
				
<tr><td>
	अत्रिवंशतमुत्पन्नो ब्रह्मयोनिः सनातनः।<br>प्राचनवर्हिर्भगवांस्तस्मात्प्राचेतसो दश।।	</td><td>	12-207-6a<br>12-207-6b	
</td></tr>
				
<tr><td>
	दशानां तनयस्त्वेको दक्षो नाम प्रजापतिः।<br>तस्य द्वे नामनी लोके दक्षः क इति चोच्यते।।	</td><td>	12-207-7a<br>12-207-7b	
</td></tr>
				
<tr><td>
	मरीचेः कश्यपः पुत्रस्तस्य द्वे नामनी स्मृते।<br>अरिष्टनेमिरित्येके कश्यपेत्यपरे विदुः।।	</td><td>	12-207-8a<br>12-207-8b	
</td></tr>
				
<tr><td>
	अत्रेश्चैवौरसः श्रीमान्राजा सोमश्च वीर्यवान्।<br>सहस्रं यश्च दिव्यानां युगानां पर्युपासिता।।	</td><td>	12-207-9a<br>12-207-9b	
</td></tr>
				
<tr><td>
	अर्यमा चैव भगवान्ये चास्य तनया विभो।<br>एते प्रदेशाः कथिता भुवनानां प्रभावनाः।।	</td><td>	12-207-10a<br>12-207-10b	
</td></tr>
				
<tr><td>
	शशबिन्दोश्च भार्याणां सहस्राणि दशाच्युत।<br>एकैकस्यां सहस्रं तु तनयानामभूत्तदा।।	</td><td>	12-207-11a<br>12-207-11b	
</td></tr>
				
<tr><td>
	एवं शतसहस्राणि दश तस्य महात्मनः।<br>पुत्राणां च न ते संचिदिच्छन्त्यन्यं प्रजापतिम्।।	</td><td>	12-207-12a<br>12-207-12b	
</td></tr>
				
<tr><td>
	प्रजामाचक्षते विप्राः पुराणाः शाशबिन्दवीम्।<br>स वृष्णिवंशप्रभवो महावंशः प्रजापतेः।।	</td><td>	12-207-13a<br>12-207-13b	
</td></tr>
<tr><td>
	एते प्रजानां पतयः समुद्दिष्टा यशस्विनः।।	</td><td>	12-207-14a	
</td></tr>
				
<tr><td>
	शशबिन्दुस्तु राजर्षिर्महायोगी महामनाः।<br>अध्यात्मवित्सहस्राणां भार्याणां दशमध्यगः।।	</td><td>	12-207-15a<br>12-207-15b	
</td></tr>
				
<tr><td>
	स योगी योगमापन्नस्ततः सायुज्यतां गतः।'<br>अतः परं प्रवक्ष्यामि देवांस्त्रिभुवनेश्वरान्।।	</td><td>	12-207-16a<br>12-207-16b	
</td></tr>
				
<tr><td>
	भगोंऽशश्चार्यमा चैव मित्रोऽथ वरुणस्तथा।<br>सविता चैव घाता च विवस्वांश्च महाबलः।।	</td><td>	12-207-17a<br>12-207-17b	
</td></tr>
				
<tr><td>
	त्वष्टा पूषा तथैवेन्द्रो द्वादशो विष्णुरुच्यते।<br>इत्येते द्वादशादित्याः कश्यपस्यात्मसंभवाः।।	</td><td>	12-207-18a<br>12-207-18b	
</td></tr>
				
<tr><td>
	नासत्यश्चैव दस्रश्च स्मृतो द्वावश्विनावपि।<br>मार्तण्डस्यात्मजावेतावात्मस्य प्रजापतेः।।	</td><td>	12-207-19a<br>12-207-19b	
</td></tr>
<tr><td>
	त्वष्टुश्चैवात्मजः श्रीमान्विश्वरूपो महायशाः।।	</td><td>	12-207-20a	
</td></tr>
				
<tr><td>
	अजैकपादहिर्बुध्न्यो विरूपाक्षोऽथ रैवतः।<br>हरश्च बहुरूपश्च त्र्यम्बकश्च सुरेश्वरः।।	</td><td>	12-207-21a<br>12-207-21b	
</td></tr>
				
<tr><td>
	सावित्रश्च जयन्तश्च पिनाकी चापराजितः।<br>`एकादशैते कथिता रुद्रास्त्रिभुवनेश्वराः।।'	</td><td>	12-207-22a<br>12-207-22b	
</td></tr>
				
				
<tr><td>
	पूर्वमेव महाभागा वसवोऽष्टौ प्रकीर्तिताः।<br>एत एवविधा देवा मनोरेव प्रजापतेः।<br>ते च पूर्वं सुराश्चेति द्विविधाः पितरः स्मृताः।।	</td><td>	12-207-23a<br>12-207-23b<br>12-207-23c	
</td></tr>
				
<tr><td>
	शीलयौवनयोस्त्वन्यस्तथाऽन्ये सिद्धसाध्ययोः।<br>ऋभवो मरुतश्चैव देवानां चोदितो गणः।।	</td><td>	12-207-24a<br>12-207-24b	
</td></tr>
				
<tr><td>
	एवमेते समाम्नाता विश्वेदेवास्तथाऽश्विनौ।<br>आदित्याः क्षत्रियास्तेषां विशश्च मरुतस्तथा।।	</td><td>	12-207-25a<br>12-207-25b	
</td></tr>
				
				
<tr><td>
	अश्विनौ तु स्मृतौ शूद्रौ तपस्युग्रे समास्थितौ।<br>स्मृतास्त्वङ्गिरसो देवा ब्राह्मणा इति निश्चयः।<br>इत्येतत्सर्वदेवानां चातुर्वर्ण्यं प्रकीर्तितम्।।	</td><td>	12-207-26a<br>12-207-26b<br>12-207-26c	
</td></tr>
				
<tr><td>
	एतान्वै प्रातरुत्थाय देवान्यस्तु प्रकीर्तयेत्।<br>स्वजादन्यकृताच्चैव सर्वपापात्प्रमुच्यते।।	</td><td>	12-207-27a<br>12-207-27b	
</td></tr>
				
<tr><td>
	यवक्रीतोऽथ रैभ्यश्च अर्वावसुपरावसू।<br>औशिजश्चैव कक्षीवान्बलश्चाङ्गिरसः स्मृतः।।	</td><td>	12-207-28a<br>12-207-28b	
</td></tr>
				
<tr><td>
	ऋषिर्मेधातिथेः पुत्रः कण्वो बर्हिषदस्तथा।<br>त्रैलोक्यभावनास्तात प्राच्यां सप्तर्षयस्तथा।।	</td><td>	12-207-29a<br>12-207-29b	
</td></tr>
				
<tr><td>
	उन्मुचो विमुचश्चैव स्वस्त्यात्रेयश्च वीर्यवान्।<br>प्रमुचश्चेध्मवाहश्च भगवांश्च दृढव्रतः।।	</td><td>	12-207-30a<br>12-207-30b	
</td></tr>
				
<tr><td>
	मित्रावरुणयोः पुत्रस्तथाऽगस्त्यः प्रतापवान्।<br>एते ब्रह्मर्षयो नित्यमास्थिता दक्षिणां दिशम्।।	</td><td>	12-207-31a<br>12-207-31b	
</td></tr>
				
<tr><td>
	उषङ्गुः कवषो धौम्यः परिव्याधश्च वीर्यवान्।<br>एकतश्च द्वितश्चैव त्रितश्चैवं महर्षयः।।	</td><td>	12-207-32a<br>12-207-32b	
</td></tr>
				
<tr><td>
	अत्रेः पुत्रश्च दुर्वासास्तथा सारस्वतः प्रभुः।<br>एते चैव महात्मानः पश्चिमामाश्रिता दिशम्।।	</td><td>	12-207-33a<br>12-207-33b	
</td></tr>
				
<tr><td>
	अत्रिश्चैव वसिष्ठश्च काश्यपश्च महानुषिः।<br>गौतमोऽथ भरद्वाजो विश्वामित्रोऽथ कौशिकः।।	</td><td>	12-207-34a<br>12-207-34b	
</td></tr>
				
<tr><td>
	तथैव पुत्रो भगवानृचीकस्य महात्मनः।<br>जमदग्निश्च सप्तैते उदीचीमाश्रिता दिशम्।।	</td><td>	12-207-35a<br>12-207-35b	
</td></tr>
				
<tr><td>
	एते प्रतिदिशं सर्वे कीर्तितास्तिग्मतेजसः।<br>साक्षिभूता महात्मानो भुवनानां प्रभावनाः।।	</td><td>	12-207-36a<br>12-207-36b	
</td></tr>
				
<tr><td>
	एवमेते महात्मानः स्थिताः प्रत्येकशो दिशम्।<br>एतेषां कीर्तनं कृत्वा सर्वपापात्प्रमुच्यते।।	</td><td>	12-207-37a<br>12-207-37b	
</td></tr>
				
<tr><td>
	यस्यांयस्यां दिशि ह्येते तां दिशं शरणं गतः।<br>मुच्यते सर्वपापेभ्यः स्वस्तिमांश्च तथा भवेत्।।	</td><td>	12-207-38a<br>12-207-38b	
</td></tr>
<tr><td>
	।। इति श्रीमन्महाभारते शान्तिपर्वणि<br> मोक्षधर्मपर्वणि सप्ताधिकद्विशततमोऽध्यायः।। 207।।	</td><td>		
</td></tr></tbody>