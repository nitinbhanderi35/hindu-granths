				
<tbody><tr><td>
	<b>भीष्म उवाच।</b>	</td><td>	12-231-1x	
</td></tr>
				
<tr><td>
	पुनेरव तु सं शक्रः अहसन्निदमब्रवीत्।<br>निश्वसन्तं यथा गायं प्रत्याहाराय भारत।।	</td><td>	12-231-1a<br>12-231-1b	
</td></tr>
				
<tr><td>
	यथज्ञानसहस्रेण ज्ञातिभिः परिवारितः।<br>लोकान्यतापयन्तर्वान्यास्यस्मानवितर्कयन्।।	</td><td>	12-231-2a<br>12-231-2b	
</td></tr>
				
<tr><td>
	दृष्ट्वा सुकृष्णां चेमागयस्थामात्मनो बले।<br>ज्ञातिमित्रपरित्यक्तः शोचस्याहो न शोचसि।।	</td><td>	12-231-3a<br>12-231-3b	
</td></tr>
				
<tr><td>
	प्रीतिं प्राप्यातुलां पूर्वं लोकांश्चात्मवशे स्थितान्।<br>विनिपातमिमं चाद्य शोचस्याहो न शोचसि।।	</td><td>	12-231-4a<br>12-231-4b	
</td></tr>
<tr><td>
	<b>बलिरुवाच।</b>	</td><td>	12-231-5x	
</td></tr>
				
<tr><td>
	`गर्वं हित्वा तथा मानं देवराज शृणुष्व मे।<br>मया च त्वाऽनुसद्भावं पूर्वमाचरितं महत्।।	</td><td>	12-231-5a<br>12-231-5b	
</td></tr>
				
<tr><td>
	अवश्यकालपर्यायमात्मनः परिवर्तनम्।<br>अविदँल्लोकमाहात्म्यं-------।।'	</td><td>	12-231-6a<br>12-231-6b	
</td></tr>
				
<tr><td>
	अनित्यमुपलक्ष्येह कालपर्यायमात्मनः।<br>तस्माच्छक्र न शोचामि सर्वं ह्येवेदमन्तवत्।।	</td><td>	12-231-7a<br>12-231-7b	
</td></tr>
				
<tr><td>
	अन्तवन्त इमे देहा भूतानां च सुराधिप।<br>तेन शक्र न शोचामि नापराधादिदं मम।।	</td><td>	12-231-8a<br>12-231-8b	
</td></tr>
				
<tr><td>
	जीवितं च शरीरं च जात्या वै सह जायते।<br>उभे सह विवर्धेते उभे सह विनश्यतः।।	</td><td>	12-231-9a<br>12-231-9b	
</td></tr>
				
<tr><td>
	न हीदृशमहंभावमवशः प्राप्य केवलम्।<br>यदेवमभिजानामि का व्यथा मे विजानतः।।	</td><td>	12-231-10a<br>12-231-10b	
</td></tr>
				
<tr><td>
	भूतानां निधनं निष्ठा स्रोतसामिव सागरः।<br>नैतत्सम्यग्विजानन्तो नरा मुह्यन्ति वज्रधृत्।।	</td><td>	12-231-11a<br>12-231-11b	
</td></tr>
				
<tr><td>
	ये त्वेवं नाभिजानन्ति रजोमोहपरायणाः।<br>ते कृच्छ्रं प्राप्य सीदन्ति बुद्धिर्येषां प्रणश्यति।।	</td><td>	12-231-12a<br>12-231-12b	
</td></tr>
				
<tr><td>
	बुद्धिलाभात्तु पुरुषः सर्वं तुदति किल्विषम्।<br>विपाप्मा लभते सत्वं सत्वस्थः संप्रसीदति।।	</td><td>	12-231-13a<br>12-231-13b	
</td></tr>
				
<tr><td>
	ततस्तु ये निवर्तन्ते जायन्ते वा पुनः पुनः।<br>कृपणाः परितप्यन्ते तैरर्थैरभिचोदिताः।।	</td><td>	12-231-14a<br>12-231-14b	
</td></tr>
				
<tr><td>
	अर्थसिद्धिमनर्थं च जीवितं मरणं तथा।<br>सुखं दुःखं फलं चैव न द्वेष्मि न च कामये।।	</td><td>	12-231-15a<br>12-231-15b	
</td></tr>
				
<tr><td>
	हतं हन्ति हतो ह्येव यो नरो हन्ति कंचन।<br>उभौ तौ न विजानीतो यश्च हन्ति हतश्च यः।।	</td><td>	12-231-16a<br>12-231-16b	
</td></tr>
				
<tr><td>
	हत्वा जित्वा च मघवन्यः कश्चित्पुरुषायते।<br>अकर्ता ह्येव भवति कर्ता ह्येव करोति तत्।।	</td><td>	12-231-17a<br>12-231-17b	
</td></tr>
				
<tr><td>
	को हि लोकस्य कुरुते विनाशप्रभवावुभौ।<br>कृतं हि तत्कृतेनैव कर्ता तस्यापि चापरः।।	</td><td>	12-231-18a<br>12-231-18b	
</td></tr>
				
<tr><td>
	पृथिवी ज्योतिराकाशमापो वायुश्च पञ्चमः।<br>एतद्योनीनि भूतानि तत्र का परिदेवना।।	</td><td>	12-231-19a<br>12-231-19b	
</td></tr>
				
<tr><td>
	महाविद्योऽल्पविद्यश्च बलवान्दुर्बलश्च यः।<br>दर्शनीयो विरूपश्च सुभगो दुर्भगश्च यः।।	</td><td>	12-231-20a<br>12-231-20b	
</td></tr>
				
<tr><td>
	सर्वं कालः समादत्ते गम्भीरः स्वेन तेजसा।<br>तस्मिन्कालवशं प्राप्ते का व्यथा मे विजानतः।।	</td><td>	12-231-21a<br>12-231-21b	
</td></tr>
				
<tr><td>
	दग्धमेवानुदहते हतमेवानुहन्यते।<br>नश्यते नष्टमेवाग्रे लब्धव्यं लभते नरः।।	</td><td>	12-231-22a<br>12-231-22b	
</td></tr>
				
<tr><td>
	नास्य द्वीपः कुतः पारो नावारः संप्रदृश्यते।<br>नान्तमस्य प्रपश्यामि विधेर्दिव्यस्य चिन्तयन्।।	</td><td>	12-231-23a<br>12-231-23b	
</td></tr>
				
<tr><td>
	यदि मे पश्यतः कालो भूतानि न विनाशयेत्।<br>स्यान्मे हर्षश्च दर्पश्च क्रोधश्चैव शचीपते।।	</td><td>	12-231-24a<br>12-231-24b	
</td></tr>
				
<tr><td>
	तुषभक्षं तु मां ज्ञात्वा प्रविविक्तजने गृहे।<br>बिभ्रतं गार्दभं रूपमागत्य परिगर्हसे।।	</td><td>	12-231-25a<br>12-231-25b	
</td></tr>
				
<tr><td>
	इच्छन्नहं विकुर्यां हि रूपाणि बहृधाऽऽत्मनः।<br>विभीषणानि यानीक्ष्य पलायेथास्त्वमेव मे।।	</td><td>	12-231-26a<br>12-231-26b	
</td></tr>
				
<tr><td>
	कालः सर्वं समादत्ते कालः सर्वं प्रयच्छति।<br>कालेन विहितं सर्वं मा कृथाः शक्र पौरुषम्।।	</td><td>	12-231-27a<br>12-231-27b	
</td></tr>
				
<tr><td>
	पुरा सर्वं प्रव्यथितं मयि क्रुद्धे पुरंदर।<br>`विद्रवन्ति त्वया सार्धं सर्व एव दिबौकसः।।'	</td><td>	12-231-28a<br>12-231-28b	
</td></tr>
				
<tr><td>
	अवैमि त्वस्य लोकस्य कर्मं शक्र सनातनम्।<br>त्वमप्येवमवेक्षस्व माऽऽत्मना विस्मगं गमः।।	</td><td>	12-231-29a<br>12-231-29b	
</td></tr>
				
				
<tr><td>
	प्रभवश्च प्रभावश्च नात्मसंस्थः कदाचन।<br>कौमारमेव ते चित्तं तथैवाद्य यथा पुरा।<br>समवेक्षस्व मघवन्बुद्धिं विन्दस्व नैष्ठिकीम्।।	</td><td>	12-231-30a<br>12-231-30b<br>12-231-30c	
</td></tr>
				
<tr><td>
	देवा मनुष्याः पितरो गन्धर्वोरगराक्षसाः।<br>आसन्सर्वे मम वशे तत्सर्वं वेत्थ वासव।।	</td><td>	12-231-31a<br>12-231-31b	
</td></tr>
				
<tr><td>
	नमस्तस्यै दिशेऽप्यस्तु यस्यां वैरोचनो बलिः।<br>इति मामभ्यपद्यन्त बुद्धिमात्सर्यमोहिताः।।	</td><td>	12-231-32a<br>12-231-32b	
</td></tr>
				
<tr><td>
	नाहं तदनुशोचामि नात्मभ्रंशं शचीपते।<br>एवं मे निश्चिता बुद्धिः शास्तुस्तिष्ठाम्यहं वशे।।	</td><td>	12-231-33a<br>12-231-33b	
</td></tr>
				
<tr><td>
	दृश्यते हि कुले जातो दर्शनीयः प्रतापवान्।<br>दुःखं जीवन्सहामात्यो भवितव्यं हि तत्तथा।।	</td><td>	12-231-34a<br>12-231-34b	
</td></tr>
				
<tr><td>
	दौष्कुलेयस्तथा मूढो दुर्जातः शक्र दृश्यते।<br>सुखं जीवन्सहामात्यो भवितव्यं हि तत्तथा।।	</td><td>	12-231-35a<br>12-231-35b	
</td></tr>
				
<tr><td>
	कल्याणी रूपसंपन्ना दुर्भगा शक्र दृश्यते।<br>अलक्षणा विरूपा च सुभगा दृश्यते परा।।	</td><td>	12-231-36a<br>12-231-36b	
</td></tr>
				
<tr><td>
	नैतदस्मत्कृतं शक्र नैतच्छक्र त्वया कृतम्।<br>यत्तमेवं गतो वज्रिन्यच्चाप्येवं गता वयम्।।	</td><td>	12-231-37a<br>12-231-37b	
</td></tr>
				
<tr><td>
	न कर्म तव नान्येषां कुतो मम शतक्रतो।<br>ऋद्धिर्वाऽप्यथवा नर्द्धिः पर्यायकृतमेव तत्।।	</td><td>	12-231-38a<br>12-231-38b	
</td></tr>
				
<tr><td>
	पश्यामि त्वां विराजन्तं देवराजमवस्थितम्।<br>श्रीमन्तं द्युतिमन्तं च गर्जमानं ममोपरि।।	</td><td>	12-231-39a<br>12-231-39b	
</td></tr>
				
<tr><td>
	एवं नैव न चेत्कालो मामाक्रम्य स्थितो भवेत्।<br>पातयेयमहं त्वाऽद्य सवज्रमपि मुष्टिना।।	</td><td>	12-231-40a<br>12-231-40b	
</td></tr>
				
<tr><td>
	न तु विक्रमकालोऽयं शान्तिकालोऽयमागतः।<br>कालः स्थापयते सर्वं कालः पचति वै तथा।।	</td><td>	12-231-41a<br>12-231-41b	
</td></tr>
				
<tr><td>
	मां चेदभ्यागतः कालो दानवेश्वरमूर्जितम्।<br>गर्जन्तं प्रतपन्तं च कमन्यं नागमिष्यति।।	</td><td>	12-231-42a<br>12-231-42b	
</td></tr>
				
<tr><td>
	द्वादशानां तु भवतामादित्यानां महात्मनाम्।<br>तेजांस्येकेन सर्वेषां देवराज धृतानि मे।।	</td><td>	12-231-43a<br>12-231-43b	
</td></tr>
				
<tr><td>
	अहमेवोद्वहाम्यापो विसृजामि च वासव।<br>तपामि चैव त्रैलोक्यं विद्योताम्यहमेव च।।	</td><td>	12-231-44a<br>12-231-44b	
</td></tr>
				
<tr><td>
	संरक्षामि विलुम्पामि ददाम्यहमथाददे।<br>संयच्छामि नियच्छामि लोकेषु प्रभुरीश्वरः।।	</td><td>	12-231-45a<br>12-231-45b	
</td></tr>
				
<tr><td>
	तदद्य विनिवृत्तं मे प्रभुत्वममराधिप।<br>कालसैन्यावगाढस्य सर्वं न प्रतिभाति मे।।	</td><td>	12-231-46a<br>12-231-46b	
</td></tr>
				
<tr><td>
	नाहं कर्ता न चैव त्वं नान्यः कर्ता शचीपते।<br>पर्यायेण हि भुज्यन्ते लोकाः शक्र यदृच्छया।।	</td><td>	12-231-47a<br>12-231-47b	
</td></tr>
				
<tr><td>
	मासमासार्धवेश्मानमहोरात्राभिसंवृतम्।<br>ऋतुद्वारं वायुमुखमायुर्वेदविदो जनाः।।	</td><td>	12-231-48a<br>12-231-48b	
</td></tr>
				
<tr><td>
	आहुः सर्वमिदं चिन्त्यं जनाः केचिन्मनीषया।<br>`अनित्यपञ्चवर्षाणि षष्ठो दृश्यति देहिनाम्।।'	</td><td>	12-231-49a<br>12-231-49b	
</td></tr>
				
<tr><td>
	अस्याः पञ्चैव चिन्तायाः पर्येष्यामि च पञ्चधा।<br>`ततस्तानि न पश्यामि काले तमपि वृत्रहन्।।'	</td><td>	12-231-50a<br>12-231-50b	
</td></tr>
				
<tr><td>
	गम्भीरं गहनं ब्रह्म महत्तोयार्णवं यथा।<br>अनादिनिधनं चाहुरक्षरं क्षरमेव च।।	</td><td>	12-231-51a<br>12-231-51b	
</td></tr>
				
<tr><td>
	सत्त्वेषु लिङ्गमाविश्य निर्लिङ्गमपि तत्स्वयम्।<br>मन्यन्ते ध्रुवमेवैनं ये जनास्तत्त्वदर्शिनः।।	</td><td>	12-231-52a<br>12-231-52b	
</td></tr>
				
<tr><td>
	`यमिन्द्रियाणि सर्वाणि नानुपश्यन्ति पञ्चधा।<br>तं कालमिति जानीहि यस्य सर्वमिदं वशे।।'	</td><td>	12-231-53a<br>12-231-53b	
</td></tr>
				
<tr><td>
	भूतानां तु विषर्यासं कुरुते भगवानिति।<br>न ह्येतावद्भवेद्ग्राम्यं न यस्मात्प्रभवेत्पुनः।।	</td><td>	12-231-54a<br>12-231-54b	
</td></tr>
				
<tr><td>
	गतिं हि सर्वभूतानामगत्वा क्व गमिष्यति।<br>यो धावता न हातव्यस्तिष्ठन्नपि न हीयते।।	</td><td>	12-231-55a<br>12-231-55b	
</td></tr>
				
<tr><td>
	तमिन्द्रियाणि सर्वाणि नानुपश्यन्ति पञ्चधा।<br>आहुश्चैनं केचिदग्निं केचिदाहुः प्रजापतिम्।।	</td><td>	12-231-56a<br>12-231-56b	
</td></tr>
				
<tr><td>
	ऋतून्मासार्धमासांश्च दिवसांश्च क्षणांस्तथा।<br>पूर्वाह्णमपराह्णं च मध्याह्नमपि चापरे।।	</td><td>	12-231-57a<br>12-231-57b	
</td></tr>
				
<tr><td>
	मुहूर्तमपि चैवाहुरेकं सन्तमनेकधा।<br>तं कालमिति जानीहि यस्य सर्वमिदं वशे।।	</td><td>	12-231-58a<br>12-231-58b	
</td></tr>
				
<tr><td>
	बहूनीन्द्रसहस्राणि समतीतानि वासव।<br>बलवीर्योपपन्नानि यथैव त्वं शचीपते।।	</td><td>	12-231-59a<br>12-231-59b	
</td></tr>
				
<tr><td>
	त्वामप्यतिबलं शक्र देवराजं बलोत्कटम्।<br>प्राप्ते काले महावीर्यः कालः संशमयिष्यति।।	</td><td>	12-231-60a<br>12-231-60b	
</td></tr>
				
<tr><td>
	य इदं सर्वमादत्ते तस्माच्छक्र स्थिरो भव।<br>मया त्वया च पूर्वैश्च न स शक्योऽतिवर्तितुम्।।	</td><td>	12-231-61a<br>12-231-61b	
</td></tr>
				
<tr><td>
	यामेतां प्राप्य जानीषे राज्यश्रियमनुत्तमाम्।<br>स्थिता मयीति तन्मिथ्या नैषा ह्येकत्र तिष्ठति।।	</td><td>	12-231-62a<br>12-231-62b	
</td></tr>
				
<tr><td>
	स्थिता हीन्द्रसहस्रेषु त्वद्विशिष्टतमेष्वियम्।<br>मां च लोला परित्यज्य त्वामगाद्विबुधाधिप।।	</td><td>	12-231-63a<br>12-231-63b	
</td></tr>
				
				
<tr><td>
	मैवं शक्र पुनः कार्षीः शान्तो भवितुमर्हसि।<br>त्वामप्येवंविधं ज्ञात्वा क्षिप्रमन्यं गमिष्यति।<br>`कालेन चोदिता शक्र मा ते गर्वः शतक्रतो।।	</td><td>	12-231-64a<br>12-231-64b<br>12-231-64c	
</td></tr>
				
<tr><td>
	क्षमस्व कालयोगं तमागतं विद्धि देवप।<br>निर्लज्जश्चैव कस्मात्त्वं देवराज विकत्थसे।।	</td><td>	12-231-65a<br>12-231-65b	
</td></tr>
				
<tr><td>
	सर्वासुराणामधिपः सर्वदेवभयंकरः।<br>जितवान्ब्रह्मणो लोकं को विद्यादागतं गतिम्।।'	</td><td>	12-231-66a<br>12-231-66b	
</td></tr>
<tr><td>
	।। इति श्रीमन्महाभारते शान्तिपर्वणि मोक्षधर्मपर्वणि <br>एकत्रिंशदधिकद्विशततमोऽध्यायः।। 231।।	</td><td>		
</td></tr></tbody>