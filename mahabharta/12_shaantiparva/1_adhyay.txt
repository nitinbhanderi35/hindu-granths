				
<tbody><tr><td>
	<b>श्रीवेदव्यासाय नमः।</b>	</td><td>	12-1-1x	
</td></tr>
				
<tr><td>
	नारायणं नमस्कृत्य नरं चैव नरोत्तमम्।<br>देवीं सरस्वतीं व्यासं ततो जयमुदीरयेत्।।	</td><td>	12-1-1a<br>12-1-1b	
</td></tr>
<tr><td>
	<b>वैशंपायन उवाच।</b>	</td><td>	12-1-1x	
</td></tr>
				
<tr><td>
	कृत्वोदकं ते सुहृदां सर्वेषां पाण्डुनन्दनाः।<br>विदुरो धृतराष्ट्रश्च सर्वाश्च भरतस्त्रियः।।	</td><td>	12-1-1c<br>12-1-1d	
</td></tr>
				
<tr><td>
	तत्र ते सुमहात्मानो न्यवसन्कुरुनन्दनाः।<br>शौचं निर्वर्तयिष्यन्तो मासच्चात्रं बहिः पुरात्।।	</td><td>	12-1-2a<br>12-1-2b	
</td></tr>
				
<tr><td>
	कृतोदकं तु राजानं धर्मात्मानं युधिष्ठिरम्।<br>अभिजग्मुर्महात्मानः सिद्धा ब्रह्मर्षिसत्तमाः।।	</td><td>	12-1-3a<br>12-1-3b	
</td></tr>
				
<tr><td>
	द्वैपायनो नारदश्च देवलश्च महानृषिः।<br>देवस्थानश्च कण्वश्च तेषां शिष्याश्च सत्तमाः।।	</td><td>	12-1-4a<br>12-1-4b	
</td></tr>
				
<tr><td>
	अन्ये च वेदविद्वांसः कृतप्रज्ञा द्विजातयः।<br>गृहस्थाः स्नातकाः सन्तो ददृशुः कुरुसत्तमम्।।	</td><td>	12-1-5a<br>12-1-5b	
</td></tr>
				
<tr><td>
	तेऽभिगम्य महात्मानं पूजिताश्च यथाविधि।<br>आसनेषु महार्हेषु विविशुः परमर्षयः।।	</td><td>	12-1-6a<br>12-1-6b	
</td></tr>
				
<tr><td>
	प्रतिगृह्य ततः पूजां तत्कालसदृशीं तदा।<br>पर्युपांसन्यथान्यायं परिवार्य युधिष्ठिरम्।।	</td><td>	12-1-7a<br>12-1-7b	
</td></tr>
				
<tr><td>
	पुण्ये भागीरथीतीरे शोकव्याकुलचेतसम्।<br>आश्वासयन्तो राजेन्द्रं विप्राः शतसहस्रशः।।	</td><td>	12-1-8a<br>12-1-8b	
</td></tr>
				
<tr><td>
	नारदस्त्वव्रवीत्काले धर्मपुत्रं युधिष्ठिरम्।<br>संभाष्य मुनिभिः सार्धं कृष्णद्वैपायनादिभिः।।	</td><td>	12-1-9a<br>12-1-9b	
</td></tr>
<tr><td>
	<b>नारद उवाच।</b>	</td><td>	12-1-10x	
</td></tr>
				
<tr><td>
	पार्थस्य बाहुवीर्येण प्रसादान्माधवस्य च।<br>जिता सेयं मही कृत्स्ना धर्मेण च युधिष्ठिर।।	</td><td>	12-1-10a<br>12-1-10b	
</td></tr>
				
<tr><td>
	दिष्ट्या मुक्ताः स्थ संग्रामादस्माल्लोकभयंकरात्।<br>क्षत्रधर्मरतश्चासि कच्चिन्मोदसि पाण्डव।।	</td><td>	12-1-11a<br>12-1-11b	
</td></tr>
				
<tr><td>
	कच्चिच्च निहतामित्रः प्रीणासि सुहृदो नृप।<br>कच्चिच्छ्रियमिमां प्राप्य न त्वां शोकः प्रबाधते।।	</td><td>	12-1-12a<br>12-1-12b	
</td></tr>
<tr><td>
	<b>युधिष्ठिर उवाच।</b>	</td><td>	12-1-13x	
</td></tr>
				
<tr><td>
	विजितेयं मही कृत्स्ना कृष्णबाहुबलाश्रयात्।<br>ब्राह्मणानां प्रसादेन भीमार्जुनबलेन च।।	</td><td>	12-1-13a<br>12-1-13b	
</td></tr>
				
<tr><td>
	इदं तु मे महद्दुःखं वर्तते हृदि नित्यदा।<br>कृत्वा ज्ञातिक्षयमिमं महान्तं घोरदर्शनम्।।	</td><td>	12-1-14a<br>12-1-14b	
</td></tr>
				
<tr><td>
	सौभद्रं द्रौपदेयांश्च घातयित्वा सुतान्प्रियान्।<br>जयोऽयमजयाकारो भगवन्प्रतिभाति मे।।	</td><td>	12-1-15a<br>12-1-15b	
</td></tr>
				
<tr><td>
	किंनु वक्ष्यति वार्ष्णेयी वधूर्मे मधुसूदनम्।<br>द्वारकावासिनी कृष्णमितः प्रतिगतं हरिम्।।	</td><td>	12-1-16a<br>12-1-16b	
</td></tr>
				
<tr><td>
	द्रौपदी हतपुत्रेयं कृपणा हतबान्धवा।<br>अस्मत्प्रियहिते युक्ता भूयः पीडयतीव माम्।।	</td><td>	12-1-17a<br>12-1-17b	
</td></tr>
				
<tr><td>
	इदमन्यच्च भगवन्यत्त्वां वक्ष्यामि नारद।<br>मन्त्रसंवरणेनास्मि कुन्त्या दुःखेन योजितः।।	</td><td>	12-1-18a<br>12-1-18b	
</td></tr>
				
<tr><td>
	यः स नागायुतप्राणो लोकेऽप्रतिरथो रणे।<br>सिंहविक्रान्तगामी च जितकाशी यतव्रतः।।	</td><td>	12-1-19a<br>12-1-19b	
</td></tr>
				
<tr><td>
	आश्रयो धार्तराष्ट्राणां मानी तीक्ष्णपराक्रमः।<br>अमर्षी नित्यसंरम्भी क्षेप्ताऽस्माकं रणेरणे।।	</td><td>	12-1-20a<br>12-1-20b	
</td></tr>
				
<tr><td>
	शीघ्रास्त्रश्चित्रयोधी च कृती चाद्भुतविक्रमः।<br>गूढोत्पन्नः सुतः कुन्त्या भ्राताऽस्माकमसौ किल	</td><td>	12-1-21a<br>12-1-21b	
</td></tr>
				
<tr><td>
	तोयकर्मणि तं कुन्ती कथयामास मे तदा।<br>पुत्रं सर्वगुणोयेतं कर्णं त्यक्तं जले पुरा।।	</td><td>	12-1-22a<br>12-1-22b	
</td></tr>
				
<tr><td>
	मञ्जूषायां समाधाय गङ्गास्रोतस्यमज्जयत्।<br>यं सूतपुत्रं लोकोऽयं राधेयं चाभ्यमन्यत।।	</td><td>	12-1-23a<br>12-1-23b	
</td></tr>
				
				
<tr><td>
	स सूर्यपुत्रः कुन्त्या यै भ्राताऽस्माकं च मातृतः।<br>अजानता मया सड्ख्ये राज्यलुब्धेन घातितः।<br>तन्मे दहति गात्राणि तूलराशिमिवानलः।।	</td><td>	12-1-24a<br>12-1-24b<br>12-1-24c	
</td></tr>
				
<tr><td>
	न हि तं वेद पार्थोऽपि भ्रातरं श्वेतवाहनः।<br>नाहं न भीमो न यमौ स त्वस्मान्वेद तत्वतः।।	</td><td>	12-1-25a<br>12-1-25b	
</td></tr>
				
<tr><td>
	गता किल पृथा तस्य सकाशमिति नः श्चुतम्।<br>अस्माकं शमकामा वै त्वं च पुत्रो ममेत्यथ।।	</td><td>	12-1-26a<br>12-1-26b	
</td></tr>
				
<tr><td>
	पृथाया न कृतः कामस्तेन चापि महात्मना।<br>अतीवानुचितं मातरवोच इति सोऽब्रवीत्।।	</td><td>	12-1-27a<br>12-1-27b	
</td></tr>
				
<tr><td>
	न हि शक्ष्यामि संत्यक्तुमहं दुर्योधनं रणे।<br>अनार्यत्वं नृशंसत्वं कृतघ्नत्वं च मे भवेत्।।	</td><td>	12-1-28a<br>12-1-28b	
</td></tr>
				
<tr><td>
	युधिष्ठिरेण सन्धिं हि यदि कुर्यां मते तव।<br>भीतो रणे श्वेतवाहादिति मां मंस्यते जनः।।	</td><td>	12-1-29a<br>12-1-29b	
</td></tr>
				
<tr><td>
	सोऽहं निर्जित्य समरे विजयं सहकेशवम्।<br>संधास्ये धर्मपुत्रेण पश्चादिति च सोऽब्रवीत्।।	</td><td>	12-1-30a<br>12-1-30b	
</td></tr>
				
<tr><td>
	तमवोचत्किल पृथा पुनः पृथुलवक्षसम्।<br>चतुर्णामभयं देहि कामं युध्यस्व फल्गुनम्।।	</td><td>	12-1-31a<br>12-1-31b	
</td></tr>
				
<tr><td>
	सोऽब्रवीन्मातरं धीमान्वेपमानां कृताञ्जलिः।<br>प्राप्तान्विषह्यांश्चतुरो न हनिष्यामि ते सुतान्।।	</td><td>	12-1-32a<br>12-1-32b	
</td></tr>
				
<tr><td>
	पञ्चैव हि सुता देवि भविष्यन्ति तव ध्रुवाः।<br>सार्जुना वा हते कर्णे सकर्णा वा हतेऽर्जुने।।	</td><td>	12-1-33a<br>12-1-33b	
</td></tr>
				
<tr><td>
	तं पुत्रगृद्धिनी भूयो माता पुत्रमथाब्रवीत्।<br>भ्रातॄणां स्वस्ति कुर्वीथा येषां स्वस्ति चिकीर्षसि।।	</td><td>	12-1-34a<br>12-1-34b	
</td></tr>
				
<tr><td>
	एवमुक्त्वा किल पृथा विसृज्योपययौ गृहान्।<br>सोऽर्जुनेन हतो वीरो भ्रात्रा भ्राता सहोदरः।।	</td><td>	12-1-35a<br>12-1-35b	
</td></tr>
				
<tr><td>
	न चैव निःसृतो मन्त्रः पृथायास्तस्य वा मुने।<br>अथ शूरो महेष्वासः पार्थेनाजौ निपातितः।।	</td><td>	12-1-36a<br>12-1-36b	
</td></tr>
				
<tr><td>
	अहं त्वज्ञासिषं पश्चात्स्वसोदर्यं द्विजोत्तम।<br>पूर्वजं भ्रातरं कर्णं पृथाया वचनात्प्रभो।।	</td><td>	12-1-37a<br>12-1-37b	
</td></tr>
				
<tr><td>
	तेन मे दूयते तीव्रं हृदयं भ्रातृघातिनः।<br>कर्णार्जुनसहायोऽहं जयेयमपि वासवम्।।	</td><td>	12-1-38a<br>12-1-38b	
</td></tr>
				
<tr><td>
	सभायां क्लिश्यमानस्य धार्तराष्ट्रैर्दुरात्मभिः।<br>सहसोत्पतितः क्रोधः कर्णं दृष्ट्वा प्रशाम्यति।।	</td><td>	12-1-39a<br>12-1-39b	
</td></tr>
				
<tr><td>
	यदा ह्यस्य गिरो रूक्षाः श्रृणोमि कटुकोदयाः।<br>सभायां गदतो द्यूते दुर्योधनहितैषिणः।।	</td><td>	12-1-40a<br>12-1-40b	
</td></tr>
				
<tr><td>
	तदा नश्यति मे रोषः पादौ तस्य निरीक्ष्य ह।<br>कुन्त्या हि सदृशौ पादौ कर्णस्येति मतिर्मम।।	</td><td>	12-1-41a<br>12-1-41b	
</td></tr>
				
<tr><td>
	सादृश्यहेतुमन्विच्छन्पृथायास्तस्य चैव ह।<br>कारणं नाधिगच्छामि कथंचिदपि चिन्तयन्।।	</td><td>	12-1-42a<br>12-1-42b	
</td></tr>
				
<tr><td>
	कथं नु तस्य संग्रामे पृथिवी चक्रमग्रसत्।<br>कथं नु शप्तो भ्राता मे तत्त्वं वक्तुमिहार्हसि।।	</td><td>	12-1-43a<br>12-1-43b	
</td></tr>
				
<tr><td>
	श्रोतुमिच्छामि भगवंस्त्वत्तः सर्वं यथातथम्।<br>भवान्हि सर्वविद्विद्वाँल्लोके वेद कृताकृतम्।।	</td><td>	12-1-44a<br>12-1-44b	
</td></tr>
<tr><td>
	।। इति श्रीमन्महाभारते शान्तिपर्वणि <br>राजधर्मपर्वणि प्रथमोऽध्यायः।। 1।।	</td><td>		
</td></tr></tbody>