<span style="font-size: 14pt; line-height: 200%"><br>
वैशंपायन उवाच।	<br>
कथान्तरमथासाद्य स्वङ्गयुद्धविशारदः।<br>
नकुलः शरतल्पस्थमिदमाह पितामहाम्।।	1<br>
नकुल उवाच।	<br>
धनुः प्रहरणं श्रेष्ठमितिवादः पितामह।<br>
मतस्तु मम धर्मज्ञः खङ्ग एव सुसंशितः।।	2<br>
छिन्ने च कार्मुके राजन्प्रक्षीणेषु शरेषु च।<br>
खङ्गेन शक्यते योद्धुमात्मानं परिरक्षितुम्।।	3<br>
शरासनधरांश्चैव गदाशक्तिधरांस्तदा।<br>
एकः खङ्गधरो वीरः समर्थः प्रतिबाधितुम्।।	4<br>
अत्र मे संशयश्चैव कौतूहलमतीव च।<br>
किंस्वित्प्रहरणं श्रेष्ठं सर्वयुद्धेषु पार्थिव।।	5<br>
कथं चोत्पादितः खङ्गः कस्मै चार्थाय केन वा।<br>
पूर्वाचार्यं च खङ्गस्य प्रव्रवीहि पितामह।।	6<br>
वैशंपायन उवाच।	<br>
तस्य तद्वचनं श्रुत्वा माद्रीपुत्रस्य धीमतः।<br>
स्वरकौशलसंयुक्तं सूक्ष्मचित्रार्थवत्सुखम्।।	7<br>
ततस्तस्योत्तरं वाक्यं स्वरवर्णोपपादितम्।<br>
शिक्षया चोपपन्नाय द्रोणशिष्याय पृच्छते।।	8<br>
उवाच सर्वधर्मज्ञो धनुर्वेदस्य पारगः।<br>
शरतल्पगतो भीष्मो नकुलाय महात्मने।।	9<br>
भीष्म उवाच।	<br>
तत्त्वं शृणुष्व माद्रेय यथैतत्परिपृच्छसि।<br>
सलिलैकार्णवं तात पुरा सर्वमभूदिदम्।<br>
अप्रज्ञातमनाकाशमनिर्देश्यमहीतलम्।।	11<br>
तमस्संवृतमस्पर्शमतिगम्भीरदर्शनम्।<br>
निःशब्दं चाप्रमेयं च तत्र जज्ञे पितामहः।।	12<br>
सोऽसृजद्वायुमग्निं च भास्करं चापि वीर्यवान्।<br>
आकाशममृजच्चोर्ध्वमध्नो भूमिं च नैर्ऋतिम्।।	13<br>
ततः सचन्द्रतारं च नक्षत्राणि ग्रहांस्तथा।<br>
संवत्सरानहोरात्रानृतूनथ लवान्क्षणान्।	14<br>
ततः शरीरं लोकस्थं स्थापयित्वा पितामहः।<br>
जनयामास भगवान्पुत्रानुत्तमतेजसः।	15<br>
मरीचिं भृगुमत्रिं च पुलस्त्यं पुलहं क्रतुम्।<br>
वसिष्ठाङ्गिरसौ चोभौ भरद्वाजं तथैव च।।	16<br>
प्रजापतिस्तथा दक्षः कन्याः षष्टिमजीजनात्।<br>
ताश्च ब्रह्मर्पीन्सर्वान्प्रजार्थं प्रतिपेदिरे।।	17<br>
ताभ्यो विश्वानि भूतानि देवाः पितृगणास्तथा।<br>
गन्धर्वाप्सरसश्चैव रक्षासि विविधानि च।।	18<br>
पतत्रिमृगमीनाश्च गावश्चैव महोरगाः।<br>
नानाकृतिबलाश्चान्ये जलक्षितिविचारिणः।।	19<br>
उद्भिज्जाः स्वेदजाश्चैव साण्डजाश्च जरायुजाः।<br>
अज्ञे तात जगत्सर्वं तथा स्थावरजङ्गमम्।।	20<br>
अतः सर्गमिमं कृत्वा सर्वलोकपितामहः।<br>
अश्वतं वेदपठितं धर्मं च जुजुपे पुनः।।	21<br>
स्मन्धर्मे स्थिता देवाः सहाचार्यपुरोहिताः।<br>
---त्या वसवो रुद्राः ससाध्या मरुदश्विनः।	22<br>
भृ---त्र्यङ्गिरसः सिद्धाः कश्यपश्च तपोधनाः।<br>
वष्ठगौतमागस्त्यास्तथा नारदपर्वतौ।।	23<br>
क्रयो बालखिल्याश्च प्रभासाः सिकतास्तथा।<br>
घृगाच्या सोमवायव्या वैश्वानरमरीचिपाः।।	24<br>
करूपाश्चैव हंसाश्च ऋषयो वाऽग्नियोनयः।<br>
---पप्रस्थाः पृश्नयश्च स्थिता ब्रह्मानुशासने।।	25<br>
दानवेन्द्रास्त्वतिक्रम्य तत्पितामहशासनम्।<br>
धर्मस्यापनयं चक्रुः क्रोधलोभसमन्विताः।।	26<br>
हिरण्यकशिपुश्चैव हिरण्याक्षो विरोचनः।<br>
शम्बरो विप्रचित्तिश्च प्रह्लादो नमुचिर्बलिः।।	27<br>
एते चान्ये च बहवः सगणा दैत्यदानवाः।<br>
धर्मसेतुमतिक्रम्य रेमिरेऽधर्मनिश्चयाः।।	28<br>
सर्वे तुल्याभिजातीया यथा देवास्तथा वयम्।<br>
इत्येवं हेतुमास्थाय स्पर्धमानाः सुरर्षिभिः।।	29<br>
न प्रियं नाप्यनुक्रोशं चक्रुर्भूतेषु भारत।<br>
त्रीनुपायानतिक्रम्य दण्डेन रुरुधुः प्रजाः।।	30<br>
न जग्मुः संविदं तैश्च दर्पादसुरसत्तमाः।<br>
अथ वै भगवान्ब्रह्मा सर्वलोकनमस्कृतः।।	31<br>
तदा हिमवतः पृष्ठे सुरम्ये पद्मतारके।<br>
शतयोजनविस्तारे मणिमुक्ताचयाचिते।।	32<br>
तस्मिन्गिरिवरे पुत्र पुष्पितद्रुमकानने।<br>
तस्थौ स विबुधश्रेष्ठो ब्रह्मा लोकार्थसिद्धये।।	33<br>
ततो वर्षसहस्रान्ते वितानमकरोत्प्रभुः।<br>
विधिना कल्पदृष्टेन यथोक्तेनोपपादितम्।।	34<br>
ऋषिभिर्यज्ञपटुभिर्यथावत्कर्मकर्तृभिः।<br>
मरुद्भिः परिसंकीर्णं दीप्यमानैश्च पावकैः।।	35<br>
काञ्चनैर्यज्ञभाण्डैश्च भ्राजिष्णुभिरलंकृतम्।<br>
वृतं देवगणैश्चैव प्रबभौ यज्ञमण्डलम्।।	36<br>
तथा ब्रह्मर्षिभिश्चैव सदस्यैरुपशोभितम्।<br>
अत्र घोरतमं वृत्तमृषीणां मे परिश्रुतम्।।	37<br>
चन्द्रमा विमलं व्योम यथाऽभ्युदिततारकम्।<br>
विदार्याग्निं तथा भूतमुत्थितं श्रूयते तदा।।	38<br>
लोनीत्पलसवर्णाभं तीक्ष्णदंष्ट्रं कृशोदरम्।<br>
प्रांशुमुद्धर्षणं चापि तथैव ह्यमितौजसम्।।	39<br>
अस्मिन्नुत्पद्यमाने च प्रचचास वसुंधरा।<br>
महोर्मिकलिलावर्तश्रुक्षुभे स महोदधिः।।	40<br>
पेतुश्चोत्का महोत्पाताः शाखाश्च मुमुचुर्द्रुमाः।<br>
अप्रसन्ना दिशः सर्वाः पवनश्चाशिवो ववौ।<br>
मुहुर्मुहुश्च भूतानि प्राव्यथन्त भयात्तथा।।	41<br>
ततः स तुमुलं दृष्ट्वा तद्भूतं समुपस्थितम्।<br>
महर्षिसुरगन्धर्वानुवाचेदं पितामहः।।	42<br>
मयैवं चिन्तितं भूतमसिर्नामैष वीर्यवान्।<br>
रक्षणार्थाय लोकस्य वधाय च सुरद्विषाम्।।	43<br>
ततस्तद्रुपमुत्सृज्य बभौ निस्त्रिंश एव सः।<br>
विमलस्तीक्ष्णधारश्च कालान्तक इवोद्यतः।।	44<br>
ततस्तं नीलकण्ठाय रुद्रायर्षभकेतवे।<br>
ब्रह्मा ददावसिं तीक्ष्णमधर्मप्रतिवारणम्।।	45<br>
ततः स भगवान्रुद्रो ब्रह्मर्षिगणपूजितः।<br>
प्रगृह्मासिममेयात्मा रूपमन्यच्चकार ह।।	46<br>
चतुर्बाहुः स्पृशन्मूर्ध्ना भूमिष्ठोऽपि दिशो दश।<br>
ऊर्ध्वदृष्टिर्महाबाहुर्मुखाज्ज्वालाः समुत्सृजन्।।	47<br>
विकुर्वन्बहुधा वर्णान्नीलपाण्डुरलोहितान्।<br>
बिभ्रत्कृष्णाजिनं वासो हेमप्रवरतारकम्।।	48<br>
नेत्रं चैकं ललाटस्थं भास्करप्रतिमं महत्।<br>
शुशुभाते सुविमले द्वे नेत्रे कृष्णपिङ्गले।।	49<br>
ततो देवो महादेवः शूलपाणिर्भगाक्षिहा।<br>
संप्रगृह्य तु निस्त्रिंशं कालाग्निसमवर्चसम्।।	50<br>
त्रिकूटं चर्म चोद्यम्य सविद्युतमिवाम्बुदम्।<br>
चचार विविधान्मार्गान्दानवान्तचिकीर्षया।<br>
विधुन्वन्नसिमाकाशे तथा युद्धचिकीर्षया।।	51<br>
तस्य नादं विनदतो महाहासं च मुञ्चतः।<br>
बभौ प्रतिभयं रूपं तदा रुद्रस्य भारत।।	52<br>
तद्रूपधारिणं रुद्रं रौद्रकर्मचिकीर्षया।<br>
निशाम्य दानवाः सर्वे हृष्टाः समभिदुद्रुवुः।।	53<br>
अश्मभिश्चाम्यवर्षन्त प्रदीप्तैश्च तथोल्मुकैः।<br>
घोरैः प्रहरणैश्चान्यैः क्षुरधारैरयस्मयैः।।	54<br>
ततस्तु दानवानीकं संप्रणेतृकमप्युत।<br>
खङ्गं दृष्ट्वा बलाधूतं प्रमुमोह चचाल च।।	55<br>
चित्रं शीघ्रपदत्वाच्च चरन्तमसिपाणिनम्।<br>
तमेकमसुराः सर्वे सहस्रमिति मेनिरे।।	56<br>
छिन्दन्भिन्दन्रुजन्कृन्तन्दारयन्प्रथमन्नपि।<br>
अचरद्वैरिसङ्घेषु दावाग्निरिव कक्षगः।।	57<br>
असिवेगप्रभग्नास्ते छिन्नबाहूरुवक्षसः।<br>
उत्तमाङ्गप्रकृत्ताश्च पेतुरुर्व्यां महाबलाः।।	58<br>
अपरे दानवा भग्नाः खङ्गधारावपीडिताः।<br>
अन्योन्यमभिनर्दन्तो दिशः संप्रतिपेदिरे।।	59<br>
भूमिं केचित्प्रविविशुः पर्वतानपरे तथा।<br>
अपरे जग्मुराकासमपरेऽम्भः समाविशन्।।	60<br>
तस्मिन्महति संवृत्ते समरे भृशदारुणे।<br>
बभूव भूः प्रतिभया मांसशोणितकर्दमा।।	61<br>
दानवानां शरीरैश्च पतितैः शोणितोक्षितैः।<br>
समाकीर्णा महाबाहो शैलैरिव सकिंशुकैः।।	62<br>
`रुधिरेण परिक्लिन्ना प्रबभौ वसुधा तदा।<br>
रक्तार्द्रवसना श्यामा नारीव मदविह्वला।।'	63<br>
स रुद्रो दानवान्हत्वा कृत्वा धर्मोत्तरं जगत्।<br>
रौद्रं रुपमथाक्षिप्य चक्रे रूपं शिवं शिवः।।	64<br>
ततो महर्षयः सर्वे सर्वे देवगणास्तथा।<br>
जयेनाद्भुतकल्पेन देवदेवमथास्तुवन्।।	65<br>
ततः स भगवान्रुद्रो दानवक्षतजोक्षितम्।<br>
असिं धर्मस्य गोप्तारं ददौ सत्कृत्य विष्णवे।।	66<br>
विष्णुर्मरीचये प्रादान्मरीचिर्भार्गवाय तम्।<br>
महर्षिभ्यो ददौ खङ्गमृषयो वासवाय च।।	67<br>
महेन्द्रो लोकपालेभ्यो लोकपाला तु पुत्रक।<br>
मनवे सूर्यपुत्राय ददुः खङ्गं सुविस्तरम्।।	68<br>
ऊचुश्चैनं तथा वाक्यं मानुषाणां त्वमीश्वरः।<br>
असिना धर्मगर्भेण पालयस्व प्रजा इति।।	69<br>
धर्मसेतुमतिक्रान्ताः स्थूलसूक्ष्मार्थकारणात्।<br>
विभज्य दण्डं रक्ष्याः स्युर्धर्मतो न यदृच्छया।।	70<br>
दुर्वाचा निग्रहो दण्डो हिरण्यबहुलस्तथा।<br>
व्यङ्गता च शरीरस्य वधो नाल्पस्य करणात्।।	71<br>
असेरेतानि रूपाणि दुर्वारादीनि नि दशेत्।<br>
असेरेवं प्रमाणानि परमाण्यभ्यतिक्रमात्।।	72<br>
अभिषिच्याथ पुत्रं स्वं प्रजानामधिपं ततः।<br>
मनुः प्रजानां रक्षार्थं क्षुपाय प्रददावसिम्।।	73<br>
क्षुपाज्जग्राह चेक्ष्वाकुरिक्ष्वाकोश्च पुरूरवाः।<br>
आयुश्च तस्माल्लोभे तं नहुषश्च ततो भुवि।।	74<br>
ययातिर्नहुषाच्चापि पूरुस्तस्माच्च लब्धवान्।<br>
आधूर्तश्च गयस्तस्मात्ततो भूमिशयो नृपः।।	75<br>
भरतश्चापि दौष्यन्तिर्लेभे भूमिशयादसिम्।<br>
तस्माल्लोभे च धर्मज्ञो राजन्नैलबिलस्तथा।।	76<br>
ततस्त्वैलबिलाल्लेभे धुन्धुमारो नरेश्वरः।<br>
धुन्धुमाराच्च काम्भोजो मुचुकुन्दस्ततोऽभजत्।।	77<br>
मुचुकुन्दान्मरुत्तश्च मरुत्तादपि रैवतः।<br>
रैवताद्युवनाश्वश्च युवनाश्वात्ततो रघुः।।	78<br>
इक्ष्वाकुवंशजस्तस्माद्धरिणाश्वः प्रतापवान्।<br>
हरिणाश्वादसिं लेभे शुनकः शुनकादपि।।	79<br>
उशीनरो वै धर्मात्मा तस्माद्भोजाः सयादवाः।<br>
यदुभ्यश्च शिबिर्लेभे शिबेश्चापि प्रतर्दनः।।	80<br>
प्रतर्दनादष्टकश्च रुशदश्वोऽष्टकादपि।<br>
रुशदश्वाद्भरद्वाजो द्रोणस्तस्मात्कृपस्ततः।<br>
ततस्त्वं भ्रातृभिः सार्धं परमासिमवाप्तवान्।।	81<br>
कृत्तिकास्तस्य नक्षत्रमसेरग्निश्च दैवतम्।<br>
रोहिण्यो गोत्रमस्याथ रुद्राश्च गुरुसत्तमाः।।	82<br>
असेरष्टौ हि नामानि रहस्यानि निबोध मे।<br>
पाण्डवेय सदा यानि कीर्तयँल्लभते जयम्।।	83<br>
असिर्विशसनः खङ्गस्तीक्ष्णचर्मा दुरासदः।<br>
श्रीगर्भो विजयश्चैव धर्मपालस्तथैव च।।	84<br>
अग्र्यः प्रहरणानां च खङ्गो भुवि परिश्रुतः।<br>
महेश्वरप्रणीतश्च पुराणे निश्चयं गतः।<br>
`एतानि चैव नामानि पुराणे निश्चितानि वै।।'	85<br>
पृथुस्तूत्पादयामास धनुराद्यमरिंदमः।<br>
तेनेयं पृथिवी दुग्धा सस्यानि सुबहून्यपि।<br>
धर्मेण च यथापूर्वं वैन्येन परिरक्षिता।।	86<br>
तदेतदार्षं माद्रेय प्रमाणं कर्तुमर्हसि।<br>
असेश्च पूजा कर्तव्या सदा युद्धविशारदैः।।	87<br>
इत्येष प्रथमः कल्पो मया ते कथितः पुनः।<br>
एवमेवासिसर्गोऽयं यथावद्भरतर्षभ।।	88<br>
सर्वथा तमिह श्रुत्वा स्वङ्गस्यागममुत्तमम्।<br>
लभते पुरुषः कीर्ति प्रेत्य चानन्त्यमश्नुते।।	89<br>
<br>
।। इति श्रीमन्महाभारते शान्तिपर्वणि<br>
आपद्धर्मपर्वणि चतुःषष्ट्यधिकशततमोऽध्यायः।। 164।।	<br>
</span>
