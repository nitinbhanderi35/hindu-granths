				
<tbody><tr><td>
	<b>वैशंपायन उवाच।</b>	</td><td>	12-6-1x	
</td></tr>
				
<tr><td>
	एतावदुक्त्वा देवर्षिर्विरराम स नारदः।<br>युधिष्ठिरस्तु राजर्षिर्दध्यौ शोकपरिप्लुतः।।	</td><td>	12-6-1a<br>12-6-1b	
</td></tr>
				
<tr><td>
	तं दीनमनसं वीरमधोवदनमातुरम्।<br>निःश्वसन्तं यथा नागं पर्यश्रुनयनं तथा।।	</td><td>	12-6-2a<br>12-6-2b	
</td></tr>
				
<tr><td>
	कुन्ती शोकपरीताङ्गी दुःखोपहतचेतना।<br>अब्रवीन्मधुराभाषा काले वचनमर्थवत्।।	</td><td>	12-6-3a<br>12-6-3b	
</td></tr>
				
<tr><td>
	युधिष्ठिर महाबाहो नैनं शोचितुमर्हसि।<br>जहि शोकं महाप्राज्ञ श्रृणु चेदं वचो मम।।	</td><td>	12-6-4a<br>12-6-4b	
</td></tr>
				
<tr><td>
	याचितः स मया पूर्वं भ्राता ज्ञापयितुं तव।<br>भास्करेण च देवेन पित्रा धर्मभृतां वरः।।	</td><td>	12-6-5a<br>12-6-5b	
</td></tr>
				
<tr><td>
	यद्वाच्यं हितकामेन सुहृदां भूतिमिच्छता।<br>तथा दिवाकरेणोक्तः स्वप्नान्ते मम चाग्रतः।।	</td><td>	12-6-6a<br>12-6-6b	
</td></tr>
				
<tr><td>
	न चैनमशकद्भानुरहं वा स्नेहकारणैः।<br>पुरा प्रत्यनुनेतुं वा नेतुं वाऽप्येकतां त्वया।।	</td><td>	12-6-7a<br>12-6-7b	
</td></tr>
				
<tr><td>
	ततः कालपरीतः स वैरस्योद्धरणे रतः।<br>प्रतीपकारी युष्माकमिति चोपेक्षितो मया।।	</td><td>	12-6-8a<br>12-6-8b	
</td></tr>
				
<tr><td>
	इत्युक्तो धर्मराजस्तु मात्रा बाष्पाकुलेक्षणः।<br>उवाच वाक्यं धर्मात्मा शोकव्याकुललोचनः।।	</td><td>	12-6-9a<br>12-6-9b	
</td></tr>
<tr><td>
	भवत्या गूढमन्त्रत्वाद्वञ्चिताः स्म तदा भृशम्।।	</td><td>	12-6-10a	
</td></tr>
				
<tr><td>
	शशाप च महातेजाः सर्वलोकेषु योषितः।<br>न गुह्यं धारयिष्यन्तीत्येवं दुःखसमन्वितः।।	</td><td>	12-6-11a<br>12-6-11b	
</td></tr>
				
<tr><td>
	स राजा पुत्रपौत्राणां संबन्धिसुहृदां तदा।<br>स्मरन्नुद्विग्नहृदयो बभूवोद्विग्नचेतनः।।	</td><td>	12-6-12a<br>12-6-12b	
</td></tr>
				
<tr><td>
	ततः शोकपरीतात्मा सधूम इव पावकः।<br>निर्वेदमगमद्धीमान्राज्ये संतापपीडितः।।	</td><td>	12-6-13a<br>12-6-13b	
</td></tr>
<tr><td>
	।। इति श्रीमन्महाभारते शान्तिपर्वणि<br> राजधर्मपर्वणि षष्ठोऽध्यायः।। 6।।	</td><td>		
</td></tr></tbody>