				
<tbody><tr><td>
	<b>युधिष्ठिर उवाच।</b>	</td><td>	12-212-1x	
</td></tr>
				
<tr><td>
	योगं मे परमं तात मोक्षस्य वदभारत।<br>तमहं तत्त्वतो ज्ञातुमिच्छामि वदतांवर।।	</td><td>	12-212-1a<br>12-212-1b	
</td></tr>
				
<tr><td>
	`भूयोपि ज्ञानसद्भावे स्थित्यर्थं त्वां ब्रवीम्यहम्।<br>अचिन्त्यं वासुदेवाख्यं तस्मात्प्रब्रूहि सत्तम।।'	</td><td>	12-212-2a<br>12-212-2b	
</td></tr>
<tr><td>
	<b>भीष्म उवाच।</b>	</td><td>	12-212-3x	
</td></tr>
				
<tr><td>
	अत्राप्युदाह न्तीममितिहासं पुरातनम्।<br>संवादं मोक्षसंयुक्तं शिष्यस्य गुरुणा सह।।	</td><td>	12-212-3a<br>12-212-3b	
</td></tr>
				
<tr><td>
	कश्चिद्ब्राह्मणमासीनमाचार्यमृषिसत्तमम्।<br>तेजोराशिं महात्मानं सत्यसन्धं जितेन्द्रियम्।।	</td><td>	12-212-4a<br>12-212-4b	
</td></tr>
				
<tr><td>
	शिष्यः परममेधावी श्रेयोर्थी सुसमाहितः।<br>चरणावुपसंगृह्य स्थितः प्राञ्जलिरब्रवीत्।।	</td><td>	12-212-5a<br>12-212-5b	
</td></tr>
				
				
<tr><td>
	उपासनात्प्रसन्नोऽसि यदि वै भगवन्मम।<br>संशयो मे महान्कश्चित्तं मे व्याख्यातुमर्हसि।<br>कुतश्चाहं कुतश्च त्वं तत्सम्यग्ब्रूहि यत्परम्।।	</td><td>	12-212-6a<br>12-212-6b<br>12-212-6c	
</td></tr>
				
<tr><td>
	कथं च सर्वभूतेषु समेषु द्विजसत्तम।<br>सम्यग्वृत्ता निवर्तन्ते विपरीताः क्षयोदयाः।।	</td><td>	12-212-7a<br>12-212-7b	
</td></tr>
				
<tr><td>
	वेदेषु चापि यद्वाक्यं लौकिकं व्यापकं च यत्।<br>एतद्विद्वन्यथातत्त्वं सर्वं व्याख्यातुमर्हसि।।	</td><td>	12-212-8a<br>12-212-8b	
</td></tr>
<tr><td>
	<b>गुरुरुवाच।</b>	</td><td>	12-212-9x	
</td></tr>
				
<tr><td>
	शृणु शिष्य महाप्राज्ञ ब्रह्मगुह्यमिदं परम्।<br>अध्यात्मं सर्वभूतानामागमानां च यद्वसु।।	</td><td>	12-212-9a<br>12-212-9b	
</td></tr>
				
<tr><td>
	वासुदेवः सर्वमिदं विश्वस्य ब्रह्मणो सुखम्।<br>सत्यं दानं तपो यज्ञस्तितिक्षा दम आर्जवम्।।	</td><td>	12-212-10a<br>12-212-10b	
</td></tr>
				
<tr><td>
	पुरुषं सनातनं विष्णुं यं तं वेदविदो विदुः।<br>सर्गप्रलयकर्तारमव्यक्तं ब्रह्म शाश्वतम्।।	</td><td>	12-212-11a<br>12-212-11b	
</td></tr>
				
<tr><td>
	तदिदं ब्रह्म वार्ष्णोयमितिहासं शृणुष्व मे।<br>ब्राह्मणो ब्राह्मणैः श्राव्यो राजन्यः क्षत्रियैस्तता।।	</td><td>	12-212-12a<br>12-212-12b	
</td></tr>
				
<tr><td>
	[वैश्यो वैश्यैस्तथा श्राव्यः शूद्रः शूद्रैर्महामनाः।]<br>माहात्म्यं देवदेवस्य विष्णोरमिततेजसः।।	</td><td>	12-212-13a<br>12-212-13b	
</td></tr>
<tr><td>
	अर्हस्त्वमसि कल्याणं वार्ष्णेयाध्यात्ममुत्तमम्।।	</td><td>	12-212-14a	
</td></tr>
				
<tr><td>
	`यमच्युतं परं नित्यं लिङ्गहीनं च निर्मलम्।<br>निर्वाणममृतं श्रीमत्तद्विष्णोः परमं पदम्।।	</td><td>	12-212-15a<br>12-212-15b	
</td></tr>
				
<tr><td>
	भवे च भेदवद्भिन्नं प्रदानं गुणकारकम्।<br>तस्मिन्न सज्यते नित्यं स एष पुरुषोऽपरः।।	</td><td>	12-212-16a<br>12-212-16b	
</td></tr>
				
<tr><td>
	पुरुषाधिष्ठितं नित्यं प्रधानं ब्रह्म कारणम्।<br>कालस्वरूपं रूपेण विष्णुना प्रभविष्णुना।।	</td><td>	12-212-17a<br>12-212-17b	
</td></tr>
				
				
<tr><td>
	क्षोभ्यमाणं सृजत्येव नानाभूतानि भागशः।<br>तद्दृष्ट्वा पुरुषोतत्वं साक्षीभूत्वा प्रवर्तते।<br>तत्प्रविश्य यथायोगमभिन्नो भिन्नलक्षणः।।'	</td><td>	12-212-18a<br>12-212-18b<br>12-212-18c	
</td></tr>
				
<tr><td>
	कालचक्रमनाद्यन्तं भावाभावस्वलक्षणम्।<br>त्रैलोक्ये सर्वभूतेषु चक्रवत्परिवर्तते।।	</td><td>	12-212-19a<br>12-212-19b	
</td></tr>
				
<tr><td>
	यत्तदक्षरमव्यक्तममृतं ब्रह्म शाश्वतम्।<br>वदन्ति पुरुषव्याघ्र केशवं पुरुषर्षभम्।।	</td><td>	12-212-20a<br>12-212-20b	
</td></tr>
				
<tr><td>
	`तदक्षरमचिन्त्यं वै भिन्नरूपेण दृश्यते।<br>पश्य कालाख्यमनिशं न चोष्णं नातिशीतलम्।।	</td><td>	12-212-21a<br>12-212-21b	
</td></tr>
				
<tr><td>
	न सन्त्येते गुणास्तस्मिंतथा तस्मात्प्रवर्तते।<br>शीतलोऽयमनुप्राप्तः कालो ग्रीष्मस्तथैव च।।	</td><td>	12-212-22a<br>12-212-22b	
</td></tr>
				
<tr><td>
	वक्ष्यन्ति सर्वभूतानि ह्येते सूर्योदयं प्रति।<br>आगच्छन्ति निवर्तन्ति स कालो गुणराशयः।।	</td><td>	12-212-23a<br>12-212-23b	
</td></tr>
				
				
<tr><td>
	न चैव प्रकृतिस्थेन कालयुक्तेन नित्यशः।<br>गुणैः संभोगमरतिस्तत्वविज्ञानकोविदम्।<br>पुरुषाधिष्ठिता नित्यं प्रकृतिः सूयते परा।।'	</td><td>	12-212-24a<br>12-212-24b<br>12-212-24c	
</td></tr>
				
<tr><td>
	पितॄन्देवानृषींश्चैव तथा वै यक्षराक्षसान्।<br>नागासुरमनुष्यांश्च सृजते मनसाऽव्ययः।।	</td><td>	12-212-25a<br>12-212-25b	
</td></tr>
				
<tr><td>
	तथैव वेदशास्त्राणि लोकधर्मांश्च शाश्वतान्।<br>प्रलये प्रकृतिं यातान्युगादौ सृजते पुनः।।	</td><td>	12-212-26a<br>12-212-26b	
</td></tr>
				
<tr><td>
	यथर्तुष्वृतुलिङ्गानि नानारूपाणि पर्यये।<br>दृश्यन्ते तानि तान्येव तथा भावा युगादिषु।।	</td><td>	12-212-27a<br>12-212-27b	
</td></tr>
				
<tr><td>
	अथ यद्यद्यदा भावि कालयोगाद्युगादिषु।<br>तत्तदुत्पद्यते ज्ञानं लोकयात्राविधानजम्।।	</td><td>	12-212-28a<br>12-212-28b	
</td></tr>
				
<tr><td>
	`श्रुतिरेषा समाख्याता तदर्थं कारणात्मना।<br>अनाम्नायविधानाद्वै वेदा ह्यन्तर्हिता यथा।।'	</td><td>	12-212-29a<br>12-212-29b	
</td></tr>
				
				
<tr><td>
	युगान्ते ह्यस्तभूतानि शास्त्राणि विविधानि च।<br>सर्वसत्वविना द्वै जीवात्मनित्यया स्मृताः।<br>अन्यस्मिन्नण्डसद्भावे वर्तमानानि नित्यशः।।	</td><td>	12-212-30a<br>12-212-30b<br>12-212-30c	
</td></tr>
				
<tr><td>
	युगान्तेऽन्तर्हितान्वेदान्सेतिहासान्महर्षयः।<br>लेभिरे तपसा पूर्वमनुज्ञाताः स्वयंभुवा।।	</td><td>	12-212-31a<br>12-212-31b	
</td></tr>
				
				
<tr><td>
	`नियोगाद्ब्रह्मणो विप्रा लोकतन्त्रप्रवर्तकाः।'<br>वेदविद्भगवान्ब्रह्मा वेदाङ्गानि बृहस्पतिः।<br>भार्गवो नीतिशास्त्रं तु जगाद जगतो हितम्।।	</td><td>	12-212-32a<br>12-212-32b<br>12-212-32c	
</td></tr>
				
<tr><td>
	गान्धर्वं नारदो वेद भरद्वाजो धनुर्ग्रहम्।<br>देवर्षिचरितं गर्गो कृष्णात्रेयश्चिकित्सितम्।।	</td><td>	12-212-33a<br>12-212-33b	
</td></tr>
				
				
<tr><td>
	`न्यायतन्त्रं हि कार्त्स्न्येन गौतमो वेद तत्वतः।<br>वेदान्तकर्मायोगं च वेदविद्ब्रह्मविद्विभुः।<br>द्वैपायनो निजग्राह शिल्पशास्त्रं भृगुः पुनः।।	</td><td>	12-212-34a<br>12-212-34b<br>12-212-34c	
</td></tr>
				
<tr><td>
	न्यायतन्त्राण्यनेकानि तस्तैरुक्तानि वादिभिः।<br>हेत्वागमसदाचारैर्यदुक्तं तदुपास्यते।।	</td><td>	12-212-35a<br>12-212-35b	
</td></tr>
				
<tr><td>
	अनाद्यं तत्परं ब्रह्म न देवा नर्षयो विदुः।<br>एकस्तद्वेद भगवान्धाता नारायणः प्रभुः।।	</td><td>	12-212-36a<br>12-212-36b	
</td></tr>
				
				
<tr><td>
	नारायणादृषिगणास्तथा मुख्याः सुरासुराः।<br>राजर्षयः पुराणाश्च परमं दुःखभेषडम्।<br>`वक्ष्येऽहं तव यत्प्राप्तमृषेद्वैपोयनान्मया।।'	</td><td>	12-212-37a<br>12-212-37b<br>12-212-37c	
</td></tr>
				
<tr><td>
	पुरुषाधिष्ठितान्भावान्प्रकृतिः सूयते यदा।<br>हेतुयुक्तमतः पूर्वं जगत्संपरिवर्तते।।	</td><td>	12-212-38a<br>12-212-38b	
</td></tr>
				
<tr><td>
	दीपादन्ये यथा दीपाः प्रवर्तन्ते सहस्रशः।<br>प्रकृतिः सूयते सद्वदानन्त्यान्नापचीयते।।	</td><td>	12-212-39a<br>12-212-39b	
</td></tr>
				
<tr><td>
	अव्यक्तकर्मजा बुद्धिरहंकारं प्रसूयते।<br>आकाशं चाप्यहंकाराद्वायुराकाशसंभवः।।	</td><td>	12-212-40a<br>12-212-40b	
</td></tr>
				
<tr><td>
	वायोस्तेजस्ततश्चाप अद्भ्योऽथ वसुधोद्गता।<br>मूलप्रकृतयो ह्यष्टौ जगदेतास्ववस्थितम्।।	</td><td>	12-212-41a<br>12-212-41b	
</td></tr>
				
<tr><td>
	ज्ञानेन्द्रियाण्यतः पञ्च पञ्च कर्मेन्द्रियाण्यपि।<br>विषयाः पञ्च चैकं च विकाराः षोडशं मनः।।	</td><td>	12-212-42a<br>12-212-42b	
</td></tr>
				
<tr><td>
	श्रोत्रं त्वक्चक्षुषी जिह्वा घ्राणं ज्ञानेन्द्रियाण्यश्च।<br>पादौ पायुरुपस्थश्च हस्तौ वाक्कर्मणी अपि।।	</td><td>	12-212-43a<br>12-212-43b	
</td></tr>
				
<tr><td>
	शब्दः स्पर्शश्च रूपं च रसो गन्धस्तथैव च।<br>विज्ञेयं व्यापकं चित्तं तेषु सर्वगतं मनः।।	</td><td>	12-212-44a<br>12-212-44b	
</td></tr>
				
<tr><td>
	`बुद्धीन्द्रियार्था इत्युक्ता दशसंसर्गयोनयः।<br>सदसद्भावयोगे च मन इत्यभिधीयते।।	</td><td>	12-212-45a<br>12-212-45b	
</td></tr>
				
<tr><td>
	व्यवसायगुणा बुद्धिरहंकारोऽभिमानकः।<br>न बीजं देहयोगे च कर्मबीजप्रवर्तनात्।।'	</td><td>	12-212-46a<br>12-212-46b	
</td></tr>
				
<tr><td>
	रसज्ञाने तु जिह्वेयं व्याहृते वाक्यथैव च।<br>इन्द्रियैर्विविधैर्युक्तं सर्वैर्व्यतं मनस्तथा।।	</td><td>	12-212-47a<br>12-212-47b	
</td></tr>
				
<tr><td>
	विद्यात्तु षोडशैतानि दैवतानि विभागशः।<br>देहेषु ज्ञानकर्तारमुपासीनमुपासते।।	</td><td>	12-212-48a<br>12-212-48b	
</td></tr>
				
				
<tr><td>
	तत्र सोमगुणा जिह्वा गन्धस्तु पृथिवीगुणः।<br>श्रोत्रे शब्दगुणे चैव चक्षुरग्नेर्गुणस्तथा।<br>स्पर्शं वायुगुणं विद्यात्सर्वभूतेषु सर्वदा।।	</td><td>	12-212-49a<br>12-212-49b<br>12-212-49c	
</td></tr>
				
<tr><td>
	मनः सत्वगुणं प्राहु सत्वमव्यक्तजं तथा।<br>सर्वभूतात्मभूतस्थं तस्माद्बुद्ध्येत बुद्धिमान्।।	</td><td>	12-212-50a<br>12-212-50b	
</td></tr>
				
<tr><td>
	एते भावा जगत्सर्वं बहन्ति सचराचरम्।<br>श्रिता विरजसं देवं यमाहुः परमं पदम्।।	</td><td>	12-212-51a<br>12-212-51b	
</td></tr>
				
<tr><td>
	नवद्वारं पुरं पुण्यमेतैर्भावैः स्मन्वितम्।<br>व्याप्य शेते महानात्मा तस्मात्पुरुष उच्यते।।	</td><td>	12-212-52a<br>12-212-52b	
</td></tr>
				
<tr><td>
	अजरश्चामरश्चैव व्यक्ताव्यक्तोपदेशवान्।<br>व्यापकः सगुणः सूक्ष्मः सर्वभूतगुणाश्रयः।।	</td><td>	12-212-53a<br>12-212-53b	
</td></tr>
				
<tr><td>
	यथा दीपः प्रकाशात्मा ह्रस्वो वा यदि वा महान्।<br>ज्ञानात्मानं तथा विद्यात्पुरुषं सर्वजन्तुषु।।	</td><td>	12-212-54a<br>12-212-54b	
</td></tr>
				
<tr><td>
	श्रोत्रं वेदयते वेद्यं स शृणोति स पश्यति।<br>कारणं तस्य देहोऽयं स कर्ता सर्वकर्मणाम्।।	</td><td>	12-212-55a<br>12-212-55b	
</td></tr>
				
<tr><td>
	अग्निर्दारुगतो यद्वद्भिन्ने दारौ न दृश्यते।<br>तथैवात्मा शरीरस्थ ऋते योगान्न दृश्यते।।	</td><td>	12-212-56a<br>12-212-56b	
</td></tr>
				
<tr><td>
	अग्निर्यथा ह्युपायेन मथित्वा दारु दृश्यते।<br>तथैवात्मा शरीरस्थो योगेनैवात्र दृश्यते।।	</td><td>	12-212-57a<br>12-212-57b	
</td></tr>
				
<tr><td>
	नदीष्वापो यथा युक्ता यथा सूर्ये मरीचयः।<br>संतन्वाना यथा यान्ति तथा देहाः शरीरिणाम्।।	</td><td>	12-212-58a<br>12-212-58b	
</td></tr>
				
<tr><td>
	स्वप्नयोगे यथैवात्मा पञ्चेन्द्रियसमायुतः।<br>देहमुत्सृज्य वै याति तथैवात्मोपलभ्यते।।	</td><td>	12-212-59a<br>12-212-59b	
</td></tr>
				
<tr><td>
	कर्मणा व्याप्यते सर्वं कर्मणैवोपपद्यते।<br>कर्मणा नीयतेऽन्यत्र स्वकृतेन बलीयसा।।	</td><td>	12-212-60a<br>12-212-60b	
</td></tr>
				
<tr><td>
	स तु देहाद्यथा देहं त्यक्त्वाऽन्यं प्रतिपद्यते।<br>तथा तं संप्रवक्ष्यामि भूतग्रामं स्वकर्मजम्।।	</td><td>	12-212-61a<br>12-212-61b	
</td></tr>
<tr><td>
	।। इति श्रीमन्महाभारते शान्तिपर्वणि <br>मोक्षधर्मपर्वणि द्वादशाधिकद्विशततमोऽध्यायः।। 212।।	</td><td>		
</td></tr></tbody>