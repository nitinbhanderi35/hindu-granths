				
<tbody><tr><td>
	<b>वैशंपायन उवाच।</b>	</td><td>	12-49-1x	
</td></tr>
				
<tr><td>
	ततो रामस्य तत्कर्म श्रुत्वा राजा युधिष्ठिरः।<br>विस्मयं परमं गत्वा प्रत्युवाच जनार्दनम्।।	</td><td>	12-49-1a<br>12-49-1b	
</td></tr>
				
<tr><td>
	अहो रामस्य वार्ष्णेय शक्रस्येव महात्मनः।<br>विक्रमो वसुधा येन क्रोधान्निःक्षत्रिया कृता।।	</td><td>	12-49-2a<br>12-49-2b	
</td></tr>
				
<tr><td>
	गोभिः समुद्रेण तथा गोलाङ्गूलर्क्षवानरैः।<br>गुप्ता रामभयोद्विग्नाः क्षत्रियाणां कुलोद्वहाः।।	</td><td>	12-49-3a<br>12-49-3b	
</td></tr>
				
<tr><td>
	अहो धन्यो नृलोकोऽयं समाग्याश्च नरा भुवि।<br>यत्र कर्मेदृशं धर्म्यं द्विजाग्र्यैः कृतमच्युत।।	</td><td>	12-49-4a<br>12-49-4b	
</td></tr>
				
<tr><td>
	कथयन्तौ कथां तात तावच्युतयुधिष्ठिरौ।<br>जग्मतुर्यत्र गाङ्गेयः शरतल्पगतः प्रभुः।।	</td><td>	12-49-5a<br>12-49-5b	
</td></tr>
				
<tr><td>
	ततस्ते ददृशुर्भीष्मं शरप्रस्तरशायिनम्।<br>स्वरश्मिमालासंवीतं सायंसूर्यसमप्रभम्।।	</td><td>	12-49-6a<br>12-49-6b	
</td></tr>
				
<tr><td>
	उपास्यमानं मुनिभिर्देवैरिव शतक्रतुम्।<br>देशे परमधर्मिष्ठे नदीमोघवतीमनु।।	</td><td>	12-49-7a<br>12-49-7b	
</td></tr>
				
<tr><td>
	दूरादेव तमालोक्य कृष्णो राजा च धर्मजः।<br>चत्वारः पाण्डवाश्चैव ते च शारद्वतादयः।।	</td><td>	12-49-8a<br>12-49-8b	
</td></tr>
				
<tr><td>
	अवम्कन्द्याथ वाहेभ्यः संयम्य प्रचलं मनः।<br>एकीकृत्येन्द्रियग्राममुपतम्थुर्महामुनीन्।।	</td><td>	12-49-9a<br>12-49-9b	
</td></tr>
				
<tr><td>
	अभिवाद्य तु गोविन्दः सात्यकिस्ते च पार्थिवाः।<br>व्यासादीस्तानृपीन्पश्चाद्गाङ्गेयमुपतस्थिरे।।	</td><td>	12-49-10a<br>12-49-10b	
</td></tr>
				
<tr><td>
	तपोवृद्धि ततः पृष्ट्वा गाङ्गेयं यदुपुङ्गवः।<br>परिवार्य ततः सर्वे निपेदुः पुरुषर्षभाः।।	</td><td>	12-49-11a<br>12-49-11b	
</td></tr>
				
<tr><td>
	ततो निशाम्य गाङ्गेयं शाम्यमानमिवानलम्।<br>किंचिद्दीनमना भीष्ममितिहोवाच केशवः।।	</td><td>	12-49-12a<br>12-49-12b	
</td></tr>
				
<tr><td>
	कच्चिज्ज्ञानानि सर्वाणि प्रसन्नानि यथापुरम्।<br>कच्चिन्न व्याकुला चैव बुद्धिस्ते वदतां वर।।	</td><td>	12-49-13a<br>12-49-13b	
</td></tr>
				
<tr><td>
	शराभिघातदुःखार्तं कच्चिद्गात्रं न दूयते।<br>मानसादपि दुःखाद्धि शारीरं बलवत्तरम्।।	</td><td>	12-49-14a<br>12-49-14b	
</td></tr>
				
<tr><td>
	वरदानात्पितुः कामं छन्दमृत्युरसि प्रभो।<br>शन्तनोर्धर्मनित्यस्य न त्वेतदिह कारणम्।।	</td><td>	12-49-15a<br>12-49-15b	
</td></tr>
				
<tr><td>
	सुमूक्ष्मोऽपि तु देहे वै शल्यो जनयते रुजम्।<br>किंपुनः शरसंघातैश्चितस्य तव पार्थिव।।	</td><td>	12-49-16a<br>12-49-16b	
</td></tr>
				
<tr><td>
	कामं नैतत्तवाख्येयं प्राणिनां प्रभवाप्ययौ।<br>भवानुपदिशेच्छ्रेयो देवानामपि भारत।।	</td><td>	12-49-17a<br>12-49-17b	
</td></tr>
				
<tr><td>
	यच्च भूतं भविष्यं च भवच्च पुरुषर्षभ।<br>सर्वं तज्ज्ञानवृद्धस्य तव पाणाविवाहितम्।।	</td><td>	12-49-18a<br>12-49-18b	
</td></tr>
				
<tr><td>
	संसारस्येह भूतानां धर्मस्य च फलोदयः।<br>विदितस्ते महाप्राज्ञ त्वं हि धर्ममयो निधिः।।	</td><td>	12-49-19a<br>12-49-19b	
</td></tr>
				
<tr><td>
	त्व, हि राज्ये स्थितं स्फीते समग्राङ्गमरोगिणम्।<br>स्त्रीसहस्रैः परिवृतं पश्यामीवोर्ध्वरेतसम्।।	</td><td>	12-49-20a<br>12-49-20b	
</td></tr>
				
<tr><td>
	ऋते शान्तनवाद्भीष्मात्रिषु लोकेषु पार्थिवम्।<br>सत्यधर्मान्महावीर्याच्छूराद्धर्मैकतत्परात्।।	</td><td>	12-49-21a<br>12-49-21b	
</td></tr>
				
<tr><td>
	मृत्युमावार्य तपसा शरसंस्तरशायिनः।<br>त्रिवर्गप्रभवं कंचिन्न च तातानुशुश्रुम।।	</td><td>	12-49-22a<br>12-49-22b	
</td></tr>
				
<tr><td>
	सत्ये तपसि दाने च यज्ञाधिकरणे तथा।<br>धनुर्वेदे च वेदे च नित्यं चैवान्ववेक्षणे।।	</td><td>	12-49-23a<br>12-49-23b	
</td></tr>
				
<tr><td>
	अनृशंसं शुचिं दान्तं सर्वभूतहिते रतम्।<br>महारथं त्वत्सदृशं न कंचिदनुशुश्रुम।।	</td><td>	12-49-24a<br>12-49-24b	
</td></tr>
				
<tr><td>
	त्वं हि देवान्सगन्धर्वानसुरान्यक्षराक्षसान्।<br>शक्तस्त्वेकरथेनैव विजेतुं नात्र संशयः।।	</td><td>	12-49-25a<br>12-49-25b	
</td></tr>
				
<tr><td>
	स त्वं भीष्म महाबाहो वसूनां वासवोपमः।<br>नित्यं विप्रैः समाख्यातो नवमोऽनवमो गुणैः।।	</td><td>	12-49-26a<br>12-49-26b	
</td></tr>
				
<tr><td>
	अहं च त्वाऽभिजानामि स्वयं पुरुषसत्तम।<br>त्रिदशेष्वपि विख्यातस्त्वं शक्त्या पुरुषोत्तमः।।	</td><td>	12-49-27a<br>12-49-27b	
</td></tr>
				
<tr><td>
	मनुष्येषु मनुष्येन्द्र न दृष्टो न च मे श्रुतः।<br>भवतो हि गुणैस्तुल्यः पृथिव्यां पुरुषः क्वचित्।।	</td><td>	12-49-28a<br>12-49-28b	
</td></tr>
<tr><td>
	त्वं हि सर्वगुणै राजन्देवानप्यतिरिच्यसे।।	</td><td>	12-49-29a	
</td></tr>
				
<tr><td>
	तपसा हि भवाञ्शक्तः स्रष्टुं लोकांश्चराचरान्।<br>किंपुनश्चात्मनो लोकानुत्तमानुत्तमैर्गुणैः।।	</td><td>	12-49-30a<br>12-49-30b	
</td></tr>
				
<tr><td>
	तदस्य तप्यमानस्य ज्ञातीनां संक्षयेन वै।<br>ज्येष्ठस्य पाण्डुपुत्रस्य शोकं भीष्म व्यपानुद।।	</td><td>	12-49-31a<br>12-49-31b	
</td></tr>
				
<tr><td>
	ये हि धर्माः समाख्याताश्चातुर्वर्ण्यस्य भारत।<br>चातुराश्रम्यसंयुक्ताः सर्वे ते विदितास्तव।।	</td><td>	12-49-32a<br>12-49-32b	
</td></tr>
				
<tr><td>
	चातुर्विद्ये च ये प्रोक्ताश्चातुर्होत्रे च भारत।<br>योगे साङ्ख्ये च नियता ये च धर्माः सनातनाः।।	</td><td>	12-49-33a<br>12-49-33b	
</td></tr>
				
<tr><td>
	चातुर्वर्ण्यस्य यश्चोक्तो धर्मो न स्म विरुध्यते।<br>सेव्यमानः सवैयाख्यो गाङ्गेय विदितस्तव।।	</td><td>	12-49-34a<br>12-49-34b	
</td></tr>
				
<tr><td>
	प्रतिलोमप्रसूतानां म्लेच्छानां चैव यः स्मृतः।<br>देशजातिकुलानां च जानीषे धर्मलक्षणम्।	</td><td>	12-49-35a<br>12-49-35b	
</td></tr>
				
<tr><td>
	वेदोक्तो यश्च शिष्टोक्तः सदैव विदितस्तव।<br>`प्रवृत्तश्च निवृत्तश्च स चापि विदितस्तव।।'	</td><td>	12-49-36a<br>12-49-36b	
</td></tr>
				
<tr><td>
	इतिहासपुराणार्थाः कार्त्स्न्येन विदितास्तव।<br>धर्मशास्त्रं च सकलं नित्यं मनसि ते स्थितम्।।	</td><td>	12-49-37a<br>12-49-37b	
</td></tr>
				
<tr><td>
	ये च केचन लोकेऽस्मिन्नर्थाः संशयकारकाः।<br>तेषां छेत्ता नास्ति लोके त्वदन्यः पुरुषर्षभः।।	</td><td>	12-49-38a<br>12-49-38b	
</td></tr>
				
				
				
<tr><td>
	स पाण्डवेयस्य मनःसमुत्थितं<br>नरेन्द्र शोकं व्यपकर्ष मेधया।<br>भवद्विधा ह्युत्तमबुद्धिर्विस्तरा<br>विमुह्यमानस्य जनस्य शान्तये।।	</td><td>	12-49-39a<br>12-49-39b<br>12-49-39c<br>12-49-39d	
</td></tr>
<tr><td>
	।। इति श्रीमन्महाभारते शान्तिपर्वणि <br>राजधर्मपर्वणि एकोनपञ्चाशोऽध्यायः।। 49।।	</td><td>		
</td></tr></tbody>