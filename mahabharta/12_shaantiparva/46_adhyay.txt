				
<tbody><tr><td>
	<b>जनमेजय उवाच।</b>	</td><td>	12-46-1x	
</td></tr>
				
<tr><td>
	शरतल्पे शयानस्तु भरतानां पितामहः।<br>कथमुत्सृष्टवान्देहं कं च योगमधारयत्।।	</td><td>	12-46-1a<br>12-46-1b	
</td></tr>
<tr><td>
	<b>वैशंपायन उवाच।</b>	</td><td>	12-46-2x	
</td></tr>
				
<tr><td>
	शृणुष्वावहितो राजञ्शुचिर्भूत्वा समाहितः।<br>भीष्मस्य कुरुशार्दूल देहोत्सर्गं महात्मनः।।	</td><td>	12-46-2a<br>12-46-2b	
</td></tr>
				
<tr><td>
	प्रवृत्तमात्रे त्वयनमुत्तरेण दिवाकरे।<br>`शुक्लपक्षस्य चाष्टभ्यां माघमासस्य पार्थिव।।	</td><td>	12-46-3a<br>12-46-3b	
</td></tr>
				
<tr><td>
	प्राजापत्ये च नक्षत्रे मध्यं प्राप्ते दिवाकरे।'<br>समावेशयदात्मानमात्मत्येव समाहितः।।	</td><td>	12-46-4a<br>12-46-4b	
</td></tr>
				
<tr><td>
	विकीर्णांशुरिवादित्यो भीष्मः शरशतैश्चितः।<br>शुशुभे परया लक्ष्म्या वृतो ब्राह्मणसत्तमैः।।	</td><td>	12-46-5a<br>12-46-5b	
</td></tr>
				
<tr><td>
	व्यासेन देवश्रवसा नारदेन सुरर्षिणा।<br>देवस्थानेन वात्स्येन तथाऽश्मकसुमन्तुना।।	</td><td>	12-46-6a<br>12-46-6b	
</td></tr>
				
<tr><td>
	तथा जैमिनिना चैव पैलेन च महात्मना।<br>शाण्डिल्यदेवलाभ्यां च मैत्रेयेण च धीमता।।	</td><td>	12-46-7a<br>12-46-7b	
</td></tr>
				
<tr><td>
	असितेन वसिष्ठेन कौशिकेन महात्मना।<br>हारितलोमशाभ्यां च तथाऽऽत्रेयेण धीमता।।	</td><td>	12-46-8a<br>12-46-8b	
</td></tr>
				
<tr><td>
	[बृहस्पतिश्च शुक्रश्च च्यवनश्च महामुनिः।<br>सनत्कुमारः कपिलो चाल्मीकिस्तुम्बुरुः कुरुः।।	</td><td>	12-46-9a<br>12-46-9b	
</td></tr>
				
<tr><td>
	मौद्गल्यो भार्गवो रामस्तृणबिन्दुर्महामुनिः।<br>पिप्पलादोऽथ वायुश्च सवर्तः पुलहः कचः।।	</td><td>	12-46-10a<br>12-46-10b	
</td></tr>
				
<tr><td>
	काश्यपश्च पुलस्त्यश्च क्रतुर्दक्षः पराशरः।<br>मरीचिरङ्गिराः काश्यो गौतमो गालवो मुनिः।।	</td><td>	12-46-11a<br>12-46-11b	
</td></tr>
				
				
<tr><td>
	धौम्यो विभाण्डो माण्डव्योधौम्रः कृष्णानुभौतिकः।<br>उलूकः परमो विप्रो मार्कण्डेयो महामुनिः।<br>भास्करिः पूरणः कृष्णः सूतः परमधार्मिकः।।	</td><td>	12-46-12a<br>12-46-12b<br>12-46-12c	
</td></tr>
				
<tr><td>
	एतैश्चान्यैर्मुनिगणैर्महाभागैर्महात्मभिः।<br>श्रद्धादमशमोपेतैर्वृतश्चन्द्र इव ग्रहैः।।	</td><td>	12-46-13a<br>12-46-13b	
</td></tr>
				
<tr><td>
	भीष्मस्तु पुरुषव्याघ्रः कर्मणा मनसा गिरा।<br>शरतल्पगतः कृष्णं प्रदध्यौ प्राञ्जलिः शुचिः।।	</td><td>	12-46-14a<br>12-46-14b	
</td></tr>
				
				
<tr><td>
	स्वरेण हृष्टपुष्टेन तुष्टाव मधुसूदनम्।<br>योगेश्वरं पझनाभं विष्णुं जिष्णुं जगत्पतिम्।<br>`अनादिनिधनं विष्णुमात्मयोनिं सनातनम्।।'	</td><td>	12-46-15a<br>12-46-15b<br>12-46-15c	
</td></tr>
				
<tr><td>
	कृताञ्जलिपुटो भूत्वा वाग्विदां प्रवरः प्रभुः।।<br>भीष्मः परमधर्मात्मा वासुदेवमथास्तुवत्।।	</td><td>	12-46-16a<br>12-46-16b	
</td></tr>
<tr><td>
	<b>भीष्म उवाच।</b>	</td><td>	12-46-17x	
</td></tr>
				
<tr><td>
	आरिराधयिषुः कृष्णं वाचं जिगदिषामि याम्।<br>तया व्याससमासिन्या प्रीयतां पुरुषोत्तमः।।	</td><td>	12-46-17a<br>12-46-17b	
</td></tr>
				
<tr><td>
	शुचिं शुचिपदं हंसं तत्परं परमेष्ठिनम्।<br>युक्त्वा सर्वात्मनाऽऽत्मानं तं प्रपद्ये प्रजापतिम्।।	</td><td>	12-46-18a<br>12-46-18b	
</td></tr>
				
<tr><td>
	अनाद्यन्तं परं ब्रह्म न देवा नर्षयो विदुः।<br>एकोऽयं वेद भगवान्धाता नारायणो हरिः।।	</td><td>	12-46-19a<br>12-46-19b	
</td></tr>
				
<tr><td>
	नारायणादृषिगणास्तथा सिद्धमहोरगाः।<br>देवा देवर्षयश्चैव यं विदुर्दुःखभेषजम्।।	</td><td>	12-46-20a<br>12-46-20b	
</td></tr>
				
<tr><td>
	देवदानवगन्धर्वा यक्षराक्षसपन्नगाः।<br>यं न जानन्ति को ह्येष कुतो वा भगवानिति।।	</td><td>	12-46-21a<br>12-46-21b	
</td></tr>
				
<tr><td>
	`यमाहुर्जगतः कोशं यस्मिंश्च निहिताः प्रजाः।<br>यस्मिँल्लोकाः स्फुरन्त्येते जाले शकुनयो यथा।।'	</td><td>	12-46-22a<br>12-46-22b	
</td></tr>
				
<tr><td>
	यस्मिन्विश्वानि भूतानि तिष्ठन्ति च विशन्ति च।<br>गुणभूतानि भूतेशे सूत्रे मणिगणा इव।।	</td><td>	12-46-23a<br>12-46-23b	
</td></tr>
				
<tr><td>
	`यं च विश्वस्य कर्तारं जगतस्तस्थुषां पतिम्<br>वदन्ति जगतोऽध्यक्षमध्यात्मपरिचिन्तकाः।। '	</td><td>	12-46-24a<br>12-46-24b	
</td></tr>
				
<tr><td>
	यस्मिन्नित्ये तते तन्तौ दृढे स्रगिव तिष्ठति।<br>सदसद्ग्रथितं विश्वं विश्वाङ्गे विश्वकर्मणि।।	</td><td>	12-46-25a<br>12-46-25b	
</td></tr>
				
<tr><td>
	हरिं सहस्रशिरसं सहस्रचरणेक्षणम्।<br>सहस्रबाहुमकुटं सहस्रवदनोज्ज्वलम्।।	</td><td>	12-46-26a<br>12-46-26b	
</td></tr>
				
				
<tr><td>
	प्राहुर्नारायणं देवं यं विश्वस्य परायणम्।<br>अणीयसामणीयांसं स्थविष्ठं च स्थवीयसाम्।<br>गरीयसां गरिष्ठं च श्रेष्ठं च श्रेयसामपि।।	</td><td>	12-46-27a<br>12-46-27b<br>12-46-27c	
</td></tr>
				
<tr><td>
	चं वाकेष्वनुवाकेषु निषत्सूपनिषत्सु च।<br>गृणन्ति सत्यकर्माणं सत्यं सत्येषु सामसु।।	</td><td>	12-46-28a<br>12-46-28b	
</td></tr>
				
<tr><td>
	चतुर्भिश्चतुरात्मानं सत्वस्थं सात्वतां पतिम्।<br>यं दिव्यैर्देवमर्चन्ति गुह्यैः परमनामभिः।।	</td><td>	12-46-29a<br>12-46-29b	
</td></tr>
				
<tr><td>
	[यस्मिन्नित्यं तपस्तप्तं यदङ्गेष्वनुतिष्ठति।<br>सर्वात्मा सर्ववित्सर्वः सर्वज्ञः सर्वभावनः।। ]	</td><td>	12-46-30a<br>12-46-30b	
</td></tr>
				
<tr><td>
	यं देवं देवकी देवी वसुदेवादजीजनत्।<br>भौमस्य ब्रह्मणो गुप्त्यै दीप्तमग्निमिवारणिः।।	</td><td>	12-46-31a<br>12-46-31b	
</td></tr>
				
<tr><td>
	यमनन्यो व्यपेताशीरात्मानं वीतकल्मषम्।<br>इष्ट्वानन्त्याय गोविन्दं पश्यत्यात्मानमात्मनि।।	</td><td>	12-46-32a<br>12-46-32b	
</td></tr>
				
				
<tr><td>
	`अप्रतर्क्यमविज्ञेयं हरिं नारायणं विभुम्।'<br>अतिवाय्विन्द्रकर्माणमतिसूर्याग्नितेजसम्।<br>अतिबुद्धीन्द्रियात्मानं तं प्रपद्ये प्रजापतिम्।।	</td><td>	12-46-33a<br>12-46-33b<br>12-46-33c	
</td></tr>
				
<tr><td>
	पुराणे पुरुषं प्रोक्तं ब्रह्मप्रोक्तं युगादिषु।<br>क्षये संकर्षणं प्रोक्तं तमुपास्यमुपास्महे।।	</td><td>	12-46-34a<br>12-46-34b	
</td></tr>
				
<tr><td>
	यमेकं बहुधात्मानं प्रादुर्भूतमधोक्षजम्।<br>नान्यभक्ताः क्रियावन्तो यजन्ते सर्वकामदम्।।	</td><td>	12-46-35a<br>12-46-35b	
</td></tr>
				
<tr><td>
	ऋतमेकाक्षरं ब्रह्म यत्तत्सदसतः परम्।<br>अनादिमध्यपर्यन्तं न देवा नर्षयो विदुः।।	</td><td>	12-46-36a<br>12-46-36b	
</td></tr>
				
<tr><td>
	यं सुरासुरगन्धर्वाः सिद्धा ऋषिमहोरगाः।<br>प्रयता नित्यमर्चन्ति परमं सुखभेषजम्।।	</td><td>	12-46-37a<br>12-46-37b	
</td></tr>
				
<tr><td>
	अनादिनिधनं देवमात्मयोनिं सनातनम्।<br>अप्रेक्ष्यमनभिज्ञेयं हरिं नारायणं प्रभुम्।।	</td><td>	12-46-38a<br>12-46-38b	
</td></tr>
<tr><td>
	<b>अथ भीष्मस्तवराजः।।</b>	</td><td>	12-46-39x	
</td></tr>
				
<tr><td>
	हिरण्यवर्णं यं गर्भमदितिर्दैत्यनाशनम्।<br>एकं द्वादशधा जज्ञे तस्मै सूर्यात्मने नमः।।	</td><td>	12-46-39a<br>12-46-39b	
</td></tr>
				
<tr><td>
	शुक्ले देवान्पितॄन्कृष्णे तर्पयत्यमृतेन यः।<br>यश्च राजा द्विजातीनां तस्मै सोमात्मने नमः।।	</td><td>	12-46-40a<br>12-46-40b	
</td></tr>
				
<tr><td>
	`हुताशनमुखैर्देवैर्धार्यते सकलं जगत्।<br>हविः प्रथमभोक्ता यस्तस्मै होत्रात्मने नमः।। '	</td><td>	12-46-41a<br>12-46-41b	
</td></tr>
				
<tr><td>
	महतस्तमसः पारे पुरुषं ह्यतितेजसम्।<br>यं ज्ञात्वा मृत्युमत्येति तस्मै ज्ञेयात्मने नमः।।	</td><td>	12-46-42a<br>12-46-42b	
</td></tr>
				
<tr><td>
	यं बृहन्तं बृहत्युक्थे यमग्नौ यं महाध्वरे।<br>यं विप्रसङ्घा गायन्ति तस्मै वेदात्मने नमः।।	</td><td>	12-46-43a<br>12-46-43b	
</td></tr>
				
<tr><td>
	पादाङ्गं संधिपर्वाणं स्वरव्यञ्जनभूषितम्।<br>यमाहुरक्षरं विप्रास्तस्मै वागात्मने नमः।।	</td><td>	12-46-44a<br>12-46-44b	
</td></tr>
				
<tr><td>
	[यज्ञाङ्गो यो वराहो वै भूत्वा गामुज्जहारह।<br>लोकत्रयहितार्थाय तस्मै वीर्यात्मने नमः।।]	</td><td>	12-46-45a<br>12-46-45b	
</td></tr>
				
<tr><td>
	ऋग्यजुःसामधामानं दशार्धहविराकृतिम्।<br>यं सप्ततन्तुं तन्वन्ति तस्मै यज्ञात्मने नमः।।	</td><td>	12-46-46a<br>12-46-46b	
</td></tr>
				
<tr><td>
	[चतुर्भिश्च चतुर्भिश्च द्वाभ्यां पञ्चभिरेव च।<br>हूयते च पुनर्द्वाभ्यां तस्मै होमात्मने नमः।।]	</td><td>	12-46-47a<br>12-46-47b	
</td></tr>
				
<tr><td>
	यः सुपर्णो यजुर्नाम च्छन्दोगात्रस्त्रिवृच्छिराः।<br>रथन्तरबृहत्पक्षस्तस्मै स्तोत्रात्मने नमः।।	</td><td>	12-46-48a<br>12-46-48b	
</td></tr>
				
<tr><td>
	यः सहस्रसवे सत्रे जज्ञे विश्वसृजामृषिः।<br>हिरण्यपक्षः शकुनिस्तस्मै तार्क्ष्यात्मने नमः।।	</td><td>	12-46-49a<br>12-46-49b	
</td></tr>
				
<tr><td>
	यश्चिनोति सतां सेतुमृतेनामृतयोनिना।<br>धर्मार्थव्यवहाराङ्गैस्तस्मै सत्यात्मने नमः।।	</td><td>	12-46-50a<br>12-46-50b	
</td></tr>
				
<tr><td>
	यं पृथग्धर्मचरणाः पृथग्धर्मफलैषिणः।<br>पृथग्धर्मैः समर्चन्ति तस्मै धर्मात्मने नमः।।	</td><td>	12-46-51a<br>12-46-51b	
</td></tr>
				
<tr><td>
	[यतः सर्वे प्रसूयन्ते ह्यनङ्गात्माङ्गदेहिनः।<br>उन्मादः सर्वभूतानां तस्मै कामात्मने नमः।।]	</td><td>	12-46-52a<br>12-46-52b	
</td></tr>
				
<tr><td>
	यं तं व्यक्तस्थमव्यक्तं विचिन्वन्ति महर्षयः।<br>क्षेत्रे क्षेत्रज्ञमासीनं तस्मै क्षेत्रात्मने नमः।।	</td><td>	12-46-53a<br>12-46-53b	
</td></tr>
				
<tr><td>
	यं दृगात्मानमात्मस्थं वृतं षोडशभिर्गुणैः।<br>प्राहुः सप्तदशंसाङ्ख्यास्तस्मै साङ्ख्यात्मने नमः।।	</td><td>	12-46-54a<br>12-46-54b	
</td></tr>
				
<tr><td>
	यं विनिद्रा जितश्वासाः संतुष्टाः संयतेन्द्रियाः।<br>ज्योतिः पश्यन्ति युञ्जानास्तस्मै योगात्मेन नमः।।	</td><td>	12-46-55a<br>12-46-55b	
</td></tr>
				
<tr><td>
	अपुण्यपुण्योपरमे यं पुनर्भवनिर्भयाः।<br>शान्ताः संन्यासिनो यान्ति तस्मै मोक्षात्मने नमः।।	</td><td>	12-46-56a<br>12-46-56b	
</td></tr>
				
<tr><td>
	यस्याग्रिरास्यं द्यौर्मूर्धा खं नाभिश्चरणौ क्षितिः।<br>सूर्यश्चक्षुर्दिशः श्रोत्रं तस्मै लोकात्मने नमः।।	</td><td>	12-46-57a<br>12-46-57b	
</td></tr>
				
<tr><td>
	युगेष्वावर्तते योंऽशैर्मासर्त्वयनहायनैः।<br>सर्गप्रलययोः कर्ता तस्मै कालात्मने नमः।।	</td><td>	12-46-58a<br>12-46-58b	
</td></tr>
				
<tr><td>
	योऽसौ युगसहस्रान्ते प्रदीप्तार्चिर्विभावसुः।<br>संभक्षयति भूतानि तस्मै घोरात्मने नमः।।	</td><td>	12-46-59a<br>12-46-59b	
</td></tr>
				
<tr><td>
	संभक्ष्य सर्वभूतानि कृत्वा चैकार्णवं जगत्।<br>बालः स्वपिति यश्चैकस्तस्मै मायात्मने नमः।।	</td><td>	12-46-60a<br>12-46-60b	
</td></tr>
				
<tr><td>
	सहस्रशिरसे तस्मै पुरुषायामितात्मने।<br>चतुःसमुद्रपयसि योगनिद्रात्मने नमः।।	</td><td>	12-46-61a<br>12-46-61b	
</td></tr>
				
<tr><td>
	अजस्य नाभावध्येकं यस्मिन्विश्वं प्रतिष्ठितम्।<br>पुष्करं पुष्कराक्षस्य तस्मै पझात्मने नमः।।	</td><td>	12-46-62a<br>12-46-62b	
</td></tr>
				
<tr><td>
	यस्य केशेषु जीमूता नद्यः सर्वाङ्गसंधिषु।<br>कुक्षौ समुद्राश्चत्वारस्तस्मै तोयात्मने नमः।।	</td><td>	12-46-63a<br>12-46-63b	
</td></tr>
				
<tr><td>
	यस्मात्सर्गाः प्रवर्तन्ते सर्गप्रलयविक्रियाः।<br>यस्मिंश्चैव प्रलीयन्ते तस्मै हेत्वात्मने नमः।।	</td><td>	12-46-64a<br>12-46-64b	
</td></tr>
				
<tr><td>
	[यो निषण्णो भवेद्रात्रौ दिवा भवति विष्ठितः।<br>इष्टानिष्टस्य च द्रष्टा तस्मै द्रष्ट्रात्मने नमः।।]	</td><td>	12-46-65a<br>12-46-65b	
</td></tr>
				
<tr><td>
	अकार्यः सर्वकार्येषु धर्मकार्यार्थमुद्यतः।<br>वैकुण्ठस्य हि तद्रूपं तस्मै कार्यात्मने नमः।।	</td><td>	12-46-66a<br>12-46-66b	
</td></tr>
				
<tr><td>
	ब्रह्म वक्तं भुजौ क्षत्रं कृत्स्नमूरूदरं विशः।<br>पादौ यस्याश्रिताः शूद्रास्तस्मैवर्णात्मने नमः।।	</td><td>	12-46-67a<br>12-46-67b	
</td></tr>
				
<tr><td>
	अन्नपानेन्धनमयो रसप्राणविवर्धनः।<br>यो धारयति भूतानि तस्मै प्राणात्मने नमः।।	</td><td>	12-46-68a<br>12-46-68b	
</td></tr>
				
<tr><td>
	[प्राणानां धारणार्थाय योऽन्नं भुङ्क्ते चतुर्विधम्।<br>अन्तर्भूतः पचत्यग्निस्तस्मै पाकात्मने नमः।। ]	</td><td>	12-46-69a<br>12-46-69b	
</td></tr>
				
<tr><td>
	विषये वर्तमानानां यं तं वैषयिकैर्गुणैः।<br>प्राहुर्विषयगोप्तारं तस्मै गोप्त्रात्मने नमः।।	</td><td>	12-46-70a<br>12-46-70b	
</td></tr>
				
<tr><td>
	अप्रमेयशरीराय सर्वतो बुद्धिचक्षुषे।<br>अपारपरिमाणाय तस्मै दिव्यात्मने नमः।।	</td><td>	12-46-71a<br>12-46-71b	
</td></tr>
				
<tr><td>
	परः कालात्परो यज्ञात्परः सदसतश्च यः।<br>अनादिरादिर्विश्वस्य तस्मै विश्वात्मने नमः।।	</td><td>	12-46-72a<br>12-46-72b	
</td></tr>
				
<tr><td>
	वैद्युतो जाठरश्चैव पावकः शुचिरेव च।<br>दहनः सर्वभक्षाणां तस्मै वह्न्यात्मने नमः।।	</td><td>	12-46-73a<br>12-46-73b	
</td></tr>
				
<tr><td>
	रसातलगतः श्रीमार्ननन्तो भगवान्प्रभुः।<br>जगद्धारयते योऽसौ तस्मै शेषात्मने नमः।।	</td><td>	12-46-74a<br>12-46-74b	
</td></tr>
				
<tr><td>
	ज्वलनार्केन्दुताराणां ज्योतिषां दिव्यमूर्तिनाम्।<br>यस्तेजयति तेजांसि तस्मै तेजात्मने नमः।।	</td><td>	12-46-75a<br>12-46-75b	
</td></tr>
				
<tr><td>
	आत्मज्ञानमिदं ज्ञानं ज्ञात्वा पञ्चस्ववस्थितम्।<br>यं ज्ञानेनाधिगच्छन्ति तस्मै ज्ञानात्मने नमः।।	</td><td>	12-46-76a<br>12-46-76b	
</td></tr>
				
<tr><td>
	साङ्ख्यैर्योगैर्विनिश्चित्य साध्यैश्च परमर्षिभिः।<br>यस्य तु ज्ञायते तत्वं तस्मै गुह्यात्मने नमः।।	</td><td>	12-46-77a<br>12-46-77b	
</td></tr>
				
<tr><td>
	जटिने दण्डिने नित्यं लम्बोदरशरीरिणे।<br>कमण्डलुनिषङ्गाय तस्मै ब्रह्मात्मने नमः।।	</td><td>	12-46-78a<br>12-46-78b	
</td></tr>
				
<tr><td>
	[शूलिने त्रिदशेशाय त्र्यम्बकाय महात्मने।<br>भस्मदिग्धोर्ध्वलिङ्गाय तस्मा रुद्रात्मने नमः।।	</td><td>	12-46-79a<br>12-46-79b	
</td></tr>
				
<tr><td>
	चन्द्रार्धकृतशीर्षाय व्यालयज्ञोपवीतिने।<br>पिनाकशूलहस्ताय तस्मै उग्रात्मने नमः।।]	</td><td>	12-46-80a<br>12-46-80b	
</td></tr>
				
<tr><td>
	यो जातो वसुदेवेन देवक्यां यदुनन्दनः।<br>शङ्खचक्रगदापाणिर्वासुदेवात्मने नमः।।	</td><td>	12-46-81a<br>12-46-81b	
</td></tr>
				
<tr><td>
	शिरःकपालमालाय व्याघ्रचर्मनिवासिने।<br>भस्मदिग्धशरीराय तस्मै रुद्रात्मने नमः।।	</td><td>	12-46-82a<br>12-46-82b	
</td></tr>
				
<tr><td>
	यो मोहयति भूतानि सर्वपाशानुबन्धनैः।<br>सर्वस्य रक्षणार्थाय तस्मै मोहात्मने नमः।।	</td><td>	12-46-83a<br>12-46-83b	
</td></tr>
				
<tr><td>
	चैतन्यं सर्वतो नित्यं सर्वप्राणिहृदि स्थितम्।<br>सर्वातीततरं सूक्ष्मं तस्मै सूक्ष्मात्मने नमः।।	</td><td>	12-46-84a<br>12-46-84b	
</td></tr>
				
<tr><td>
	पञ्चभूतात्मभूताय भूतादिनिधनाय च।<br>अक्रोधद्रोहमोहाय तस्मै शान्तात्मने नमः।।	</td><td>	12-46-85a<br>12-46-85b	
</td></tr>
				
<tr><td>
	यस्मिन्सर्वं यतः सर्वं यः सर्वं सर्वतश्च यः।<br>यश्च सर्वमयो देवस्तस्मै सर्वात्मने नमः।।	</td><td>	12-46-86a<br>12-46-86b	
</td></tr>
				
<tr><td>
	यः शेते क्षीरपर्यङ्के दिव्यनागविभूषिते।<br>फणासहस्ररचिते तस्मै निद्रात्मने नमः।।	</td><td>	12-46-87a<br>12-46-87b	
</td></tr>
				
<tr><td>
	विश्वे च मरुतश्चैव रुद्रादित्याश्विनावपि।<br>वसवः सिद्धसाध्याश्च तस्मै देवात्मने नमः।।	</td><td>	12-46-88a<br>12-46-88b	
</td></tr>
				
<tr><td>
	अव्यक्तं बुद्ध्यहंकारो मनोबुद्धीन्द्रियाणि च।<br>तन्मात्राणि विशेषाश्च तस्मै तत्वात्मने नमः।।	</td><td>	12-46-89a<br>12-46-89b	
</td></tr>
				
<tr><td>
	भूतं भव्यं भविष्यच्च भूतादिप्रभवाव्ययः।<br>योऽग्रजः सर्वभूतानां तस्मै भूतात्मने नमः।।	</td><td>	12-46-90a<br>12-46-90b	
</td></tr>
				
<tr><td>
	यं हि सूक्ष्मं विचिन्वन्ति परं सूक्ष्मविदो जनाः।<br>सूक्ष्मात्सूक्ष्मं च यद्ब्रह्म तस्मै सूक्ष्मात्मने नमः।।	</td><td>	12-46-91a<br>12-46-91b	
</td></tr>
				
<tr><td>
	मत्स्यो भूत्वा विरिञ्चाय येन वेदाः समाहृताः।<br>रसातलगतः शीघ्रं तस्मै मत्स्यात्मने नमः।।	</td><td>	12-46-92a<br>12-46-92b	
</td></tr>
				
<tr><td>
	मन्दराद्रिर्धृतो येन प्राप्ते ह्यमृतमन्थने।<br>अतिकर्कशदेहाय तस्मै कूर्मात्मने नमः।।	</td><td>	12-46-93a<br>12-46-93b	
</td></tr>
				
<tr><td>
	वाराहं रूपमास्थाय महीं सवनपर्वताम्।<br>उद्धरत्येकदंष्ट्रेण तस्मै क्रोडात्मने नमः।।	</td><td>	12-46-94a<br>12-46-94b	
</td></tr>
				
<tr><td>
	नारसिंहवपुः कृत्वा सर्वलोकभयंकरम्।<br>हिरण्यकशिपुं जघ्ने तस्मै सिंहात्मने नमः।।	</td><td>	12-46-95a<br>12-46-95b	
</td></tr>
				
<tr><td>
	पिङ्गेक्षणसटं यस्य रूपं दंष्ट्रानखैर्युतम्।<br>दानवेन्द्रान्तकरणं तस्मै दृप्तात्मने नमः।।	</td><td>	12-46-96a<br>12-46-96b	
</td></tr>
				
				
				
<tr><td>
	यं न देवा न गन्धर्वा न दैत्या न च दानवाः।<br>तत्वतो हि विजानन्ति तस्मै सूक्ष्मात्मने नमः।।]<br>वामनं रूपमास्थाय बलिं संयम्य मायया।<br>त्रैलोक्यं क्रान्तवान्यस्तु तस्मै क्रान्तात्मने नमः।।	</td><td>	12-46-97a<br>12-46-97b<br>12-46-97c<br>12-46-97d	
</td></tr>
				
<tr><td>
	जमदग्निसुतो भूत्वा रामः शस्त्रभृतां वरः।<br>महीं निःक्षत्रियां चक्रे तस्मै रामात्मने नमः।।	</td><td>	12-46-98a<br>12-46-98b	
</td></tr>
				
<tr><td>
	त्रिःसप्तकृत्वो यश्चैको धर्मे व्युत्क्रान्तिगौरवात्।<br>जघान क्षत्रियान्सङ्ख्ये तस्मै क्रोधात्मने नमः।।	</td><td>	12-46-99a<br>12-46-99b	
</td></tr>
				
<tr><td>
	[विभज्य पञ्चधाऽऽत्मानं वायुर्भूत्वा शरीरगः।<br>यश्चेष्टयति भूतानि तस्मै वाय्वात्मने नमः।।]	</td><td>	12-46-100a<br>12-46-100b	
</td></tr>
				
<tr><td>
	रामो दशिरथिर्भूत्वा पुलस्त्यकुलनन्दनम्।<br>जघान रावणं सङ्ख्ये तस्मै क्षत्रात्मने नमः।।	</td><td>	12-46-101a<br>12-46-101b	
</td></tr>
				
<tr><td>
	यो हली मुसली श्रीमान्नीलाम्बरधरः स्थितः।<br>रामाय रौहिणेयाय तस्मै भोगात्मने नमः।।	</td><td>	12-46-102a<br>12-46-102b	
</td></tr>
				
<tr><td>
	शङ्खिने चक्रिणे नित्यं शार्ङ्गिणे पीतवाससे।<br>वनमालाधरायैव तस्मै कृष्णात्मने नमः।।	</td><td>	12-46-103a<br>12-46-103b	
</td></tr>
				
<tr><td>
	वसुदेवसुतः श्रीमान्क्रीडितो नन्दगोकुले।<br>कंसस्य निधनार्थाय तस्मै क्रीडात्मने नमः।।	</td><td>	12-46-104a<br>12-46-104b	
</td></tr>
				
<tr><td>
	वासुदेवत्वमागम्य यदोर्वंशसमुद्भवः।<br>भूभारहरणं चक्रे तस्मै कृष्णात्मने नमः।।	</td><td>	12-46-105a<br>12-46-105b	
</td></tr>
				
<tr><td>
	सारथ्यमर्जुनस्याजौ कुर्वन्गीतामृतं ददौ।<br>लोकत्रयोपकाराय तस्मै ब्रह्मात्मने नमः।।	</td><td>	12-46-106a<br>12-46-106b	
</td></tr>
				
<tr><td>
	दानवांस्तु वशे कृत्वा पुनर्बुद्धत्वमागतः।<br>सर्गस्य रक्षणार्थाय तस्मै बुद्धात्मने नमः।।	</td><td>	12-46-107a<br>12-46-107b	
</td></tr>
				
<tr><td>
	हनिष्यति कलौ प्राप्ते म्लेच्छांस्तुरगवाहनः।<br>धर्मसंस्थापको यस्तु तस्मै कल्क्यात्मने नमः।।	</td><td>	12-46-108a<br>12-46-108b	
</td></tr>
				
<tr><td>
	तारान्वये कालनेमिं हत्वा दानवपुङ्गवम्।<br>ददौ राज्यं महेन्द्राय तस्मै साङ्ख्यात्मने नमः।।	</td><td>	12-46-109a<br>12-46-109b	
</td></tr>
				
<tr><td>
	यः सर्वप्राणिनां देहे साक्षिभूतो ह्यवस्थितः।<br>अक्षरः क्षरमाणानां तस्मै साक्ष्यात्मने नमः।।	</td><td>	12-46-110a<br>12-46-110b	
</td></tr>
				
<tr><td>
	नमोस्तु ते महादेव नमस्ते भक्तवत्सल।<br>सुब्रह्मण्य नमस्तेऽस्तु प्रसीद परमेश्वर।।	</td><td>	12-46-111a<br>12-46-111b	
</td></tr>
				
<tr><td>
	अव्यक्तव्यक्तरूपेण व्याप्तं सर्वं त्वया विभो।<br>नारायणं सहस्राक्षं सर्वलोकमहेश्वरम्।।	</td><td>	12-46-112a<br>12-46-112b	
</td></tr>
				
<tr><td>
	हिरण्यनाभ यज्ञाङ्गममृतं विश्वतोमुखम्।<br>सर्वदा सर्वकार्येषु नास्ति तेषाममङ्गलम्।।	</td><td>	12-46-113a<br>12-46-113b	
</td></tr>
				
<tr><td>
	येषां हृदिस्थो देवेशो मङ्गलायतनं हरिः।<br>मङ्गल भगवान्विष्णुर्मङ्गलं मधुसूदनः।।	</td><td>	12-46-114a<br>12-46-114b	
</td></tr>
				
<tr><td>
	मङ्गलं पुण्‍डरीकाक्षो मङ्गलं गरुडध्वजः।<br>विश्वकर्मन्नमस्तेऽस्तु विश्वात्मन्विश्वसंभव।।	</td><td>	12-46-115a<br>12-46-115b	
</td></tr>
				
<tr><td>
	अपवर्गस्थभूतानां पञ्चानां परमास्थित।<br>नमस्ते त्रिषु लोकेषु वमस्ते परतस्त्रिषु।।	</td><td>	12-46-116a<br>12-46-116b	
</td></tr>
				
<tr><td>
	नमस्ते दिक्षु सर्वासु त्वं हि सर्वपरायणम्।<br>नमस्ते भगवन्विष्णो त्येकानां प्रभवाव्यय।।	</td><td>	12-46-117a<br>12-46-117b	
</td></tr>
				
<tr><td>
	त्वं हि कर्ता हृषीकेशः संहर्ता चापराजितः।<br>तेन पश्यामि ते दिव्यान्भावान्हि त्रिषुवर्त्मसु।।	</td><td>	12-46-118a<br>12-46-118b	
</td></tr>
				
				
<tr><td>
	तच्च पश्यामि तत्वेन यत्ते रूपं सनातनम्।<br>दिवं ते शिरसा व्याप्तं पद्भ्यां देवी वसुंधरा।<br>विक्रमेण त्रयो लोकाः पुरुषोऽसि सनातनः।।	</td><td>	12-46-119a<br>12-46-119b<br>12-46-119c	
</td></tr>
				
<tr><td>
	[दिशो भुजा रविश्चक्षुर्वीर्ये शुक्रः प्रतिष्ठितः।<br>सप्तमार्गा निरुद्धास्ते वायोरमिततेजसः।।]	</td><td>	12-46-120a<br>12-46-120b	
</td></tr>
				
<tr><td>
	व्यक्ताव्यक्तस्वरूपेण व्याप्तं सर्वं त्वया विभो।<br>अव्यक्तं ब्राह्मणं रूपं व्यक्तमेतच्चराचरम्।।	</td><td>	12-46-121a<br>12-46-121b	
</td></tr>
				
<tr><td>
	अतसीपुष्पसंकाशं पीतवाससमच्युतम्।<br>ये नमस्यन्ति गोविन्दं न तेषां विद्यते भयम्।।	</td><td>	12-46-122a<br>12-46-122b	
</td></tr>
				
				
				
<tr><td>
	[एकोऽपि कृष्णस्य कृतः प्रणामो<br>दशाश्वमेधावभृथेन तुल्यः।<br>दशाश्वमेधी पुनरेति जन्म<br>कृष्णप्रणामी न पुनर्भवाय।।	</td><td>	12-46-123a<br>12-46-123b<br>12-46-123c<br>12-46-123d	
</td></tr>
				
				
				
<tr><td>
	कृष्णव्रताः कृष्णमनुस्मरन्तो<br>रात्रौ च कृष्णं पुनरुत्थिता ये।<br>ते कृष्णदेहाः प्रविशन्ति कृष्ण<br>माज्यं यथा मन्त्रहुतं हुताशे।।	</td><td>	12-46-124a<br>12-46-124b<br>12-46-124c<br>12-46-124d	
</td></tr>
				
<tr><td>
	नमो नरकसंत्रासरक्षामण्डलकारिणे।<br>संसारनिम्नगावर्ततरिकाष्ठाय विष्णवे।।	</td><td>	12-46-125a<br>12-46-125b	
</td></tr>
				
<tr><td>
	नमो ब्रह्मण्यदेवाय गोब्राह्मणहिताय च।<br>जगद्धिताय कृष्णाय गोविन्दाय नमोनमः।।	</td><td>	12-46-126a<br>12-46-126b	
</td></tr>
				
<tr><td>
	प्राणकान्तारपाथेयं संसारोच्छेदभेषजम्।<br>दुःखशोकपरित्राणं हरिरित्यक्षरद्वयम्।।]	</td><td>	12-46-127a<br>12-46-127b	
</td></tr>
				
<tr><td>
	नारायणपरं ब्रह्म नारायणपरं तपः।<br>नारायणपरं सत्यं नारायणपरं परम्।।	</td><td>	12-46-128a<br>12-46-128b	
</td></tr>
				
<tr><td>
	यथा विष्णुमयं सत्यं यथा विष्णुमयं हविः।<br>तथा विष्णुमयं सर्वं पाप्मा ने नश्यतां तथा।।	</td><td>	12-46-129a<br>12-46-129b	
</td></tr>
				
<tr><td>
	तस्य यज्ञवराहस्य विष्णोरमिततेजसः।<br>प्रणामं येऽपि कुर्वन्ति तेषामपि नमोनमः।।	</td><td>	12-46-130a<br>12-46-130b	
</td></tr>
				
<tr><td>
	त्वां प्रपन्नाय भक्ताय गतिमिष्टां जिगीषवे।<br>यच्छ्रेयः पुण्डरीकाक्ष तद्ध्यायस्व सुरोत्तम।।	</td><td>	12-46-131a<br>12-46-131b	
</td></tr>
				
<tr><td>
	इति विद्यातपोयोनिरयोनिर्विष्णुरीडितः।<br>वाग्यज्ञेनार्चितो देवः प्रीयतां मे जनार्दनः।।	</td><td>	12-46-132a<br>12-46-132b	
</td></tr>
<tr><td>
	<b>वैशंपायन उवाच।</b>	</td><td>	12-46-133x	
</td></tr>
				
<tr><td>
	एतावदुक्त्वा वचनं भीष्मस्तद्रतमानसः।<br>नम इत्येव कृष्णाय प्रणाममकरोत्तदा।।	</td><td>	12-46-133a<br>12-46-133b	
</td></tr>
				
<tr><td>
	तस्मिन्नुपरते वाक्ये ततस्ते ब्रह्मवादिनः।<br>भीष्मं वाग्भिर्वाष्पगलास्तमानर्चुर्महाद्युतिम्।।	</td><td>	12-46-134a<br>12-46-134b	
</td></tr>
				
<tr><td>
	तेऽस्तुवन्तश्च विप्रेन्द्राः केशवं पुरुषोत्तमम्।<br>भीष्मं च शनकैः सर्वे प्रशशंसुः पुनः पुनः।।	</td><td>	12-46-135a<br>12-46-135b	
</td></tr>
				
<tr><td>
	अधिगम्य तु योगेन भक्तिं भीष्मस्य माधवः।<br>त्रैलोक्यदर्शनं ज्ञानं दिव्यं दत्त्वा ययौ हरिः।।	</td><td>	12-46-136a<br>12-46-136b	
</td></tr>
				
<tr><td>
	विदित्वा भक्तियोगं तं भीष्मस्य पुरुषोत्तमः।<br>सहसोत्थाय तं हृष्टो यानमेवान्वपद्यत।।	</td><td>	12-46-137a<br>12-46-137b	
</td></tr>
				
<tr><td>
	केशवः सात्यकिश्चैव रथेनकेन जग्मतुः।<br>अपरेण महात्मानौ युधिष्ठिरधनञ्जयौ।।	</td><td>	12-46-138a<br>12-46-138b	
</td></tr>
				
<tr><td>
	भीमसेनो यमौ चोभौ रथमेकं समास्थिताः।<br>कृपो युयुत्सुः सूतश्च सञ्जयश्चापरं रथम्।।	</td><td>	12-46-139a<br>12-46-139b	
</td></tr>
				
<tr><td>
	ते रथैर्नगराकारैः प्रयाताः पुरुषर्षभाः।<br>नेमिघोषेण महता कम्पयन्ते वसुंधराम्।।	</td><td>	12-46-140a<br>12-46-140b	
</td></tr>
				
				
				
<tr><td>
	ततो गिरः पुरुषवरस्तवेरितां<br>द्विजेरिताः पथिषु मनाक् स शुश्रुवे।<br>कृताञ्जलिं प्रणतमथापरं जनं<br>स केशिहा मुदितमनास्थनन्दत।।	</td><td>	12-46-141a<br>12-46-141b<br>12-46-141c<br>12-46-141d	
</td></tr>
				
				
				
<tr><td>
	इति स्मरन्पठति च शार्ङ्गधन्वनः<br>शृणोतु वा यदुकुलनन्दनस्तवम्।<br>स चक्रभृत्प्रतिहतसर्वाकिल्विषो<br>जनार्दनं प्रविशति देहसंक्षये।।	</td><td>	12-46-142a<br>12-46-142b<br>12-46-142c<br>12-46-142d	
</td></tr>
				
				
				
<tr><td>
	यं योगिनः प्राणवियोगकाले<br>यत्नेन चित्ते विनिवेशयन्ति।<br>स तं पुरस्ताद्धरिमीक्षमाणः<br>प्राणाञ्जहौ प्राप्तफलो हि भीष्मः।।	</td><td>	12-46-143a<br>12-46-143b<br>12-46-143c<br>12-46-143d	
</td></tr>
				
<tr><td>
	स्ववराजः समाप्तोऽयं विष्णोरद्भुतकर्मणः।<br>गाङ्गेयेन पुरा गीतो महापातकनाशनः।।	</td><td>	12-46-144a<br>12-46-144b	
</td></tr>
				
				
				
<tr><td>
	इमं नरः स्तवराजं मुमुक्षुः<br>पठञ्शुचिः कलुषितकल्मषापहम्।<br>अतीत्य लोकान्मलिनः समामता<br>न्पदं स गच्छत्यमृतं महात्मनः।।	</td><td>	12-46-145a<br>12-46-145b<br>12-46-145c<br>12-46-145d	
</td></tr>
<tr><td>
	।। इति श्रीमन्महाभारते शान्तिपर्वणि<br> राजधर्मपर्वणि षट्‌चत्वारिंशोऽध्यायः।।	</td><td>		
</td></tr>
</tbody>