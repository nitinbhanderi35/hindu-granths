				
<tbody><tr><td>
	<b>गुरुरुवाच।</b>	</td><td>	12-218-1x	
</td></tr>
				
<tr><td>
	निष्कल्मषं ब्रह्मचर्यमिच्छताचरितुं सदा।<br>निद्रा सर्वात्मना त्याज्या स्वप्नदोषमवेक्षता।।	</td><td>	12-218-1a<br>12-218-1b	
</td></tr>
				
<tr><td>
	स्वप्ने हि रजसा देही तमसा चाभिभूयते।<br>देहान्तरमिवापन्नश्चरत्यपगतस्मृतिः।।	</td><td>	12-218-2a<br>12-218-2b	
</td></tr>
				
<tr><td>
	ज्ञानाभ्यासाज्जागरिता जिज्ञासार्थमनन्तरम्।<br>विज्ञानाभिनिवेशात्तु स जागर्त्यनिशं सदा।।	</td><td>	12-218-3a<br>12-218-3b	
</td></tr>
				
<tr><td>
	अत्राह कोन्वयं भावः स्वप्ने विषयवानिव।<br>प्रलीनैरिन्द्रियैर्देही वर्तते देहवानिव।।	</td><td>	12-218-4a<br>12-218-4b	
</td></tr>
				
<tr><td>
	अत्रोच्यते यथा ह्येतद्वेद योगेश्वरो हरिः।<br>तथैतदुपपन्नार्थं वर्णयन्ति महर्षयः।।	</td><td>	12-218-5a<br>12-218-5b	
</td></tr>
				
<tr><td>
	इन्द्रियाणां श्रमात्स्वप्नमाहुः सर्वगतं मनः।<br>`तन्मयानीन्द्रियाण्याहुस्तावद्गच्छन्ति तानि वै।।	</td><td>	12-218-6a<br>12-218-6b	
</td></tr>
				
<tr><td>
	अत्राहुस्त्रितयं नित्यमतथ्यमिति चेच्च न।<br>प्रथमे वर्तमानोऽसौ त्रितयं चेति सर्वदा।।	</td><td>	12-218-7a<br>12-218-7b	
</td></tr>
				
<tr><td>
	नेतरावुपसंगम्य विजानाति कथंचन।<br>स्वप्नावस्थागतो ह्येष स्वप्न इत्येव वेत्ति च।।	</td><td>	12-218-8a<br>12-218-8b	
</td></tr>
				
<tr><td>
	तदप्यसदृशं युक्त्या त्रितयं मोहलक्षणम्।<br>यदात्मत्रितयान्मुक्तस्तदा जानात्यसत्कृतः।।'	</td><td>	12-218-9a<br>12-218-9b	
</td></tr>
				
				
<tr><td>
	मनसस्त्वप्रलीनत्वात्तत्तदाहुर्निदर्शनम्।<br>कार्ये चासक्तमनसः संकल्पो जाग्रतो ह्यपि।<br>यद्वन्मनोरथैश्चर्यं स्वप्ने तद्वन्मनोगतम्।।	</td><td>	12-218-10a<br>12-218-10b<br>12-218-10c	
</td></tr>
				
<tr><td>
	संसाराणामसंख्यानां कामात्मा तदवाप्नुयात्।<br>मनस्यन्तर्हितं सर्वं वेद सोत्तमपूरुषः।।	</td><td>	12-218-11a<br>12-218-11b	
</td></tr>
				
<tr><td>
	गुणानामपि यद्येतत्कर्मणा चाप्युपस्थितम्।<br>तत्तच्छंसन्ति भूतानि मनो यद्भावितं यथा।।	</td><td>	12-218-12a<br>12-218-12b	
</td></tr>
				
<tr><td>
	ततस्तमुपसर्पन्ति गुणा राजसतामसाः।<br>सात्विका वा यथायोगमानन्तर्यफलोदयम्।।	</td><td>	12-218-13a<br>12-218-13b	
</td></tr>
				
<tr><td>
	ततः पश्यन्त्यसंबन्धान्वातपित्तकफोत्तरान्।<br>रजस्तमोभवैर्भावैस्तदप्याहुर्दुरत्ययम्।।	</td><td>	12-218-14a<br>12-218-14b	
</td></tr>
				
<tr><td>
	प्रसन्नैरिन्द्रियैर्यद्यत्संकल्पयति मानसम्।<br>तत्तत्स्वप्नेप्युपरते मनो बुद्धिर्निरीक्षते।।	</td><td>	12-218-15a<br>12-218-15b	
</td></tr>
				
<tr><td>
	व्यापकं सर्वभूतेषु वर्तते दीपवन्मनः।<br>आत्मप्रभावात्तं विद्यात्सर्वा ह्यात्मनि देवताः।।	</td><td>	12-218-16a<br>12-218-16b	
</td></tr>
				
<tr><td>
	मनस्यन्तर्हितं द्वारं देहमास्थाय मानुषम्।<br>यत्तत्सदसदव्यक्तं स्वपित्यस्मिन्निदर्शनम्।।	</td><td>	12-218-17a<br>12-218-17b	
</td></tr>
				
<tr><td>
	`व्यक्तभेदमतीतोऽसौ चिन्मात्रं परिदृश्यते।'<br>सर्वभूतात्मभूतस्थं तमध्यात्मगुणं विदुः।।	</td><td>	12-218-18a<br>12-218-18b	
</td></tr>
				
<tr><td>
	लिप्सेन मनसा यश्च संकल्पादैश्वरं गुणम्।<br>आत्मप्रसादात्तं विद्यात्सर्वा ह्यात्मनि देवताः।।	</td><td>	12-218-19a<br>12-218-19b	
</td></tr>
				
<tr><td>
	एवं हि तपसा युञ्ज्यादर्कवत्तमसः परम्।<br>त्रैलोक्यप्रकृतिर्देही तमसोन्ते महेश्वरम्।।	</td><td>	12-218-20a<br>12-218-20b	
</td></tr>
				
<tr><td>
	तपो ह्यधिष्ठितं देवैस्तपोघ्नमसुरैस्तमः।<br>एतद्देवासुरैर्गुप्तं तदाहुर्ज्ञानलक्षणम्।।	</td><td>	12-218-21a<br>12-218-21b	
</td></tr>
				
<tr><td>
	सत्त्वं रजस्तमश्चेति देवासुरगुणान्विदुः।<br>सत्त्वं देवगुणं विद्यादितरावासुरौ गुणौ।।	</td><td>	12-218-22a<br>12-218-22b	
</td></tr>
				
<tr><td>
	`सत्त्वं मनस्तथा बुद्धिर्देवा इत्यभिशंब्दिताः।<br>तैरेव हि वृतस्तस्माज्ज्ञात्वैवं परमं-----।।	</td><td>	12-218-23a<br>12-218-23b	
</td></tr>
				
<tr><td>
	निद्राविकल्पेन सतां---- विशति लोकवत्।<br>स्वस्थो भवति गूढात्मा कलुषैः परिवर्जितः।।	</td><td>	12-218-24a<br>12-218-24b	
</td></tr>
				
				
<tr><td>
	निशादिका ये कथिता लोकानां कलुषा मताः।<br>तैर्हीनं यत्पुरं शुद्धं बाह्याभ्यन्तरवर्तिनम्।<br>सदानन्दमयं नित्यं भूत्वा तत्परमन्वियात्।।	</td><td>	12-218-25a<br>12-218-25b<br>12-218-25c	
</td></tr>
				
				
<tr><td>
	एवमाख्यातमत्यर्थं ब्रह्मचर्यमकल्मषम्।<br>सर्वसंयोगहीनं तद्विष्ण्वाख्यं परमं पदम्।<br>अचिन्त्यमद्भुतं लोके ज्ञानेन परिवर्तते।।'	</td><td>	12-218-26a<br>12-218-26b<br>12-218-26c	
</td></tr>
				
<tr><td>
	ब्रह्म तत्परमं ज्ञानममृतं ज्योतिरक्षरम्।<br>ये विदुर्भावितात्मानस्ते यान्ति परमां गतिम्।।	</td><td>	12-218-27a<br>12-218-27b	
</td></tr>
				
<tr><td>
	हेतुमच्छक्यमाख्यातुमेतावज्ज्ञानचक्षुषा।<br>प्रत्याहारेण वा शक्यमव्यक्तं ब्रह्म वेदितुम्।।	</td><td>	12-218-28a<br>12-218-28b	
</td></tr>
<tr><td>
	।। इति श्रीमन्महाभारते शान्तिपर्वणि<br> मोक्षधर्मपर्वणि अष्टादशाधिकद्विशततमोऽध्यायः।। 218।।	</td><td>		
</td></tr></tbody>