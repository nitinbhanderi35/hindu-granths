				
<tbody><tr><td>
	<b>`*भीष्म उवाच।</b>	</td><td>	12-221-1x	
</td></tr>
				
<tr><td>
	जनको नरदेवस्तु ज्ञापितः परमर्षिणा।<br>पुनरेवानुपप्रच्छ सांपराये भवाभवौ।।	</td><td>	12-221-1a<br>12-221-1b	
</td></tr>
				
<tr><td>
	भगवन्यदिदं प्रेत्य संज्ञा भवति कस्यचित्।<br>एवं सति किमज्ञानं ज्ञानं वा किं करिष्यति।।	</td><td>	12-221-2a<br>12-221-2b	
</td></tr>
				
<tr><td>
	विवादादेव सिद्धोऽसौ कारणस्येव वेदना।<br>चेतनो विद्यते ह्यत्र हैतुकं च मनोगतम्।।	</td><td>	12-221-3a<br>12-221-3b	
</td></tr>
				
<tr><td>
	आगमादेव सिद्धोऽसौ स्वताः सिद्धा इति श्रुतिः।<br>वर्तते पृथगन्योन्यं न ह्यपःश्रित्य कर्मसु।।	</td><td>	12-221-4a<br>12-221-4b	
</td></tr>
				
				
<tr><td>
	चेतनो ह्यंशवस्तत्र स्वमूर्तं धारयन्त्यतः।<br>स्वभावं पौरुषं कर्म ह्यात्मानं तमुपाश्रितम्।<br>तमाश्रित्य प्रवर्तन्ते देहिनो देहबन्धनाः।।	</td><td>	12-221-5a<br>12-221-5b<br>12-221-5c	
</td></tr>
				
<tr><td>
	गुणज्ञानमभिज्ञानं तस्य लिङ्गानुशब्दयत्।<br>पृथिव्यादिषु भूतेषु तत्तदाहुर्निदर्शनम्।।	</td><td>	12-221-6a<br>12-221-6b	
</td></tr>
				
<tr><td>
	आत्माऽसौ वर्तते भिन्नस्तत्रतत्र समन्वितः।<br>परमात्मा तथीवैको देवेऽस्मिन्निति वै श्रुतिः।।	</td><td>	12-221-7a<br>12-221-7b	
</td></tr>
				
<tr><td>
	आकाशं वायुरूष्भा च स्नेहो यच्चापि पार्थिवम्।<br>यथा त्रिधा प्रवर्तन्ते तथाऽसौ पुरुषः स्मृतः।।	</td><td>	12-221-8a<br>12-221-8b	
</td></tr>
				
<tr><td>
	पपस्यन्तर्हितं यद्वत्तद्वद्व्याप्तं महात्मकम्।<br>पूर्वं नैश्चर्ययोगेन तस्मादेतन्न शेपवान्।।	</td><td>	12-221-9a<br>12-221-9b	
</td></tr>
				
<tr><td>
	शब्दाः कालः क्रिया देहो ममैकस्वैव कल्पना।<br>स्वभावं तन्मयं त्वेदं मायारूपं तु भेदवत्।।	</td><td>	12-221-10a<br>12-221-10b	
</td></tr>
				
<tr><td>
	नानाख्यं परं शुद्धं निर्विकल्पं परात्मकम्।<br>लिङ्गादि देवमध्यास्ते ज्ञानं देवस्य तत्तथा।।	</td><td>	12-221-11a<br>12-221-11b	
</td></tr>
				
<tr><td>
	चिन्मयोऽयं हि नादाख्यः शब्दश्चासौ मनो महान्।<br>गतिमानुत संधत्ते वर्णमत्तत्पदान्वितम्।।	</td><td>	12-221-12a<br>12-221-12b	
</td></tr>
				
<tr><td>
	कायो नास्ति च तेषां वै अवकाशस्तथा परम्।<br>एतेनोढा इति चाख्याताः सर्वे ते धर्मदूषकाः।।	</td><td>	12-221-13a<br>12-221-13b	
</td></tr>
				
<tr><td>
	अवन्धनमविज्ञानाज्ज्ञानं तद्भुवमव्ययम्।<br>नानाभेदविकल्पने येषामात्मा स्मृतः सदा।।	</td><td>	12-221-14a<br>12-221-14b	
</td></tr>
				
				
<tr><td>
	प्रकृतेरपरस्तेषां बहवोऽप्यात्मवादिनः।<br>विरोधो ह्यात्मसन्मायां न तेषां सिद्ध एव हि।<br>अन्यदा च गृहीतै-----वेदबाह्यास्ततः स्मृताः।।	</td><td>	12-221-15a<br>12-221-15b<br>12-221-15c	
</td></tr>
				
<tr><td>
	एकानेकात्मकं तेषां प्रतिषेधो हि भेदनुत्।<br>तस्माद्वेदस्य हृदयमद्वैध्यमिति विद्धि तत्।।	</td><td>	12-221-16a<br>12-221-16b	
</td></tr>
				
<tr><td>
	वेदादृष्टेरयं लोकः सर्वार्थेषु प्रवर्तते।<br>तस्माच्च स्मृतयो जाताः सेतिहासाः पृथग्विधाः।।	</td><td>	12-221-17a<br>12-221-17b	
</td></tr>
				
<tr><td>
	न यन्न साध्यं तद्ब्रह्म नादिमध्यं न चान्तवत्।<br>इन्द्रियाणि च भूरीणि परा च प्रकृतिर्मनः।।	</td><td>	12-221-18a<br>12-221-18b	
</td></tr>
<tr><td>
	आत्मा च परमः शुद्धः प्रोक्तोऽसौ परमः पुमान्।।	</td><td>	12-221-19a	
</td></tr>
				
				
<tr><td>
	उत्पत्तिलक्षणं चेदं विपरीतमथोभयोः।<br>यो वेत्ति प्रकृतिं नित्यं तथा चैवात्मनस्तु ताम्।<br>प्रदहत्येष कर्माख्यं दावोद्भूत इवानलः।।	</td><td>	12-221-20a<br>12-221-20b<br>12-221-20c	
</td></tr>
<tr><td>
	चिन्मात्रपरमः शुद्धः सर्वाकृतिषु वर्तते।।	</td><td>	12-221-21a	
</td></tr>
				
				
<tr><td>
	आकाशकल्पं विमलं नानाशक्तिसमन्वितम्।<br>तापनं सर्वभूतानां ज्योतिषां मध्यमस्थितिम्।<br>दुःखमस्ति न निर्दुःखं तद्विद्वान्न च लिप्यति।।	</td><td>	12-221-22a<br>12-221-22b<br>12-221-22c	
</td></tr>
				
<tr><td>
	असावश्नाति यद्वत्तद्वमरोऽश्नाति यन्मधु।<br>एवमेव महानात्मा नात्मानमवबुध्यते।।	</td><td>	12-221-23a<br>12-221-23b	
</td></tr>
				
				
<tr><td>
	एवंभूतस्त्वमित्यत्र स्वाधितो बुद्ध्यते परम।<br>बुधस्य बोधनं तत्र क्रियते सद्भिरित्युत।<br>न बुधस्येति वै कश्चिन्न तथावच्छृणुष्व मे।।	</td><td>	12-221-24a<br>12-221-24b<br>12-221-24c	
</td></tr>
				
<tr><td>
	शोकमस्य न गत्वा ते शास्त्राणां शास्त्रदस्यवः।<br>लोकं निध्नन्ति संभिन्ना ज्ञातिनोत्र वदन्त्युत।।	</td><td>	12-221-25a<br>12-221-25b	
</td></tr>
				
<tr><td>
	एवं तस्य विभोः कृत्यं धातुरस्य महात्मनः।<br>क्षमन्ति ते महात्मानः सर्वद्वन्द्वविवर्जिताः।।	</td><td>	12-221-26a<br>12-221-26b	
</td></tr>
				
<tr><td>
	अतोऽन्यथा महात्मानमन्यथा प्रतिपद्यते।<br>किं तेन न कृतं पापं चोरेणात्मापहारिणा।।	</td><td>	12-221-27a<br>12-221-27b	
</td></tr>
				
<tr><td>
	तस्य संयोगयोगेन शुचिरप्यशुचिर्भवेत्।<br>अशुचिश्च शुचिश्चापि ज्ञानाद्देहादयो यथा।।	</td><td>	12-221-28a<br>12-221-28b	
</td></tr>
<tr><td>
	दृश्यं न चैव दृष्टं स्याद्दृष्टं दृश्यं तु नैव च।।	</td><td>	12-221-29a	
</td></tr>
				
<tr><td>
	अतीतत्रितयाः सिद्धा ज्ञानरूपेण सर्वदा।<br>एवं न प्रतिपद्यन्ते रागमोहमदान्विताः।।	</td><td>	12-221-30a<br>12-221-30b	
</td></tr>
				
<tr><td>
	वेदबाह्या दुरात्मानः संसारे दुःखभागिनः।<br>आगमानुगतज्ञाना बुद्धियुक्ता भवन्ति ते।।	</td><td>	12-221-31a<br>12-221-31b	
</td></tr>
				
<tr><td>
	बुद्ध्या भवति बुद्ध्या त्वं यद्बुद्धं चात्मरूपवत्।<br>तमस्यन्धे न संदेहात्परं यान्ति न संशयः।।	</td><td>	12-221-32a<br>12-221-32b	
</td></tr>
				
<tr><td>
	नित्यनैमित्तिकान्कृत्वा पापहानिमवाप्य च।<br>शुद्धसत्वा महात्मानो ज्ञाननिर्धूतकल्मषाः।।	</td><td>	12-221-33a<br>12-221-33b	
</td></tr>
				
<tr><td>
	असक्ताः परिवर्तन्ते संसरन्त्यथ वायुवत्।<br>न युज्यन्तेऽथवा क्लेशैरहंभावोद्भवैः सह।।	</td><td>	12-221-34a<br>12-221-34b	
</td></tr>
				
<tr><td>
	इतस्ततः समाहृत्य ज्ञानं निर्वर्णयन्त्युत।<br>ज्ञानान्वितस्तमो हन्यादर्कवत्स महामतिः।।	</td><td>	12-221-35a<br>12-221-35b	
</td></tr>
				
<tr><td>
	एवमात्मानमन्वीक्ष्य नानादुःखसमन्वितम्।<br>देहं पङ्कमले मग्नं निर्मलं परमार्थतः।।	</td><td>	12-221-36a<br>12-221-36b	
</td></tr>
				
				
<tr><td>
	तमेवं सर्वदुःखात्तु मोचयेत्परमात्मवान्।<br>ब्रह्मचर्यव्रतोपेतः सर्वसङ्गबहिष्कृतः।<br>लघ्वाहारो विशुद्धात्मा परं निर्वाणमृच्छति।।	</td><td>	12-221-37a<br>12-221-37b<br>12-221-37c	
</td></tr>
				
<tr><td>
	इन्द्रियाणि मनो वायुः शोणितं मांसमस्थि च।<br>आनुपूर्व्याद्विनश्यन्ति स्वं धातुमुपयान्ति च।।	</td><td>	12-221-38a<br>12-221-38b	
</td></tr>
				
<tr><td>
	कारणानुगतं कार्यं यदि तच्च विनश्यति।<br>अलिङ्गस्य कथं लिङ्गं युज्यते तन्मृषा दृढम्।।	</td><td>	12-221-39a<br>12-221-39b	
</td></tr>
				
<tr><td>
	न त्वेव हेतवः सन्ति ये केचिन्मूर्तिसंस्थिताः।<br>अमर्त्यस्य च मर्त्येन सामान्यं नोपपद्यते।।	</td><td>	12-221-40a<br>12-221-40b	
</td></tr>
				
<tr><td>
	लोकदृष्टो यथा जातेः स्वेदजः पुरुषः स्त्रियाम्।<br>कृतानुस्मरणात्सिद्धो वेदगम्यः परः पुमान्।।	</td><td>	12-221-41a<br>12-221-41b	
</td></tr>
<tr><td>
	प्रत्यक्षानुगतो वेदो नामहेतुभिरिष्यते।।	</td><td>	12-221-42a	
</td></tr>
				
				
<tr><td>
	यथा शाखा हि वै शाखा तरोः संबध्यते तदा।<br>श्रुत्या तथापरोप्यात्मा दृश्यते सोऽप्यलिङ्गवान्।<br>अलिङ्गसाध्यं तद्ब्रह्म बहवः सन्ति हेतवः।।	</td><td>	12-221-43a<br>12-221-43b<br>12-221-43c	
</td></tr>
				
<tr><td>
	लोकयात्राविधानं च दानधर्मफलागमः।<br>तदर्थं वेदशब्दाश्च व्यवहाराश्च लौकिकाः।।	</td><td>	12-221-44a<br>12-221-44b	
</td></tr>
				
<tr><td>
	इति सम्यङ्भनस्येते बहवः सन्ति हेतवः।<br>एतदस्तीदमस्तीति न किंचित्प्रतिदृश्यते।।	</td><td>	12-221-45a<br>12-221-45b	
</td></tr>
				
<tr><td>
	तेषां विमृशतामेवं तत्तत्समभिधावताम्।<br>क्वचिन्निविशते बुद्धिस्तत्र जीर्यति वृक्षवत्।।	</td><td>	12-221-46a<br>12-221-46b	
</td></tr>
				
<tr><td>
	एवमर्थैरनर्थैश्च दुःखिताः सर्वजन्तवः।<br>आगमैरपकृष्यन्ति हस्तिनो हस्तिपैर्यथा।।	</td><td>	12-221-47a<br>12-221-47b	
</td></tr>
				
<tr><td>
	न जातु कामः कामामामुपभोगेन शाम्यति।<br>हविषा कृष्णवर्त्मेव भूय एवाभिर्वधते।।	</td><td>	12-221-48a<br>12-221-48b	
</td></tr>
				
				
				
<tr><td>
	अर्थांस्तथाऽत्यन्तदुःखाबहांश्च<br>लिप्सन्त एके बहवो विशुष्काः।<br>महत्तरं दुःखमभिप्रपन्ना<br>हित्वा सुखं मृत्युवशं प्रयान्ति।।	</td><td>	12-221-49a<br>12-221-49b<br>12-221-49c<br>12-221-49d	
</td></tr>
				
				
				
<tr><td>
	विनाशिनो ह्यध्रुवजीवितस्य<br>किं बन्धुभिर्मन्त्रपरिग्रहैश्च।<br>विहाय यो गच्छति सर्वमेव<br>क्षणेन गत्वा न निवर्तते च।।	</td><td>	12-221-50a<br>12-221-50b<br>12-221-50c<br>12-221-50d	
</td></tr>
				
				
				
<tr><td>
	स्वं भूमितोयानलवायवो हि<br>सदा शरीरं प्रतिपालयन्ति।<br>इतीदमालक्ष्य कुतो रतिर्भवे<br>द्विनाशिनो ह्यस्य न कर्म विद्यते।।	</td><td>	12-221-51a<br>12-221-51b<br>12-221-51c<br>12-221-51d	
</td></tr>
				
				
				
<tr><td>
	इदमनुपधिवाक्यमच्छलं<br>परमनिरामयमात्मसाक्षिकम्।<br>नरपतिरनुवीक्ष्य विस्मितः<br>पुनरनुयोक्तुमिदं प्रचक्रमे।।'	</td><td>	12-221-52a<br>12-221-52b<br>12-221-52c<br>12-221-52d	
</td></tr>
<tr><td>
	।। इति श्रीमन्महाभारते शान्तिपर्वणि मोक्षधर्मपर्वणि<br> एकविंशत्यधिकद्विशततमोऽध्यायः।। 221।।	</td><td>		
</td></tr></tbody>