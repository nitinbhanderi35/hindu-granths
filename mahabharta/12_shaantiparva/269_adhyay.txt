				
<tbody><tr><td>
	<b>जाजलिरुवाच।</b>	</td><td>	12-269-1x	
</td></tr>
				
<tr><td>
	यथा प्रवर्तितो धर्मस्तुलां धारयता त्वया।<br>स्वर्गद्वारं च वत्तिं च भूतानामवरोत्स्यते।।	</td><td>	12-269-1a<br>12-269-1b	
</td></tr>
				
<tr><td>
	कृष्या ह्यन्नं प्रभवति ततस्त्वमपि जिवसि।<br>पशुभिश्चौषधीभिश्च मर्त्या जीवन्ति वाणिज।।	</td><td>	12-269-2a<br>12-269-2b	
</td></tr>
				
<tr><td>
	ततो यज्ञः प्रभवति नास्तिक्यमपि जल्पसि।<br>न हि वर्तेदयं लोको वार्तामुत्सृज्य केवलाम्।।	</td><td>	12-269-3a<br>12-269-3b	
</td></tr>
<tr><td>
	<b>तुलाधार उवाच।</b>	</td><td>	12-269-4x	
</td></tr>
				
<tr><td>
	वक्ष्यामि जाजले वृत्तिं नास्मि ब्राह्मण नास्तिकः।<br>न यज्ञं च विनिन्दामि यज्ञवित्तु सुदुर्लभः।।	</td><td>	12-269-4a<br>12-269-4b	
</td></tr>
				
<tr><td>
	नमो ब्राह्मण यज्ञाय ये च यज्ञविदो जनाः।<br>स्वयज्ञं ब्राह्मणा हित्वा क्षत्रयज्ञमनुष्ठिताः।।	</td><td>	12-269-5a<br>12-269-5b	
</td></tr>
				
<tr><td>
	लुब्धैर्वित्तपरैर्ब्रह्मन्नास्तिकैः संप्रवर्तितम्।<br>वेदवादानभिज्ञानां सत्याभासमिवानृतम्।।	</td><td>	12-269-6a<br>12-269-6b	
</td></tr>
				
<tr><td>
	इदं देयमिदं देयमिति नान्यच्चिकीर्षति।<br>अतः स्तैन्यं प्रभवति विकर्माणि च जाजले।।	</td><td>	12-269-7a<br>12-269-7b	
</td></tr>
				
				
<tr><td>
	यदेव सुकृतं हव्यं तेन तुष्यन्ति देवताः।<br>नमस्कारेण हविषा स्वाध्यायैरौषधैस्तथा।<br>पूजा स्याद्देवतानां हि यथाशास्त्रनिदर्शनम्।।	</td><td>	12-269-8a<br>12-269-8b<br>12-269-8c	
</td></tr>
				
<tr><td>
	इष्टापूर्तादसाधूनां विदुषां जायते प्रजा।<br>लुब्धेभ्यो जायते लुब्धः समेभ्यो जायते समः।।	</td><td>	12-269-9a<br>12-269-9b	
</td></tr>
				
<tr><td>
	यजमाना यथाऽऽत्मानमृत्विजश्च तथा प्रजाः।<br>यज्ञात्प्रजा प्रभवति नभसोऽम्भ इवामलम्।।	</td><td>	12-269-10a<br>12-269-10b	
</td></tr>
				
<tr><td>
	अग्नौ प्रास्ताहुतिर्ब्रह्मन्नादित्यमुपगच्छति।<br>आदित्याज्जायते वृष्टिर्वृष्टेरन्नं ततः प्रजाः।।	</td><td>	12-269-11a<br>12-269-11b	
</td></tr>
				
<tr><td>
	तस्मात्सुनिष्ठिताः पूर्वे सर्वान्कामांश्च लेभिरे।<br>अकृष्टपच्या पृथिवी आशीर्भिर्वीररुधोऽभवन्।।	</td><td>	12-269-12a<br>12-269-12b	
</td></tr>
				
<tr><td>
	न ते यज्ञेष्वात्मसु वा फलं पश्यन्ति किंचन।<br>शङ्कमानाः फलं यज्ञे ये यजेरन्कथंचन।।	</td><td>	12-269-13a<br>12-269-13b	
</td></tr>
				
<tr><td>
	जानन्तः सर्वथा साधु लुब्धा वित्तप्रयोजनाः।<br>स स्म पापकृतां लोकान्गुच्छेदशुभकर्मणा।।	</td><td>	12-269-14a<br>12-269-14b	
</td></tr>
				
<tr><td>
	प्रमाणमप्रमाणेन यः कुर्यादशुभं नरः।<br>पापात्मा सोऽकृतप्रज्ञः सदैवेह द्विजोत्तम।।	</td><td>	12-269-15a<br>12-269-15b	
</td></tr>
				
<tr><td>
	कर्तव्यमिति कर्तव्यं वेत्ति वै ब्राह्मणो भयम्।<br>ब्रह्मैव वर्तते लोके नैव कर्तव्यतां पुनः।।	</td><td>	12-269-16a<br>12-269-16b	
</td></tr>
				
<tr><td>
	विगुणं च पुनः कर्म ज्याय इत्यनुशुश्रुम्।<br>सर्वभूतोपकारश्च फलभावे च संयमः।।	</td><td>	12-269-17a<br>12-269-17b	
</td></tr>
				
<tr><td>
	सत्ययज्ञा दमयज्ञा अलुब्धाश्चात्मवृत्तयः।<br>उत्पन्नत्यागिनः सर्वे जना आसन्नमत्सराः।।	</td><td>	12-269-18a<br>12-269-18b	
</td></tr>
				
<tr><td>
	क्षेत्रक्षेत्रज्ञतत्त्वज्ञाः स्वयज्ञपरिनिष्ठिताः।<br>ब्राह्मं वेदमधीयन्तस्तोषयन्त्यपरानपि।।	</td><td>	12-269-19a<br>12-269-19b	
</td></tr>
				
<tr><td>
	अखिलं दैवतं सर्वं ब्रह्म ब्रह्मणि संश्रितम्।<br>तृप्यन्ति तृप्यतो देवास्तृप्ताऽतृप्तस्य जाजले।।	</td><td>	12-269-20a<br>12-269-20b	
</td></tr>
				
<tr><td>
	यथा सर्वरसैस्तृप्तो नाभिनन्दति किंचन।<br>तथा प्रज्ञानतृप्तस्य नित्यतृप्तिः सुखोदया।।	</td><td>	12-269-21a<br>12-269-21b	
</td></tr>
				
<tr><td>
	धर्माधारा धर्मसुखाः कृत्स्नव्यवसितास्तथा।<br>अस्ति नस्तत्त्वतो भूय इति प्राज्ञस्त्ववेक्षते।।	</td><td>	12-269-22a<br>12-269-22b	
</td></tr>
				
<tr><td>
	ज्ञानविज्ञानिनः केचित्परं पारं तितीर्षवः।<br>अतीव पुण्यदं पुण्यं पुण्याभिजनसंहितम्।।	</td><td>	12-269-23a<br>12-269-23b	
</td></tr>
				
<tr><td>
	यत्र गत्वा न शोचन्ति च च्यवन्ति व्यथन्ति च।<br>ते तु तद्ब्रह्मणः स्थानं प्राप्नुवन्तीह सात्विकाः।।	</td><td>	12-269-24a<br>12-269-24b	
</td></tr>
				
<tr><td>
	नैव ते स्वर्गमिच्छन्ति न यजन्ति यशोधनाः।<br>सतां वर्त्मानुवर्तन्ते यथाबलमहिंसया।।	</td><td>	12-269-25a<br>12-269-25b	
</td></tr>
				
<tr><td>
	वनस्पतीनोषधीश्च फलमूलानि ते विदुः।<br>न चैतानृत्विजो लुब्धा याजयन्ति फलार्थिनः।।	</td><td>	12-269-26a<br>12-269-26b	
</td></tr>
				
<tr><td>
	स्वमेव चार्थं कुर्वाणा यज्ञं चक्रुः पुनर्द्विजाः।<br>परिनिष्ठितकर्माणाः प्रजानुग्रहकाम्यया।।	</td><td>	12-269-27a<br>12-269-27b	
</td></tr>
				
				
<tr><td>
	तस्मात्तानृत्विजो लुब्धा याजयन्त्यशुभान्नरान्।<br>प्रापयेयुः प्रजाः स्वर्गे स्वधर्माचरणेन वै।<br>इति मे वर्तते बुद्धिः समा सर्वत्र जाजले।।	</td><td>	12-269-28a<br>12-269-28b<br>12-269-28c	
</td></tr>
				
<tr><td>
	प्रयुञ्जते येन यज्ञे सदा प्राज्ञा द्विजर्षभाः।<br>तेन ते देवयानेन पथा यान्ति महामुने।।	</td><td>	12-269-29a<br>12-269-29b	
</td></tr>
				
<tr><td>
	आवृत्तिस्तस्य चैकस्य नास्त्यावृत्तिर्मनीषिणाः।<br>उभौ तौ देवयानेन गच्छतो जाजले यथा।।	</td><td>	12-269-30a<br>12-269-30b	
</td></tr>
				
<tr><td>
	स्वयं चैषामनडुहो युञ्जन्ति च वहन्ति च।<br>स्वयमुस्राश्च दुह्यन्ते मनःसंकल्पसिद्धिभिः।।	</td><td>	12-269-31a<br>12-269-31b	
</td></tr>
				
<tr><td>
	स्वयं यूपानुपादाय यजन्ते स्वाप्तदक्षिणाः।<br>यस्तथा भावितात्मा स्यात्स गामालब्धुमर्हति।।	</td><td>	12-269-32a<br>12-269-32b	
</td></tr>
				
<tr><td>
	ओषधीभिस्तथा ब्रह्मन्यजेरंस्ते न तादृशाः।<br>श्रद्धया गां पुरस्कृत्य तदृतं प्रब्रवीमि ते।।	</td><td>	12-269-33a<br>12-269-33b	
</td></tr>
				
<tr><td>
	निराशिषमनारम्भं निर्नमस्कारमस्तुतिम्।<br>अक्षीणं क्षीणकर्माणं तं देवा ब्राह्मणं विदुः।।	</td><td>	12-269-34a<br>12-269-34b	
</td></tr>
				
				
<tr><td>
	न श्रावयन्न च यजन्न ददद्ब्राह्मणेषु च।<br>काम्यां वृत्तिं लिप्समानः कां गतिं याति जाजले।<br>इदं तु दैवतं कृत्वा यथा यज्ञमवाप्नुयात्।।	</td><td>	12-269-35a<br>12-269-35b<br>12-269-35c	
</td></tr>
<tr><td>
	<b>जाजलिरुवाच।</b>	</td><td>	12-269-36x	
</td></tr>
				
				
				
<tr><td>
	[न वै मुनीनां शृणुमः स्म तत्त्वं<br>पृच्छामि ते वाणिज कष्टमेतत्।<br>पूर्वेपूर्वे चास्य नावेक्षमाणा<br>नातः परं तमृषयः स्थापयन्ति।।	</td><td>	12-269-36a<br>12-269-36b<br>12-269-36c<br>12-269-36d	
</td></tr>
				
				
<tr><td>
	यस्मिन्नेवात्मतीर्थेन पशवः प्राप्नुयुर्मखम्।]<br>अथ स्म कर्मणा केन वाणिज प्राप्नुयात्सुखम्।<br>शंस मे तन्महाप्राज्ञ भृशं वै श्रद्दधामि ते।।	</td><td>	12-269-37a<br>12-269-37b<br>12-269-37c	
</td></tr>
<tr><td>
	<b>तुलाधार उवाच।</b>	</td><td>	12-269-38x	
</td></tr>
				
				
<tr><td>
	उत यज्ञा उतायज्ञा मस्वं नार्हन्ति ते क्वचित्।<br>आज्येन पयसा दध्ना सत्कृत्यामिक्षया त्वचा।<br>बालैः शृङ्गेण पादेन संभरत्येव गौर्मखम्।।	</td><td>	12-269-38a<br>12-269-38b<br>12-269-38c	
</td></tr>
				
<tr><td>
	पत्नीव्रतेन विधिना प्रकरोति नियोजयन्।<br>इष्टं तु दैवतं कृत्वा यथा यज्ञमवाप्नुयात्।।	</td><td>	12-269-39a<br>12-269-39b	
</td></tr>
				
				
<tr><td>
	पुरोडाशो हि सर्वेषां पशूनां मेध्य उच्यते।<br>सर्वा नद्यः सरस्वत्यः सर्वे पुण्याः शिलोच्चयाः।<br>जाजले तीर्थमात्मेव मा स्म देशातिथिर्भव।।	</td><td>	12-269-40a<br>12-269-40b<br>12-269-40c	
</td></tr>
				
<tr><td>
	एतानीदृशकान्धर्मानाचरन्निह जाजले।<br>कारणैर्धर्ममन्विच्छन्स लोकानाप्नुते शुभान्।।	</td><td>	12-269-41a<br>12-269-41b	
</td></tr>
<tr><td>
	<b>भीष्म उवाच।</b>	</td><td>	12-269-42x	
</td></tr>
				
<tr><td>
	एतानीदृशकान्धर्मांस्तुलाधारः प्रशंसति।<br>उपपत्त्याऽभिसंपन्नान्नित्यं सद्भिर्निषेवितान्।।	</td><td>	12-269-42a<br>12-269-42b	
</td></tr>
<tr><td>
	।। इति श्रीमन्महाभारते शान्तिपर्वणि मोक्षधर्मपर्वणि<br> एकोनसप्तत्यधिकद्विशततमोऽध्यायः।। 269।।	</td><td>		
</td></tr></tbody>