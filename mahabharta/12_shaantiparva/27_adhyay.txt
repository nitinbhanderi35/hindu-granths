				
<tbody><tr><td>
	<b>वैशंपायन उवाच।</b>	</td><td>	12-27-1x	
</td></tr>
				
<tr><td>
	ज्ञातिशोकाभितप्तस्य प्राणानिष्टांस्त्यजिष्यतः।<br>ज्येष्ठस्य पाण्डुपुत्रस्य व्यासः शोकमपानुदत्।।	</td><td>	12-27-1a<br>12-27-1b	
</td></tr>
<tr><td>
	<b>व्यास उवाच।</b>	</td><td>	12-27-2x	
</td></tr>
				
<tr><td>
	अत्राप्युदाहरन्तीमभितिहासं पुरातनम्।<br>अश्मगीतं नरव्याघ्र तन्निबोध युधिष्ठिर।।	</td><td>	12-27-2a<br>12-27-2b	
</td></tr>
				
<tr><td>
	अश्मानं ब्राह्मणं प्राज्ञं वैदेहो जनको नृपः।<br>संशयं परिपप्रच्छ दुःखशोकसमन्वितः।।	</td><td>	12-27-3a<br>12-27-3b	
</td></tr>
<tr><td>
	<b>जनक उवाच।</b>	</td><td>	12-27-4x	
</td></tr>
				
<tr><td>
	आगमे यदि वाऽपाये ज्ञातीनां द्रविणस्य च।<br>नरेण प्रतिपत्तव्यं कल्याणं कथमिच्छता।।	</td><td>	12-27-4a<br>12-27-4b	
</td></tr>
<tr><td>
	<b>अश्मोवाच।</b>	</td><td>	12-27-5x	
</td></tr>
				
<tr><td>
	उत्पन्नमिममात्मानं नरस्यानन्तरं ततः।<br>तानितान्यनुवर्तन्ते दुःखानि च सुखानि च।।	</td><td>	12-27-5a<br>12-27-5b	
</td></tr>
				
<tr><td>
	तेषामन्यतरापत्तौ यद्यदेवोपसेवते।<br>तदस्य चेतनामाशु हरत्यभ्रमिवानिलः।।	</td><td>	12-27-6a<br>12-27-6b	
</td></tr>
				
<tr><td>
	अभिजातोऽस्मि सिद्धोऽस्मि नास्मि केवलमानुषः।<br>इत्येभिर्हेतुभिस्तस्य त्रिभिश्चित्तं प्रसिच्यते।।	</td><td>	12-27-7a<br>12-27-7b	
</td></tr>
				
<tr><td>
	संप्रसक्तमना भोगान्विसृज्य पितृसंचितान्।<br>परिक्षीणः परस्वानामादानं साधु मन्यते।।	</td><td>	12-27-8a<br>12-27-8b	
</td></tr>
				
<tr><td>
	तमतिक्रान्तमर्यादमाददानमसांप्रतम्।<br>प्रतिषेधन्ति राजानो लुब्धा मृगमिवेषुभिः।।	</td><td>	12-27-9a<br>12-27-9b	
</td></tr>
				
<tr><td>
	ये च विंशतिवर्षा वा त्रिंशद्वर्षाश्च मानवाः।<br>परेण ते वर्षशतान्न भविष्यन्ति पार्थिव।।	</td><td>	12-27-10a<br>12-27-10b	
</td></tr>
				
<tr><td>
	तेषां परमदुःखानां बुद्ध्या भैषज्यमाचरेत्।<br>सर्वप्राणभृतां वृत्तं प्रेक्षमाणस्ततस्ततः।।	</td><td>	12-27-11a<br>12-27-11b	
</td></tr>
				
<tr><td>
	मानसानां पुनर्योनिर्दुःखानां चित्तविभ्रमः।<br>अनिष्टोपनिपातो वा तृतीयं नोपपद्यते।।	</td><td>	12-27-12a<br>12-27-12b	
</td></tr>
				
<tr><td>
	एवमेतानि दुःखानि तानि तानीह मानवम्।<br>विविधान्युपवर्तन्ते तथा संस्पर्शजान्यपि।।	</td><td>	12-27-13a<br>12-27-13b	
</td></tr>
				
<tr><td>
	जरामृत्यू हि भूतानां खादितारौ वृकाविव।<br>बलिनां दुर्बलानां च ह्रस्वानां महतामपि।।	</td><td>	12-27-14a<br>12-27-14b	
</td></tr>
				
<tr><td>
	न कश्चिज्जात्वतिक्रामेज्जरामृत्यू हि मानवः।<br>अपि सागरपर्यन्तां विजित्येमां वसुंधराम्।।	</td><td>	12-27-15a<br>12-27-15b	
</td></tr>
				
<tr><td>
	सुखं वा यदि वा दुःखं भूतानां पर्युपस्थितम्।<br>प्राप्तव्यमवशैः सर्वं परिहारो न विद्यते।।	</td><td>	12-27-16a<br>12-27-16b	
</td></tr>
				
<tr><td>
	पूर्वे वयसि मध्ये वाऽप्युत्तरे वा नराधिप।<br>अवर्जनीयास्तेऽर्था वै काङ्क्षिता ये ततोऽन्यथा।।	</td><td>	12-27-17a<br>12-27-17b	
</td></tr>
				
<tr><td>
	अप्रियैः सह संयोगो विप्रयोगश्च सुप्रियैः।<br>अर्थानर्थौ सुखं दुःखं विधानमनुवर्तते।।	</td><td>	12-27-18a<br>12-27-18b	
</td></tr>
				
<tr><td>
	प्रादुर्भावश्च भूतानां देहत्यागस्तथैव च।<br>प्राप्तिव्यायामयोगश्च सर्वमेतत्प्रतिष्ठितम्।।	</td><td>	12-27-19a<br>12-27-19b	
</td></tr>
				
<tr><td>
	गन्धवर्णरसस्पर्शा निवर्तन्ते स्वभावतः।<br>तथैव सुखदुःखानि विधानमनुवर्तते।।	</td><td>	12-27-20a<br>12-27-20b	
</td></tr>
				
<tr><td>
	आसनं शयनं यानमुत्थानं पानभोजनम्।<br>नियतं सर्वभूतानां कालेनैव भवत्युत।।	</td><td>	12-27-21a<br>12-27-21b	
</td></tr>
				
<tr><td>
	वैद्याश्चाप्यातुराः सन्ति बलवन्तश्च दुर्बलाः।<br>स्त्रीमन्तश्चापरे षण्ढा विचित्रः कालपर्ययः।।	</td><td>	12-27-22a<br>12-27-22b	
</td></tr>
				
<tr><td>
	कुले जन्म तथा वीर्यमारोग्यं रूपमेव च।<br>सौभाग्यमुपभोगश्च भवितव्येन लभ्यते।।	</td><td>	12-27-23a<br>12-27-23b	
</td></tr>
				
<tr><td>
	सन्ति पुत्राः सुबहवो दरिद्राणामनिच्छताम्।<br>नास्ति पुत्रः समृद्धानां विचित्रं विधिचेष्टितम्।।	</td><td>	12-27-24a<br>12-27-24b	
</td></tr>
				
<tr><td>
	व्याधिरग्निर्जलं शस्त्रं बुभुक्षाश्चापदो विषम।<br>ज्वरश्च मरणं जन्तोरुच्चाच्च पतनं तथा।।	</td><td>	12-27-25a<br>12-27-25b	
</td></tr>
				
				
<tr><td>
	निर्याणे यस्य यद्दिष्टं तेन गच्छति सेतुना।<br>दृश्यते नाप्यतिक्रामन्न निष्क्रान्तोऽथवा पुनः।<br>दृश्यते चाप्यतिक्रामन्न निग्राह्योऽथवा पुनः।।	</td><td>	12-27-26a<br>12-27-26b<br>12-27-26c	
</td></tr>
				
<tr><td>
	दृश्यते हि युवैवेह विनश्यन्वसुमान्नरः।<br>दरिद्रश्च परिक्लिष्टः शतवर्षो जरान्वितः।।	</td><td>	12-27-27a<br>12-27-27b	
</td></tr>
				
<tr><td>
	अकिञ्चनाश्च दृश्यन्ते पुरुषाश्चिरजीविनः।<br>समृद्धे च कुले जाता विनश्यन्ति पतङ्गवत्।।	</td><td>	12-27-28a<br>12-27-28b	
</td></tr>
				
<tr><td>
	प्रायेण श्रीमतां लोके भोक्तुं शक्तिर्न विद्यते।<br>दरिद्राणां तु भूयिष्ठं काष्ठमश्मा हि जीर्यते।।	</td><td>	12-27-29a<br>12-27-29b	
</td></tr>
				
<tr><td>
	अहमेतत्करोमीति मन्यते कालनोदितः।<br>यद्यदिष्टमसंतोषाहुरात्मा पापमाचरेत्।।	</td><td>	12-27-30a<br>12-27-30b	
</td></tr>
				
<tr><td>
	मृगयाक्षाः स्त्रियः पानं प्रसङ्गा निन्दिता बुधैः।<br>दृश्यन्ते पुरुषाश्चात्र संप्रयुक्ता बहुश्रुताः।।	</td><td>	12-27-31a<br>12-27-31b	
</td></tr>
				
<tr><td>
	इति कालेन सर्वार्थानीप्सितानीप्सितानिह।<br>स्पृशन्ति सर्वभूतानि निमित्तं नोपलभ्यते।।	</td><td>	12-27-32a<br>12-27-32b	
</td></tr>
				
<tr><td>
	वायुमाकाशमग्निं च चन्द्रादित्यावहः क्षपे।<br>ज्योतींषि सरितः शैलान्कः करोति बिभतिं च।।	</td><td>	12-27-33a<br>12-27-33b	
</td></tr>
				
<tr><td>
	शीतमुष्णं तथा वर्षं कालेन परिवर्तते।<br>एवमेव मनुष्याणां सुखदुःखे नरर्षभ।।	</td><td>	12-27-34a<br>12-27-34b	
</td></tr>
				
<tr><td>
	नौषधानि न शस्त्राणि न होमा न पुनर्जपाः।<br>त्रायन्ते मृत्युनोपेतं जरया चापि मानवम्।।	</td><td>	12-27-35a<br>12-27-35b	
</td></tr>
				
<tr><td>
	यथा काष्ठं च काष्ठं च समेयातां महोदधौ।<br>समेत्य च व्यपेयातां तद्वद्भूतसमागमः।।	</td><td>	12-27-36a<br>12-27-36b	
</td></tr>
				
<tr><td>
	ये च निष्परुषैरुक्तगीतवाद्यैरुपस्थिताः।<br>ये चानाथाः परान्नादाः कालस्तेषु समक्रियः।।	</td><td>	12-27-37a<br>12-27-37b	
</td></tr>
				
<tr><td>
	मातापितृसहस्राणि पुत्रदारशतानि च।<br>संसारेष्वनुभूतानि कस्य ते कस्य वा वयम्।।	</td><td>	12-27-38a<br>12-27-38b	
</td></tr>
				
<tr><td>
	नैवास्य कश्चिद्भविता नायं भवति कस्यचित्।<br>पथि संगतमेवेदं दारबन्धुसुहृज्जनैः।।	</td><td>	12-27-39a<br>12-27-39b	
</td></tr>
				
<tr><td>
	क्वासे क्व च गमिष्यामि कोऽन्वहं किमिहास्थितः।<br>कस्मात्किमनुशोचेयमित्येवं स्थापयेन्मनः।।	</td><td>	12-27-40a<br>12-27-40b	
</td></tr>
				
<tr><td>
	अनित्ये प्रियसंवासे संसारे चक्रवद्गतौ।<br>पथि संगतमेवैतद्धाता माता पिता सखा।।	</td><td>	12-27-41a<br>12-27-41b	
</td></tr>
				
<tr><td>
	न दृष्टपूर्वं प्रत्यक्षं परलोकं विदुर्बुधाः।<br>आगमांस्त्वनतिक्रम्य श्रद्धातव्यं बुभूषता।।	</td><td>	12-27-42a<br>12-27-42b	
</td></tr>
				
<tr><td>
	कुर्वीत पितृदैवत्यं धर्म्याणि च समाचरेत्।<br>यजेच्च विद्वान्विधिवत्रिवर्गं चाप्युपाचरेत्।।	</td><td>	12-27-43a<br>12-27-43b	
</td></tr>
				
<tr><td>
	सन्निमज्जेज्जगदिदं गम्भीरे कालसागरे।<br>जरामृत्युमहाग्राहे न कश्चिदवबुध्यते।।	</td><td>	12-27-44a<br>12-27-44b	
</td></tr>
				
<tr><td>
	आयुर्वेदमधीयानाः केवलं सपरिग्रहाः।<br>दृश्यन्ते बहवो वैद्या व्याधिभिः समबिप्लुताः।।	</td><td>	12-27-45a<br>12-27-45b	
</td></tr>
				
<tr><td>
	ते पिबन्तः कषायांश्च सर्पीषि विविधानि च।<br>न मृत्युमतिवर्तन्ते वेलामिव महोदधिः।।	</td><td>	12-27-46a<br>12-27-46b	
</td></tr>
				
<tr><td>
	रसायनविदश्चैव सुप्रयुक्तरसायनाः।<br>दृश्यन्ते जरया भग्ना नागा नागैरिवोत्तमैः।।	</td><td>	12-27-47a<br>12-27-47b	
</td></tr>
				
<tr><td>
	तथैव तपसोपेताः स्वाध्यायाध्ययने रताः।<br>दातारो यज्ञशीलाश्च न तरन्ति जरान्तकौ।।	</td><td>	12-27-48a<br>12-27-48b	
</td></tr>
				
<tr><td>
	न ह्यहानि निवर्तन्ते न मासा न पुनः समाः।<br>जातानां सर्वभूतानां न पुनर्वै समागमः।।	</td><td>	12-27-49a<br>12-27-49b	
</td></tr>
				
<tr><td>
	सोऽयं विपुलमध्वानं कालेन ध्रुवमध्रुवः।<br>स्रोतसैव समभ्येति सर्वभूतनिषेवितम्।।	</td><td>	12-27-50a<br>12-27-50b	
</td></tr>
				
<tr><td>
	देहो वा जीविताद्व्येति देही वाऽप्येति देहतः।<br>पथि संगतमेवेदं दारैरन्यैश्च बन्धुभिः।।	</td><td>	12-27-51a<br>12-27-51b	
</td></tr>
				
<tr><td>
	नायमत्यन्तसंवासो लभ्यते जातु केनचित्।<br>अपि स्वेन शरीरेण किमुतान्येन केनचित्।।	</td><td>	12-27-52a<br>12-27-52b	
</td></tr>
				
<tr><td>
	क्वनु तेऽद्य पिता राजन्क्वनु तेऽद्य पितामहाः।<br>न त्वं पश्यसि तानद्य न त्वां पश्यन्ति तेऽनघ।।	</td><td>	12-27-53a<br>12-27-53b	
</td></tr>
				
<tr><td>
	न चैव पुरुषो द्रष्टा स्वर्गस्य नरकस्य च।<br>आगमस्तु सतां चक्षुर्नृपते तमिहाचर।।	</td><td>	12-27-54a<br>12-27-54b	
</td></tr>
				
<tr><td>
	चरितब्रह्मचर्यो हि प्रजायेत यजेत च।<br>पितृदेवमनुष्याणामानृण्यादनसूयकः।।	</td><td>	12-27-55a<br>12-27-55b	
</td></tr>
				
				
				
<tr><td>
	स यज्ञशीलः प्रजने निविष्टः<br>प्राग्ब्रह्मचारी प्रविभक्तभैक्षः।<br>आराधयेत्स्वर्गमिमं च लोकं<br>परं च मुक्त्वा हृदयव्यलीकम्।।	</td><td>	12-27-56a<br>12-27-56b<br>12-27-56c<br>12-27-56d	
</td></tr>
				
				
				
<tr><td>
	सम्यक्स्वधर्मं चरतो नृपस्य<br>द्रव्याणि चाभ्याहरतो यथावत्।<br>प्रवृद्धचक्रस्य यशोऽभिवर्धते<br>सर्वेषु लोकेषु चराचरेषु।।	</td><td>	12-27-57a<br>12-27-57b<br>12-27-57c<br>12-27-57d	
</td></tr>
				
				
				
<tr><td>
	इत्येवमाकर्ण्य विदेहराजो<br>वाक्यं समग्रं परिपूर्णहेतु।<br>अश्मानमामन्त्र्य विशुद्धबुद्धि<br>र्ययौ गृहं स्वं प्रति शान्तशोकः।।	</td><td>	12-27-58a<br>12-27-58b<br>12-27-58c<br>12-27-58d	
</td></tr>
				
				
				
<tr><td>
	तथा त्वमप्यद्य विमुच्य शोक<br>मुत्तिष्ठ शक्रोपम हर्षमेहि।<br>क्षात्रेण धर्मेण मही जिता ते<br>तां भुङ्क्ष्व कुन्तीसुत मावमंस्थाः।।	</td><td>	12-27-59a<br>12-27-59b<br>12-27-59c<br>12-27-59d	
</td></tr>
<tr><td>
	।। इति श्रीमन्महाभारते शान्तिपर्वणि <br>राजधर्मपर्वणि सप्तविंशोऽध्यायः।।	</td><td>		
</td></tr></tbody>