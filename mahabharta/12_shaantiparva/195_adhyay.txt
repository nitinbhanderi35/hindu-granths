				
<tbody><tr><td>
	<b>युधिष्ठिर उवाच।</b>	</td><td>	12-195-1x	
</td></tr>
				
<tr><td>
	गतीनामुत्तमा प्राप्तिः कथिता जापकेष्विह।<br>एकैवैषा गतिस्तेषामुत यान्त्यपरामपि।।	</td><td>	12-195-1a<br>12-195-1b	
</td></tr>
<tr><td>
	<b>भीष्म उवाच।</b>	</td><td>	12-195-2x	
</td></tr>
				
<tr><td>
	शृणु वहितो राजञ्जापकानां गतिं विभो।<br>यथा गच्छन्ति निरयमनेकं पुरुषर्षभ।।	</td><td>	12-195-2a<br>12-195-2b	
</td></tr>
				
<tr><td>
	यथोक्तमेतत्पूर्वं यो नानुतिष्ठति जापकः।।<br>एकदेशक्रियश्चात्र निरयं स निगच्छति।।	</td><td>	12-195-3a<br>12-195-3b	
</td></tr>
				
<tr><td>
	अवमानेन कुरुते न तुष्यति न शोचति।<br>ईदृशो जापको याति निरयं नात्र संशयः।।	</td><td>	12-195-4a<br>12-195-4b	
</td></tr>
				
<tr><td>
	अहंकारकृतश्चैव सर्वे निरयग्रामिनः।<br>परावमानी पुरुषो भविता निरयोपगः।।	</td><td>	12-195-5a<br>12-195-5b	
</td></tr>
				
<tr><td>
	अभिध्यापूर्वकं जप्यं कुरुते यश्च मोहितः।<br>यत्रास्य रागः पतति तत्रतत्रोपपद्यते।।	</td><td>	12-195-6a<br>12-195-6b	
</td></tr>
				
<tr><td>
	अथैश्वर्यप्रसक्तः सञ्जापको यत्र रज्यते।<br>स एव निरयस्तस्य नासौ तस्मात्प्रमुच्यते।।	</td><td>	12-195-7a<br>12-195-7b	
</td></tr>
				
<tr><td>
	रागेण जापको जप्यं कुरुते यश्च मोहितः।<br>यत्रास्य रागः पतति तत्र तत्रोपजायते।।	</td><td>	12-195-8a<br>12-195-8b	
</td></tr>
				
<tr><td>
	दुर्बुद्धिरकृतप्रज्ञश्चले मनसि तिष्ठति।<br>फलस्यापचितिं याति निरयं चाधिगच्छति।।	</td><td>	12-195-9a<br>12-195-9b	
</td></tr>
				
<tr><td>
	अकृतव्रज्ञको बालो मोहं गच्छति जापकः।<br>स मोहान्निरयं याति यत्र गत्वाऽनुशोचति।।	</td><td>	12-195-10a<br>12-195-10b	
</td></tr>
				
<tr><td>
	दृढग्राही करोमीति जाप्यं जपति जापकः।<br>न संपूर्णो न वा युक्तो निरयं सोऽधिगच्छति।।	</td><td>	12-195-11a<br>12-195-11b	
</td></tr>
				
<tr><td>
	अनिमित्तं परं यत्तदव्यक्तं ब्रह्मणि स्थितम्।<br>तद्भूतो जापकः कस्मात्सशरीरमिहाविशेत्।।	</td><td>	12-195-12a<br>12-195-12b	
</td></tr>
				
<tr><td>
	दुष्प्रज्ञानेन निरया बहवः समुदाहृताः।<br>प्रशस्तं जापकत्वं च दोषाश्चैते तदात्मकाः।।	</td><td>	12-195-13a<br>12-195-13b	
</td></tr>
<tr><td>
	।। इति श्रीमन्महाभारते शान्तिपर्वणि <br>मोक्षधर्मपर्वणि पञ्चनवत्यधिकशततमोऽध्यायः।। 195।।	</td><td>		
</td></tr></tbody>