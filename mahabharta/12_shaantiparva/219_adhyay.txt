				
<tbody><tr><td>
	<b>गुरुरुवाच।</b>	</td><td>	12-219-1x	
</td></tr>
				
<tr><td>
	न स वेद परं ब्रह्म यो न वेद चतुष्टयम्।<br>व्यक्ताव्यक्तं च यत्तत्त्वं संप्रोक्तं परमर्षिणा।।	</td><td>	12-219-1a<br>12-219-1b	
</td></tr>
				
<tr><td>
	व्यक्तं मृत्युमुखं विद्यादव्यक्तममृतं पदम्।<br>निवृत्तिलक्षणं धर्ममृषिर्नारायणोऽब्रवीत्।।	</td><td>	12-219-2a<br>12-219-2b	
</td></tr>
				
<tr><td>
	तत्रैवावस्थितं सर्वं त्रैलोक्यं सचराचरम्।<br>निवृत्तिलक्षणं धर्ममव्यक्तं ब्रह्म शाश्वतम्।।	</td><td>	12-219-3a<br>12-219-3b	
</td></tr>
				
<tr><td>
	प्रवृत्तिलक्षणं धर्मं प्रजापतिरतथाब्रवीत्।<br>प्रवृत्तिः पुनरावृत्तिर्निवृत्तिः परमा गतिः।।	</td><td>	12-219-4a<br>12-219-4b	
</td></tr>
				
<tr><td>
	तां गतिं परमामेति निवृत्तिपरमो मुनिः।<br>ज्ञानतत्त्वपरो नित्यं शुभाशुभनिदर्शकः।।	</td><td>	12-219-5a<br>12-219-5b	
</td></tr>
				
<tr><td>
	तदेवमेतौ विज्ञेयावव्यक्तपुरुषाबुभौ।<br>अव्यक्तपुरुषाभ्यां तु यत्स्यादन्यन्महत्तरम्।।	</td><td>	12-219-6a<br>12-219-6b	
</td></tr>
				
<tr><td>
	तं विशेषमवेक्षेति विशेषेण विचक्षणः।<br>अनाद्यन्तावुभावेतावलिङ्गौ चाप्युभावपि।।	</td><td>	12-219-7a<br>12-219-7b	
</td></tr>
				
<tr><td>
	उभौ नित्यावनुचरौ महद्भ्यश्च महत्तरौ।<br>सामान्यमेतदुभयोरेवं ह्यन्यद्विशेषणम्।।	</td><td>	12-219-8a<br>12-219-8b	
</td></tr>
				
<tr><td>
	प्रकृत्या सर्गधर्मिण्या तथा त्रिगुणसत्वया।<br>विपरीतमतो विद्यात्क्षेत्रज्ञस्य स्वलक्षणम्।।	</td><td>	12-219-9a<br>12-219-9b	
</td></tr>
				
<tr><td>
	प्रकृतेश्च विकाराणां द्रष्टारमगुणान्वितम्।<br>`क्षेत्रज्ञमाहुर्जीवं तु कर्तारं गुणसंवृतम्।।	</td><td>	12-219-10a<br>12-219-10b	
</td></tr>
				
<tr><td>
	अग्राह्यं येन जानन्ति तज्ज्ञानं दंशितश्च तत्।<br>तेनैव दंशितो नित्यं न गुणः परिभूयते।।	</td><td>	12-219-11a<br>12-219-11b	
</td></tr>
				
<tr><td>
	अग्राह्यौ पुरुषावेतावलिङ्गत्वादसङ्गिनौ।<br>संयोगलक्षणोत्पत्तिः कर्मजा गृह्यते यथा।।	</td><td>	12-219-12a<br>12-219-12b	
</td></tr>
				
<tr><td>
	करणैः कर्मनिर्वृत्तैः कर्ता यद्यद्विचेष्टते।<br>कीर्त्यते शब्दसंज्ञाभिः कोऽहमेषोप्यसाविति।।	</td><td>	12-219-13a<br>12-219-13b	
</td></tr>
				
				
<tr><td>
	`ममापि कायमिति च तदज्ञो नित्यसंवृतः।'<br>उष्णीषवान्यथा वस्त्रैस्त्रिभिर्भवति संवृतः।<br>संवृतोऽयं तथा देही सत्त्वराजसतामसैः।।	</td><td>	12-219-14a<br>12-219-14b<br>12-219-14c	
</td></tr>
				
<tr><td>
	`भेदवस्तु त्वभेदेन जानाति स यदा पुमान्।<br>तदा परं परात्माऽसौ भवत्येव निरञ्जनः।।	</td><td>	12-219-15a<br>12-219-15b	
</td></tr>
				
<tr><td>
	क्रियायोगे च भेदाख्ये बहु संक्षिप्यते क्वचित्।<br>वसुरुद्रगणाद्येषु स्वानुभोगेन भोगतः।।	</td><td>	12-219-16a<br>12-219-16b	
</td></tr>
				
<tr><td>
	एवमेष परः सत्त्वो नानारूपेण संस्थितः।<br>संक्षिप्तो दृश्यते पश्चादेकरूपेण विष्ठितः।।'	</td><td>	12-219-17a<br>12-219-17b	
</td></tr>
				
				
<tr><td>
	तस्माच्चतुष्टयं वेद्यमेतैर्हेतुभिरावृतम्।<br>तथासंज्ञो ह्ययं सम्यगन्तकाले न मुह्यति।<br>`वायुर्विधो यथा भानुर्विप्रकाशं गमिष्यति।।'	</td><td>	12-219-18a<br>12-219-18b<br>12-219-18c	
</td></tr>
				
<tr><td>
	श्रियं दिव्यामभिप्रेप्सुर्वर्ष्मवान्मनसा शुचिः।<br>शारीरैर्नियमैरुग्रैश्चरेन्निष्कल्मषं तपः।।	</td><td>	12-219-19a<br>12-219-19b	
</td></tr>
				
<tr><td>
	त्रैलोक्यं तपसा व्याप्तमन्तर्भूतेन भास्वता।<br>सूर्यश्च चन्द्रमाश्चैव भासतस्तपसा दिवि।।	</td><td>	12-219-20a<br>12-219-20b	
</td></tr>
				
<tr><td>
	`अन्यच्च धर्मसाम्यं यत्तपस्तत्कीर्त्यते पुनः।'<br>प्रकाशस्तपसो ज्ञानं लोके संशब्दितं तपः।।	</td><td>	12-219-21a<br>12-219-21b	
</td></tr>
				
<tr><td>
	रजस्तमोघ्नं यत्कर्म तपसस्तत्स्वलक्षणम्।<br>`त्रितयं ह्येतदाख्यातं यद्यस्माद्भासितुं पुनः।।	</td><td>	12-219-22a<br>12-219-22b	
</td></tr>
				
<tr><td>
	स्वभासा भासयंश्चापि चन्द्रमा ह्यत्र वर्तते।<br>सूर्ययोगे तु यः सन्धिस्तपः सर्वं प्रदीप्यते।।'	</td><td>	12-219-23a<br>12-219-23b	
</td></tr>
				
<tr><td>
	ब्रह्मचर्यमहिंसा च शारीरं तप उच्यते।<br>वाङ्भनोनियमः सम्यङ्भानसं तप उच्यते।।	</td><td>	12-219-24a<br>12-219-24b	
</td></tr>
				
<tr><td>
	विधिज्ञेभ्यो द्विजातिभ्यो ग्राह्यमन्नं विशिष्यते।<br>आहारनियमेनास्य पाप्मा शाम्यति राजसः।।	</td><td>	12-219-25a<br>12-219-25b	
</td></tr>
				
<tr><td>
	वैमनस्यं च विषये यान्त्यस्य करणानि च।<br>तस्मात्तन्मात्रमादद्याद्यावदत्र प्रयोजनम्।।	</td><td>	12-219-26a<br>12-219-26b	
</td></tr>
				
<tr><td>
	अन्तकाले बलोत्कर्षाच्छनैः कुर्यादनातुरः।<br>एवं युक्तेन मनसा ज्ञानं यदुपपद्यते।।	</td><td>	12-219-27a<br>12-219-27b	
</td></tr>
				
<tr><td>
	रजोवर्ज्यो ह्ययं देही देहवाञ्छब्दवांश्चरेत्।<br>कार्यैरव्याहतमतिर्वैराग्यात्प्रकृतौ स्थितः।।	</td><td>	12-219-28a<br>12-219-28b	
</td></tr>
				
<tr><td>
	आ देहादप्रमादाच्च देहान्ताद्विप्रमुच्यते।<br>हेतुयुक्तः सदा सार्गो भूतानां प्रलयस्तथा।।	</td><td>	12-219-29a<br>12-219-29b	
</td></tr>
				
<tr><td>
	परप्रत्ययसर्गे तु नियमो नातिवर्तते।<br>एवं तत्प्रभवां प्रज्ञामासते ये विषर्यये।।	</td><td>	12-219-30a<br>12-219-30b	
</td></tr>
				
<tr><td>
	धृत्या देहान्धारयन्तो बुद्धिसंक्षिप्तचेतसः।<br>स्थानेभ्यो ध्वंसमानाश्च सूक्ष्मत्वात्तदुपासते।।	</td><td>	12-219-31a<br>12-219-31b	
</td></tr>
				
<tr><td>
	यथागमं च तत्सर्वं बुद्ध्या तन्नैव बुद्ध्यते।<br>देहान्तं कश्चिदन्वास्ते भावितात्मा निराश्रयः।।	</td><td>	12-219-32a<br>12-219-32b	
</td></tr>
				
<tr><td>
	युक्तो धारणया कश्चित्सतः केचिदुपासते।<br>अभ्यस्यन्ति परं देवं विद्यासंशब्दिताक्षरम्।।	</td><td>	12-219-33a<br>12-219-33b	
</td></tr>
				
<tr><td>
	अन्तकाले ह्युपासन्ते तपसा दग्धकिल्विषाः।<br>सर्व एते महात्मानो गच्छन्ति परमां गतिम्।।	</td><td>	12-219-34a<br>12-219-34b	
</td></tr>
				
<tr><td>
	सूक्ष्मं विशेषणं तेषामवेक्षेच्छास्त्रचक्षुषा।<br>देहं तु परमं विद्याद्विमुक्तमपरिग्रहम्।।	</td><td>	12-219-35a<br>12-219-35b	
</td></tr>
				
<tr><td>
	अन्तरिक्षादन्यतरं धारणासक्तमानसम्।<br>मर्त्यलोकाद्विमुच्यन्ते विद्यासंसक्तचेतसः।।	</td><td>	12-219-36a<br>12-219-36b	
</td></tr>
				
<tr><td>
	ब्रह्मभूता विरजसस्ततो यान्ति परां गतिम्।<br>एवमेकायनं धर्ममाहुर्वेदविदो जनाः।।	</td><td>	12-219-37a<br>12-219-37b	
</td></tr>
				
				
<tr><td>
	यथाज्ञानमुपासन्तः सर्वे यान्ति परां गतिम्।<br>कषायवर्जितं----तेषामुत्पद्यतेऽमलम्।<br>यान्ति तेऽपि----- कान्विशुध्यन्ति यथाबलं।।	</td><td>	12-219-38a<br>12-219-38b<br>12-219-38c	
</td></tr>
				
<tr><td>
	भगवन्तमजं दिव्य विष्णुमव्यक्तसंज्ञितम्।<br>भावेन यान्ति शुद्धा ये ज्ञानतृप्ता निराशिषः।।	</td><td>	12-219-39a<br>12-219-39b	
</td></tr>
				
<tr><td>
	ज्ञात्वाऽऽत्मस्थं------- न निवर्तन्ति तेऽव्ययाः।<br>प्राप्य तत्परमं स्थानमोदन्तेऽक्षरमव्ययम्।।	</td><td>	12-219-40a<br>12-219-40b	
</td></tr>
				
<tr><td>
	एतावदेतद्विज्ञानमेतदस्ति च नास्ति च।<br>तृष्णाबद्धं जगत्सर्वं चक्रवत्परिवर्तते।।	</td><td>	12-219-41a<br>12-219-41b	
</td></tr>
				
<tr><td>
	विसतन्तुर्यथैवायमन्तस्थः सर्वतो बिसे।<br>तृष्णातन्तुरनाद्यन्तस्तथा देहगतः सदा।।	</td><td>	12-219-42a<br>12-219-42b	
</td></tr>
				
<tr><td>
	सूच्या सूत्रं यथा वस्त्रे संसारयति वायकः।<br>तद्वत्संसारसूत्रं हि तृष्णासूच्या निबद्ध्यते।।	</td><td>	12-219-43a<br>12-219-43b	
</td></tr>
				
<tr><td>
	`इतस्ततः समाहृत्य रूपं निर्वर्तयिष्यति।'<br>विकारं प्रकृतिं चैव पुरुषं च सनातनम्।।	</td><td>	12-219-44a<br>12-219-44b	
</td></tr>
				
<tr><td>
	यो यथावद्विजानाति स वितृष्णो विमुच्यते।<br>याति नित्यं स सद्भावमात्मनो वै महद्भुवम्।।	</td><td>	12-219-45a<br>12-219-45b	
</td></tr>
<tr><td>
	<b>भीष्म उवाच।</b>	</td><td>	12-219-46x	
</td></tr>
				
<tr><td>
	प्रकाशं भगवानेतदृषिर्नारायणोऽमृतम्।<br>भूतानामनुकम्पार्थं जगाद जगतो हितम्।।	</td><td>	12-219-46a<br>12-219-46b	
</td></tr>
<tr><td>
	।। इति श्रीमन्महाभारते शान्तिपर्वणि <br>मोक्षधर्मपर्वणि एकोनविंशत्यधिकद्विशततमोऽध्यायः।। 219।।	</td><td>		
</td></tr></tbody>