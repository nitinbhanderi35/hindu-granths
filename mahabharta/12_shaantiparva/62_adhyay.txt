				
<tbody><tr><td>
	<b>भीष्म उवाच।</b>	</td><td>	12-62-1x	
</td></tr>
				
				
				
<tr><td>
	ज्याकर्षणं शत्रुनिवर्हणं च<br>कृपिर्वणिज्या पशुपालनं च।<br>शुश्रूषणं चापि तथाऽर्थहेतो<br>रकार्यमेतत्परमं द्विजस्य।।	</td><td>	12-62-1a<br>12-62-1b<br>12-62-1c<br>12-62-1d	
</td></tr>
				
<tr><td>
	सेव्यं तु ब्रह्म षट्‌कर्म गृहस्थेन मनीषिणा।<br>कृतकृत्यस्य चारण्ये वासो विप्रस्य शस्यते।।	</td><td>	12-62-2a<br>12-62-2b	
</td></tr>
				
<tr><td>
	राजप्रेष्यं कृषिधनं जीवनं च वणिज्यया।<br>कौटिल्यं कौलटेयं च ब्राह्मणस्य विगर्हितम्।।	</td><td>	12-62-3a<br>12-62-3b	
</td></tr>
				
				
				
<tr><td>
	शूद्रो राजन्भवति ब्रह्मबन्धु<br>र्दुश्चारित्रो यश्च धर्मादपेतः।<br>वृपलीपतिः पिशुनो नर्तनश्च।<br>ग्रामप्रेष्यो यश्च भवेद्विकर्मा।।	</td><td>	12-62-4a<br>12-62-4b<br>12-62-4c<br>12-62-4d	
</td></tr>
				
				
				
				
				
<tr><td>
	राजन्नेतान्वर्जयेद्देवकृत्ये।।	</td><td>	12-62-5f	
</td></tr>
				
				
				
<tr><td>
	निर्मर्यादे वाक्छठे क्रूरवृत्तौ।<br>हिंसाकामे त्यक्तवृत्तस्वधर्मो।<br>हव्यं कव्यं यानि चान्यानि राजन्<br>देयान्यदेयानि भवन्ति तस्मिन्।।	</td><td>	12-62-6a<br>12-62-6b<br>12-62-6c<br>12-62-6d	
</td></tr>
				
				
				
<tr><td>
	तस्माद्धर्मो विहितो ब्राह्मणस्य<br>दमः शौचं चार्जवं चापि राजन्।<br>तथा विप्रस्याश्रमाः सर्व एव<br>पुरा राजन्ब्रह्मणा संनिसृष्टाः।।	</td><td>	12-62-7a<br>12-62-7b<br>12-62-7c<br>12-62-7d	
</td></tr>
				
				
				
<tr><td>
	यः स्याद्दान्तः सोमपाश्चार्यशीलः<br>सानुक्रोशः सर्वसहो निराशीः।<br>ऋजुर्मृदुरनृशंसः क्षमावान्<br>स वै विप्रो नेतरः पापकर्मा।।	</td><td>	12-62-8a<br>12-62-8b<br>12-62-8c<br>12-62-8d	
</td></tr>
				
				
				
<tr><td>
	विप्रं वैश्यं राजपुत्रं च राजन्<br>लोकाः सर्वे संश्रिता धर्मकामाः।<br>तस्माद्वर्णाञ्जातिधर्मेषु सक्ता<br>ञ्जेतुं विष्णुर्नेच्छति पाण्डुपुत्र।।	</td><td>	12-62-9a<br>12-62-9b<br>12-62-9c<br>12-62-9d	
</td></tr>
				
				
				
<tr><td>
	लोकश्चायं सर्वलोकस्य न स्या<br>च्चातुर्वर्ण्यं वेदवादाश्च न स्युः।<br>सर्वाश्चेज्याः सर्वलोकक्रियाश्च<br>सद्यः सर्वे चाश्रमाश्चैव न स्युः।।	</td><td>	12-62-10a<br>12-62-10b<br>12-62-10c<br>12-62-10d	
</td></tr>
				
<tr><td>
	यच्च त्रयाणां वर्णानामिच्छेदाश्रमसेवनम्।<br>कर्तुमाश्रमदृष्टांश्च धर्मास्ताञ्शृणु पाण्डव।।	</td><td>	12-62-11a<br>12-62-11b	
</td></tr>
				
<tr><td>
	शुश्रूषोः कृतकार्यस्य कृतसंतानकर्मणः।<br>अभ्यनुज्ञाप्य राजानं शूद्रस्य जगतीपते।।	</td><td>	12-62-12a<br>12-62-12b	
</td></tr>
				
<tr><td>
	अल्पान्तरगतस्यापि देशधर्मगतस्य वा।<br>आश्रमा विहिताः सर्वे वर्जयित्वा निराशिषम्।।	</td><td>	12-62-13a<br>12-62-13b	
</td></tr>
				
<tr><td>
	भैक्षचर्यां नचैवाहुस्तस्य तद्धर्मवादिनः।<br>तथा वैश्यस्य राजेन्द्र राजपुत्रस्य चैव हि।।	</td><td>	12-62-14a<br>12-62-14b	
</td></tr>
				
<tr><td>
	कृतकृत्यो वयोतीतो राज्ञः कृतपरिश्रमः।<br>वैश्यो गच्छेदनुज्ञातो नृपेणाश्रमसंश्रयम्।।	</td><td>	12-62-15a<br>12-62-15b	
</td></tr>
				
<tr><td>
	वेदानधीत्य धर्मेण राजशास्त्राणि चानघ।<br>संतानादीनि कर्माणि कृत्वा सोमं निषेव्य च।।	</td><td>	12-62-16a<br>12-62-16b	
</td></tr>
				
<tr><td>
	पालयित्वा प्रजाः सर्वा धर्मेण वदतांवर।<br>राजसूयाश्वमेधादीन्मखानन्यांस्तथैव च।।	</td><td>	12-62-17a<br>12-62-17b	
</td></tr>
				
<tr><td>
	आनयित्वा यथान्यायं विप्रेभ्यो दत्तदक्षिणः।<br>संग्रामे विजयं प्राप्य तथाऽल्पं यदि वा बहु।।	</td><td>	12-62-18a<br>12-62-18b	
</td></tr>
				
<tr><td>
	स्थापयित्वा प्रजापालं पुत्रं राज्ये च पाण्डव।<br>अन्यगोत्रं प्रशस्तं वा क्षत्रियं क्षत्रियर्षभ।।	</td><td>	12-62-19a<br>12-62-19b	
</td></tr>
				
<tr><td>
	अर्चयित्वा पितॄञ्श्राद्धैः पितृयज्ञैर्यथाविधि।<br>देवान्यज्ञैर्ऋषीन्वेदैरर्चयित्वा तु यत्नतः।।	</td><td>	12-62-20a<br>12-62-20b	
</td></tr>
				
<tr><td>
	अन्तकाले च संप्राप्ते य इच्छेदाश्रमान्तरम्।<br>सोनुपूर्व्याश्रमान्राजन्गत्वा सिद्धिमवाप्नुयात्।।	</td><td>	12-62-21a<br>12-62-21b	
</td></tr>
				
<tr><td>
	राजर्षित्वेन राजेन्द्र भैक्ष्यचर्याद्यसेवया।<br>अपेतगृहधर्मापि चरेज्जीवितकाम्यया।।	</td><td>	12-62-22a<br>12-62-22b	
</td></tr>
				
<tr><td>
	न चैतन्नैष्ठिकं कर्म त्रयाणां भूरिदक्षिण।<br>चतुर्णां राजशार्दूल प्राहुराश्रमवासिनाम्।।	</td><td>	12-62-23a<br>12-62-23b	
</td></tr>
				
				
				
<tr><td>
	बाह्वायत्तं क्षत्रियैर्मानवानां<br>लोकश्रेष्ठं धर्ममासेवमानैः।<br>सर्वे धर्माः सोपधर्मास्त्रयाणां<br>राज्ञो धर्मं नीतिशास्त्रे शृणोमि।।	</td><td>	12-62-24a<br>12-62-24b<br>12-62-24c<br>12-62-24d	
</td></tr>
				
				
				
<tr><td>
	यथा राजन्हस्तिपदे पदानि<br>संलीयन्ते सर्वसत्वोद्भवानि।<br>एवं धर्मान्राजधर्मेषु सर्वान्<br>सर्वावस्थान्संप्रलीनान्निबोध।।	</td><td>	12-62-25a<br>12-62-25b<br>12-62-25c<br>12-62-25d	
</td></tr>
				
				
				
<tr><td>
	अल्पाश्रयानल्पफलान्वदन्ति<br>धर्मानन्यान्धर्मविदो मनुष्याः।<br>महाश्रयं बहुकल्याणरूपं<br>क्षात्रं धर्मं नेतरं प्राहुरार्याः।।	</td><td>	12-62-26a<br>12-62-26b<br>12-62-26c<br>12-62-26d	
</td></tr>
				
				
				
<tr><td>
	सर्वे धर्मा राजधर्मप्रधानाः<br>सर्वे वर्णाः पाल्यमाना भवन्ति।<br>सर्वस्त्यागो राजधर्मेषु राजं<br>स्त्यागं धर्मं चाहुरग्र्यं पुराणम्।।	</td><td>	12-62-27a<br>12-62-27b<br>12-62-27c<br>12-62-27d	
</td></tr>
				
				
				
<tr><td>
	मज्जेत्रयी दण्डनीतौ हतायां<br>सर्वे धर्माः प्रक्षयेयुर्विरुद्धाः।<br>सर्वे धर्माश्चाश्रमाणां हताः स्युः<br>क्षात्रे नष्टे राजधर्मे पुराणे।।	</td><td>	12-62-28a<br>12-62-28b<br>12-62-28c<br>12-62-28d	
</td></tr>
				
				
				
<tr><td>
	सर्वे भोगा राजधर्मेषु दृष्टाः<br>सर्वा दीक्षा राजधर्मेषु चोक्ताः।<br>सर्वा विद्या राजधर्मेषु युक्ताः<br>सर्वे लोका राजधर्मे प्रविष्टाः।।	</td><td>	12-62-29a<br>12-62-29b<br>12-62-29c<br>12-62-29d	
</td></tr>
				
				
				
				
				
<tr><td>
	नान्यो लोके विद्यतेऽजातशत्रो।।	</td><td>	12-62-30f	
</td></tr>
				
<tr><td>
	सर्वाण्येतानि कर्माणि क्षात्रे भरतसत्तम।<br>भवन्ति जीवलोकाश्च क्षत्रधर्मे प्रतिष्ठिताः।।	</td><td>	12-62-31a<br>12-62-31b	
</td></tr>
				
				
				
<tr><td>
	यथा जीवाः प्राकृतैर्वध्यमाना<br>धर्मश्रुतीनामुपपीडनाय।<br>एवं धर्मा राजधर्मैर्वियुक्ताः<br>संचिन्वन्तो नाद्रियन्ते स्वधर्मम्।।	</td><td>	12-62-32a<br>12-62-32b<br>12-62-32c<br>12-62-32d	
</td></tr>
<tr><td>
	।। इति श्रीमन्महाभारते शान्तिपर्वणि <br>राजधर्मपर्वणि द्विषष्टितमोऽध्यायः।। 62।।	</td><td>		
</td></tr></tbody>