				
<tbody><tr><td>
	<b>व्यास उवाच।</b>	</td><td>	12-34-1x	
</td></tr>
				
<tr><td>
	तपसा कर्मणा चैव प्रदानेन च भारत।<br>पुनाति पापं पुरुषः पूतश्चेन्न प्रवर्तते।।	</td><td>	12-34-1a<br>12-34-1b	
</td></tr>
				
<tr><td>
	एककालं तु भुञ्जानश्चरन्भैक्षं स्वकर्मकृत्।<br>कपालपाणिः खट्वाङ्गी ब्रह्मचारी सदोत्थितः।।	</td><td>	12-34-2a<br>12-34-2b	
</td></tr>
				
<tr><td>
	अनसूयुरधः शायी कर्म लोके प्रकाशयन्।<br>पूर्णैर्द्वादशभिर्वर्षैर्ब्रह्महा विप्रमुच्यते।।	</td><td>	12-34-3a<br>12-34-3b	
</td></tr>
				
<tr><td>
	लक्ष्यः शस्त्रभृतां वा स्याद्विदुषामिच्छयाऽऽत्मनः।<br>प्रास्येदात्मानमग्नौ वा समिद्धे त्रिरवाक्‌शिराः।।	</td><td>	12-34-4a<br>12-34-4b	
</td></tr>
				
<tr><td>
	जपन्वाऽन्यतमं वेदं योजनानां शतं व्रजेत्।<br>सर्वस्वं वा वेदविदे ब्राह्मणायोपपादयेत्।।	</td><td>	12-34-5a<br>12-34-5b	
</td></tr>
				
<tr><td>
	धनं वा जीवनायालं गृहं वा सपरिच्छदम्।<br>मुच्यते ब्रह्महत्याया गोप्ता गोब्राह्मणस्य च।।	</td><td>	12-34-6a<br>12-34-6b	
</td></tr>
				
<tr><td>
	षङ्गिर्वर्षैः कृच्छ्रभोजी ब्रह्महा पूयते नरः।<br>मासेमासे समश्नंस्तु त्रिभिर्वर्षैः प्रमुच्यते।।	</td><td>	12-34-7a<br>12-34-7b	
</td></tr>
				
<tr><td>
	संवत्सरेण मासाशी पूयते नात्र संशयः।<br>तथैवोपवसन्राजन्स्वल्पेनापि प्रपूयते।।	</td><td>	12-34-8a<br>12-34-8b	
</td></tr>
				
				
<tr><td>
	क्रतुना चाश्वमेधेन पूयते नात्र संशयः।<br>ये चाप्यवभृथस्नाताः केचिदेवंविधा नराः।<br>ते सर्वे धूतपाप्मानो भवन्तीति परा श्रुतिः।।	</td><td>	12-34-9a<br>12-34-9b<br>12-34-9c	
</td></tr>
<tr><td>
	ब्राह्मणार्थे हतो युद्धे मुच्यते ब्रह्महत्यया।।	</td><td>	12-34-10a	
</td></tr>
				
<tr><td>
	गवां शतसहस्रं तु पात्रेभ्यः प्रतिपादयेत्।<br>ब्रह्महा विप्रमुच्येत सर्वपापेभ्य एव च।।	</td><td>	12-34-11a<br>12-34-11b	
</td></tr>
				
<tr><td>
	कपिलानां सहस्राणि यो दद्यात्पञ्चविंशतिम्।<br>दोग्ध्रीणां स च पापेभ्यः सर्वेभ्यो विप्रमुच्यते।।	</td><td>	12-34-12a<br>12-34-12b	
</td></tr>
				
<tr><td>
	गोसहस्रं सवत्सानां दोग्ध्रीणां प्राणसंशये।<br>साधुभ्यो वै दरिद्रेभ्यो दत्त्वा मुच्येत किल्विषात्।।	</td><td>	12-34-13a<br>12-34-13b	
</td></tr>
				
<tr><td>
	शतं वै यस्तु काम्भोजान्ब्राह्मणेभ्यः प्रयच्छति।<br>नियतेभ्यो महीपाल स च पापात्प्रमुच्यते।।	</td><td>	12-34-14a<br>12-34-14b	
</td></tr>
				
<tr><td>
	मनोरथं तु यो दद्यादेकस्मा अपि भारत।<br>न कीर्तयेत दत्त्वा यः स च पापात्प्रमुच्यते।।	</td><td>	12-34-15a<br>12-34-15b	
</td></tr>
				
<tr><td>
	सुरापानं सकृत्कृत्वा योऽग्निवर्णां सुरां पिबेत्।<br>स पावयत्यथात्मानमिह लोके परत्र च।।	</td><td>	12-34-16a<br>12-34-16b	
</td></tr>
				
<tr><td>
	मरुप्रपातं प्रपतञ्ज्वलनं वा समाविशन्।<br>महाप्रस्थानमातिष्ठन्मुच्यते सर्वकिल्बिषैः।।	</td><td>	12-34-17a<br>12-34-17b	
</td></tr>
				
<tr><td>
	बृहस्पतिसवेनेष्ट्वा सुरापो ब्राह्मणः पुनः।<br>समितिं ब्राह्मणो गच्छेदिति वै ब्रह्मणः श्रुतिः।।	</td><td>	12-34-18a<br>12-34-18b	
</td></tr>
				
<tr><td>
	भूमिप्रदानं कुर्याद्यः सुरां पीत्वा विमत्सरः।<br>पुनर्न च पिबेद्राजन्संस्कृतः स च शुध्यति।।	</td><td>	12-34-19a<br>12-34-19b	
</td></tr>
				
<tr><td>
	गुरुतल्पी शिलां तप्तामायसीमभिसंविशेत्।<br>अवकृत्यात्मनः शेफं प्रव्रजेदूर्ध्वदर्शनः।।	</td><td>	12-34-20a<br>12-34-20b	
</td></tr>
				
<tr><td>
	शरीरस्य विमोक्षेण मुच्यते कर्मणोऽशुभात्।<br>कर्मभ्यो विप्रमुच्यन्ते यताः संवत्सरं स्त्रियः।।	</td><td>	12-34-21a<br>12-34-21b	
</td></tr>
				
<tr><td>
	महाव्रतं चरेद्यस्तु दद्यात्सर्वस्वमेव तु।<br>गुर्वर्थे वा हतो युद्धे स मुच्येत्कर्मणोऽशुभात्।।	</td><td>	12-34-22a<br>12-34-22b	
</td></tr>
				
<tr><td>
	अनृतेनोपवर्ती चेत्प्रतिरोद्धा गुरोस्तथा।<br>उपाहृत्य प्रियं तस्मै तस्मात्पापात्प्रमुच्यते।।	</td><td>	12-34-23a<br>12-34-23b	
</td></tr>
				
<tr><td>
	अवकीर्णनिमित्तं तु ब्रह्महत्याव्रतं चरेत्।<br>गोचर्मवासाः षण्मासांस्तथा मुच्येत किल्बिषात्।।	</td><td>	12-34-24a<br>12-34-24b	
</td></tr>
				
<tr><td>
	परदारोपसेवी तु परस्यापहरन्वसु।<br>संवत्सरं व्रती भूत्वा तथा मुच्येत किल्बिषात्।।	</td><td>	12-34-25a<br>12-34-25b	
</td></tr>
				
<tr><td>
	धनं तु यस्यापहरेत्तस्मै दद्यात्समं वसु।<br>विविधेनाभ्युपायेन तदा मुच्येत किल्बिषात्।।	</td><td>	12-34-26a<br>12-34-26b	
</td></tr>
				
<tr><td>
	कृच्छ्राद्द्वादशरात्रेण संयतात्मा व्रते स्थितः।<br>परिवेत्ता भवेत्पूतः परिवित्तिस्तथैव च।।	</td><td>	12-34-27a<br>12-34-27b	
</td></tr>
				
<tr><td>
	निवेश्यं तु पुनस्तेन भवेत्तारयता पितॄन्।<br>न तु स्त्रिया भवेद्दोषो न तु सा तेन लिप्यते।।	</td><td>	12-34-28a<br>12-34-28b	
</td></tr>
				
<tr><td>
	भोजनं ह्यन्तराशुद्धं चातुर्मास्ये विधीयते।<br>स्त्रियस्तेन प्रशुध्यन्ति इति धर्मविदो विदुः।।	</td><td>	12-34-29a<br>12-34-29b	
</td></tr>
				
<tr><td>
	स्त्रियस्त्वाशङ्किताः पापे नोपगम्या विजानता।<br>रजसा ता विशुध्यन्ते भस्मना भाजनं यथा।।	</td><td>	12-34-30a<br>12-34-30b	
</td></tr>
				
<tr><td>
	पादजोच्छिष्टकांस्यं यद्गवा घ्रातमथापि वा।<br>गण्डूषोच्छिष्टमपि वा विशुध्येद्दशभिस्तु तत्।।	</td><td>	12-34-31a<br>12-34-31b	
</td></tr>
				
<tr><td>
	चतुष्पात्सकलो धर्मो ब्राह्मणस्य विधीयते।<br>पादोन इष्टो राजन्ये तथा धर्मो विधीयते।।	</td><td>	12-34-32a<br>12-34-32b	
</td></tr>
				
<tr><td>
	तथा वैश्ये च शूद्रे च पादः पादो विधीयते।<br>विद्यादेवंविधनैषां गुरुलाघवनिश्चयम्।।	</td><td>	12-34-33a<br>12-34-33b	
</td></tr>
				
<tr><td>
	तिर्यग्योनिवधं कृत्वा द्रुमांश्छित्वोत्तरान्बहून्।<br>त्रिरात्रं वायुभक्षः स्यात्कर्म च प्रथयन्नरः।।	</td><td>	12-34-34a<br>12-34-34b	
</td></tr>
				
<tr><td>
	अगम्यागमने राजन्प्रायश्चित्तं विधीयते।<br>आर्द्रवस्त्रेण षण्मासान्विभाव्यं भस्मशायिना।।	</td><td>	12-34-35a<br>12-34-35b	
</td></tr>
				
<tr><td>
	एवमेव तु सर्वेषामकार्याणां विधिर्भवेत्।<br>ब्रह्मणोक्तेन विधिना दृष्टान्तागमहेतुभिः।।	</td><td>	12-34-36a<br>12-34-36b	
</td></tr>
				
<tr><td>
	सावित्रीमप्यधीयानः शुचौ देशे मिताशनः।<br>अहिंसो मन्दकं जल्पान्मुच्यते सर्वकिल्बिषात्।।	</td><td>	12-34-37a<br>12-34-37b	
</td></tr>
				
<tr><td>
	अहः सु सततं तिष्ठेदभ्याकाशं निशाः स्वपन्।<br>त्रिरह्नि त्रिर्निशायां च सवासा जलमाविशेत्।।	</td><td>	12-34-38a<br>12-34-38b	
</td></tr>
				
<tr><td>
	स्त्रीशूद्रपतितांश्चापि नाभिभाषेद्ब्रतान्वितः।<br>पापान्यज्ञानतः कृत्वा मुच्येदेवंव्रतो द्विजः।।	</td><td>	12-34-39a<br>12-34-39b	
</td></tr>
				
<tr><td>
	शुभाशुभफलं प्रेत्य लभते भूतसाक्षिकम्।<br>अतिरिच्येत्तयोर्यस्तु तत्कर्ता लभते फलम्।।	</td><td>	12-34-40a<br>12-34-40b	
</td></tr>
				
<tr><td>
	तस्माद्दानेन तपसा कर्मणा च फलं शुभम्।<br>वर्धयेदशुभं कृत्वा यथा स्यादतिरेकवान्।।	</td><td>	12-34-41a<br>12-34-41b	
</td></tr>
				
<tr><td>
	कुर्याच्छुभानि कर्माणि निमित्ते पापकर्मणाम्।<br>दद्यान्नित्यं च वित्तानि तथा मुच्येत किल्बिषात्।।	</td><td>	12-34-42a<br>12-34-42b	
</td></tr>
				
<tr><td>
	अनुरूपं हि पापस्य प्रायश्चित्तमुदाहृतम्।<br>महापातकवर्जं तु प्रायश्चित्तं विधीयते।।	</td><td>	12-34-43a<br>12-34-43b	
</td></tr>
				
<tr><td>
	भक्ष्याभक्ष्येषु चान्येषु वाच्यावाच्ये तथैव च।<br>अज्ञानज्ञानयो राजन्विहितान्यनुजानतः।।	</td><td>	12-34-44a<br>12-34-44b	
</td></tr>
				
<tr><td>
	जानता तु कृतं पापं गुरु सर्वं भवत्युत।<br>अज्ञानात्स्खलिते दोषे प्रायश्चित्तं विधीयते।।	</td><td>	12-34-45a<br>12-34-45b	
</td></tr>
				
<tr><td>
	शक्यते विधिना पापं यथोक्तेन व्यपोहितुम्।<br>आस्तिके श्रद्दधाने च विधिरेष विधीयते।।	</td><td>	12-34-46a<br>12-34-46b	
</td></tr>
				
<tr><td>
	नास्तिकाश्रद्दधानेषु पुरुषेषु कदाचन।<br>दम्भद्वेषप्रधानेषु विधिरेष न शिष्यते।।	</td><td>	12-34-47a<br>12-34-47b	
</td></tr>
				
<tr><td>
	शिष्टाचारश्च दिष्टश्च धर्मो धर्मभूतां वर।<br>सेवितव्यो नरव्याघ्र प्रेत्येह च हितेप्सुना।।	</td><td>	12-34-48a<br>12-34-48b	
</td></tr>
				
<tr><td>
	स राजन्मोक्ष्यते पापात्तेन पूर्णेन हेतुना।<br>त्राणार्थं वा वधे तेषामथवा नृपकर्मणा।।	</td><td>	12-34-49a<br>12-34-49b	
</td></tr>
				
<tr><td>
	अथवा ते घृणा काचित्प्रायश्चित्तं चरिष्यसि।<br>मा चैवानार्यजुष्टेन मृत्युना निधनं गमः।।	</td><td>	12-34-50a<br>12-34-50b	
</td></tr>
<tr><td>
	<b>वैशंपायन उवाच।</b>	</td><td>	12-34-51x	
</td></tr>
				
<tr><td>
	एवमुक्तो भगवता धर्मराजो युधिष्ठिरः।<br>चिन्तयित्वा मुहूर्तेन प्रत्युवाच तपोधनम्।।	</td><td>	12-34-51a<br>12-34-51b	
</td></tr>
<tr><td>
	।। इति श्रीमन्महाभारते शान्तिपर्वणि<br> राजधर्मपर्वणि चतुस्त्रिंशोऽध्यायः।। 34।।	</td><td>		
</td></tr></tbody>