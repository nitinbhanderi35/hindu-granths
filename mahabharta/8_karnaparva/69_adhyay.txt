				
<tbody><tr><td>
	<b>सञ्जय उवाच।</b>	</td><td>	8-69-1x	
</td></tr>
				
<tr><td>
	[अथोपयातौ पृथुलोहिताक्षौ<br>शराचिताङ्गौ रुधिरप्रदिग्धौ।<br>समीक्ष्य सेनाग्रनरप्रवीरौ<br>युधिष्ठिरो वाक्यमिदं बभाषे।।]	</td><td>	8-69-1a<br>8-69-1b<br>8-69-1c<br>8-69-1d	
</td></tr>
				
<tr><td>
	ततो युधिष्ठिरो दृष्ट्वा सहितौ केशवार्जुनौ।<br>हतमाधिरथिं मेने सङ्ख्ये गाण्डीवधन्वना।।	</td><td>	8-69-2a<br>8-69-2b	
</td></tr>
				
<tr><td>
	तावभ्यनन्दत्कौन्तेयः साम्ना परमवल्गुना।<br>स्मितपूर्वममित्रघ्न पूजयन्भरतर्पभ।।	</td><td>	8-69-3a<br>8-69-3b	
</td></tr>
<tr><td>
	<b>युधिष्ठिर उवाच।</b>	</td><td>	8-69-4x	
</td></tr>
				
<tr><td>
	स्वागतं देवकीपुत्र स्वागतं ते धनञ्जय।<br>प्रियं मे दर्शनं वाढं युवयोर्नरसिंहयोः।।	</td><td>	8-69-4a<br>8-69-4b	
</td></tr>
				
<tr><td>
	अरिष्टयोरक्षतयोः कर्णं हत्वा महारथम्।<br>आशीविपसमं युद्धे सर्वशस्त्रविशारदम्।।	</td><td>	8-69-5a<br>8-69-5b	
</td></tr>
				
<tr><td>
	अग्रगं धार्तराष्ट्राणां सर्वेषां शर्म वर्म च।<br>रक्षितं वृषसेनेन सुपेणेन च धन्विना।।	</td><td>	8-69-6a<br>8-69-6b	
</td></tr>
				
<tr><td>
	अनुज्ञातं महावीर्यं रामेणास्त्रे सुदुर्जयम्।<br>अग्र्यं सर्वस्य लोकस्य रथिनं लोकविश्रुतम्।।	</td><td>	8-69-7a<br>8-69-7b	
</td></tr>
				
<tr><td>
	त्रातारं धार्तराष्ट्राणां गन्तारं वाहिनीमुखे।<br>हन्तारं परसैन्यानाममित्रगणमर्दनम्।।	</td><td>	8-69-8a<br>8-69-8b	
</td></tr>
				
<tr><td>
	दुर्योधनहिते युक्तमस्मद्दुःखाय चोद्यतम्।<br>अप्रधृष्यं महायुद्धे देवैरपि सवासवैः।।	</td><td>	8-69-9a<br>8-69-9b	
</td></tr>
				
<tr><td>
	अनलानिलयोस्तुल्यं तेजसा च बलेन च।<br>पातालमिव गम्भीरं सुहृदां नन्दिवर्धनम्।।	</td><td>	8-69-10a<br>8-69-10b	
</td></tr>
				
<tr><td>
	अन्तकं मम मित्राणां हत्वा कर्णं महामृधे।<br>दिष्ट्या युवामनुप्राप्तौ हत्वाऽसुरमिवामरौ।।	</td><td>	8-69-11a<br>8-69-11b	
</td></tr>
				
				
<tr><td>
	तेन युद्धमभीतेन मयाऽद्याप्यच्युतार्जुनौ।<br>कृतं घोरं महाबाहू धृष्टद्युम्नस्य पश्यतः।<br>अन्तकेनेव क्रुद्धेन प्रजाः सर्वा जिघांसता।।	</td><td>	8-69-12a<br>8-69-12b<br>8-69-12c	
</td></tr>
				
<tr><td>
	तेन केतुश्च मे च्छिन्नो हतौ च पार्ष्णिसारथी।<br>हतवाहः कृतश्चास्मि युयुधानस्य पश्यतः।।	</td><td>	8-69-13a<br>8-69-13b	
</td></tr>
				
<tr><td>
	धृष्टद्युम्नस्य यमयोर्वीरस्य च शिखण्डिनः।<br>पश्यतां द्रौपदेयानां शतद्रोश्च महात्मनः।।	</td><td>	8-69-14a<br>8-69-14b	
</td></tr>
				
<tr><td>
	एताञ्जित्वा महावीर्यः कर्णः शत्रुगणान्बहून्।<br>जितवान्मां महाबाहो यतमानो महारणे।।	</td><td>	8-69-15a<br>8-69-15b	
</td></tr>
				
<tr><td>
	अनुसृत्य च मां युद्धे परुषाण्युक्तवान्बहु।<br>तत्र तत्र युधां श्रेष्ठ परिभूय न संशयः।।	</td><td>	8-69-16a<br>8-69-16b	
</td></tr>
				
<tr><td>
	भीमसेनप्रभावात्तु यज्जीवामि धनञ्जय।<br>बहुनात्र किमुक्तेन हते सोढुं समुत्सहे।।	</td><td>	8-69-17a<br>8-69-17b	
</td></tr>
				
<tr><td>
	त्रयोदशाहं वर्षाणि यस्माद्भीतो धनञ्जय।<br>न स्म निद्रां लभे रात्रौ न चाहनि सुखं क्वचित्।।	</td><td>	8-69-18a<br>8-69-18b	
</td></tr>
				
<tr><td>
	तस्य द्वेषेण संयुक्तः परिदह्ये धनञ्जय।<br>आत्मनो मरणं जानन्वाध्रीणस इव द्विजः।।	</td><td>	8-69-19a<br>8-69-19b	
</td></tr>
				
<tr><td>
	तस्यायमगमत्कालश्चिन्तयानस्य मे चिरम्।<br>कथं कर्णो मया शक्यो युद्धे क्षपयितुं भवेत्।।	</td><td>	8-69-20a<br>8-69-20b	
</td></tr>
				
<tr><td>
	जाग्रत्स्वपंश्च कौन्तेय कर्णमेव स्मराह्यहम्।<br>पश्यामि तत्रतत्रैव कर्णभूतमिदं जगत्।।	</td><td>	8-69-21a<br>8-69-21b	
</td></tr>
				
<tr><td>
	यत्र यत्र हि गच्छामि कर्णाद्भीतो धनञ्जय।<br>तत्र तत्र हि पश्यामि कर्णमेवाग्रतः स्थितम्।।	</td><td>	8-69-22a<br>8-69-22b	
</td></tr>
				
<tr><td>
	सोऽहं तेनैव वीरेण समरेष्वपलायिना।<br>सहयः सरथः पार्थ जित्वा जीवन्विसर्जितः।।	</td><td>	8-69-23a<br>8-69-23b	
</td></tr>
				
<tr><td>
	को नु मे जीवितेनार्थो राज्येनार्थो भवेत्पुनः।<br>ममैवं विक्षतस्याद्य कर्णेनाहवशोभिना।।	</td><td>	8-69-24a<br>8-69-24b	
</td></tr>
				
<tr><td>
	न प्राप्तपूर्वं यद्भीष्मात्कृपाद्द्रोणाच्च संयुगे।<br>तत्प्राप्तमद्य मे युद्धे सूतपुत्रान्महारथात्।।	</td><td>	8-69-25a<br>8-69-25b	
</td></tr>
				
<tr><td>
	स त्वां पृच्छामि कौन्तेय यथा न कुशलस्तथा।<br>तन्ममाचक्ष्व कार्त्स्न्येन यथा कर्णो हतस्त्वया।।	</td><td>	8-69-26a<br>8-69-26b	
</td></tr>
				
<tr><td>
	शक्रतुल्यबलो युद्धे यमतुल्यः पराक्रमे।<br>रामतुल्यस्तथास्त्रेषु स कथं ते निषूदितः।।	</td><td>	8-69-27a<br>8-69-27b	
</td></tr>
				
<tr><td>
	महारथसमाख्यातः सर्वयुद्धविशारदः।<br>धनुर्धराणां प्रवरः सर्वेषां वै सदार्जुन।।	</td><td>	8-69-28a<br>8-69-28b	
</td></tr>
				
<tr><td>
	पूजितो धृतराष्ट्रेण सपुत्रेण विशाम्पते।<br>त्वदर्थमेव राधेयः स कथं निहतस्त्वया।।	</td><td>	8-69-29a<br>8-69-29b	
</td></tr>
				
<tr><td>
	धार्तराष्ट्रस्य योद्धारः सर्व एव सदार्जुन।<br>तव मृत्युं रणे कर्णं मन्यन्ते पुरुषर्षभ।।	</td><td>	8-69-30a<br>8-69-30b	
</td></tr>
				
<tr><td>
	स त्वया पुरुषव्याघ्र कथं युद्धे निषूदितः।<br>तन्ममाचक्ष्व कौन्तेय यथा कर्णो हतस्त्वया।।	</td><td>	8-69-31a<br>8-69-31b	
</td></tr>
				
<tr><td>
	सोत्सेधमस्य च शिरः पश्यतां सुहृदां हृतम्।<br>त्वया पुरुषशार्दूल सिंहेनेव यथा रुरोः।।	</td><td>	8-69-32a<br>8-69-32b	
</td></tr>
				
<tr><td>
	सर्वा दिशः पर्यपतत्त्वदर्थं<br>त्वां सूतपुत्रः समरे परीप्सन्।<br>दित्सन्नृणां शकटं रत्नपूर्णं<br>कथं त्वयासौ निहतोऽद्य कर्णः।।	</td><td>	8-69-33a<br>8-69-33b<br>8-69-33c<br>8-69-33d	
</td></tr>
				
<tr><td>
	त्वया रणे निहतः सूतपुत्रः<br>कच्चित्कृतं मे परमं त्वयाद्य<br>प्रियं रणे सूतपुत्रं निहत्य।।	</td><td>	8-69-34a<br>8-69-34c<br>8-69-34d	
</td></tr>
				
<tr><td>
	सर्वा दिशः पर्यपतत्त्वदर्थं<br>मुदान्वितो गर्वितः सूतपुत्रः।<br>स शूरमानी समरे समेत्य<br>कच्चित्त्वया निहतः सूतपुत्रः।।	</td><td>	8-69-35a<br>8-69-35b<br>8-69-35c<br>8-69-35d	
</td></tr>
				
<tr><td>
	राज्यं परं हस्तिगवाश्वयुक्तं<br>रथं दित्सुर्यः परेभ्यस्त्वर्दर्थे।<br>त्वया रणे स्पर्धते यः स पापः<br>कच्चित्त्वया निहतः पापबुद्धिः।।	</td><td>	8-69-36a<br>8-69-36b<br>8-69-36c<br>8-69-36d	
</td></tr>
				
<tr><td>
	योऽसौ नित्यं शौर्यमदेन मत्तो<br>विकत्थते संसदि कौरवाणाम्।<br>प्रीत्यर्थं वै तात सुयोधनस्य<br>कच्चित्स पापो निहतस्त्वयाद्य।।	</td><td>	8-69-37a<br>8-69-37b<br>8-69-37c<br>8-69-37d	
</td></tr>
				
<tr><td>
	कच्चित्समागम्य धनुःप्रमुक्तै--<br>स्त्वत्प्रेषितैर्लोहमयैर्विहंगैः।<br>शेते भिन्नः पांसुषु सूतपुत्रः<br>कच्चिद्भग्रौ धार्तराष्ट्रस्य बाहू।।	</td><td>	8-69-38a<br>8-69-38b<br>8-69-38c<br>8-69-38d	
</td></tr>
				
<tr><td>
	योऽसौ सदा श्लाघते राजमध्ये<br>दुर्योधनं हर्षयन्दर्पयुक्तः।<br>हन्ताऽस्मि सर्वानिति पाण्डुपुत्रा--<br>नहं हन्ता फल्गुनस्येति मोहात्।।	</td><td>	8-69-39a<br>8-69-39b<br>8-69-39c<br>8-69-39d	
</td></tr>
				
<tr><td>
	कच्चिद्वचोऽस्य वितथं त्वया कृतं<br>यत्तत्प्रियामवदत्तात कर्णः।<br>सभामथ्ये रूक्षमनेकरूपं<br>धिक्पाण्डवानपतिस्त्वं हि कृष्णे।।	</td><td>	8-69-40a<br>8-69-40b<br>8-69-40c<br>8-69-40d	
</td></tr>
				
<tr><td>
	कच्चिद्भुवं शत्रुरयं महात्मा<br>ह्यधारयद्द्वादश यः समास्तु।<br>कर्णो व्रतं घोरममित्रसाहो<br>दुर्योधनस्यार्थनिविष्टबुद्धिः।।	</td><td>	8-69-41a<br>8-69-41b<br>8-69-41c<br>8-69-41d	
</td></tr>
				
<tr><td>
	पादौ न धावे यावदहं न हन्मि<br>धनञ्जयं समरेषूग्रवेगम्।<br>कच्चिद्रणे फल्गुन तं निहत्य<br>कच्चिद्व्रतं तस्य भग्नं त्वयाऽद्य।।	</td><td>	8-69-42a<br>8-69-42b<br>8-69-42c<br>8-69-42d	
</td></tr>
				
<tr><td>
	योऽसौ कृष्णामब्रवीद्दुष्टबुद्धिः<br>कर्णः सभायां कुरुवीरमध्ये।<br>किं पाण्डवांस्त्वं न जहासि कृष्णे<br>सुदुर्बलान्पतितान्हीनसत्वान्।।	</td><td>	8-69-43a<br>8-69-43b<br>8-69-43c<br>8-69-43d	
</td></tr>
				
<tr><td>
	योऽसौ कर्णः प्रत्यजानात्त्वदर्थे<br>नाहं हत्वा सह कृष्णेन पार्थम्।<br>इहोपयातेति स पापबुद्धिः<br>कच्चिच्छेते शरसम्भिन्नगात्रः।।	</td><td>	8-69-44a<br>8-69-44b<br>8-69-44c<br>8-69-44d	
</td></tr>
				
<tr><td>
	कच्चित्सङ्ग्रामो विदितो वै तवायं<br>समागमे सृञ्जय कौरवाणाम्।<br>येनावस्थामीदृशीं प्रापितोऽहं<br>कच्चित्त्वया सोऽद्य हतो दुरात्मा।।	</td><td>	8-69-45a<br>8-69-45b<br>8-69-45c<br>8-69-45d	
</td></tr>
				
<tr><td>
	कच्चित्त्वया तस्य सुमन्दबुद्धे--<br>र्गाण्डीवमुक्तैर्विशिखैर्ज्वलद्भिः।<br>सकुण्डलं भानुमदुत्तमाङ्गं<br>	</td><td>	8-69-46a<br>8-69-46b<br>8-69-46c<br>8-69-46d	
</td></tr>	
				
<tr><td>
	यत्तन्मया बाणसमर्पितेन<br>ध्यातोऽसि कर्णस्य वधाय वीर।<br>तन्मे त्वया कच्चिदमोघमद्य<br>ध्यानं कृतं कर्णनिपातनेन।।	</td><td>	8-69-47a<br>8-69-47b<br>8-69-47c<br>8-69-47d	
</td></tr>
				
<tr><td>
	यद्दर्पपूर्णः स सुयोधनोऽस्मा--<br>न्दिधक्षते कर्णसमाश्रयेण।<br>कच्चित्त्वया सोऽद्य समाश्रयोऽस्य<br>भग्नः पराक्रम्य सुयोधनस्य।।	</td><td>	8-69-48a<br>8-69-48b<br>8-69-48c<br>8-69-48d	
</td></tr>
				
<tr><td>
	यो नः पुरा षण्ढतिलानवोच--<br>त्सभामध्ये कौरवाणां समक्षम्।<br>स दुर्मतिः कच्चिदुपेत्य सङ्ख्ये<br>त्वया हतः सूतपुत्रोऽत्यमर्षी।।	</td><td>	8-69-49a<br>8-69-49b<br>8-69-49c<br>8-69-49d	
</td></tr>
				
<tr><td>
	यः प्राहिणोत्सूतपुत्रो दुरात्मा<br>कृष्णां जितां सौबलेहानयेति।<br>स मन्दबुद्धिर्निहतः प्रसह्य<br>वैकर्तनस्त्वद्य कच्चिन्महात्मन्।।	</td><td>	8-69-50a<br>8-69-50b<br>8-69-50c<br>8-69-50d	
</td></tr>
				
<tr><td>
	यः शस्त्रभृच्छ्रेष्ठतमं पृथिव्यां<br>पितामहं व्याक्षिपदल्पचेताः।<br>सङ्ख्यायमानोऽर्धरथः स कच्चि--<br>त्त्वयां हतोऽद्याधिरथिर्महात्मन्।।	</td><td>	8-69-51a<br>8-69-51b<br>8-69-51d<br>8-69-51d	
</td></tr>
				
<tr><td>
	अमर्षजं निकृतिसमीरणेरितं<br>हृदि स्थितं ज्वलनमिमं सदा मम।<br>हतो मया सोऽद्य समेत्य कर्ण<br>इति ब्रुवन्प्रशमयसेऽद्य फल्गुन।।	</td><td>	8-69-52a<br>8-69-52b<br>8-69-52c<br>8-69-52d	
</td></tr>
<tr><td>
	।। इति श्रीमन्महाभारते कर्णपर्वणि <br>सप्तदशदिवसयुद्धे एकोनसप्ततितमोऽध्यायः।। 69 ।।	</td><td>		
</td></tr>
</tbody>