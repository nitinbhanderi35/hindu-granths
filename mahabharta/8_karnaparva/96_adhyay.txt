				
<tbody><tr><td>
	<b>सञ्जय उवाच।</b>	</td><td>	8-96-1x	
</td></tr>
				
				
				
<tr><td>
	अथाब्रवीच्चक्रधरोऽपि पार्थं<br>दृष्ट्वा रथेषून्प्रतिहन्यमानान्।<br>अमूमुषत्पश्यत एव तेऽद्य <br>ह्यस्त्राणि कर्णोऽस्त्रगणैः किरीटिन्।।	</td><td>	8-96-1a<br>8-96-1b<br>8-96-1c<br>8-96-1d	
</td></tr>
				
				
				
<tr><td>
	स पार्थ किं मुह्यसि वेत्सि चैव ता--<br>न्दृष्ट्वा समेतान्नदतः कुरूस्त्वम्।<br>कर्णं पुरस्कृत्य विदुर्हि सर्वे<br>तवास्त्रमस्त्रैर्विनिहन्यमानम्।।	</td><td>	8-96-2a<br>8-96-2b<br>8-96-2c<br>8-96-2d	
</td></tr>
				
				
				
				
				
<tr><td>
	पार्थाहवे त्यक्तुमस्त्रं समर्थः।।	</td><td>	8-96-3f	
</td></tr>
				
				
				
<tr><td>
	अनेन चाशु क्षुरनेमिनाद्य<br>मया विसृष्टेन सुदर्शनेन।<br>छिन्ध्यस्य मूर्धानमरेः प्रसह्य<br>वज्रेण शक्रो नमुचेरिवारेः।।	</td><td>	8-96-4a<br>8-96-4b<br>8-96-4c<br>8-96-4d	
</td></tr>
				
				
				
<tr><td>
	किरातरूपी भगवान्यया च<br>त्वया महात्मा परितोषितोऽभूत्।<br>स तां पुनर्वीर धृतिं गृहीत्वा<br>सहानुबन्धं जहि सूतपुत्रम्।।	</td><td>	8-96-5a<br>8-96-5b<br>8-96-5c<br>8-96-5d	
</td></tr>
				
				
				
<tr><td>
	ततो महीं सागरमेखलां त्वं<br>सपत्तगा ग्रामवतीं समृद्धाम्।<br>प्रयच्छ राज्ञे निहतारिसङ्घां<br>यशश्च पार्थातुलमाप्नुहि त्वम्।।	</td><td>	8-96-6a<br>8-96-6b<br>8-96-6c<br>8-96-6d	
</td></tr>
				
				
				
				
				
<tr><td>
	त्वां चापि दृष्ट्वा परिहीयमानम्।।	</td><td>	8-96-7f	
</td></tr>
<tr><td>
	<b>सञ्जय उवाच।</b>	</td><td>	8-96-8x	
</td></tr>
				
				
				
<tr><td>
	सञ्चोदितो भीमजनार्दनाभ्यां<br>स्मृत्वा तदात्मानमवेत्य सर्वम्।<br>इहात्मनश्चागमने विदित्वा<br>प्रयोजनं केशवमित्युवाच।।	</td><td>	8-96-8a<br>8-96-8b<br>8-96-8c<br>8-96-8d	
</td></tr>
				
				
				
<tr><td>
	प्रादुष्करोभ्येष महास्त्रमुग्रं<br>शिवाय लोकस्य वधाय सौतेः।<br>तन्मेऽनुजानातु भवान्सुराश्च<br>ब्रह्मा शिवो ब्रह्मविदश्च सर्वे।।	</td><td>	8-96-9a<br>8-96-9b<br>8-96-9c<br>8-96-9d	
</td></tr>
				
				
				
<tr><td>
	इति स्मोक्त्वा पाण्डवः सव्यसाची<br>नमस्कृत्वा ब्रह्मणे सोऽमितात्मा।<br>अनुत्तमं ब्राह्ममसह्यमस्त्रं<br>प्रादुश्चक्रे मनसा यद्विधेयम्।।	</td><td>	8-96-10a<br>8-96-10b<br>8-96-10c<br>8-96-10d	
</td></tr>
				
				
				
<tr><td>
	ततो दिशश्च प्रदिशश्च सर्वाः<br>समावृणोत्सायकैर्भूरितेजाः।<br>गाण्डीवमुक्तैर्भुजगैरिवोग्रै--<br>र्दिवाकरांशुप्रतिमैर्ज्वलद्भिः।।	</td><td>	8-96-11a<br>8-96-11b<br>8-96-11c<br>8-96-11d	
</td></tr>
				
				
				
<tr><td>
	सृष्टास्तु बाणा भरतर्षभेण<br>शतं शतं भीममुखाः सुतीक्ष्णाः।<br>प्राच्छादयन्कर्णरथं क्षणेन<br>युगान्तकालार्ककरप्रकाशाः।।	</td><td>	8-96-12a<br>8-96-12b<br>8-96-12c<br>8-96-12d	
</td></tr>
				
				
				
<tr><td>
	वैकर्तनेनाशु तदाजिमध्ये<br>सहस्रशो बाणगणा विसृष्टाः।<br>ते चाक्षयाः पाण्डवमभ्युपेयुः<br>पर्जन्यसृष्टा इव वारिधाराः।।	</td><td>	8-96-13a<br>8-96-13b<br>8-96-13c<br>8-96-13d	
</td></tr>
				
				
				
<tr><td>
	ततः स कृष्णं च किरीटिनं च<br>वृकोदरं चाप्रतिमप्रभावः।<br>त्रिभिस्त्रिभिर्भीमबलो निहत्य<br>ननाद घोरं महता स्वनेन।।	</td><td>	8-96-14a<br>8-96-14b<br>8-96-14c<br>8-96-14d	
</td></tr>
				
				
				
<tr><td>
	ततः स बाणाभिहतः किरीटी<br>भीमं तथा प्रेक्ष्य जनार्दनं च।<br>अमृष्यमाणः पुनरेव पार्थः<br>शरान्दशाष्टौ सममुद्ववर्ष।।	</td><td>	8-96-15a<br>8-96-15b<br>8-96-15c<br>8-96-15d	
</td></tr>
				
				
				
<tr><td>
	स केतुमेकेन शरेण विद्ध्वा<br>शल्यं चतुर्भिस्त्रिभिरेव कर्णम्।<br>ततः सुमुक्तैर्दशभिर्जघान<br>सेनापतिं काञ्चनवर्मनद्वम्।।	</td><td>	8-96-16a<br>8-96-16b<br>8-96-16c<br>8-96-16d	
</td></tr>
				
				
				
<tr><td>
	स राजपुत्रो विशिरा विबाहु--<br>र्विवाजिसूतो विधनुर्विकेतुः।<br>अथो रथाग्रादपतत्प्ररुग्णः<br>परश्वथैः साल इवावकृत्तः।।	</td><td>	8-96-17a<br>8-96-17b<br>8-96-17c<br>8-96-17d	
</td></tr>
				
				
				
				
				
<tr><td>
	नष्टौ सहस्राणि च पत्तिवीरान्।।	</td><td>	8-96-18f	
</td></tr>
				
				
				
<tr><td>
	दृष्ट्वा तु मुख्यावतिविध्यमानौ<br>वरेषुभिः शूरवरावरिघ्नौ।<br>कर्णं च पार्थं च नियम्य वाहा-<br>न्सर्वे वरिष्ठाश्च ततोऽवतस्थुः।।	</td><td>	8-96-19a<br>8-96-19b<br>8-96-19c<br>8-96-19d	
</td></tr>
				
				
				
<tr><td>
	प्रच्छादयामास ततः पृषत्कैः<br>सघोषमाच्छिद्य च गाण्डिवज्याम्।<br>अस्मिन्क्षणे फल्गुनं सूतपुत्रः<br>समाचिनोत्क्षुद्रकाणां शतेन।।	</td><td>	8-96-20a<br>8-96-20b<br>8-96-20c<br>8-96-20d	
</td></tr>
				
				
				
<tr><td>
	निर्मुक्तसर्पप्रतिमैश्च तीक्ष्णै--<br>स्तैलप्रघौतैः खगपत्रवाजैः।<br>षष्ट्या बिभेदाशु च वासुदेवं<br>तदन्तरे प्रात्वरन्सोमकाश्च।।	</td><td>	8-96-21a<br>8-96-21b<br>8-96-21c<br>8-96-21d	
</td></tr>
				
				
				
<tr><td>
	ततो नवज्यां सुदृढां किरीटि<br>स्वबाहुविक्षेपसहां प्रगृह्य।<br>समादधे गाण्डिवे क्षिप्रकारी<br>निमेषमात्रेण महाधनुष्मान्।।	</td><td>	8-96-22a<br>8-96-22b<br>8-96-22c<br>8-96-22d	
</td></tr>
				
				
				
<tr><td>
	ज्याछेदनं ज्याविधानं च तस्य<br>नैवावबुध्यत्सूतपुत्रो लघुत्वात्।<br>पार्थस्य सङ्ख्ये द्विषतां निहन्तु--<br>स्तदद्भुतं तत्र बभूव राजन्।।	</td><td>	8-96-23a<br>8-96-23b<br>8-96-23c<br>8-96-23d	
</td></tr>
				
				
				
<tr><td>
	पार्थोऽपि तां ज्यामवधाय तूर्णं<br>शरासनज्यामाधिरथेर्विहत्य।<br>सुसंरब्धः कर्णशरैः क्षताङ्गो<br>रणे योधांस्तावकान्प्रत्यगृह्णात्।।	</td><td>	8-96-24a<br>8-96-24b<br>8-96-24c<br>8-96-24d	
</td></tr>
				
<tr><td>
	नैवापत्पक्षिगणोऽन्तरिक्षे<br>पार्थेन चास्त्रेण कृतेऽन्धकारे।।	</td><td>	8-96-25a<br>8-96-25b	
</td></tr>
				
				
				
<tr><td>
	शल्यं तु पार्थो दशभिर्निमेषा--<br>द्भृशं तनुत्रे प्रहसन्नविध्यत्।<br>ततः कर्णं द्वादशभिः पृषत्कै--<br>र्विद्ध्वा पुनः सप्तभिरप्यविध्यत्।।	</td><td>	8-96-26a<br>8-96-26b<br>8-96-26c<br>8-96-26d	
</td></tr>
				
				
				
<tr><td>
	स पार्थबाणासनवेगनुन्नै--<br>र्दृढाहतः पत्रिभिरुग्रवेगैः।<br>विभिन्नगात्रः क्षतजोक्षिताङ्गः<br>कर्णो बभौ रुद्र इवान्तकाले।।	</td><td>	8-96-27a<br>8-96-27b<br>8-96-27c<br>8-96-27d	
</td></tr>
				
				
				
<tr><td>
	ततस्त्रिभिस्तं त्रिदशाधिपोपमं<br>शरैर्बिभेदाधिरथिर्धनञ्जयम्।<br>शरांश्च पञ्च ज्वलनानिवोरगा--<br>न्प्रवेशयामास जिघांसुरच्युते।।	</td><td>	8-96-28a<br>8-96-28b<br>8-96-28c<br>8-96-28d	
</td></tr>
				
				
				
<tr><td>
	सुवर्णचित्रं पुरुषोत्तमस्य<br>वर्माथ भित्त्वाभ्यपतन्सुपुङ्खाः।<br>वेगेन गां ते विविशुश्च राज--<br>न्स्नात्वा कर्णाऽभिमुखाः प्रतीयुः।।	</td><td>	8-96-29a<br>8-96-29b<br>8-96-29c<br>8-96-29d	
</td></tr>
				
				
				
<tr><td>
	तान्पञ्चभल्लैर्दशभिः सुमुक्तै--<br>स्त्रिधात्रिधैकैकमथोच्चकर्त।<br>धनञ्जयस्ते न्यपतन्पृथिव्यां<br>यथाऽहयस्तार्क्ष्यमुखेन कृत्ताः।।	</td><td>	8-96-30a<br>8-96-30b<br>8-96-30c<br>8-96-30d	
</td></tr>
				
				
				
				
				
<tr><td>
	द्धैर्यात्तुं तस्थावतिमात्रधैर्यः।।	</td><td>	8-96-31f	
</td></tr>
				
				
				
<tr><td>
	प्रादुश्चकाराथ शरान्महात्मा<br>देहं विचिन्वन्निव सूतजस्य।<br>शरास्तु ते काञ्चनचित्रपुङ्खाः<br>सम्पेतुरुर्व्यां शतशो महान्तः।।	</td><td>	8-96-32a<br>8-96-32b<br>8-96-32c<br>8-96-32d	
</td></tr>
				
				
				
<tr><td>
	ततः शरौघैः प्रदिशो दिशश्च<br>रविप्रभाः कर्णरथश्च राजन्।<br>अदृश्य आसीत्कुपिते धनञ्जये<br>तुषारनीहारवृतो गिरिर्यथा।।	</td><td>	8-96-33a<br>8-96-33b<br>8-96-33c<br>8-96-33d	
</td></tr>
				
				
				
<tr><td>
	सचक्ररक्षा अपि पृष्ठगोपाः<br>कर्णस्य ये चापि पुरःसराश्च।<br>भीता द्रवन्ति स्म निहन्यमाना<br>महेषुभिः पार्थकरप्रणुन्नैः।।	</td><td>	8-96-34a<br>8-96-34b<br>8-96-34c<br>8-96-34d	
</td></tr>
				
				
				
<tr><td>
	ततोऽर्जुनो वै भरतप्रवीरो<br>महानुभावः समरे निहन्ता।<br>सुयोधनेनानुमतान्विनिघ्न--<br>न्समुच्छ्रितान्सरथान्सारभूतान्।।	</td><td>	8-96-35a<br>8-96-35b<br>8-96-35c<br>8-96-35d	
</td></tr>
				
				
				
<tr><td>
	गाण्डीवधन्वा द्विगुणं सहस्रं<br>कुरुप्रवीरानृषभः कुरूणाम्।<br>क्षणेन सर्वान्सरथान्ससूता--<br>न्निनाय राजन्क्षयमेकवीरः।।	</td><td>	8-96-36a<br>8-96-36b<br>8-96-36c<br>8-96-36d	
</td></tr>
				
				
				
<tr><td>
	अथो पलायन्त विहाय कर्णं<br>तवात्मजा ये कुरवश्च शिष्टाः।<br>एतानवाकीर्य शरक्षतांश्च<br>विलप्यमानांस्तनयान्विमृद्गन्।।	</td><td>	8-96-37a<br>8-96-37b<br>8-96-37c<br>8-96-37d	
</td></tr>
				
				
				
<tr><td>
	सर्वे प्रणेशुः कुरवो विभग्नाः<br>पार्थेषुभिः सम्परितप्यमानाः।<br>सुयोधनेनाथ पुनर्वरिष्ठाः<br>प्रचोदिताः कर्णरथानुयाने।।	</td><td>	8-96-38a<br>8-96-38b<br>8-96-38c<br>8-96-38d	
</td></tr>
				
				
				
<tr><td>
	भोः क्षत्रियाः शूरतमास्तु सर्वे<br>क्षत्रे च धर्मे निरताः स्थ यूयम्।<br>न युक्तरूपं भवतां समीपा--<br>त्पलायनं कर्णमतिप्रहाय।।	</td><td>	8-96-39a<br>8-96-39b<br>8-96-39c<br>8-96-39d	
</td></tr>
				
				
				
<tr><td>
	तवात्मजेनापि तथोच्यमाना<br>नैवावतिष्ठन्त भयाद्विवर्णाः।<br>क्षणेन नष्टाः प्रदिशो दिशश्च<br>सर्वे ततः प्रेक्ष्य दिशो विशून्याः।।	</td><td>	8-96-40a<br>8-96-40b<br>8-96-40c<br>8-96-40d	
</td></tr>
				
				
				
<tr><td>
	भयावदीर्णः कुरुभिर्विहीनः<br>पार्थेषुभिः सम्परितप्यमानः।<br>न विव्यधे भारत तत्र कर्णः<br>प्रतीपमेवार्जुनमभ्यधावत्।।	</td><td>	8-96-41a<br>8-96-41b<br>8-96-41c<br>8-96-41c	
</td></tr>
<tr><td>
	।। इति श्रीमन्महाभारते कर्णपर्वणि <br>सप्तदशदिवसयुद्धे षण्णवतितमोऽध्यायः।। 96 ।। 	</td><td>		
</td></tr>
</tbody>