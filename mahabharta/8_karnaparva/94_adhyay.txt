				
<tbody><tr><td>
	<b>सञ्जय उवाच।</b>	</td><td>	8-94-1x	
</td></tr>
				
				
				
<tr><td>
	तद्देतनागासुरसिद्धयक्षै--<br>र्गन्धर्वरक्षोप्सरसां च सङ्घैः।<br>ब्रह्मर्षिराजर्षिसुपर्णजुष्टं<br>बभौ वियद्विस्मयनीयरूपम्।।	</td><td>	8-94-1a<br>8-94-1b<br>8-94-1c<br>8-94-1d	
</td></tr>
				
				
				
<tr><td>
	नानद्यमानं निनदैर्मनोज्ञै--<br>र्वादित्रगीतस्तुतिनृत्यहासैः।<br>सर्वेऽन्तरिक्षं ददृशुर्मनुष्याः<br>खस्थाश्च तद्विस्मयनीयरूपम्।।	</td><td>	8-94-2a<br>8-94-2b<br>8-94-2c<br>8-94-2d	
</td></tr>
				
				
				
<tr><td>
	ततः प्रहृष्टाः कुरुपाण्डुयोधा<br>वादित्रशङ्खस्वनसिंहनादैः।<br>विनादयन्तो वसुधां दिशश्च<br>स्वनेन सर्वान्द्विषतो निजघ्नुः।।	</td><td>	8-94-3a<br>8-94-3b<br>8-94-3c<br>8-94-3d	
</td></tr>
				
				
				
<tr><td>
	नराश्वमातङ्गरथैः समाकुलं<br>शरासिशक्त्यृष्टिनिपातदुःसहम्।<br>अभीरुजुष्टं हतदेहसङ्कुलं<br>रणाजिरं लोहितमाबभौ तदा।।	</td><td>	8-94-4a<br>8-94-4b<br>8-94-4c<br>8-94-4d	
</td></tr>
				
				
				
				
				
<tr><td>
	परस्परं प्रावृणुतां सुदंशितौ।।	</td><td>	8-94-5f	
</td></tr>
				
				
				
<tr><td>
	ततस्त्वदीयाश्च परे च सायकैः<br>कृतेऽन्धकारे ददृशुर्न किञ्चन।<br>भयातुरा एकरथौ समाश्रयं--<br>स्ततोऽभवत्त्वद्भुतमेव सर्वतः।।	</td><td>	8-94-6a<br>8-94-6b<br>8-94-6c<br>8-94-6d	
</td></tr>
				
				
				
<tr><td>
	ततोऽस्त्रमस्त्रेण परस्परं तौ<br>विधूय वाताविव पूर्वपश्चिमौ।<br>घनान्धकारे वितते तमोनुदौ<br>यथोदितौ तद्वदतीव रेजतुः।।	</td><td>	8-94-7a<br>8-94-7b<br>8-94-7c<br>8-94-7d	
</td></tr>
				
				
				
<tr><td>
	न चाभिसर्तव्यमिति प्रचोदिताः<br>परे त्वदीयाश्च तथाऽवतस्थिरे।<br>महारथौ तौ परिवार्य सर्वतः<br>सुरासुराः शम्बरवासवाविव।।	</td><td>	8-94-8a<br>8-94-8b<br>8-94-8c<br>8-94-8d	
</td></tr>
				
				
				
<tr><td>
	मृदङ्गभेरीपणवानकस्वनै--<br>र्निनादिते वाहनशङ्खनिस्वनैः।<br>तौ सिंहनादैर्बभतुर्नरोत्तमौ<br>पतङ्गचन्द्राविव दुःसहावुभौ।।	</td><td>	8-94-9a<br>8-94-9b<br>8-94-9c<br>8-94-9d	
</td></tr>
				
				
				
<tr><td>
	महाधनुर्मण्डुलमध्यगावुभौ<br>सुवर्चसौ बाणसहस्रदीधिती।<br>दिधक्षमाणौ सचराचरं जग--<br>द्युगान्तसूर्याविव दुःसहौ रणे।।	</td><td>	8-94-10a<br>8-94-10b<br>8-94-10c<br>8-94-10d	
</td></tr>
				
				
				
<tr><td>
	उभावजेयावहितान्तकावुभा--<br>वुभौ जिघांसू कृतिनौ परस्परम्।<br>महाहवे वीतभयौ समीयतु--<br>र्महेन्द्रजम्भाविव कर्णपाण्डवौ।।	</td><td>	8-94-11a<br>8-94-11b<br>8-94-11c<br>8-94-11d	
</td></tr>
				
				
				
<tr><td>
	ततो महास्त्राणि महाधनुर्धरौ<br>विमुञ्चमानाविषुभिर्भयानकैः।<br>नराश्वनागानमितान्निजघ्नतुः<br>परस्परं चापि महारथौ नृप।।	</td><td>	8-94-12a<br>8-94-12b<br>8-94-12c<br>8-94-12d	
</td></tr>
				
				
				
<tr><td>
	ततो विसस्रुः पुनरर्दिता नरा<br>नरोत्तमाभ्यां कुरुपाण्डवाश्रयाः।<br>सनागपत्त्यश्वरथा दिशो द्रुता--<br>स्तथा यथा सिंहहता वनौकसः।।	</td><td>	8-94-13a<br>8-94-13b<br>8-94-13c<br>8-94-13d	
</td></tr>
				
				
				
<tr><td>
	ततस्तु दुर्योधनभोजसौबलाः<br>कृपो गुरोश्चापि सुतो महाहवे।<br>महारथाः पञ्च धनञ्जयाच्युतौ<br>शरैः शरीरार्तिकरैरताडयन्।।	</td><td>	8-94-14a<br>8-94-14b<br>8-94-14c<br>8-94-14d	
</td></tr>
				
				
				
<tr><td>
	धनूंषि तेषामिषुधीन्ध्वजान्हया--<br>न्रथांश्च सूतांश्च धनञ्जयः शरैः।<br>समं प्रमध्याशु परान्समन्ततः<br>शरोत्तमैर्द्वादशभिन्न सूतजम्।।	</td><td>	8-94-15a<br>8-94-15b<br>8-94-15c<br>8-94-15d	
</td></tr>
				
				
				
<tr><td>
	अथाभ्यधावंस्त्वरिताः शतं रथाः<br>शतं गजाश्चार्जुनमाततायिनः।<br>शकास्तुषारा यवनाश्च सादिनः<br>सहैव काम्भोजवरैर्जिघांसवः।।	</td><td>	8-94-16a<br>8-94-16b<br>8-94-16c<br>8-94-16d	
</td></tr>
				
				
				
<tr><td>
	वरायुधान्पाणिगतैः शरैः सह<br>क्षुरैर्न्यकृन्तत्प्रपतञ्शिरांसि च।<br>हयांश्च नागांश्च रथांश्च युध्यतो<br>धनञ्जयऋ शत्रुगणान्क्षितौ क्षिणौत्।।	</td><td>	8-94-17a<br>8-94-17b<br>8-94-17c<br>8-94-17d	
</td></tr>
				
				
				
<tr><td>
	ततोऽन्तरिक्षे सुरतूर्यनिःस्वनाः<br>ससाधुवादा हृषितैः समीरिताः।<br>निपेतुरप्युत्तमपुष्पवृष्टयः<br>सुरूपगन्धाः पवनेरिताः शुभाः।।	</td><td>	8-94-18a<br>8-94-18b<br>8-94-18c<br>8-94-18d	
</td></tr>
				
				
				
<tr><td>
	तदद्भुतं देवमनुष्यसाक्षिकं<br>समीक्ष्य भूतानि विसिस्मियुस्तदा।<br>तवात्मजः सूतसुतश्च न व्यथां<br>न विस्मयं जग्मतुरेकनिश्चयौ।।	</td><td>	8-94-19a<br>8-94-19b<br>8-94-19c<br>8-94-19d	
</td></tr>
				
				
				
<tr><td>
	अथाब्रवीद्द्रोणसुतस्तवात्मजं<br>करं करेण प्रतिपीड्य सान्त्वयन्।<br>प्रसीद दुर्योधन शाम्य पाण्डवै--<br>रलं विरोधेन धिगस्तु विग्रहम्।।	</td><td>	8-94-20a<br>8-94-20b<br>8-94-20c<br>8-94-20d	
</td></tr>
				
				
				
<tr><td>
	हतो गुरुर्ब्रह्मसमो महास्त्रवि--<br>त्तथैव भीष्मप्रमुखा महारथाः।<br>अहं त्ववध्यो मम चापि मातुलः<br>प्रशाधि राज्यं सह पाण्डवैश्चिरम्।।	</td><td>	8-94-21a<br>8-94-21b<br>8-94-21c<br>8-94-21d	
</td></tr>
				
				
				
<tr><td>
	धनञ्जयः स्यास्यति वारितो मया<br>जनार्दनो नैव विरोधमिच्छति।<br>युधिष्ठिरो भूतहिते रतः सदा<br>वृकोदरस्तद्वशगस्तथा यमौ।।	</td><td>	8-94-22a<br>8-94-22b<br>8-94-22c<br>8-94-22d	
</td></tr>
				
				
				
				
				
<tr><td>
	ध्रुवं हि तप्तोऽसि हतोऽरिभिर्युधि।।	</td><td>	8-94-23f	
</td></tr>
				
<tr><td>
	वृद्धं पितरमालोक्य गान्धारीं च यशस्विनीम्।<br>कृपालुर्धर्मराजो हि याचितः शममेष्यति।।	</td><td>	8-94-24a<br>8-94-24b	
</td></tr>
				
<tr><td>
	यथोचितं च वै राज्यमनुज्ञास्यति ते प्रभुः।<br>विपश्चित्सुमतिर्वीरः सर्वशास्त्रार्थतत्त्ववित्।।	</td><td>	8-94-25a<br>8-94-25b	
</td></tr>
				
<tr><td>
	वैरं नेष्यति धर्मात्मा स्वजने नास्त्यतिक्रमः।<br>न विग्रहमतिः कृष्णा स्वजने प्रतिनन्दति।।	</td><td>	8-94-26a<br>8-94-26b	
</td></tr>
				
				
<tr><td>
	भीमसेनार्जुनौ चोभौ माद्रीपुत्रौ च पाण्डवौ।<br>वासुदेवमते चैव पाण्डवस्य च धीमतः।<br>स्थास्यन्ति पुरुषव्याघ्रास्तयोर्वचनगौरवात्।।	</td><td>	8-94-27a<br>8-94-27b<br>8-94-27c	
</td></tr>
				
<tr><td>
	रक्ष दुर्योधनात्मानमात्मा सर्वस्य भाजनम्।<br>जीवने यत्नमातिष्ठ जीवन्भद्राणि पश्यति।।	</td><td>	8-94-28a<br>8-94-28b	
</td></tr>
				
<tr><td>
	राज्यं श्रीश्चैव भद्रं ते जीवमाने च कल्पते।<br>मृतस्य तु खलु कौरव्य नैव राज्यं कुतः सुखम्।।	</td><td>	8-94-29a<br>8-94-29b	
</td></tr>
				
<tr><td>
	लोकवृत्तमिदं वृत्तं प्रवृत्तं पश्य भारत।<br>शाम्य त्वं पाण्डवैः सार्धं शेषं रक्ष कुलस्य च।।	</td><td>	8-94-30a<br>8-94-30b	
</td></tr>
				
<tr><td>
	मा भूत्स कालः कौरव्य यदाऽहमहितं वचः।<br>ब्रूयां कामं महाबाहो माऽवमंस्था वचो मम।।	</td><td>	8-94-31a<br>8-94-31b	
</td></tr>
				
				
<tr><td>
	धर्मिष्ठमिदमत्यर्थं राज्ञश्चैव कुलस्य च।<br>एतद्धि परमं श्रेयः कुरुवंशस्य वृद्धये।<br>प्रयाहि तं च गान्धारे कुलस्य च सुखावहम्।।	</td><td>	8-94-32a<br>8-94-32b<br>8-94-32c	
</td></tr>
				
<tr><td>
	पथ्यमायतिसंयुक्तं कर्णोऽप्यर्जुनमाहवे।<br>न जेष्यति नरव्याघ्र इति मे निश्चिता मतिः।।	</td><td>	8-94-33a<br>8-94-33b	
</td></tr>
				
<tr><td>
	रोचतां ते नरश्रेष्ठ ममैतद्वचनं शुभम्।<br>अतोऽन्यथा हि राजेन्द्र विनाशः सुमहान्भवेत्।।	</td><td>	8-94-34a<br>8-94-34b	
</td></tr>
				
				
				
<tr><td>
	इदं च दृष्टं जगता सह त्वया<br>कृतं यदेकेन किरीटमालिना।<br>यथा न कुर्याद्बलभिन्न चान्तको<br>न च प्रचेता भगवान्न यक्षराट्।।	</td><td>	8-94-35a<br>8-94-35b<br>8-94-35c<br>8-94-35d	
</td></tr>
				
				
				
<tr><td>
	अतोऽपि भूयान्स्वगुणैर्धनञ्जयो<br>न चातिवर्तिष्यति मे वचोऽखिलम्।<br>तवानुयात्रां च सदा करिष्यति<br>प्रसीद राजेन्द्र शमं त्वमाप्नुहि।।	</td><td>	8-94-36a<br>8-94-36b<br>8-94-36c<br>8-94-36d	
</td></tr>
				
				
				
<tr><td>
	ममाभिमानः परमः सदा त्वयि<br>ब्रवीम्यतस्त्वां परमाच्च सौहृदात्।<br>निवारयिष्यामि च कर्णमाहवे<br>महान्हि मेऽस्ति प्रणयोऽथ सूतजे।।	</td><td>	8-94-37a<br>8-94-37b<br>8-94-37c<br>8-94-37d	
</td></tr>
				
				
				
<tr><td>
	वदन्ति मैत्रीं सहजां विचक्षणा--<br>स्तथैव साम्ना च धनेन चार्जिताम्।<br>प्रतापतश्चोपनतां चतुर्विधां<br>तदस्ति सर्वं तव पाण्डवेषु।।	</td><td>	8-94-38a<br>8-94-38b<br>8-94-38c<br>8-94-38d	
</td></tr>
				
				
				
<tr><td>
	निसर्गतस्ते तव वीर बान्धवाः<br>पुनश्च साम्ना हितमाप्नुयुः प्रभो।<br>त्वयि प्रसन्ने यदि मित्रतां गते<br>हितं कृतं स्याज्जगतस्त्वयाऽतुलम्।।	</td><td>	8-94-39a<br>8-94-39b<br>8-94-39c<br>8-94-39d	
</td></tr>
				
				
				
<tr><td>
	इतीदमुक्तः सुहृदा वचो हितं<br>विचिन्त्य निःश्वस्य च दुर्मनाऽब्रवीत्।<br>यथा भवानाह सखे तथैव त--<br>न्ममापि विज्ञापयतो वचः शृणु।।	</td><td>	8-94-40a<br>8-94-40b<br>8-94-40c<br>8-94-40d	
</td></tr>
				
				
				
<tr><td>
	निहत्य दुःशासनमुक्तवान्बहु<br>प्रहस्य शार्दूलवदेष दुर्मतिः।<br>वृकोदरस्तद्वृदये मम स्थितं<br>न तत्परोक्षं भवतः कुतः शमः।।	</td><td>	8-94-41a<br>8-94-41b<br>8-94-41c<br>8-94-41d	
</td></tr>
				
				
				
<tr><td>
	न चापि कर्णं प्रसहेद्रणेऽर्जुनो<br>महागिरिं मेरुमिवोग्रमारुतः।<br>न चाश्वसिष्यन्ति पृथात्मजा मयि<br>प्रसह्य वैरं बहुशो विचिन्त्य।।	</td><td>	8-94-42a<br>8-94-42b<br>8-94-42c<br>8-94-42d	
</td></tr>
				
				
				
<tr><td>
	न चापि कर्णं गुरुपुत्र संयुगा--<br>दुपारमेत्यर्हसि वीर भाषितुम्।<br>श्रमेण युक्तो महताद्य फल्गुन--<br>स्तमेष कर्णः प्रसभं हनिष्यति।।	</td><td>	8-94-43a<br>8-94-43b<br>8-94-43c<br>8-94-43d	
</td></tr>
				
				
				
<tr><td>
	`वसुन्धरायाः परिवर्तनं भवे--<br>द्व्रजेच्च शोषं मकरालयोऽर्णवः।<br>प्लवेयुरप्यद्रिवरा महाम्बुधौ<br>न चार्जुनो जेष्यति कर्णमाहवे।।	</td><td>	8-94-44a<br>8-94-44b<br>8-94-44c<br>8-94-44d	
</td></tr>
				
				
				
<tr><td>
	अपां पृथिव्या नभसो नभस्वतः<br>सुतिग्मदीप्तेश्च हिरण्यरेतसः।<br>अभाव एषामपि सर्वतो भवे--<br>न्न चार्जुनो जेष्यति कर्णमाहवे'।।	</td><td>	8-94-45a<br>8-94-45b<br>8-94-45c<br>8-94-45d	
</td></tr>
				
				
				
<tr><td>
	तमेवमुक्त्वाऽप्यनुनीय चासकृ--<br>त्तवात्मजः स्वाननुशास्ति सैनिकान्।<br>द्रुतं घ्नताभिद्रवताहितानिमा--<br>नहीनसत्वाः किमु जोषमासते।।	</td><td>	8-94-46a<br>8-94-46b<br>8-94-46c<br>8-94-46d	
</td></tr>
<tr><td>
	।। इति श्रीमन्महाभारते कर्णपर्वणि<br> सप्तदशदिवसयुद्धे चतुर्नवतितमोऽध्यायः।। 94 ।। 	</td><td>		
</td></tr>
</tbody>