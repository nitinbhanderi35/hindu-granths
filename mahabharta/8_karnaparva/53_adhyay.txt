				
<tbody><tr><td>
	<b>सञ्जय उवाच।</b>	</td><td>	8-53-1x	
</td></tr>
				
<tr><td>
	ततः समभवद्युद्धं शुक्राङ्गिरसवर्चसोः।<br>नक्षत्रमभितो व्योम्नि शुक्राङ्गिरसयोरिव।।	</td><td>	8-53-1a<br>8-53-1b	
</td></tr>
				
<tr><td>
	सन्तापयन्तावन्योन्यं दीप्तैः शरगभस्तिभिः।<br>लोकत्रासकरावास्तां विमार्गस्थौ ग्रहाविव।।	</td><td>	8-53-2a<br>8-53-2b	
</td></tr>
				
<tr><td>
	ततोऽविध्यद्धुवोर्मध्ये नाराचैरर्जुनो भृशम्।<br>स तेन विबभौ द्रौणिरूर्ध्वरश्मिर्यथा रविः।।	</td><td>	8-53-3a<br>8-53-3b	
</td></tr>
				
<tr><td>
	अथ कृष्णौ शरशतैरश्वत्थाम्नाऽर्दितौ भृशम्।<br>स्वरश्मिजालविकचौ युगान्तार्काविवासुतः।।	</td><td>	8-53-4a<br>8-53-4b	
</td></tr>
				
				
				
<tr><td>
	ततोऽर्जुनः सर्वतोधारमस्त्र--<br>मवासृजद्वासुदेवेऽभिभूते।<br>द्रौणायनिश्चाभ्यहनत्पृषत्कै--<br>र्वज्राग्निवैवस्वतदण्डकल्पैः।।	</td><td>	8-53-5a<br>8-53-5b<br>8-53-5c<br>8-53-5d	
</td></tr>
				
				
				
<tr><td>
	स केशवं चार्जुनं चातितेजा<br>विव्याध मर्मस्वतिरौद्रकर्मा।<br>बाणैः सुमुक्तैरतितीव्रवेगै--<br>र्यैराहतो मृत्युरपि व्यथेत।।	</td><td>	8-53-6a<br>8-53-6b<br>8-53-6c<br>8-53-6d	
</td></tr>
				
				
				
<tr><td>
	द्रौणेरिषूनिषुभिः सन्निवार्य<br>व्यायच्छतस्तद्द्विगुणैः सुपुङ्खैः।<br>तं साश्वसूतध्वजमेकवीर--<br>मावृत्य संशप्तकसैन्यमार्च्छत्।।	</td><td>	8-53-7a<br>8-53-7b<br>8-53-7c<br>8-53-7d	
</td></tr>
				
				
				
<tr><td>
	धनूंषि बाणानिषुधीर्धनुर्ज्याः<br>पाणीन्भुजान्पाणिगतं च शस्त्रम्।<br>छत्राणि केतूंस्तुरगान्रथेषां<br>वस्त्राणि माल्यान्यथा भूषणानि।।	</td><td>	8-53-8a<br>8-53-8b<br>8-53-8c<br>8-53-8d	
</td></tr>
				
				
				
<tr><td>
	चर्माणि वर्माणि मनोरमाणि<br>प्रसह्य चैषां स शिरांसि चैव।<br>स्रिच्छेद पार्थो द्विषतां सुमुक्तै--<br>र्बाणैः स्थितानामपराङ्मुखानाम्।।	</td><td>	8-53-9a<br>8-53-9b<br>8-53-9c<br>8-53-9d	
</td></tr>
				
				
				
<tr><td>
	सुकल्पिताः स्मन्दनवाजिनागाः<br>समास्थिताः कृतयत्नैर्नृवीरैः।<br>पार्थेरितैर्बाणशतैर्निरस्ता--<br>स्तैरेव सार्धं नृवरैर्विनेशुः।।	</td><td>	8-53-10a<br>8-53-10b<br>8-53-10c<br>8-53-10d	
</td></tr>
				
				
				
<tr><td>
	पद्मार्कपूर्णेन्दुनिभाननानि<br>किरीटमाल्याभरणोज्ज्वलानि।<br>भल्लार्धचन्द्रक्षुरसन्निकृत्ता--<br>न्यपातयच्छत्रुशिरांस्यजस्रम्।।	</td><td>	8-53-11a<br>8-53-11b<br>8-53-11c<br>8-53-11d	
</td></tr>
				
				
				
<tr><td>
	अथ द्विपैर्दैत्यरिपुद्विपाभै--<br>र्देवारिकल्पा बलमन्युकल्पैः।<br>कलिङ्गवङ्गाङ्गनिषादवीरा<br>जिघांसवः पाण्डवमभ्यधावन्।।	</td><td>	8-53-12a<br>8-53-12b<br>8-53-12c<br>8-53-12d	
</td></tr>
				
				
				
<tr><td>
	तेषां द्विपानां निचकर्त पार्थो<br>वर्माणि चर्माणि करान्नियन्तॄन्।<br>ध्वजाः पताकाश्च ततः प्रपेतु--<br>र्वज्राहतानीव गिरेः शिरांसि।।	</td><td>	8-53-13a<br>8-53-13b<br>8-53-13c<br>8-53-13d	
</td></tr>
				
				
				
<tr><td>
	तेषु प्रभग्नेषु गुरोस्तनूजं<br>बाणैः किरीटि नवसूर्यवर्णैः।<br>प्रच्छादयामास महाभ्रजालै--<br>र्वायुः समुद्यन्तमिवांशुमन्तम्।।	</td><td>	8-53-14a<br>8-53-14b<br>8-53-14c<br>8-53-14d	
</td></tr>
				
				
				
<tr><td>
	ततोऽर्जुनेषूनिषुभिर्निरस्य<br>द्रौणिः शितैरर्जुनवासुदेवौ।<br>प्रच्छादयित्वा दिवि चन्द्रसूर्यौ<br>ननाद सोऽम्भोद इवातपान्ते।।	</td><td>	8-53-15a<br>8-53-15b<br>8-53-15c<br>8-53-15d	
</td></tr>
				
				
				
<tr><td>
	तमर्जुनस्तांश्च पुनस्त्वदीया--<br>नभ्यर्दितस्तैरभिसृत्य शस्त्रैः।<br>वाणान्धकारं सहसैव कृत्त्वा<br>विव्याध पार्थो वरहेमपुङ्खैः।।	</td><td>	8-53-16a<br>8-53-16b<br>8-53-16c<br>8-53-16d	
</td></tr>
				
				
				
<tr><td>
	नाप्याददत्सन्दधन्नैव मुञ्च--<br>न्बाणान्रथेऽदृश्यत सव्यसाची।<br>रथांश्च नागांस्तुरगान्पदातीन्<br>संस्यूतदेहान्ददृशुर्हतांश्च।।	</td><td>	8-53-17a<br>8-53-17b<br>8-53-17c<br>8-53-17d	
</td></tr>
				
				
				
<tr><td>
	सन्धाय नाराचवरान्दशाशु<br>द्रौणिस्त्वरन्नेकमिवोत्ससर्ज।<br>तेषां च पञ्चार्जुनमभ्यविध्य--<br>न्पञ्चाच्युतं निर्बिभुदुः सुपुङ्खाः।।	</td><td>	8-53-18a<br>8-53-18b<br>8-53-18c<br>8-53-18d	
</td></tr>
				
				
				
<tr><td>
	तैराहतौ सर्वमनुष्यमुख्या--<br>वसृक्स्रवन्तौ धनदेन्द्रकल्पौ।<br>समाप्तविद्येन तथाऽभिभूतौ<br>हतौ रणे ताविति मेनिरेऽन्ये।।	</td><td>	8-53-19a<br>8-53-19b<br>8-53-19c<br>8-53-19d	
</td></tr>
				
				
				
<tr><td>
	अथार्जुनं प्राह दशार्हनाथः<br>प्रमाद्यसे किं जहि योधमेतम्।<br>कुर्याद्धि दोषं समुपेक्षितोऽयं<br>कष्टो भवेद्व्याधिरिवाक्रियावान्।।	</td><td>	8-53-20a<br>8-53-20b<br>8-53-20c<br>8-53-20d	
</td></tr>
				
				
				
<tr><td>
	तथेति चोक्त्वाऽच्युतमप्रमादी<br>द्रौणेः प्रहस्याशु किरीटमाली।<br>भुजौ वरौ चन्दनसारदिग्धौ<br>वक्षः शिरोऽथाप्रतिमौ तथोरू।।	</td><td>	8-53-21a<br>8-53-21b<br>8-53-21c<br>8-53-21d	
</td></tr>
				
				
				
<tr><td>
	गाण्डीवमुक्तैः कुपिताहिकल्पै--<br>द्रौणिं शरैः संयति निर्बिभेद।<br>छित्त्वा तु रश्मींस्तुरगानविध्य--<br>त्ते तं रणादूहुरतीव दूरम्।।	</td><td>	8-53-22a<br>8-53-22b<br>8-53-22c<br>8-53-22d	
</td></tr>
				
				
				
<tr><td>
	स तैर्हृतो वातजवैस्तुरङ्गै-<br>र्द्रौणिर्दृढं पार्थशराभिभूतः।<br>आवृत्य नैव व्यषहत्स योद्धुं<br>पार्थेन सार्धं मतिमान्विमृश्य।	</td><td>	8-53-23a<br>8-53-23b<br>8-53-23c<br>8-53-23d	
</td></tr>
				
				
				
<tr><td>
	जानञ्जयं नियतं वृष्णिवीरे<br>धनञ्जये चाङ्गिरसां वरिष्ठः।।<br>विवेश कर्णस्य बलं तरस्वी<br>भग्नोत्साहः क्षीणवाणास्त्रयोगः।।	</td><td>	8-53-24a<br>8-53-24b<br>8-53-24c<br>8-53-24d	
</td></tr>
				
<tr><td>
	प्रतीपकामे तु रणादश्वत्थाम्नि हृते हयैः।<br>मन्त्रौषधिक्रियायोगैर्व्याधौ देहादिवाहृते।।	</td><td>	8-53-25a<br>8-53-25b	
</td></tr>
				
<tr><td>
	संशप्तकानभिमुखौ प्रयातौ केशवार्जुनौ।<br>वातोद्वूतपताकेन स्यन्दनेनौघनादिना।।	</td><td>	8-53-26a<br>8-53-26b	
</td></tr>
<tr><td>
	।। इति श्रीमन्महाभारते कर्णपर्वणि <br>सप्तदशदिवसयुद्धे त्रिपञ्चाशोऽध्यायः।। 53 ।।	</td><td>		
</td></tr>
</tbody>