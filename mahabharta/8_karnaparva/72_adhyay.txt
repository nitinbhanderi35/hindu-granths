				
<tbody><tr><td>
	<b>सञ्जय उवाच।</b>	</td><td>	8-72-1x	
</td></tr>
				
<tr><td>
	युधिष्ठिरेणैxxxxक्तः कौन्तेयः श्वेतवाहनः।<br>असिं जग्राह सङ्क्रुद्धो जिघांसुर्भरतर्षभम्।।	</td><td>	8-72-1a<br>8-72-1b	
</td></tr>
				
<tr><td>
	तस्य कोपं समाज्ञाय चित्तज्ञः केशवस्तदा।<br>उवाच किमिदं खङ्गं गृह्णास्यर्जुन शंम मे।।	</td><td>	8-72-2a<br>8-72-2b	
</td></tr>
				
<tr><td>
	नेह पश्यामि योद्धव्यं त्वया किञ्चिद्वनञ्जय।<br>नेहागता धार्तराष्ट्राः सर्वे भीमेन वारिताः।।	</td><td>	8-72-3a<br>8-72-3b	
</td></tr>
				
<tr><td>
	उपागतोऽसि कौन्तेय राजा द्रष्टव्य इत्यसौ।<br>स राजा भवता दृष्टः कुशली च युधिष्ठिरः।।	</td><td>	8-72-4a<br>8-72-4b	
</td></tr>
				
<tr><td>
	तं दृष्ट्वा नृपशार्दूलं शार्दूलसमविक्रमम्।<br>हर्षकाले च सम्प्राप्ते कस्मात्त्वां मन्युराविशत्।।	</td><td>	8-72-5a<br>8-72-5b	
</td></tr>
				
<tr><td>
	न तं पश्यामि कौन्तेय यस्ते वध्यो भवेदिह।<br>प्रहर्तुमिच्छसे कस्मात्किं वा ते चित्तविभ्रमः।।	</td><td>	8-72-6a<br>8-72-6b	
</td></tr>
<tr><td>
	कस्माद्भवान्महाखङ्गं परिगृह्णात्यकारणात्।	</td><td>	8-72-7a	
</td></tr>
				
<tr><td>
	तत्त्वां पृच्छामि कौन्तेय किमिदं ते चिकीर्षितम्।<br>परामृशसि यत्क्रुद्धः खङ्गमद्भुतविक्रम।।	</td><td>	8-72-8a<br>8-72-8b	
</td></tr>
				
<tr><td>
	एवमुक्तः कटाक्षेण प्रेक्षमाणो युधिष्ठिरम्।<br>अर्जुनः प्राह गोविन्दं क्रुद्धः सर्प इव श्वसन्।।	</td><td>	8-72-9a<br>8-72-9b	
</td></tr>
				
				
<tr><td>
	अन्यस्मै देहि गाण्डीवमिति मां यः प्रचोदयेत्।<br>भिन्द्यामहं तस्य शिर इत्युपांशु व्रतं मम।<br>युधिष्ठिरेण तेनाहमुक्तश्चास्मि जनार्दन।।	</td><td>	8-72-10a<br>8-72-10b<br>8-72-10c	
</td></tr>
				
<tr><td>
	यदुक्तोऽहमदीनार्थं राज्ञाऽनेन यशस्विना।<br>समक्षं तव गोविन्द न तत्क्षन्तुमिहोत्सहे।।	</td><td>	8-72-11a<br>8-72-11b	
</td></tr>
				
<tr><td>
	तस्मादेनं विधिष्यामि राजानं धर्मचारिणाम्।<br>प्रतिज्ञां पालयिष्यामि हत्वैनं नरसत्तमम्।।	</td><td>	8-72-12a<br>8-72-12b	
</td></tr>
				
				
<tr><td>
	एतदर्थं मया खह्गो गृहीतो यदुनन्दन।<br>सोऽहं युधिष्ठिरं हत्वा सत्यस्यानृण्यतां गतः।<br>विशोको विज्वरश्चापि भविष्यामि जनार्दन।।	</td><td>	8-72-13a<br>8-72-13b<br>8-72-13c	
</td></tr>
				
<tr><td>
	किं वा त्वं मन्यसे प्राप्तमस्मिन्कार्य उपस्थिते।<br>त्वमस्य जगतस्तात वेत्थ सर्वं गतागतम्।।	</td><td>	8-72-14a<br>8-72-14b	
</td></tr>
				
<tr><td>
	`जातस्त्वत्तो हि धर्मश्चाधर्मश्चेति परा श्रुतिः'।<br>तत्तथा प्रकरिष्यामि यथा मां वक्ष्यते भवान्।।	</td><td>	8-72-15a<br>8-72-15b	
</td></tr>
<tr><td>
	<b>सञ्जय उवाच।</b>	</td><td>	8-72-16x	
</td></tr>
<tr><td>
	धिग्धिगित्येव गोविन्दः पार्थमुक्त्वाब्रवीत्पुनः।।	</td><td>	8-72-16a	
</td></tr>
<tr><td>
	<b>कृष्ण उवाच।</b>	</td><td>	8-72-17x	
</td></tr>
				
<tr><td>
	इदानीं पार्थ जानामि न वृद्धाः सेवितास्त्वया।<br>अकाले पुरुषव्याघ्र संरम्भं यद्भवानगात्।।	</td><td>	8-72-17a<br>8-72-17b	
</td></tr>
				
<tr><td>
	न हि धर्मविगज्ञैरेवं कार्यं धनञ्जय।<br>यथा त्वं पाण्डवाद्येह धर्मभीरुरण्डितः।।	</td><td>	8-72-18a<br>8-72-18b	
</td></tr>
				
<tr><td>
	योऽकार्याणां क्रियायाश्च संयोगं नावबुध्यते।<br>कार्याणामक्रियायाश्च स पार्थ पुरुषाधमः।।	</td><td>	8-72-19a<br>8-72-19b	
</td></tr>
				
<tr><td>
	अनुसृत्य तु ये धर्मं कवयः समुपस्थिताः।<br>समासविस्तरविदां न तेषां वेत्सि निश्चयम्।।	</td><td>	8-72-20a<br>8-72-20b	
</td></tr>
				
<tr><td>
	अनिश्चयज्ञो हि नरः कार्याकार्यविनिश्चये।<br>एवं स मुह्यत्यवशो यथा त्वं पार्थ मुह्यसि।।	</td><td>	8-72-21a<br>8-72-21b	
</td></tr>
				
<tr><td>
	न हि कार्यमकार्यं वा सुखं ज्ञातुं कथञ्चन।<br>श्रुतेन ज्ञायते सर्वं तच्च त्वं नावहुध्यसे।।	</td><td>	8-72-22a<br>8-72-22b	
</td></tr>
				
<tr><td>
	अविज्ञानादिह भवान्सत्यं रक्षति धर्मवित्।<br>प्राणिनां त्वं वधं पार्थ धार्मिको नावबुध्यसे।।	</td><td>	8-72-23a<br>8-72-23b	
</td></tr>
				
<tr><td>
	प्राणिनां हि वधात्तात वृथा धर्मो मतो मम।<br>अनृतं तु भवेद्वाच्यं न तु हिंसा कदाचन।।	</td><td>	8-72-24a<br>8-72-24b	
</td></tr>
				
<tr><td>
	स कथं भ्रातरं ज्येष्ठं राजानं धर्मकोविदम्।<br>हन्याद्भवान्नरश्रेष्ठ प्राकृतोऽन्यः पुमानिव।।	</td><td>	8-72-25a<br>8-72-25b	
</td></tr>
				
<tr><td>
	अयुध्यमानस्य गुरोस्तथाऽशत्रोश्च मानद।<br>पराङ्मुखस्य द्रवतः शरणं चापि गच्छतः।।	</td><td>	8-72-26a<br>8-72-26b	
</td></tr>
				
<tr><td>
	कृताञ्जलेः प्रपन्नस्य प्रमत्तस्य तथैव च।<br>न वधः पूज्यते सद्भिस्तच्च सर्वं गुरौ तव।।	</td><td>	8-72-27a<br>8-72-27b	
</td></tr>
				
<tr><td>
	त्वया चैतद्व्रतं पार्थ बालेनेव कृतं पुरा।<br>तस्मादधर्मसंयुक्तं मौर्ख्यादेव व्यवस्यसि।।	</td><td>	8-72-28a<br>8-72-28b	
</td></tr>
				
<tr><td>
	स्वगुरुं पार्थ कस्मात्त्वं हन्तुकामोऽभिधावसि।<br>असम्प्रधार्य धर्माणां गतिं सूक्ष्मां दुरत्ययाम्।।	</td><td>	8-72-29a<br>8-72-29b	
</td></tr>
				
<tr><td>
	इदं धर्मरहस्यं च तव वक्ष्यामि पाण्डव।<br>यद्ब्रूयात्तव भीष्मो वा राजा वापि युधिष्ठिरः।।	</td><td>	8-72-30a<br>8-72-30b	
</td></tr>
				
				
<tr><td>
	विदुरो वा पुनः क्षत्ता गान्धारी वा यशस्विनी।<br>कुन्ती वा भरतश्रेष्ठ द्रौपदी वा यशस्विनी।<br>तत्ते वक्ष्यामि तत्त्वेन निबोधैतद्धनञ्जय।।	</td><td>	8-72-31a<br>8-72-31b<br>8-72-31c	
</td></tr>
				
<tr><td>
	सत्यस्यं वचनं साधु न सत्याद्विद्यते परम्।<br>सुदुर्विदं हि तत्त्वेन तत्सत्यमिति मे सतिः।।	</td><td>	8-72-32a<br>8-72-32b	
</td></tr>
				
<tr><td>
	भवेत्सत्यमवक्तव्यं वक्तव्यमनृतं भवेत्।<br>यत्रानृतं भवेत्सत्यं सत्यं चाप्यनृतं भवेत्।।	</td><td>	8-72-33a<br>8-72-33b	
</td></tr>
				
<tr><td>
	विवाहकाले रतिसम्प्रयोगे<br>प्राणात्यये सर्वत्रनापहारे।<br>विप्रस्य चार्थे ह्यनृतं वदेत<br>पञ्चानृतान्याहुरपातकानि।।	</td><td>	8-72-34a<br>8-72-34b<br>8-72-34c<br>8-72-34d	
</td></tr>
				
<tr><td>
	सर्वस्वस्यापहारे तु वक्तव्यमनृतं भवेत्।।<br>तत्रानृतं भवेत्सत्यं सत्यं चाप्यनृतं भवेत्।।	</td><td>	8-72-35a<br>8-72-35b	
</td></tr>
				
<tr><td>
	तादृशो हन्यते बालो यस्य सत्यमनिश्चितम्।<br>सत्यानृते विनिश्चित्य ततो भवति धर्मवित्।।	</td><td>	8-72-36a<br>8-72-36b	
</td></tr>
				
<tr><td>
	किमाश्चर्यं कृतप्रज्ञः पुरुषोऽपि सुदारुणः।<br>सुमहत्प्राप्नुयात्पुण्यं बलाकोऽन्धवधादिव।।	</td><td>	8-72-37a<br>8-72-37b	
</td></tr>
				
<tr><td>
	किमाश्चर्यं पुनर्मूढो धर्मकामो ह्यपण्डितः।<br>सुमहत्प्राप्नुयात्पापमापगास्विव कौशिकः।।	</td><td>	8-72-38a<br>8-72-38b	
</td></tr>
<tr><td>
	<b>अर्जुन उवाच।</b>	</td><td>	8-72-39x	
</td></tr>
				
<tr><td>
	आचक्ष्व भगवन्नेतद्यथा विन्दाम्यहं तथा।<br>वलाकस्यानुसम्बद्धं नदीनां कौशिकस्य च।।	</td><td>	8-72-39a<br>8-72-39b	
</td></tr>
<tr><td>
	<b>वासुदेव उवाच।</b>	</td><td>	8-72-40x	
</td></tr>
				
<tr><td>
	मृगव्याधोऽभवत्कश्चिद्बलाको नाम भारत।<br>यात्रार्थं पुत्रदाराणां मृगान्हन्ति न कामतः।।	</td><td>	8-72-40a<br>8-72-40b	
</td></tr>
				
<tr><td>
	वृद्धौ च मातापितरौ बिभर्त्यन्यांश्च संश्रितान्।<br>स्वधर्मनिरतो नित्यं संविभज्यानसूयकः।।	</td><td>	8-72-41a<br>8-72-41b	
</td></tr>
				
<tr><td>
	स कदाचिन्मृगप्रेप्सुर्नान्वविन्दन्मृगं क्वचित्।<br>अथापश्यत्स पीवानं श्वापदं घ्राणचक्षुषम्।।	</td><td>	8-72-42a<br>8-72-42b	
</td></tr>
				
<tr><td>
	अदृष्टपूर्वमपि तत्सत्वं तेन हतं तदा।<br>अन्धे हते ततो व्योम्नः पुष्पवर्षं पपात च।।	</td><td>	8-72-43a<br>8-72-43b	
</td></tr>
				
<tr><td>
	अप्सरोगीतवादित्रैर्नादितं च मनोरमम्।<br>विमानमगमत्स्वर्गान्मृगव्याधनिनीषया।।	</td><td>	8-72-44a<br>8-72-44b	
</td></tr>
				
<tr><td>
	तद्भूतं सर्वभूतानामभावाय किलार्जुन।<br>तपस्तप्त्वा वरं प्राप्तं कृतमन्धं स्वयम्भुवा।।	</td><td>	8-72-45a<br>8-72-45b	
</td></tr>
				
<tr><td>
	तद्धत्वा सर्वभूतानामभावकृतनिश्चयम्।<br>बलाकोऽगात्स्वर्गलोकमेवं धर्मः सुदुर्विदः।।	</td><td>	8-72-46a<br>8-72-46b	
</td></tr>
				
<tr><td>
	कौशिकोऽप्यभवद्विप्रस्तपस्वीनो बहुश्रुतः।<br>नदीनां सङ्गमे ग्रामाददूरे स किलावसत्।।	</td><td>	8-72-47a<br>8-72-47b	
</td></tr>
				
<tr><td>
	सत्यं मया सदा वाच्यमिति तस्याभवद्द्वतम्।<br>सत्यवादीति विख्यातः स तदासीद्धनञ्जय।।	</td><td>	8-72-48a<br>8-72-48b	
</td></tr>
				
<tr><td>
	अथ दस्युभयात्केचित्तदा तद्वनमाविशन्।<br>तत्रापि दस्यवः क्रुद्धास्तानमार्गन्त यत्नतः।।	</td><td>	8-72-49a<br>8-72-49b	
</td></tr>
				
				
<tr><td>
	अथ कौशिकमभ्येत्य प्रोचुस्ते सत्यवादिनम्।<br>कतरेण पथा याता भगवन्निति वै जनाः।<br>सत्येन पृष्टः प्रब्रूहि यदि तद्वेत्थ शंस नः।।	</td><td>	8-72-50a<br>8-72-50b<br>8-72-50c	
</td></tr>
<tr><td>
	<b>श्रीकृष्ण उवाच।</b>	</td><td>	8-72-51x	
</td></tr>
				
				
<tr><td>
	सत्यस्य त्वविभागज्ञः सत्यं तेभ्यः शशंस ह।<br>बहुवृक्षलतागुल्ममेतद्गहनमाश्रिताः।<br>इति तान्ख्यापयामास तेभ्यस्तत्त्वं स कौशिकः।।	</td><td>	8-72-51a<br>8-72-51b<br>8-72-51c	
</td></tr>
				
<tr><td>
	ततस्ते तान्समासाद्य क्रूरा जघ्नुरिति श्रुतिः।<br>ततोऽधर्मेण महता वाग्दुरुक्तेन कौशिकः।।	</td><td>	8-72-52a<br>8-72-52b	
</td></tr>
				
<tr><td>
	गतः सुकष्टं निरयं धर्मसूक्ष्मेष्वतत्त्ववित्।<br>दृष्टपूर्वश्रुतो मूढो धर्माणामविशारदः।।	</td><td>	8-72-53a<br>8-72-53b	
</td></tr>
<tr><td>
	वृद्धानपृच्छन्सन्देहानन्धः श्वभ्रमिवर्च्छति।।	</td><td>	8-72-54a	
</td></tr>
				
<tr><td>
	तत्र ते लक्षणोद्देशः कश्चिदेव भविष्यति।<br>दुष्करं प्रतिसंख्यानं कार्त्स्न्येनात्र व्यवस्थितिः।।	</td><td>	8-72-55a<br>8-72-55b	
</td></tr>
				
<tr><td>
	सत्यं धर्म इति ह्येके वदन्ति बहवो जनाः।<br>न च पार्थाभ्यसूयामि नैतत्सर्वत्र शिष्यते।।	</td><td>	8-72-56a<br>8-72-56b	
</td></tr>
				
<tr><td>
	श्रुतिस्तु धार्या इत्येके वदन्ति बहवो जनाः।<br>न त्वेतत्प्रत्यसूयामि तत्र सर्वं विधीयते।।	</td><td>	8-72-57a<br>8-72-57b	
</td></tr>
				
				
<tr><td>
	यत्स्यादहिंसासंयुक्तं स धर्म इति निश्चयः।<br>अहिंसार्थाय हिंस्राणां धर्मप्रवचनं कृतम्।<br>धारणाद्धर्ममित्याहुर्धर्मो धारयते प्रजाः।।	</td><td>	8-72-58a<br>8-72-58b<br>8-72-58c	
</td></tr>
				
<tr><td>
	प्रभवार्थाय भूतानां धर्मप्रवचनं कृतम्।<br>यस्मात्प्रभवसंयुक्तः स धर्म इति निश्चयः।।	</td><td>	8-72-59a<br>8-72-59b	
</td></tr>
				
<tr><td>
	येऽन्यायेन जिगीषन्तो धर्मं पृच्छन्ति मानवाः।<br>अकूजनेन चेन्मोक्षो नात्र कूजेत्कथञ्चन।।	</td><td>	8-72-60a<br>8-72-60b	
</td></tr>
				
				
<tr><td>
	अवश्यं कूजितव्ये ह शङ्केरन्वाप्यकूजनात्।<br>येऽन्यायेन जिहीर्षन्तो धर्मं पृच्छन्ति कस्यचित्।<br>श्रेयस्तत्रानृतं वक्तुं सत्यादिति विनिश्चित्म्।।	</td><td>	8-72-61a<br>8-72-61b<br>8-72-61c	
</td></tr>
				
<tr><td>
	प्राणात्यये विवाहे वा सर्वजात्या महाभये।<br>सर्वस्वस्य च लोपे वा वक्तव्यमनृतं भवेत्।।	</td><td>	8-72-62a<br>8-72-62b	
</td></tr>
				
<tr><td>
	अधर्मं हि न पश्यन्ति मृषोद्यं तत्र पण्डिताः।<br>सर्वथाऽभिवदेत्तत्तु नानृतं स्याद्विचक्षणः।।	</td><td>	8-72-63a<br>8-72-63b	
</td></tr>
				
<tr><td>
	यः स्तेनैः सह सम्बन्धो मुच्यते शपथादपि।<br>भवेत्तत्रानृतं श्रेयः सत्यादिति विचारितम्।।	</td><td>	8-72-64a<br>8-72-64b	
</td></tr>
				
				
<tr><td>
	न च तेभ्यो धनं देयं सत्यादिति कथञ्चन।<br>पापेभ्योऽपि धनं दत्तं दातारमपि पीडयेत्।<br>तस्माद्धर्मार्थमनृतमुक्त्‌वा नानृतवाग्भवेत्।।	</td><td>	8-72-65a<br>8-72-65b<br>8-72-65c	
</td></tr>
				
<tr><td>
	एष ते लक्षणोद्देशो मयोद्दिष्टो यथाविधि।<br>एतज्ज्ञात्वा ब्रूहि पार्थ यदि वध्यो युधिष्ठिरः।।	</td><td>	8-72-66a<br>8-72-66b	
</td></tr>
<tr><td>
	<b>अर्जुन उवाच।</b>	</td><td>	8-72-67x	
</td></tr>
<tr><td>
	यथा ब्रूयान्महाप्राज्ञो यथा ब्रूयान्महायशाः।।	</td><td>	8-72-67a	
</td></tr>
				
				
<tr><td>
	सुहृद्ब्रूयाद्यथाऽस्माकं तथोक्तं वचनं त्वया।<br>भवान्मातृसमोऽस्माकं भवान्पितृसमोऽपि च।<br>गतिश्च परमा कृष्ण त्वमेव च परायणम्।।	</td><td>	8-72-68a<br>8-72-68b<br>8-72-68c	
</td></tr>
				
<tr><td>
	न हि ते त्रिषु लोकेषु विद्यतेऽविदितं क्वचित्।<br>तस्माद्भवान्परं धर्मं वेद सर्वं यथातथम्।।	</td><td>	8-72-69a<br>8-72-69b	
</td></tr>
				
<tr><td>
	अवध्यं पाण्डवं मन्ये धर्मराजं युधिष्ठिरम्।<br>अधर्मयुक्ते संयोगे ब्रूहि किञ्चिदनुग्रहम्।।	</td><td>	8-72-70a<br>8-72-70b	
</td></tr>
<tr><td>
	इदं चापरमत्रैव ब्रूहि तत्त्वं विवक्षितम्।।	</td><td>	8-72-71a	
</td></tr>
				
				
				
<tr><td>
	जानासि दाशार्ह मम व्रतं तु<br>यो मां ब्रूयात्कश्चन मानुषेषु।<br>अन्यस्मै त्वं गाण्डिवं देहि पार्थ<br>यो मत्तोऽस्त्रे वीर्यतो वा विशिष्टः।।	</td><td>	8-72-72a<br>8-72-72b<br>8-72-72c<br>8-72-72d	
</td></tr>
				
				
				
<tr><td>
	हन्यामहं केशव तं प्रसह्य<br>भीमो हन्यात्तूवरकेति चोक्तः।<br>वन्मां राजा ह्युक्तवांस्ते समक्षं<br>धनुर्देहीत्यसकृद्वृष्णिवीरे।।	</td><td>	8-72-73a<br>8-72-73b<br>8-72-73c<br>8-72-73d	
</td></tr>
				
<tr><td>
	तं हन्यां चेत्केशव जीवलोके<br>स्थाता नाहं कालमप्यल्पमात्रम्।<br>ध्यात्वा नूनं ह्येनसा चापि मुक्तो<br>वधं राज्ञो भ्रष्टवीर्यो विचेताः।।	</td><td>	8-72-74a<br>8-72-74b<br>8-72-74c<br>8-72-74d	
</td></tr>
				
<tr><td>
	यथा प्रतिज्ञा मम लोकबुद्धौ<br>भवेत्सत्या धर्मभृतां वरिष्ठ।<br>यथा जीवत्पाण्डवोऽहं च कृष्ण<br>तथा बुद्धिं दातुमप्यर्हसि त्वम्।।	</td><td>	8-72-75a<br>8-72-75b<br>8-72-75c<br>8-72-75d	
</td></tr>
<tr><td>
	<b>वासुदेव उवाच।</b>	</td><td>	8-72-76x	
</td></tr>
				
<tr><td>
	राजा श्रान्तो विक्षतो दुःखितश्च<br>कर्णेन सह्ख्ये निशितैर्बाणसङ्घैः।<br>यश्चानिशं सूतपुत्रेण वीर<br>शरैर्भृशं ताडितो युध्यमानः।।	</td><td>	8-72-76a<br>8-72-76b<br>8-72-76c<br>8-72-76d	
</td></tr>
				
				
				
<tr><td>
	अतस्त्वमेतेन सरोषमुक्तो<br>दुःखान्वितेनेदमयुक्तरूपम्।<br>अकोपितो ह्येष यदि स्म सङ्ख्ये<br>कर्णं न हन्यादिति चाब्रवीत्सः।।	</td><td>	8-72-77a<br>8-72-77b<br>8-72-77c<br>8-72-77d	
</td></tr>
				
<tr><td>
	जानाति तं पाण्डव एष चापि<br>पापं लोके कर्णमसह्यमन्यैः।<br>ततस्त्वमुक्तो भृशरोषितेन<br>राज्ञा समक्षं परुषाणि पार्थ।।	</td><td>	8-72-78a<br>8-72-78b<br>8-72-78c<br>8-72-78d	
</td></tr>
				
<tr><td>
	नित्योद्युक्ते सततं चाप्रसह्ये<br>कर्णे द्यूतं ह्यद्य रणे निबद्धम्।<br>तस्मिन्हते कुरवो निर्जिताः स्यु--<br>रेवं बुद्धिः पार्थिवे धर्मपुत्रे।।	</td><td>	8-72-79a<br>8-72-79b<br>8-72-79c<br>8-72-79d	
</td></tr>
				
<tr><td>
	ततो बधं नार्हति धर्मपुत्र--<br>स्त्वया प्रतिज्ञाऽर्जुन पालनीया।<br>जीवन्नयं येन मृतो भवेद्धि<br>तन्मे निबोधेह तवानुरूपम्।।	</td><td>	8-72-80a<br>8-72-80b<br>8-72-80c<br>8-72-80d	
</td></tr>
				
<tr><td>
	यदा मानं लभते माननार्ह--<br>स्तदा स वै जीवति जीवलोके।<br>यदाऽवमानं लभते महान्तं<br>तदा जीवन्मृत इत्युच्यते सः।।	</td><td>	8-72-81a<br>8-72-81b<br>8-72-81c<br>8-72-81d	
</td></tr>
				
<tr><td>
	सम्मानितः पार्थिवोऽयं सदैव<br>त्वया च भीमेन तथा यमाभ्याम्।<br>वृद्धैश्च लोके पुरुषैश्च शूरै--<br>स्तस्यापमानं कलया प्रयुङ्क्ष्व।।	</td><td>	8-72-82a<br>8-72-82b<br>8-72-82c<br>8-72-82d	
</td></tr>
				
<tr><td>
	त्वमित्यत्रभवन्तं हि ब्रूहि पार्थ युधिष्ठिरम्।<br>त्वमित्युक्तो हि निहतो गुरुर्भवति भारत।।	</td><td>	8-72-83a<br>8-72-83b	
</td></tr>
				
<tr><td>
	एवमाचर कौन्तेय धर्मराजे युधिष्ठिरे।<br>अधर्मयुक्तं संयोगं कुरुष्वैनं कुरूद्वह।।	</td><td>	8-72-84a<br>8-72-84b	
</td></tr>
				
<tr><td>
	अथर्वाङ्गिरसी ह्येषा श्रुतीनामुत्तमा श्रुतिः।<br>अविचार्यैव कार्यैषा श्रेयस्कामैर्नरैः सदा।।	</td><td>	8-72-85a<br>8-72-85b	
</td></tr>
				
<tr><td>
	अवधेन वधः प्रोक्तो यद्गुरुस्त्वमिति प्रभुः।<br>तद्ब्रूहि त्वं यन्मयोक्तं धर्मराजस्य धर्मवित्।।	</td><td>	8-72-86a<br>8-72-86b	
</td></tr>
				
<tr><td>
	यदा ह्यं पाण्डव धर्मराज--<br>सत्वत्तोऽयुक्तं लप्स्यते चैव साधु।<br>ततोऽस्य पादावभिवाद्य पश्चा--<br>च्छ्रेयो ब्रूयात्सान्त्वयुक्तं हितं च।।	</td><td>	8-72-87a<br>8-72-87b<br>8-72-87c<br>8-72-87d	
</td></tr>
				
<tr><td>
	भ्राता प्राज्ञस्तव कोपं न जातु<br>कुर्याद्राजा धर्ममार्गानुसारी।<br>मुक्तोऽनृताद्वातृवधाच्च पापा--<br>द्धृष्टः कर्णं त्वं जहि पार्थ पश्चात्।।	</td><td>	8-72-88a<br>8-72-88b<br>8-72-88c<br>8-72-88d	
</td></tr>
<tr><td>
	।। इति श्रीमन्महाभारते कर्णपर्वणि <br>सप्तदशदिवसयुद्धे द्विसप्ततितमोऽध्यायः।। 72 ।।	</td><td>		
</td></tr>
</tbody>