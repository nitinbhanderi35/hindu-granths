				
<tbody><tr><td>
	<b>सञ्जय उवाच।</b>	</td><td>	8-54-1x	
</td></tr>
				
<tr><td>
	अथोत्तरेण पाण्डूनां सेनायां ध्वनिरुत्थितः।<br>रथनागाश्वपत्तीनां दण्डधारेण वध्यताम्।।	</td><td>	8-54-1a<br>8-54-1b	
</td></tr>
				
<tr><td>
	निवर्तयित्वा तु रथं केशवोऽर्जुनमब्रवीत्।<br>वाहयन्नेव तुरगान्गरुडानिलरंहसः।।	</td><td>	8-54-2a<br>8-54-2b	
</td></tr>
				
<tr><td>
	मागधोऽसावतिक्रान्तो द्विरदेन प्रमाथिना।<br>भगदत्तादनवमः शिक्षया च बलेन च।।	</td><td>	8-54-3a<br>8-54-3b	
</td></tr>
				
<tr><td>
	एनं हत्वा निहन्ताऽसि पुनः संशप्तकानिति।<br>वाक्यान्ते प्रापयत्पार्थं दण्डधारगजं प्रति।।	</td><td>	8-54-4a<br>8-54-4b	
</td></tr>
				
				
				
<tr><td>
	स मागधानां प्रवरो महाबलोऽ--<br>शुभग्रहो योधगणैः समन्वितः।<br>सपत्नसेनां प्रममाथ दारुणो<br>भीमं समग्रां बलवानिव ग्रहम्।।	</td><td>	8-54-5a<br>8-54-5b<br>8-54-5c<br>8-54-5d	
</td></tr>
				
				
				
<tr><td>
	सुकल्पितं दानवनागसन्निभं<br>महाभ्रनिर्हादसमस्वनं रणे।<br>समास्थितो नागवरं नरेश्वरो<br>रथाश्वमातङ्गनरप्रमाथिनम्।।	</td><td>	8-54-6a<br>8-54-6b<br>8-54-6c<br>8-54-6d	
</td></tr>
				
				
				
<tr><td>
	स नागयन्तॄन्समरे महारथा--<br>न्सपत्तिसङ्घांस्तुरगान्ससादिनः।<br>द्विपांश्च बाणैर्निजघान वीर्यवा--<br>न्समन्ततो घ्नन्निव कालचक्रवत्।।	</td><td>	8-54-7a<br>8-54-7b<br>8-54-7c<br>8-54-7d	
</td></tr>
				
				
				
<tr><td>
	नरांस्तु कांस्यायसवर्मभूषणा--<br>न्निपात्य साश्वानपि पत्तिभिः सह।<br>व्यपोथयद्दन्तिवरेण शुष्मिणा<br>सशब्दवत्स्थूलनलं यथा तथा।।	</td><td>	8-54-8a<br>8-54-8b<br>8-54-8c<br>8-54-8d	
</td></tr>
				
				
				
<tr><td>
	अथार्जुनो ज्यातलनेमिनिःस्वने<br>मृदङ्गभेरीबहुशङ्खनादिते।<br>रथाश्वमातङ्गसहस्रनादिते<br>रथोत्तमेनाभ्यपतद्द्विपोत्तमम्।।	</td><td>	8-54-9a<br>8-54-9b<br>8-54-9c<br>8-54-9d	
</td></tr>
				
				
				
<tr><td>
	ततोऽर्जुनं द्वादशभिः शरोत्तमै--<br>र्जनार्दनं षोडशभिः समार्पयत्।<br>स दण्‍डधारस्तुरगांस्त्रिभिस्त्रिभि---<br>स्ततो ननाद प्रजहास चासकृत्।।	</td><td>	8-54-10a<br>8-54-10b<br>8-54-10c<br>8-54-10d	
</td></tr>
				
				
				
<tr><td>
	ततोऽस्य पार्थः सगुणेषुकार्मुकं<br>चकर्त भल्लैर्ध्वजमप्यलङ्कृतम्।<br>पुनर्नियन्तॄन्सहपादगोप्तृभि--<br>स्ततः स चुक्रोध गिरिव्रजेश्वरः।।	</td><td>	8-54-11a<br>8-54-11b<br>8-54-11c<br>8-54-11d	
</td></tr>
				
				
				
<tr><td>
	ततोऽर्जुनं भिन्नकटेन दन्तिना<br>घनाघनेनानिलतुल्यरंहसा।<br>अतीव चुक्रोधयिषुर्जनार्दनं<br>घनञ्जयं चाभिजघान तोमरैः।।	</td><td>	8-54-12a<br>8-54-12b<br>8-54-12c<br>8-54-12d	
</td></tr>
				
				
				
<tr><td>
	अथास्य बाहू द्विपहस्तसन्निभौ<br>शिरश्च पूर्णेन्दुनिभाननं त्रिभिः।<br>क्षुरैः प्रचिच्छेद सहैव पाण्डव--<br>स्ततो द्विपं बाणशतैः समर्पयत्।।	</td><td>	8-54-13a<br>8-54-13b<br>8-54-13c<br>8-54-13d	
</td></tr>
				
				
				
<tr><td>
	स पार्थबाणैस्तपनीयभूषणैः<br>समावृतः काञ्चनवर्मभृद्द्विपः।<br>भृशं चकाशे निशि पर्वतो यथा<br>दावाग्निना प्रज्वलितौषधिद्रुमः।।	</td><td>	8-54-14a<br>8-54-14b<br>8-54-14c<br>8-54-14d	
</td></tr>
				
				
				
<tr><td>
	स वेदनार्तोऽम्बुदनिस्वनो नदं--<br>श्चरन्भ्रमन्प्रस्स्वलितान्तरोऽद्रवत्।<br>पपात रुग्णः सनियन्तृकस्तथा।।<br>यथा गिरिर्वज्रविदारितस्तथा।।	</td><td>	8-54-15a<br>8-54-15b<br>8-54-15c<br>8-54-15d	
</td></tr>
				
				
				
<tr><td>
	हिमावदानेन सुवर्णमालिना<br>हिमाद्रिकूटप्रतिमेन दन्तिना।<br>हते रणे भ्रातरि दण्ड आव्रज--<br>ज्जिघांसुरिन्द्रावरजं धनञ्जयम्।।	</td><td>	8-54-16a<br>8-54-16b<br>8-54-16c<br>8-54-16d	
</td></tr>
				
				
				
<tr><td>
	सतोमरैरर्करप्रभैस्त्रिभि--<br>र्जनार्दनं पञ्चभिरर्जुनं शितैः।<br>समर्पयित्वा विननाद चार्दयं--<br>स्ततोऽस्य बाहू निचकर्त पाण्डवः।।	</td><td>	8-54-17a<br>8-54-17b<br>8-54-17c<br>8-54-17d	
</td></tr>
				
				
				
<tr><td>
	क्षुरप्रकृत्तौ विपुलौ सतोमरौ<br>शुभाङ्गदौ चन्दनरूषितौ भुजौ।<br>गजात्पतन्तौ युगपद्विरेजतु--<br>र्यथोरगौ पर्वतशृङ्गवन्महीम्।।	</td><td>	8-54-18a<br>8-54-18b<br>8-54-18c<br>8-54-18d	
</td></tr>
				
				
				
<tr><td>
	अथाऽर्धचन्द्रेण हतं किरीटिना<br>पपात दण्डस्य शिरः क्षितिं द्विपात्।<br>स शोणितार्द्रो निपतन्विरेजे<br>दिवाकरोऽस्तादिव पश्चिमां दिशम्।।	</td><td>	8-54-19a<br>8-54-19b<br>8-54-19c<br>8-54-19d	
</td></tr>
				
				
				
<tr><td>
	अथ द्विपं श्वेतनगाग्रसन्निभं<br>दिवाकरांशुप्रतिमैः शरोत्तमैः।<br>बिभेद पार्थः स पपात नादयन्<br>हिमाद्रिकूटं कुलिशाहतं यथा।।	</td><td>	8-54-20a<br>8-54-20b<br>8-54-20c<br>8-54-20d	
</td></tr>
				
				
				
<tr><td>
	ततोऽपरं तत्प्रतिमा गजोत्तमा<br>जिगीषवः संयति सव्यसाचिना।<br>तथा कृतास्तेऽपि यथैव तौ द्विपौ<br>ततः प्रभग्नं सुमहद्रिपोर्बलम्।।	</td><td>	8-54-21a<br>8-54-21b<br>8-54-21c<br>8-54-21d	
</td></tr>
				
				
				
<tr><td>
	गजा रथाश्वाः पुरुषाश्च सङ्घशः<br>परस्परघ्नाः परिपेतुराहवे।<br>परस्परं प्रस्खलिताः समाहता<br>भृशं च तत्तद्बहुभाषिणो हताः।।	</td><td>	8-54-22a<br>8-54-22b<br>8-54-22c<br>8-54-22d	
</td></tr>
				
				
				
<tr><td>
	अथार्जुनं स्वे परिवार्य सैनिकाः<br>पुरन्दरं देवगणा इवाब्रुवन्।<br>अभैष्म यस्मान्मरणादिव प्रजाः<br>स वीर दिष्ट्या निहतस्त्वया रिपुः।।	</td><td>	8-54-23a<br>8-54-23b<br>8-54-23c<br>8-54-23d	
</td></tr>
				
				
				
<tr><td>
	न चेत्परित्रास्यदिमाञ्जनान्भया--<br>द्द्विषद्भिरेवं बलिभिः प्रपीडितान्।<br>तथाऽभविष्यद्द्विषतां प्रमोदनं<br>यथा हतेष्वेष्विह नोऽरिसूदन।।	</td><td>	8-54-24a<br>8-54-24b<br>8-54-24c<br>8-54-24d	
</td></tr>
				
				
				
<tr><td>
	इतीव भूयश्च सुहृद्भिरीडिता<br>निशम्य वाचः सुमनास्तदाऽर्जुनः।<br>यथाऽनुरूपं प्रतिपूज्य तं जनं<br>जगाम संशप्तकसङ्घहा पुनः।।	</td><td>	8-54-25a<br>8-54-25b<br>8-54-25c<br>8-54-25d	
</td></tr>
<tr><td>
	।। इति श्रीमन्महाभारते कर्णपर्वणि <br>सप्तदशदिवसयुद्धे चतुःपञ्चाशोऽध्यायः।। 54 ।।  	</td><td>		
</td></tr>
</tbody>