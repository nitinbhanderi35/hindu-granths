				
<tbody><tr><td>
	<b>सञ्जय उवाच।</b>	</td><td>	8-16-1x	
</td></tr>
				
<tr><td>
	युयुत्सं तव पुत्रस्य द्रावयन्तं बलं महत्।<br>उलूको न्यपतत्तूर्णं तिष्ठतिष्ठेति चाब्रवीत्।।	</td><td>	8-16-1a<br>8-16-1b	
</td></tr>
				
<tr><td>
	युयुत्सुश्च ततो राजञ्शितधारेण पत्रिणा।<br>उलूकं ताडयामास वज्रेणेव महाबलम्।।	</td><td>	8-16-2a<br>8-16-2b	
</td></tr>
				
<tr><td>
	उलूकस्तु ततः क्रुद्धस्तव पुत्रस्य संयुगे।<br>क्षुरप्रेण धनुश्छित्त्वा ताडयामास कर्णिना।।	</td><td>	8-16-3a<br>8-16-3b	
</td></tr>
				
<tr><td>
	तदपास्य धनुश्छिन्नं युयुत्सर्वेगवत्तरम्।<br>अन्यदादत्त सुमहच्चापं संरक्तलोचनः।।	</td><td>	8-16-4a<br>8-16-4b	
</td></tr>
				
<tr><td>
	शाकुनिं तु ततः षष्ट्या विव्याध भरतर्षभ।<br>सारथिं त्रिभिरानर्च्छत्तं च भूयो व्यविध्यत।।	</td><td>	8-16-5a<br>8-16-5b	
</td></tr>
				
<tr><td>
	उलूकस्तं तु विंशत्या विद्व्वा स्वर्णविभूषितैः।<br>अथास्य समरे क्रुद्धो ध्वजं चिच्छेद काञ्चनम्।।	</td><td>	8-16-6a<br>8-16-6b	
</td></tr>
				
<tr><td>
	स च्छिन्नयष्टिः सुमहाञ्शीर्यमाणो महाध्वजः।<br>पपात प्रमुखे राजन्युयुत्सोः काञ्चनध्वजः।।	</td><td>	8-16-7a<br>8-16-7b	
</td></tr>
				
<tr><td>
	ध्वजमुन्मथितं दृष्ट्वा युयुत्सुः क्रोधमूर्च्छितः।<br>उलूकं पञ्चभिर्बाणैराजघान स्तनान्तरे।।	</td><td>	8-16-8a<br>8-16-8b	
</td></tr>
				
<tr><td>
	उलूकस्तस्य समरे तैलधौतेन मारिष।<br>शिरश्चिच्छेद भल्लेन यन्तुर्भरतसत्तम।।	</td><td>	8-16-9a<br>8-16-9b	
</td></tr>
				
<tr><td>
	तच्छिन्नमपतद्भूमौ युयुत्सोः सारथेस्तदा।<br>तारारूपं यथा चित्रं निपपात महीतले।।	</td><td>	8-16-10a<br>8-16-10b	
</td></tr>
				
<tr><td>
	जघान चतुरोऽश्वांश्च तं च विव्याध पञ्चभिः।<br>सोऽतिविद्वो बलवता प्रत्यपायाद्रथान्तरम्।।	</td><td>	8-16-11a<br>8-16-11b	
</td></tr>
				
<tr><td>
	तं निर्जित्य रणे राजन्नुलूकस्त्वरितो ययौ।<br>पाञ्चालान्सृञ्जयांश्चैव विनिघ्नन्निशितैः शरैः।।	</td><td>	8-16-12a<br>8-16-12b	
</td></tr>
				
<tr><td>
	शतानीकं महाराज श्रुतकर्मा सुतस्तव।<br>व्यश्वसूतरथं चक्रे निमेषार्धादसम्भ्रमः।।	</td><td>	8-16-13a<br>8-16-13b	
</td></tr>
				
<tr><td>
	हताश्वे तु रथे तिष्ठञ्शतानीको महारथः।<br>गदां चिक्षेप सङ्क्रुद्धस्तव पुत्रस्य मारिष।।	</td><td>	8-16-14a<br>8-16-14b	
</td></tr>
				
<tr><td>
	सा कृत्वा स्यन्दनं भस्म हयांश्चैव ससारथीन्।<br>पपात धरणीं तूर्णं दारयन्तीव भारत।।	</td><td>	8-16-15a<br>8-16-15b	
</td></tr>
				
<tr><td>
	तावुभौ विरथौ वीरौ कुरूणां कीर्तिवर्धनौ।<br>व्यपाक्रमेतां युद्वात्तु प्रेक्षमाणौ परस्परम्।।	</td><td>	8-16-16a<br>8-16-16b	
</td></tr>
				
<tr><td>
	पुत्रस्तु तव सम्भ्रान्तो विविंशो रथमारुहत्।<br>शतानीकोऽपि त्वरितः प्रतिविन्ध्यरथं गतः।।	</td><td>	8-16-17a<br>8-16-17b	
</td></tr>
				
<tr><td>
	सुतमोमं तु शकुनिर्विद्व्वा तु निशितैः शरैः।<br>नाकम्पयत सङ्क्रुद्वो वार्योघ इव पर्वतम्।।	</td><td>	8-16-18a<br>8-16-18b	
</td></tr>
				
<tr><td>
	सुतसोमस्तु तं दृष्ट्वा पितुरत्यन्तवैरिणम्।<br>शरैरनेकसाहस्रैश्छादयामास भारत।।	</td><td>	8-16-19a<br>8-16-19b	
</td></tr>
				
<tr><td>
	ताञ्शराञ्शकुनिस्तूर्णं चिच्छेदान्यैः पतत्रिभिः।<br>लघ्वस्त्रश्चित्रयोधी च जितकाशी च संयुगे।।	</td><td>	8-16-20a<br>8-16-20b	
</td></tr>
				
<tr><td>
	निवार्य समरे चापि शरांस्तान्निशितैः शरैः।<br>आजघान सुसङ्क्रुद्धः सुतसोमं त्रिभिः शरैः।।	</td><td>	8-16-21a<br>8-16-21b	
</td></tr>
				
				
<tr><td>
	`नाकम्पयत सङ्क्रुद्धो वार्योघ इव पर्वतम्'।<br>तस्याश्वान्केतनं सूतं तिलशो व्यधमच्छरैः।<br>श्यालस्तव महाराज तत उच्चुक्रुशुर्जनाः।।	</td><td>	8-16-22a<br>8-16-22b<br>8-16-22c	
</td></tr>
				
<tr><td>
	हताश्वो विरथश्चैव छिन्नकेतुश्च मारिष।<br>धन्वी धनुर्वरं गृह्य रथाद्भूमावतिष्ठत।।	</td><td>	8-16-23a<br>8-16-23b	
</td></tr>
				
				
<tr><td>
	व्यसृजत्सायकांश्चैव स्वर्णपुङ्खाञ्शिलाशितान्।<br>छादयामासुरथ ते तव श्यालस्य तं रथम्।<br>शळभानामिव व्राताः शरव्राता महारथम्।।	</td><td>	8-16-24a<br>8-16-24b<br>8-16-24c	
</td></tr>
				
<tr><td>
	सञ्छाद्यमानोऽपि दृढं विव्यथे नैव सौबलः।<br>प्रममाथ शरांस्तस्य शरव्रातैर्महायशाः।।	</td><td>	8-16-25a<br>8-16-25b	
</td></tr>
				
				
<tr><td>
	तत्रातुष्यन्त योधाश्च सिद्वाश्चापि दिवि स्थिताः।<br>सुतसोमस्य तत्कर्म दृष्ट्वाऽश्रद्वेयमद्भुतम्।<br>रथस्थं शकुनिं यत्तु पदातिः समयोधयत्।।	</td><td>	8-16-26a<br>8-16-26b<br>8-16-26c 	
</td></tr>
				
<tr><td>
	तस्य तीक्ष्णैर्महावेगैर्भल्लैः सन्नतपर्वभिः।<br>व्यहनत्कारामुकं राजंस्तूणीरांश्चैव सर्वशः।।	</td><td>	8-16-27a<br>8-16-27b	
</td></tr>
				
<tr><td>
	स च्छिन्नधन्वा विरथः खङ्गमुद्यम्य चानदत्।<br>वैदूर्योत्पलवर्णाभं दन्तिदन्तमयत्सरुम्।।	</td><td>	8-16-28a<br>8-16-28b	
</td></tr>
				
<tr><td>
	भ्राम्यमाणं ततस्तं तु विमलाम्बरवर्चसम्।<br>कालदण्डोपमं मेने सुतसोमस्य धीमतः।।	</td><td>	8-16-29a<br>8-16-29b	
</td></tr>
				
<tr><td>
	सोऽचरत्सहसा खङ्गी मण्डलानि सहस्रशः।<br>चतुर्दश महाराज शिक्षाबलसमन्वितः।।	</td><td>	8-16-30a<br>8-16-30b	
</td></tr>
				
<tr><td>
	भ्रान्तमुद्धान्तमाविद्धमाप्लुतं विप्लुतं सृतम्।<br>सम्पातसमुदीर्णे च दर्शयामास संयुगे।।	</td><td>	8-16-31a<br>8-16-31b	
</td></tr>
				
<tr><td>
	सौबलस्तु ततस्तस्य शरांश्चिक्षेप वीर्यवान्।<br>तानापतत एवाशु चिच्छेद परमासिना।।	</td><td>	8-16-32a<br>8-16-32b	
</td></tr>
				
<tr><td>
	ततः क्रुद्धो महाराज सौबलः परवीरहा।<br>प्राहिणोत्सुतसोमाय शरानाशीविषोपमान्।।	</td><td>	8-16-33a<br>8-16-33b	
</td></tr>
				
<tr><td>
	चिच्छेद तांस्तु खङ्गेन शिक्षया च बलेन च।<br>दर्शयँल्लाघवं युद्धे तार्क्ष्यतुल्यपराक्रमः।।	</td><td>	8-16-34a<br>8-16-34b	
</td></tr>
				
<tr><td>
	तस्य सञ्चरतो राजन्मण्डलावर्तने तदा।<br>क्षुरप्रेण सुतीक्ष्णेन खङ्गं चिच्छेद सुप्रभम्।।	</td><td>	8-16-35a<br>8-16-35b	
</td></tr>
				
<tr><td>
	स च्छिन्नः सहसा भूमौ निपपात महानसिः।<br>अधर्मस्य स्थितं हस्ते सुत्सरोस्तत्र भारत।।	</td><td>	8-16-36a<br>8-16-36b	
</td></tr>
				
<tr><td>
	छिन्नमाज्ञाय निस्त्रिंशमवप्लुत्य पदानि षट्।<br>प्राविध्यत ततः शेषं सुतसोमो महारथः।।	</td><td>	8-16-37a<br>8-16-37b	
</td></tr>
				
<tr><td>
	तच्छित्त्वा सगुणं चापं रणे तस्य महात्मनः।<br>पपात धरणीं तूर्णं स्वर्णवज्रविभूषितम्।।	</td><td>	8-16-38a<br>8-16-38b	
</td></tr>
				
<tr><td>
	सुतसोमस्ततोऽगच्छच्छ्रुतकीर्तेर्महारथम्।<br>सौबलोऽपि धनुर्गृह्य घोरमन्यत्सुदुर्जयम्।।	</td><td>	8-16-39a<br>8-16-39b	
</td></tr>
				
<tr><td>
	अभ्ययात्पाण्डवानीकं निघ्नञ्शत्रुगणान्बहून्।<br>तत्र नादो महानासीत्पाण्डवानां विशाम्पते।।	</td><td>	8-16-40a<br>8-16-40b	
</td></tr>
				
				
<tr><td>
	सौबलं समरे दृष्ट्वा विचरन्तमभीतवत्।<br>तान्यनीकानि दृप्तानि शस्त्रवन्ति महान्ति च।<br>द्राव्यमाणान्यदृश्यन्त सौबलेन महात्मना।।	</td><td>	8-16-41a<br>8-16-41b<br>8-16-41c	
</td></tr>
				
<tr><td>
	यथा दैत्यचमूं राजन्देवराजो ममर्द ह।<br>तथैव पाण्‍वीं सेनां सौबलेयो व्यनाशयत्।।	</td><td>	8-16-42a<br>8-16-42b	
</td></tr>
<tr><td>
	।। इति श्रीमन्महाभारते कर्णपर्वणि <br>षोडशदिवसयुद्धे षोडशोऽध्यायः।। 16 ।।	</td><td>		
</td></tr>
</tbody>