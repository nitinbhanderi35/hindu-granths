				
<tbody><tr><td>
	<b>सञ्जय उवाच।</b>	</td><td>	8-23-1x	
</td></tr>
				
				
<tr><td>
	एवमुक्तो महाराज तव पुत्रः प्रतापवान्।<br>मद्रेश्वरं प्रति रणे सुरसैन्यभयङ्करम्।<br>सर्वं तथाऽकरोत्तूर्णं राधेयस्तद्यथाऽब्रवीत्।।	</td><td>	8-23-1a<br>8-23-1b<br>8-23-1c	
</td></tr>
				
<tr><td>
	मद्राजं च समरे प्रणम्य च महारथम्।<br>विनयेनोपसङ्गम्य प्रणयाद्वाक्यमब्रवीत्।।	</td><td>	8-23-2a<br>8-23-2b	
</td></tr>
				
<tr><td>
	सत्यव्रत महाभाग द्विषतां तापवर्धन।<br>मद्रेश्वर रणेशूर परसैन्यभयङ्कर।।	</td><td>	8-23-3a<br>8-23-3b	
</td></tr>
				
				
<tr><td>
	`मत्प्रियार्थं हितार्थं च तथा पार्थवधाय च'।<br>श्रुतवानसि कर्णस्य ब्रुवतो वदतां वर।<br>यथा नृपतिसिंहानां मध्ये त्वां वरये स्वयम्।।	</td><td>	8-23-4a<br>8-23-4b<br>8-23-4c	
</td></tr>
				
<tr><td>
	तत्त्वामप्रतिवीर्याद्य शत्रुपक्षक्षयावह।<br>मद्रेश्वर प्रयाचेऽहं शिरसा विनयेन च।।	</td><td>	8-23-5a<br>8-23-5b	
</td></tr>
				
<tr><td>
	तस्मात्पार्थविनाशार्थं हितार्थं मम चैव हि।<br>त्वं पाहि सर्वतः कर्णं भवं ब्रह्मेव सुव्रत।।	</td><td>	8-23-6a<br>8-23-6b	
</td></tr>
				
<tr><td>
	सारथ्यं रथिनां श्रेष्ठ प्रणयात्कर्तुमर्हसि।<br>त्वयि यन्तरि राधेयो विद्विषो मे विजेष्यते।।	</td><td>	8-23-7a<br>8-23-7b	
</td></tr>
				
<tr><td>
	अभीषूणां हि कर्णस्य ग्रहीतान्यो न विद्यते।<br>ऋते हि त्वां महाभाग वासुदेवसमं युधि।।	</td><td>	8-23-8a<br>8-23-8b	
</td></tr>
				
				
<tr><td>
	स पाहि सर्वथा कर्णं यथा ब्रह्मा महेश्वरम्।<br>यथा च सर्वथाऽऽपत्सु वार्ष्णेयः पाति पाण्डवम्।<br>तथा मद्रेश्वराद्य त्वं राधेयं प्रतिपालय।।	</td><td>	8-23-9a<br>8-23-9b<br>8-23-9c	
</td></tr>
				
<tr><td>
	भीष्मो द्रोणः कृपः कर्णो भवान्भोजश्च वीर्यवान्।<br>शकुनिः सौबलो द्रौणिरहमेव च नो बलम्।।	</td><td>	8-23-10a<br>8-23-10b	
</td></tr>
				
<tr><td>
	एवमेष कृतो भागो नवधा पृथिवीपते।<br>न च भागोऽत्र भीष्मस्य द्रोणस्य च महात्मनः।।	</td><td>	8-23-11a<br>8-23-11b	
</td></tr>
				
<tr><td>
	ताभ्यामतीत्य तौ भागौ निहता मम शत्रवः।<br>वृद्वौ हि तौ महेष्वासौ छलेन निहतौ युधि।।	</td><td>	8-23-12a<br>8-23-12b	
</td></tr>
				
<tr><td>
	कृत्वा चासुकरं कर्म गतौ स्वर्गमितोऽनघ।<br>तथान्ये पुरुषव्याघ्राः परैर्विनिहता युधि।।	</td><td>	8-23-13a<br>8-23-13b	
</td></tr>
				
<tr><td>
	अस्मदीयाश्च बहवः स्वर्गाय गमिताः परैः।<br>त्यक्त्वा प्राणानय्थाशक्ति चेष्टां कृत्वा च पुष्कलाम्।	</td><td>	8-23-14a<br>8-23-14b	
</td></tr>
				
<tr><td>
	तदिदं हतभूयिष्ठं बलं मम नराधिप।<br>पूर्वमप्यल्पकैः पार्थैर्हतं किमुत साम्प्रतम्।।	</td><td>	8-23-15a<br>8-23-15b	
</td></tr>
				
<tr><td>
	बलवन्तो महात्मानः कौन्तेयाः सत्यविक्रमाः।<br>बलं शेषं न हन्युर्मे यथा तत्कुरु पार्थिव।।	</td><td>	8-23-16a<br>8-23-16b	
</td></tr>
				
<tr><td>
	हतवीरमिदं सैन्यं पाण्डवैः समरे विभो।<br>कर्णो ह्येको महाबाहुरस्मत्प्रियहिते रतः।।	</td><td>	8-23-17a<br>8-23-17b	
</td></tr>
				
<tr><td>
	भवांश्च पुरुषव्याघ्र सर्वलोकमहारथः।<br>शल्य कर्णोऽर्जुनेनाद्य योद्वुमिच्छति संयुगे।।	</td><td>	8-23-18a<br>8-23-18b	
</td></tr>
				
<tr><td>
	तस्मिञ्जयाशा विपुला मद्रराज नराधिप।<br>तस्याभीषुग्रहवरो नान्योऽस्ति भुवि कश्चन।।	</td><td>	8-23-19a<br>8-23-19b	
</td></tr>
				
<tr><td>
	पार्थस्य समरे कृष्णो यथाऽभीषुग्रहो वरः।<br>तथा त्वमपि कर्णस्य रथेऽभीषुग्रहो भव।।	</td><td>	8-23-20a<br>8-23-20b	
</td></tr>
				
<tr><td>
	तेन युक्तो रणे पार्थो रक्ष्यमाणश्च पार्थिव।<br>यानि कर्माणि कुरुते प्रत्यक्षाणि तथैव तत्।।	</td><td>	8-23-21a<br>8-23-21b	
</td></tr>
				
<tr><td>
	पूर्वं नः समरे ह्येवमधीदर्जुनो रिपून्।<br>इदानीं विक्रमो ह्यस्य कृष्णेन सहितस्य च।।	</td><td>	8-23-22a<br>8-23-22b	
</td></tr>
				
<tr><td>
	कृष्णेन सहितः पार्थो धार्तराष्ट्रीं महाचमूम्।<br>अहन्यहनि मद्रेश द्रावयन्दृश्यते युधि।।	</td><td>	8-23-23a<br>8-23-23b	
</td></tr>
				
<tr><td>
	भागोऽवशिष्टः कर्णस्य तव चैव महाद्युते।<br>तं भागं सह कर्णेन युगपन्नाशयाद्य हि।।	</td><td>	8-23-24a<br>8-23-24b	
</td></tr>
				
<tr><td>
	अरुणेन यथा सार्धं तमः सूर्यो व्यपोहति।<br>तथा कर्णेन सहितो जहि पार्थं महाहवे।।	</td><td>	8-23-25a<br>8-23-25b	
</td></tr>
				
<tr><td>
	उद्यन्तौ च यथा सूर्यौ बालसूर्यसमप्रभौ।<br>कर्णशल्यौ रणे दृष्ट्वा विद्रवन्तु महारथाः।।	</td><td>	8-23-26a<br>8-23-26b	
</td></tr>
				
<tr><td>
	सूर्यारुषौ यथा दृष्ट्वा तमो नश्यति मारिष।<br>तथा नश्यन्तु कौन्तेयाः सपाञ्चालाः ससृञ्जयाः।।	</td><td>	8-23-27a<br>8-23-27b	
</td></tr>
				
<tr><td>
	रथिनां प्रवरः कर्णो यन्तॄणां प्रवरो भवान्।<br>संयोगो युवयोर्लोके नाभून्न च भविष्यति।।	</td><td>	8-23-28a<br>8-23-28b	
</td></tr>
				
				
<tr><td>
	यथा सर्वास्ववस्थासु वार्ष्मेयः पाति पाण्डवम्।<br>तथा भवान्परित्रातु कर्णं वैकर्तनं रणे।<br>`सारथ्यं क्रियतां तस्य युध्यमानस्य संयुगे।।	</td><td>	8-23-29a<br>8-23-29b<br>8-23-29c	
</td></tr>
				
<tr><td>
	यथा च समरे कृष्णो रक्षते सर्वतोऽर्जुनम्।<br>तथा त्वमपि राधेयं रक्षस्व च महारणे'।।	</td><td>	8-23-30a<br>8-23-30b	
</td></tr>
				
				
<tr><td>
	त्वया सारथिना ह्येष अप्रधृष्यो भविष्यति।<br>देवतानामपि रणे सशक्राणां महीपते।<br>किं पुनः पाण्डवेयानां मा विशङ्कीर्वचो मम।।	</td><td>	8-23-31a<br>8-23-31b<br>8-23-31c	
</td></tr>
<tr><td>
	<b>सञ्जय उवाच।</b>	</td><td>	8-23-32x	
</td></tr>
				
<tr><td>
	दुर्योधनवचः श्रुत्वा शल्यः क्रोधसमन्वितः।<br>`धार्तराष्ट्रमथोवाच सृक्विणी परिलेलिहन्'।।	</td><td>	8-23-32a<br>8-23-32b	
</td></tr>
				
				
<tr><td>
	त्रिशिखां भ्रुकुटिं कृत्वा धुन्वन्हस्तौ पुनःपुनः।<br>क्रोधरक्ते महानेत्रे परिवृत्य महाभुजः।<br>कुलैश्वर्यश्रुतबलैर्दृप्तः शल्योऽब्रवीदिदम्।।	</td><td>	8-23-33a<br>8-23-33b<br>8-23-33c	
</td></tr>
<tr><td>
	<b>शल्य उवाच।</b>	</td><td>	8-23-34x	
</td></tr>
				
<tr><td>
	न मामर्हसि राजेद्र नियोक्तुं कर्मणीदृशे।<br>न हि पापीयसः श्रेयान्प्रेष्यत्वं कर्तुमर्हति।।	</td><td>	8-23-34a<br>8-23-34b	
</td></tr>
				
<tr><td>
	यो ह्यभ्युपगतं मित्रं गरीयांसं विशेषतः।<br>वशे पापीयसो धत्ते तत्कार्यमधरोत्तरम्।।	</td><td>	8-23-35a<br>8-23-35b	
</td></tr>
				
<tr><td>
	ब्रह्मणा ब्राह्मणाः सृष्टा मुखात्क्षत्रं च बाहुतः।<br>ऊरुभ्यामथ वैश्या वै शूद्राः पद्भ्यामिति श्रुतिः।।	</td><td>	8-23-36a<br>8-23-36b	
</td></tr>
				
<tr><td>
	तेभ्यो वर्णविशेषाश्च प्रतिलोमानुलोमजाः।<br>अथान्योन्यस्य संयोगाच्चातुर्वर्ण्यस्य भारत।।	</td><td>	8-23-37a<br>8-23-37b	
</td></tr>
<tr><td>
	गोप्तारः सङ्गृहीतारो दातारः क्षत्रियाः स्मृताः।।	</td><td>	8-23-38a	
</td></tr>
				
<tr><td>
	याजनाध्यापनैर्विप्रा विशुद्वैश्च प्रतिग्रहैः।<br>लोकस्यानुग्रहार्थाय स्थापिता ब्राह्मणा भुवि।।	</td><td>	8-23-39a<br>8-23-39b	
</td></tr>
				
<tr><td>
	कृषिश्च पाशुपाल्यं च विशां दानं च धर्मतः।<br>ब्रह्मक्षत्रविशां शूद्रा विहिताः परिचारकाः।।	</td><td>	8-23-40a<br>8-23-40b	
</td></tr>
				
<tr><td>
	ब्रह्मक्षत्रस्य विहिताः सूता वै परिचारकाः।<br>न क्षत्रियो वै सूतानां शृणुयाच्च कथञ्चन।।	</td><td>	8-23-41a<br>8-23-41b	
</td></tr>
				
<tr><td>
	अहं मूर्धाभिषिक्तो हि राजर्षिकुलजो नृपः।<br>महारथसमाख्यातः सेव्यः स्तुत्यश्च वन्दिनां।।	</td><td>	8-23-42a<br>8-23-42b	
</td></tr>
				
<tr><td>
	सोऽमहेतादृशो भूत्वा नेहारिबलसूदनः।<br>सूतपुत्रस्य सङ्ग्रामे सारथ्यं कर्तुमुत्सहे।।	</td><td>	8-23-43a<br>8-23-43b	
</td></tr>
				
<tr><td>
	अवमन्यसे मां गान्धारे ध्रुवं चाप्यतिशङ्कसे।<br>यस्माद्ब्रवीषि विस्रब्धः सारथ्यं क्रियतामिति।।	</td><td>	8-23-44a<br>8-23-44b	
</td></tr>
				
<tr><td>
	अस्मत्तोऽभ्यधिकं कर्णं मन्वानस्तं प्रशंससि।<br>न चाहं युधि राधेयं गणये तुल्यमात्मनः।।	</td><td>	8-23-45a<br>8-23-45b	
</td></tr>
				
<tr><td>
	आदिश्यतामभ्यधिको ममांशः पृथिवीपते।<br>तमहं समरे हत्वा गमिष्यामि यथागतम्।।	</td><td>	8-23-46a<br>8-23-46b	
</td></tr>
				
<tr><td>
	अथवाप्येक एवाहं योत्स्यामि तव शत्रुभिः।<br>पश्य वीर्यं ममाद्य त्वं सङ्ग्रामे दहतो रिपून्।।	</td><td>	8-23-47a<br>8-23-47b	
</td></tr>
				
<tr><td>
	न चापि कामान्कौरव्य निधाय हृदये पुमान्।<br>अस्मद्विधः प्रवर्तेत मा मा त्वमतिशङ्किथाः।।	</td><td>	8-23-48a<br>8-23-48b	
</td></tr>
				
<tr><td>
	अपि चाप्यवमानो मे न कर्तव्यः कथञ्चन।<br>पश्य भीमौ मम भुजौ वज्रसंहननौ दृढौ।।	</td><td>	8-23-49a<br>8-23-49b	
</td></tr>
				
<tr><td>
	धनुः पश्य च मे चित्रं शरांश्चाशीविषपमान्।<br>रथं च पश्य मे चित्रं सदश्वैर्वातवेगिभिः।।	</td><td>	8-23-50a<br>8-23-50b	
</td></tr>
				
				
<tr><td>
	गदां च पश्य गान्धारे हेमपट्टविभूषिताम्।<br>दारयेयं महीं क्रुद्धो विकिरेयं च पर्वतान्।<br>शोषयेयं समुद्रांश्च पातयेयं च भास्करम्।।	</td><td>	8-23-51a<br>8-23-51b<br>8-23-51c	
</td></tr>
				
<tr><td>
	तं मामेवंविधं राजन्समर्थमरिनिग्रहे।<br>कस्माद्युनङ्क्षि सारथ्ये सूतस्याधिरथेस्तु माम्।।	</td><td>	8-23-52a<br>8-23-52b	
</td></tr>
<tr><td>
	न चापि मम राधेयः कलामर्हति षोडशीम्।।	</td><td>	8-23-53a	
</td></tr>
				
<tr><td>
	सकर्णा ये त्रयो लोकाः सार्जुनाः सजनार्दनाः।<br>निबद्वांस्तन्त्रणे राजन्न गणेयं कथञ्चन।।	</td><td>	8-23-54a<br>8-23-54b	
</td></tr>
				
<tr><td>
	न चाहं प्राकृतः कश्चिन्न चास्म्यधिगतः स्वयम्।<br>अयं चाप्यवमानो मे न कर्तव्यः कथञ्चन।।	</td><td>	8-23-55a<br>8-23-55b	
</td></tr>
				
<tr><td>
	आपृच्छे त्वाद्य गान्धारे यास्यामि विषयं प्रति।<br>न चाहं सूतपुत्रस्य सारथ्यमुपजग्मिवान्।।	</td><td>	8-23-56a<br>8-23-56b	
</td></tr>
				
<tr><td>
	अवमानमहं प्राप्य न योत्स्यामि कथञ्चन।<br>आपृच्छे त्वाऽद्य गान्धारे गमिष्यामि गृहाय वै।।	</td><td>	8-23-57a<br>8-23-57b	
</td></tr>
<tr><td>
	<b>सञ्जय उवाच।</b>	</td><td>	8-23-58x	
</td></tr>
				
<tr><td>
	एवमुक्त्वा महाराज शल्यः समितिशोभनः।<br>उत्थाय प्रययौ तूर्णं राजमध्यादमर्षितः।।	</td><td>	8-23-58a<br>8-23-58b	
</td></tr>
				
<tr><td>
	प्रणयाद्बहुमानाच्च तं निगृह्य सुतस्तव।<br>अब्रवीन्मधुरं वाक्यं साम्ना सर्वार्थसाधकम्।।	</td><td>	8-23-59a<br>8-23-59b	
</td></tr>
				
<tr><td>
	यथा शल्य त्वमात्थेदमेवमेतदसंशयम्।<br>अभिप्रायस्तु मे कश्चित्तं निबोध जनेश्वर।।	</td><td>	8-23-60a<br>8-23-60b	
</td></tr>
				
<tr><td>
	न कर्णोऽभ्यधिकस्त्वत्तो न चान्ये चैव पार्थिवाः।<br>न च मद्रेश्वर त्वां वै कृष्णः सोढुं च शक्ष्यति।।	</td><td>	8-23-61a<br>8-23-61b	
</td></tr>
				
<tr><td>
	ऋतमेव हि पूर्वास्ते वदन्ति पुरुषोत्तमाः।<br>तस्मादार्तायनिः प्रोक्तो भवानिति मतिर्मम।।	</td><td>	8-23-62a<br>8-23-62b	
</td></tr>
				
<tr><td>
	शल्यबूतस्तु शत्रूणां यस्मात्त्वं युधि मानद।<br>तस्माच्छल्येति ते नाम कथ्यते पृथिवीतले।।	</td><td>	8-23-63a<br>8-23-63b	
</td></tr>
				
<tr><td>
	यदेतद्व्याहृतं पूर्वं भवता भूरिदक्षिण।<br>तदेव कुरु धर्मज्ञ मदर्थं यद्यदुच्यते।।	</td><td>	8-23-64a<br>8-23-64b	
</td></tr>
				
<tr><td>
	न च त्वत्तो हि राधेयो न चाहमपि वीर्यवान्।<br>वृणेऽहं त्वां हयाग्र्याणां यन्तारमिह संयुगे।।	</td><td>	8-23-65a<br>8-23-65b	
</td></tr>
				
<tr><td>
	मन्ये चाभ्यधिकं शल्य गुणैः कर्णं धनञ्जयात्।<br>भवन्तं वासुदेवाच्च लोकोऽयमतिमन्यते।।	</td><td>	8-23-66a<br>8-23-66b	
</td></tr>
				
<tr><td>
	कर्णो ह्यभ्यधिकः पार्थादस्त्रैरेव नरर्षभ।<br>भवानभ्यधिकः कृष्णादश्वज्ञाने बले तथा।।	</td><td>	8-23-67a<br>8-23-67b	
</td></tr>
				
<tr><td>
	यथाऽश्वहृदयं वेद वासुदेवो महामनाः।<br>द्विगुणं त्वं तथा वेत्सि मद्रराजेश्वरात्मज।।	</td><td>	8-23-68a<br>8-23-68b	
</td></tr>
<tr><td>
	<b>शल्य उवाच।</b>	</td><td>	8-23-69x	
</td></tr>
				
<tr><td>
	यन्मां ब्रवीषि गान्धारे मध्ये सैन्यस्य कौरव।<br>विशिष्टं देवकीपुत्रात्प्रीतिमानस्म्यहं त्वयि।।	</td><td>	8-23-69a<br>8-23-69b	
</td></tr>
				
<tr><td>
	एष सारथ्यमातिष्ठे राधेयस्य यशस्विनः।<br>युध्यतः पाण्डवाग्र्येण यथा त्वं वीर मन्यसे।।	</td><td>	8-23-70a<br>8-23-70b	
</td></tr>
				
<tr><td>
	समयश्च हि मे वीर कश्चिद्वैकर्तनं प्रति।<br>उत्सृजेयं यथाश्रद्वमहं वाचोऽस्य सन्निधौ।।	</td><td>	8-23-71a<br>8-23-71b	
</td></tr>
<tr><td>
	<b>सञ्जय उवाच।</b>	</td><td>	8-23-72x	
</td></tr>
<tr><td>
	तथेति राजन्पुत्रस्ते सह कर्णेन भारत।	</td><td>	8-23-72a	
</td></tr>
<tr><td>
	अब्रवीन्मद्रराजस्य मतं भरतसxxxx।।	</td><td>	8-23-72a	
</td></tr>
<tr><td>
	।। इति श्रीमन्महाभारते <br>कर्णपर्वणि त्रयोविंशोऽध्यायः।। 23 ।।	</td><td>		
</td></tr>
</tbody>