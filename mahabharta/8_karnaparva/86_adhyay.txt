				
<tbody><tr><td>
	<b>सञ्जय उवाच।</b>	</td><td>	8-86-1x	
</td></tr>
				
				
				
<tr><td>
	ततः कर्णः कुरुषु प्रद्रुतेषु<br>वरूथिना श्वेतहयेन राजन्।<br>पाञ्चालपुत्रान्व्यधमत्सूतपुत्रो<br>महेषुमिर्वात इवाभ्रसङ्घान्।।	</td><td>	8-86-1a<br>8-86-1b<br>8-86-1c<br>8-86-1d	
</td></tr>
				
				
				
<tr><td>
	सूतं रथादञ्जलिकैर्निपात्य<br>जघान चाश्वाञ्जनमेजयस्य।<br>शतानीकं सुतसोमं च भल्लै--<br>रवाकिरद्धनुषी चाप्यकृन्तत्।।	</td><td>	8-86-2a<br>8-86-2b<br>8-86-2c<br>8-86-2d	
</td></tr>
				
				
				
<tr><td>
	धृष्टद्युम्नं निर्बिभेदाथ षड्भि--<br>र्जघानाश्वान्दक्षिणांस्तस्य सङ्ख्ये।<br>हत्वा चाश्वान्सात्यकेः सूतपुत्रः<br>कैकेयपुत्रं न्यवधीद्विशोकम्।।	</td><td>	8-86-3a<br>8-86-3b<br>8-86-3c<br>8-86-3d	
</td></tr>
				
				
				
<tr><td>
	तमभ्यधावन्निहते कुमारे<br>सेनापतिः कैकयो मित्रवर्मा।<br>शरैर्विधुन्वन्भृशमुग्रवेगैः<br>कर्णात्मजं चाप्यहनत्सुदेवम्।।	</td><td>	8-86-4a<br>8-86-4b<br>8-86-4c<br>8-86-4d	
</td></tr>
				
				
				
<tr><td>
	तस्यार्धचन्द्रैस्त्रिभिरुच्चकर्त<br>प्रहस्य बाहू च शिरश्च कर्णः।<br>स स्यन्दनाद्गामगमद्गतासुः<br>परश्वथैः साल इवावरुग्णः।।	</td><td>	8-86-5a<br>8-86-5b<br>8-86-5c<br>8-86-5d	
</td></tr>
				
				
				
<tr><td>
	हताश्वमञ्जोगमिभिः सुषेणः<br>शिनिप्रवीरं निशितैः पृषत्कैः।<br>प्रच्छाद्य नृत्यन्निव कर्णपुत्रः<br>शैनेयबाणाभिहतः पपात।।	</td><td>	8-86-6a<br>8-86-6b<br>8-86-6c<br>8-86-6d	
</td></tr>
				
				
				
<tr><td>
	पुत्रे हते क्रोधपरीतयेताः<br>कर्णः शिनीनां प्रवरं जिघांसुः।<br>हतोऽसि हे सात्यक इत्युदीर्य<br>व्यवासृजद्बाणममित्रसाहम्।।	</td><td>	8-86-7a<br>8-86-7b<br>8-86-7c<br>8-86-7d	
</td></tr>
				
				
				
<tr><td>
	तमस्य चिच्छेद शरं शिखण्डी<br>त्रिभिस्त्रिभिश्च प्रतुतोद कर्णम्।<br>शिखण्डिनः कार्मुकं च ध्वजं च<br>च्छित्त्वा क्षुराभ्यां न्यहनत्सुजातः।।	</td><td>	8-86-8a<br>8-86-8b<br>8-86-8c<br>8-86-8d	
</td></tr>
				
				
				
<tr><td>
	शिखण्डिनं षड्भिरविध्यदुग्रो<br>धार्ष्टद्युम्नेः स शिरश्चोच्चकर्त।<br>ततोऽभिनत्सुतसोमं क्षुरेण<br>सुसञ्झितेनाधिरथिर्महात्मा।।	</td><td>	8-86-9a<br>8-86-9b<br>8-86-9c<br>8-86-9d	
</td></tr>
				
				
				
<tr><td>
	अथाक्रन्दे तुमुले वर्तमाने<br>धार्ष्टद्युम्ने निहते तत्र कृष्णः।<br>अपाञ्चाल्यं क्रियते याहि पार्थ<br>कर्णं जहीलाब्रवीद्राजसिंह।।	</td><td>	8-86-10a<br>8-86-10b<br>8-86-10c<br>8-86-10d	
</td></tr>
				
				
				
<tr><td>
	ततः प्रहस्याशु नरप्रवीरो<br>रथं रथेनाधिरथेर्जगाम।<br>भये तेषां त्राणमिच्छन्सुबाहु--<br>रभ्याहतानां रथयूथपेन।।	</td><td>	8-86-11a<br>8-86-11b<br>8-86-11c<br>8-86-11d	
</td></tr>
				
				
				
<tr><td>
	ततोऽपरे भारत दुष्प्रकम्प्याः<br>पाञ्चालानां रथसङ्घाः समेताः।<br>प्रतिश्रिता ह्यन्तरिक्षे ग्रहाभा<br>धनुःप्रवीरास्तु रथप्रवीराः।।	</td><td>	8-86-12a<br>8-86-12b<br>8-86-12c<br>8-86-12d	
</td></tr>
				
				
				
<tr><td>
	विस्फार्य गाण्डीवमथोग्रघोषं<br>ज्यया समाहत्य तले भृशं च।<br>बाणान्धकारं सहसैव कृत्वा<br>जघान नागाश्वरथध्वजांश्च।।	</td><td>	8-86-13a<br>8-86-13b<br>8-86-13c<br>8-86-13d	
</td></tr>
				
				
				
<tr><td>
	[प्रतिश्रुतः प्राचरदन्तरिक्षे<br>गुहा गिरीणामपतन्वयांसि।<br>यन्मण्डलज्येन विजृम्भमाणो<br>रौद्रे मुहूर्तेऽभ्यपतत्किरीटी।।]	</td><td>	8-86-14a<br>8-86-14b<br>8-86-14c<br>8-86-14d	
</td></tr>
				
				
				
<tr><td>
	तं भीमसेनोऽनुययौ रथेन<br>पृष्ठे रक्षन्पाण्डवमेकवीरः।<br>तौ राजपुत्रौ त्वरितौ रथाभ्यां<br>कर्णाय यातावरिभिर्विषक्तौ।।	</td><td>	8-86-15a<br>8-86-15b<br>8-86-15c<br>8-86-15d	
</td></tr>
				
				
				
<tr><td>
	तत्रान्तरे सुमहान्सूतपुत्र--<br>श्चक्रे युद्धं सोमकान्सम्प्रमथ्य।<br>रथाश्वमातङ्गणाञ्जघान<br>प्रच्छादयामास शरैर्दिशश्च।।	</td><td>	8-86-16a<br>8-86-16b<br>8-86-16c<br>8-86-16d	
</td></tr>
				
				
				
<tr><td>
	तमुत्तमौजा जनमेजयश्च<br>क्रुद्धौ युधामन्युशिखण्डिनौ च।<br>कर्णं बिभेदुः सहिताः पृषत्कैः<br>सन्नर्दमानाः सह पार्षतेन।।	</td><td>	8-86-17a<br>8-86-17b<br>8-86-17c<br>8-86-17d	
</td></tr>
				
				
				
<tr><td>
	ते पञ्च पाञ्चालरथाः समेता<br>वैकर्तनं कर्णमभिद्रवन्तः।<br>तस्माद्रथाच्च्यावयितुं न शेकु--<br>र्धैर्यात्कृतात्मानमिवेन्द्रियार्थाः।।	</td><td>	8-86-18a<br>8-86-18b<br>8-86-18c<br>8-86-18d	
</td></tr>
				
				
				
<tr><td>
	तेषां धनूंषि ध्वजवाजिसूतां--<br>स्तूर्णं पताकाश्च निकृत्य बाणैः।<br>तान्पाञ्चालानभ्यहनत्पृवत्कैः<br>कर्णस्ततः सिंह इवोन्ननाद।।	</td><td>	8-86-19a<br>8-86-19b<br>8-86-19c<br>8-86-19d	
</td></tr>
				
				
				
<tr><td>
	तस्यास्यतस्तानभिनिघ्नतश्च<br>ज्याबाणहस्तस्य धनुःस्वेनन।<br>साद्रिद्रुमा स्यात्पृथिवी विशीर्णे--<br>त्यतीव मत्वा जनता व्यपीदत्।।	</td><td>	8-86-20a<br>8-86-20b<br>8-86-20c<br>8-86-20d	
</td></tr>
				
				
				
<tr><td>
	स शक्रचापप्रतिमेन धन्वना<br>भृशायतेनाधिरथिः शरान्सृजन्।<br>बभौ रणे दीप्तमरीचिमण्डलो<br>यथांशुमाली परिवेषवांस्तथा।।	</td><td>	8-86-21a<br>8-86-21b<br>8-86-21c<br>8-86-21d	
</td></tr>
				
				
				
<tr><td>
	शिखण्डिनं द्वादशभिः पराभिन--<br>च्छितैः शरैः षड्भिरथोत्तमौजसम्।<br>त्रिभिर्युधामन्युमविध्यदाशुगै--<br>स्त्रिभिस्त्रिभिः सोमकपार्षतात्मजौ।।	</td><td>	8-86-22a<br>8-86-22b<br>8-86-22c<br>8-86-22d	
</td></tr>
				
				
				
<tr><td>
	पराजिताः पञ्च महारथास्तु ते<br>महाहवे सूतसुतेन मारिष।<br>निरुद्यमास्तस्थुरमित्रनन्दना<br>यथेन्द्रियार्थात्मवता पराजिताः।।	</td><td>	8-86-23a<br>8-86-23b<br>8-86-23c<br>8-86-23d	
</td></tr>
				
				
				
<tr><td>
	निमज्जतस्तानथ कर्णसागरे<br>विपन्ननावो वणिजो यथार्णवे।<br>उद्दध्रिरे नौभिरिवार्णवाद्रथैः<br>सुकल्पितैर्द्रौपदिजाः स्वमातुलान्।।	</td><td>	8-86-24a<br>8-86-24b<br>8-86-24c<br>8-86-24d	
</td></tr>
				
				
				
<tr><td>
	ततः शिनीनामृषभः शितैः शरै--<br>र्निकृत्य कर्णप्रहितानिषून्वहून्।<br>विदार्य कर्णं निशितैरयस्मयै--<br>स्तवात्मजं ज्येष्ठमविध्यदष्टमिः।।	</td><td>	8-86-25a<br>8-86-25b<br>8-86-25c<br>8-86-25d	
</td></tr>
				
				
				
<tr><td>
	कृपोऽथ भोजश्च तवात्मजस्तथा<br>स्वयं च कर्णो निशितैरताडयत्।<br>स तैश्चतुर्भिर्युयुधे यदूत्तमो<br>दिगीश्वरैर्दैत्यपतिर्यथा तथा।।	</td><td>	8-86-26a<br>8-86-26b<br>8-86-26c<br>8-86-26d	
</td></tr>
				
				
				
<tr><td>
	समाततेनेष्वसनेन कूजता<br>महास्वनेनाशनिपातदीधितिः।<br>बभूव दुर्धर्षतरः स सात्यकिः<br>शरन्नभोमध्यगतो यथा रविः।।	</td><td>	8-86-27a<br>8-86-27b<br>8-86-27c<br>8-86-27d	
</td></tr>
				
				
				
<tr><td>
	पुनः समास्थाय रथान्सुदंशिताः<br>शिनिप्रवीरं जुगुपुः परन्तपाः।<br>समेत्य पाञ्चालमहारथा रणे<br>मरुद्रणाः शक्रमिवारिनिग्रहे।।	</td><td>	8-86-28a<br>8-86-28b<br>8-86-28c<br>8-86-28d	
</td></tr>
				
				
				
<tr><td>
	ततोऽभवद्युद्धमतीव दारुणं<br>तवाहितानां तव सैनिकैः सह।<br>रथाश्वमातङ्गविनाशनं तथा<br>यथा सुराणामसुरैः पुराऽभवत्।।	</td><td>	8-86-29a<br>8-86-29b<br>8-86-29c<br>8-86-29d	
</td></tr>
				
				
				
<tr><td>
	रथा द्विपा वाजिपदातयस्तथा<br>भ्रमन्ति नानाविधशस्त्रवेष्टिताः।<br>परस्परेणाभिहताश्च चस्खलु--<br>र्विनेदुरार्ता व्यसवोऽपतंस्तथा।।	</td><td>	8-86-30a<br>8-86-30b<br>8-86-30c<br>8-86-30d	
</td></tr>
				
				
				
<tr><td>
	तथागतं भीममभीस्तवात्मजः<br>ससार राजावरजः किरञ्शरैः।<br>तमभ्यधावत्त्वरितो वृकोदरो<br>महारुरुं सिंह इवाभिपेदिवान्।।	</td><td>	8-86-31a<br>8-86-31b<br>8-86-31c<br>8-86-31d	
</td></tr>
				
				
				
<tr><td>
	ततस्तयोर्युद्धमतीव दारुणं<br>प्रदीव्यतोः प्राणदुरोदरं द्वयोः।<br>परस्परेणाभिनिविष्टरोषयो--<br>रुदग्रयोः शम्बरशक्रयोर्यथा।।	</td><td>	8-86-32a<br>8-86-32b<br>8-86-32c<br>8-86-32d	
</td></tr>
				
				
				
<tr><td>
	शरैः शरीरार्तिकरैः सुतेजनै--<br>र्निजघ्नतुस्तावितरेतरं भृशम्।<br>सकृत्प्रभिन्नाविव वासितान्तरे<br>महागजौ दोर्भिरदीनघातिनौ।।	</td><td>	8-86-33a<br>8-86-33b<br>8-86-33c<br>8-86-33d	
</td></tr>
				
				
				
<tr><td>
	आलोक्य तौ चैव परस्परं ततः<br>समं च शूरौ च ससारथी तदा।<br>भीमोऽब्रवीद्याहि दुःशासनाय<br>दुःशासनो याहि वृकोदराय।।	</td><td>	8-86-34a<br>8-86-34b<br>8-86-34c<br>8-86-34d	
</td></tr>
				
				
				
<tr><td>
	तयो रथौ सारथिसम्प्रचोदितौ<br>समं रथौ तौ महसा समीयतुः।<br>नानायुधच्छत्रपताकिकाध्वजौ<br>दिवीव पूर्वं बलशक्रयो रणे।।	</td><td>	8-86-35a<br>8-86-35b<br>8-86-35c<br>8-86-35d	
</td></tr>
<tr><td>
	<b>भीम उवाच।</b>	</td><td>	8-86-36x	
</td></tr>
				
				
				
<tr><td>
	दिष्ट्याऽसि दुःशासन अद्य दृष्टः<br>क्षणं प्रतीच्छे सहवृद्धि मूलम्।<br>चिरोदितं यन्मया ते सभायां<br>कृष्णाभिमर्शेन गृहाण मत्तः।।	</td><td>	8-86-36a<br>8-86-36b<br>8-86-36c<br>8-86-36d	
</td></tr>
				
				
				
<tr><td>
	स एवमुक्तस्तु ततो महात्मा<br>दुःशासनो वाक्यमुवाच वीरः।<br>सर्वं स्मरन्नेव विसंस्मरामि<br>उदीर्यमाणं शृणु भीमसेन।।	</td><td>	8-86-37a<br>8-86-37b<br>8-86-37c<br>8-86-37d	
</td></tr>
				
				
				
<tr><td>
	स्मरामि चात्मप्रभवं चिराय<br>यज्जातुषे वेश्मनि रात्र्यहानि।<br>विश्वासहीना मृगयां चरन्तो<br>वसन्ति सर्वत्र निराकृतास्तु।।	</td><td>	8-86-38a<br>8-86-38b<br>8-86-38c<br>8-86-38d	
</td></tr>
				
				
				
<tr><td>
	महाभयं रात्र्यहानि स्मरन्त--<br>स्तथोपभोगाच्च सुखाच्च हीनाः।<br>वनेष्वटन्तो गिरिगह्वराणि<br>पाञ्चालराजस्य पुरं प्रविष्टाः।।	</td><td>	8-86-39a<br>8-86-39b<br>8-86-39c<br>8-86-39d	
</td></tr>
				
				
				
<tr><td>
	मायां यूयं कामपि सम्प्रविष्टा<br>यतो वृतः कृष्णया फल्गुनो वः।<br>संभूय पापैस्तदनार्यवृत्तं<br>कृतं तदा मातृकृतानुरूपम्।।	</td><td>	8-86-40a<br>8-86-40b<br>8-86-40c<br>8-86-40d	
</td></tr>
				
				
				
<tr><td>
	एका वृता पञ्चभिः साभिपन्ना।<br>ह्यलज्जमानेश्च परस्परस्य।<br>स्मरे सभायां सुबलात्मजेन<br>दासीकृता यत्सह कृष्णया च।।	</td><td>	8-86-41a<br>8-86-41b<br>8-86-41c<br>8-86-41d	
</td></tr>
<tr><td>
	<b>सञ्जय उवाच।</b>	</td><td>	8-86-42x	
</td></tr>
				
				
				
<tr><td>
	इत्येवमुक्तस्तु तवात्मजेन<br>पाण्डोः सुतः कोपवशं भृशं<br>धनुः क्षुराभ्यां ध्वजमेव चाच्छिनत्।<br>ललाटमप्यस्य बिभेद पत्रिणा	</td><td>	8-86-42a<br>8-86-42b<br>8-86-42c<br>8-86-42d	
</td></tr>
				
				
				
<tr><td>
	शिरश्च कायात्प्रजहार सारथेः।।<br>स राजपुत्रोऽन्यदवाप्य कार्मुकं<br>वृकोदरं द्वादशभिः पराभिनत्।<br>स्वयं नियच्छंस्तुरगानजिह्मगैः	</td><td>	8-86-43a<br>8-86-43b<br>8-86-43c<br>8-86-43d	
</td></tr>
<tr><td>
	शरैश्च भीमं पुनरप्यवीवृषत्।।	</td><td>	8-86-44a	
</td></tr>
<tr><td>
	।। इति श्रीमन्महाभारते <br>कर्णपर्वणि सप्तदशदिवसयुद्धे<br> षडशीतितमोऽध्यायः।। 86 ।।	</td><td>		
</td></tr>
</tbody>