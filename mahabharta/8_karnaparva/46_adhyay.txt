				
<tbody><tr><td>
	<b>धृतराष्ट्र उवाच।</b>	</td><td>	8-46-1x	
</td></tr>
				
<tr><td>
	सुदुष्करमिदं कर्म कृतं भीमेन सञ्जय।<br>येन कर्णो महाबाहू रथोपस्थे निपातितः।।	</td><td>	8-46-1a<br>8-46-1b	
</td></tr>
				
<tr><td>
	कर्णो ह्येको रणे हन्ता पाण्डवान्सृञ्जयैः सह।<br>इति दुर्योधनः सूत प्राब्रवीन्मां मुहुर्मुहुः।।	</td><td>	8-46-2a<br>8-46-2b	
</td></tr>
				
<tr><td>
	पराजितं तु राधेयं दृष्ट्वा भीमेन संयुगे।<br>ततः परं किमकरोत्पुत्रो दुर्योधनो मम।।	</td><td>	8-46-3a<br>8-46-3b	
</td></tr>
<tr><td>
	<b>सञ्जय उवाच।</b>	</td><td>	8-46-4x	
</td></tr>
				
<tr><td>
	विमुखं प्रेक्ष्य राधेयं सूतपुत्रं महाहवे।<br>पुत्रस्तव महाराज सोदर्यानिदमब्रवीत्।।	</td><td>	8-46-4a<br>8-46-4b	
</td></tr>
				
<tr><td>
	शीघ्रं गच्छत भद्रं वो राधेयं परिरक्षत।<br>भीमसेनभयेऽगाधे म़ज्जन्तं व्यसनार्णवे।।	</td><td>	8-46-5a<br>8-46-5b	
</td></tr>
				
<tr><td>
	ते तु राज्ञा समादिष्टा भीमसेनं जिघांसवः।<br>अभ्यवर्तन्त सङ्क्रुद्धाः पतङ्गाः पावकं यथा।।	</td><td>	8-46-6a<br>8-46-6b	
</td></tr>
				
<tr><td>
	श्रुतायुर्दुर्धरः क्राथो विवित्सुर्विकटः समः।<br>निषङ्गी कवची पाशी तथा नन्दोपनन्दकौ।।	</td><td>	8-46-7a<br>8-46-7b	
</td></tr>
				
<tr><td>
	दुष्प्रधर्षः सुबाहुश्च वातवेगसुवर्चसौ।<br>धनुर्ग्राहो दुर्मदश्च जलसन्धः शलः सहः।।	</td><td>	8-46-8a<br>8-46-8b	
</td></tr>
				
<tr><td>
	एते रथैः परिवृता वीर्यवन्तो महाबलाः।<br>भीमसेनं समासाद्य समन्तात्पर्यवारयन्।।	</td><td>	8-46-9a<br>8-46-9b	
</td></tr>
				
<tr><td>
	ते व्यमुञ्चञ्छरव्रातान्नानालिङ्गान्समन्ततः।<br>स तैरभ्यर्द्यमानस्तु भीमसेनो महाबलः।।	</td><td>	8-46-10a<br>8-46-10b	
</td></tr>
				
<tr><td>
	तेषामापततां क्षिप्रं सुतानां ते जनाधिप।<br>रथैः पञ्चशतैः सार्धं पञ्चाशदहनद्रथान्।।	</td><td>	8-46-11a<br>8-46-11b	
</td></tr>
				
<tr><td>
	विवित्सोस्तु ततः क्रुद्धो भल्लेनापाहरच्छिरः।<br>भीमसेनो महाराज तत्पपात हतं भुवि।।	</td><td>	8-46-12a<br>8-46-12b	
</td></tr>
				
<tr><td>
	सकुण्डलशिरस्त्राणं पूर्णचन्द्रोपमं तथा।<br>`अशोभत महाराज पूर्णचन्द्र इवाम्बरे'।।	</td><td>	8-46-13a<br>8-46-13b	
</td></tr>
				
<tr><td>
	तं दृष्ट्वा निहतं शूरं भ्रातरः सर्वतस्तदा।<br>अभ्यद्रवन्त समरे भीमं भीमपराक्रमम्।।	</td><td>	8-46-14a<br>8-46-14b	
</td></tr>
				
<tr><td>
	ततोऽपराभ्यां भल्लाभ्यां पुत्रयोस्ते महाहवे।<br>जहार समरे प्राणान्भीमो भीमपराक्रमः।।	</td><td>	8-46-15a<br>8-46-15b	
</td></tr>
				
<tr><td>
	तौ धरामन्वपद्येतां वातरुग्णाविव द्रुमौ।<br>विकटश्च सहश्चोमौ देवपुत्रोपमौ नृप।।	</td><td>	8-46-16a<br>8-46-16b	
</td></tr>
				
<tr><td>
	ततस्तु त्वरितो भीमः क्राथं निन्ये यमक्षयम्।<br>नाराचेन सुतीक्ष्णेन स हतो न्यपतद्भुवि।।	</td><td>	8-46-17a<br>8-46-17b	
</td></tr>
				
<tr><td>
	हाहाकारस्ततस्तीव्रः सम्बभूव जनेश्वर।<br>वध्यमानेषु वीरेषु तव पुत्रेषु धन्विषु।।	</td><td>	8-46-18a<br>8-46-18b	
</td></tr>
				
<tr><td>
	तेषां सुलुलिते सैन्ये पुनर्भीमो महाबलः।<br>नन्दोपनन्दौ समरे प्रैषयद्यमसादनम्।।	</td><td>	8-46-19a<br>8-46-19b	
</td></tr>
				
<tr><td>
	ततस्ते प्राद्रवन्भीताः पुत्रास्ते विह्वलीकृताः।<br>भीमसेनं रणे दृष्ट्वा कालान्तकयमोपमम्।।	</td><td>	8-46-20a<br>8-46-20b	
</td></tr>
				
<tr><td>
	पुत्रांस्ते निहतान्दृष्ट्वा सूतपुत्रः सुदुर्मनाः।<br>हंसवर्णान्हयान्भूयः प्रैषयद्यत्र पाण्डवः।।	</td><td>	8-46-21a<br>8-46-21b	
</td></tr>
				
<tr><td>
	ते प्रेषिता महाराज मद्रराजेन वाजिनः।<br>भीमसेनरथं प्राप्य समसज्जन्त वेगिताः।।	</td><td>	8-46-22a<br>8-46-22b	
</td></tr>
				
<tr><td>
	स सन्निपातस्तुमुलो घोररूपो विशाम्पते।<br>आसीद्रौद्रो महाराज कर्णपाण्डवयोर्मृधे।।	</td><td>	8-46-23a<br>8-46-23b	
</td></tr>
				
<tr><td>
	दृष्ट्वा मम महाराज तौ समेतौ महारथौ।<br>आसीद्बुद्विः कथं युद्वमेतदद्य भविष्यति।।	</td><td>	8-46-24a<br>8-46-24b	
</td></tr>
				
<tr><td>
	ततो भीमो रणश्लाघी छादयामास पत्रिभिः।<br>कर्णं रणे महाराज पुत्राणां तव पश्यताम्।।	</td><td>	8-46-25a<br>8-46-25b	
</td></tr>
				
<tr><td>
	ततः कर्णो भृशं क्रुद्धो भीमं नवभिरायसैः।<br>विव्याध परमास्त्रज्ञो भल्लैः सन्नतपर्वभिः।।	</td><td>	8-46-26a<br>8-46-26b	
</td></tr>
				
<tr><td>
	तान्निहत्य महाबाहुर्भीमो भीमपराक्रमः।<br>आकर्णपूर्णैर्विशिखैः कर्णं विव्याध सप्तभिः।।	</td><td>	8-46-27a<br>8-46-27b	
</td></tr>
				
<tr><td>
	ततः कर्णो महाराज आशीविष इव श्वसन्।<br>शरवर्षेण महता छादयामास पाण्डवम्।।	</td><td>	8-46-28a<br>8-46-28b	
</td></tr>
				
<tr><td>
	भीमोऽपि ततं शरव्रातैश्छादयित्वा महारथम्।<br>पश्यतां कौरवेयाणां विननर्द महाबलः।।	</td><td>	8-46-29a<br>8-46-29b	
</td></tr>
				
				
<tr><td>
	ततः कर्णो भृशं क्रुद्धो दृढमादाय कार्मुकम्।<br>भीमं विव्याध दशभिः कङ्कपत्रैः शिलाशितैः।<br>कार्मुकं चास्य चिच्छेद भल्लेन निशितेन च।।	</td><td>	8-46-30a<br>8-46-30b<br>8-46-30c	
</td></tr>
				
				
<tr><td>
	ततो भीमो महाबाहुर्हेमपट्टविभूषितम्।<br>परिघं घोरमादाय मृतत्युदण्डमिवापरम्।<br>कर्णस्य निधनाकाङ्क्षी चिक्षेपातिबलो नदन्।।	</td><td>	8-46-31a<br>8-46-31b<br>8-46-31c	
</td></tr>
				
<tr><td>
	तमापतन्तं परिघं वज्राशनिसमस्वनम्।<br>चिच्छेद बहुधा कर्णः शरैराशीविषोपमैः।।	</td><td>	8-46-32a<br>8-46-32b	
</td></tr>
				
<tr><td>
	ततः कार्मुकमादाय भीमो दृढतरं तदा।<br>छादयामास विशिखैः कर्णं परबलार्दनम्।।	</td><td>	8-46-33a<br>8-46-33b	
</td></tr>
				
<tr><td>
	ततो युद्धमभूद्धोरं कर्णपाण्डवयोर्मृधे।<br>बलीन्द्रयोरिव मुहुः परस्परवधैषिणोः।।	</td><td>	8-46-34a<br>8-46-34b	
</td></tr>
				
<tr><td>
	ततः कर्णो महाराज भीमसेनं त्रिभिः शरैः।<br>आकर्णपूर्णैर्विव्याध दृढमानम्य कार्मुकम्।।	</td><td>	8-46-35a<br>8-46-35b	
</td></tr>
				
<tr><td>
	सोऽतिविद्धो महेष्वासः कर्णेन बलिनां वरः।<br>घोरमादत्त विशिखं कर्णकायावदारणम्।।	</td><td>	8-46-36a<br>8-46-36b	
</td></tr>
				
<tr><td>
	तस्य भित्त्वा तनुत्राणं भित्त्वा कायं च सायकः।<br>प्राविशद्वरणीं राजन्वल्मीकमिव पन्नगः।।	</td><td>	8-46-37a<br>8-46-37b	
</td></tr>
				
<tr><td>
	स तेनातिप्रहारेण व्यथितो विह्वलन्निव।।<br>सञ्चचाल रथे कर्णः क्षितिकम्पे यथाऽचलः।।	</td><td>	8-46-38a<br>8-46-38b	
</td></tr>
				
<tr><td>
	ततः कर्णो महाराज रोषामर्षसमन्वितः।<br>भीमं तं पञ्चविंशत्या नाराचानां समार्पयत्।।	</td><td>	8-46-39a<br>8-46-39b	
</td></tr>
<tr><td>
	चिच्छेद कार्मुकं तूर्णं पाण्डवस्याशु पत्रिणा।।	</td><td>	8-46-40a	
</td></tr>
				
<tr><td>
	तततो मुहूर्ताद्राजेन्द्र नातिकृच्छ्राद्वसन्निव।<br>विरथं भीमकर्माणं भीमं कर्णश्चकार ह।।	</td><td>	8-46-41a<br>8-46-41b	
</td></tr>
				
<tr><td>
	विरथो भरतश्रेष्ठ प्रहसन्ननिलोपमः।<br>गदां गृह्य महाबाहुरपतत्स्यन्दनोत्तमात्।।	</td><td>	8-46-42a<br>8-46-42b	
</td></tr>
				
<tr><td>
	गदया च महाराज कर्णस्य रथकूबरम्।<br>पोथयामास सङ्क्रुद्धः समरे शत्रुतापनः।।	</td><td>	8-46-43a<br>8-46-43b	
</td></tr>
				
<tr><td>
	स क्रोधवशमापन्नः पाण्डुपुत्रः प्रतापवान्।<br>विद्राव्य गदया वीरस्तव पुत्रान्महाहवे।।	</td><td>	8-46-44a<br>8-46-44b	
</td></tr>
				
<tr><td>
	नागान्सप्तशतान्राजन्नीषादन्तान्प्रहारिणः।<br>व्यधमत्सहसा भीमः क्रुद्धरूपः परन्तपः।।	</td><td>	8-46-45a<br>8-46-45b	
</td></tr>
				
<tr><td>
	दन्तवेष्टेषु नेत्रेषु कुम्भेषु च कटेषु च।<br>मर्मस्वपि च मर्मज्ञस्तान्नागानवधीद्बली।।	</td><td>	8-46-46a<br>8-46-46b	
</td></tr>
				
				
<tr><td>
	`अर्दिता भीमसेनेन विनदन्तो भृशातुराः'।<br>ततस्ते प्राद्रवन्भीताः प्रहताश्च पुनःपुनः।<br>महामात्रास्तमावव्रुर्मेघा इव दिवाकरम्।।	</td><td>	8-46-47a<br>8-46-47b<br>8-46-47c	
</td></tr>
				
<tr><td>
	तान्स सप्तशतान्नागान्सारोहायुधकेतनान्।<br>भूमिष्ठो गदया जघ्ने वज्रेणेन्द्र इवाचलान्।।	</td><td>	8-46-48a<br>8-46-48b	
</td></tr>
				
<tr><td>
	ततः सुबलपुत्रस्य नागानतिबलान्पुनः।<br>पोथयामास कौन्तेयो द्विपञ्चाशदरिन्दमः।।	</td><td>	8-46-49a<br>8-46-49b	
</td></tr>
				
<tr><td>
	तथा रथशततं साग्रं पत्तींश्च शतशोऽपरान्।<br>न्यहनत्पाण्डवो युद्धे तापयंस्तव वाहिनीम्।।	</td><td>	8-46-50a<br>8-46-50b	
</td></tr>
				
<tr><td>
	प्रताप्यमानं सूर्येण भीमेन च महात्मना।<br>तव सैन्यं सञ्चुकोच चर्माग्नावाहितं यथा।।	</td><td>	8-46-51a<br>8-46-51b	
</td></tr>
				
<tr><td>
	ते भीमभयसन्त्रस्तास्तावका भरतर्षभ।<br>विहाय समरे कर्णं दुद्रुवुर्वै दिशो दश।।	</td><td>	8-46-52a<br>8-46-52b	
</td></tr>
				
<tr><td>
	रथाः पञ्चशताश्चान्ये हादिनः शरवर्षिणः।<br>भीममभ्यद्रवन्घ्नन्तः शरपूगैः समन्ततः।।	</td><td>	8-46-53a<br>8-46-53b	
</td></tr>
				
<tr><td>
	तान्स पञ्चशतान्वीरान्सपताकध्वजायुधान्।<br>पोथयामास गदया भीमो विष्णुरिवासुरान्।।	</td><td>	8-46-54a<br>8-46-54b	
</td></tr>
				
<tr><td>
	ततः शकुनिनिर्दिष्टाः सादिनः शूरसम्मताः।<br>त्रिसाहस्राण्यभिययुः शरशक्त्यृष्टिपाणयः।।	</td><td>	8-46-55a<br>8-46-55b	
</td></tr>
				
<tr><td>
	तान्प्रत्युद्गम्य यवनान्साश्वारोहांस्तदाऽरिहा।<br>विविधान्विचरन्मार्गान्गदया समपोथयत्।।	</td><td>	8-46-56a<br>8-46-56b	
</td></tr>
				
<tr><td>
	तेषामासीन्महाञ्छब्दस्ताडितानां च सर्वशः।<br>अग्निभिर्दह्यमानानां नलानामिव भारत।।	</td><td>	8-46-57a<br>8-46-57b	
</td></tr>
				
<tr><td>
	एवं सुबलपुत्रस्य त्रिसाहस्रान्हयोत्तमान्।<br>हत्वाऽन्यं रथमास्थाय क्रुद्धो राधेयमभ्ययात्।।	</td><td>	8-46-58a<br>8-46-58b	
</td></tr>
				
<tr><td>
	कर्णोऽपि समरे राजन्धर्मपुत्रमरिन्दमम्।<br>स शरैश्छादयामास सारथिं चाप्यपातयत्।।	</td><td>	8-46-59a<br>8-46-59b	
</td></tr>
				
<tr><td>
	ततः स प्रद्रुतं सैन्यं दृष्ट्वा कर्णो महारथः।<br>	</td><td>	8-46-60a<br>8-46-60b	
</td></tr>
				
<tr><td>
	राजानमभिधावन्तं शरैरावृत्य रोदसी।<br>क्रुद्धः प्रच्छादयामास शरजालेन मारुतिः।।	</td><td>	8-46-61a<br>8-46-61b	
</td></tr>
				
<tr><td>
	सन्निवृत्तस्ततस्तूर्णं राधेयः शत्रुकर्शनः।<br>भीमं प्रच्छादयामास समन्तान्निशितैः शरैः।।	</td><td>	8-46-62a<br>8-46-62b	
</td></tr>
				
<tr><td>
	भीमसेनरथप्रेप्सुं कर्णं भारत सात्यकिः।<br>अभ्यर्दयदमेयात्मा पार्ष्णिग्रहणकारणात्।।	</td><td>	8-46-63a<br>8-46-63b	
</td></tr>
				
<tr><td>
	भीमसेनरथप्रेप्सुं कर्णो भारत सात्यकिम्।<br>अभ्यवर्तत शैनेयमर्दयञ्छरवृष्टिभिः।।	</td><td>	8-46-64a<br>8-46-64b	
</td></tr>
				
<tr><td>
	तावन्योन्यं समासाद्य वृषभौ सर्वधन्विनाम्।<br>विसृजन्तौ शरान्दीप्तान्विभ्राजेतां मनस्विनौ।।	</td><td>	8-46-65a<br>8-46-65b	
</td></tr>
				
<tr><td>
	ताभ्यां वियति राजेन्द्र विततततं भीमदर्शनम्।<br>कौञ्चपृष्ठारुणं रौद्रं बाणजालं व्यदृश्यत।।	</td><td>	8-46-66a<br>8-46-66b	
</td></tr>
				
<tr><td>
	नैव सूर्यप्रभा राजन्न दिशः प्रदिशस्तथा।<br>प्राज्ञासिष्म वयं ते वा शरैर्मुक्तैः सहस्रशः।।	</td><td>	8-46-67a<br>8-46-67b	
</td></tr>
				
<tr><td>
	मध्याह्ने तपतो राजन्भास्करस्य महाप्रभाः।<br>हृताः सर्वाः शरौघैस्तैः कर्णमाधवयोस्तदा।।	</td><td>	8-46-68a<br>8-46-68b	
</td></tr>
				
<tr><td>
	सौबलं कृतवर्माणं द्रौणिमाधिरथिं कृपम्।<br>संसक्तान्पाण्डवैर्दृष्ट्वा निवृत्ताः कुरवः पुनः।।	</td><td>	8-46-69a<br>8-46-69b	
</td></tr>
				
<tr><td>
	तेषामापततां शब्दस्तीत्र आसीद्विशाम्पते।<br>उद्वृत्तानां यथा वृष्ट्या सागराणां भयावहः।।	</td><td>	8-46-70a<br>8-46-70b	
</td></tr>
				
<tr><td>
	ते सेने भृशसंसक्ते दृष्ट्वाऽन्योन्यं महाहवे।<br>हर्षेण महता युक्ते परिगृह्य परस्परम्।।	</td><td>	8-46-71a<br>8-46-71b	
</td></tr>
				
<tr><td>
	ततः प्रववृते युद्धं मध्यं प्राप्ते दिवाकरे।<br>यादृशं नैवमस्माभिर्दृष्टपूर्वं न च श्रुतम्।।	</td><td>	8-46-72a<br>8-46-72b	
</td></tr>
				
<tr><td>
	बलौघस्तु समासाद्य बलौघं सहसा रणे।<br>उपसर्पत वेगेन वार्योघ इव सागरम्।।	</td><td>	8-46-73a<br>8-46-73b	
</td></tr>
				
<tr><td>
	आसीन्निनादः सुमहान्बाणौघानां परस्परम्।<br>गर्जतां सागरौघाणां यथा स्यान्निःस्वनो महान्।।	</td><td>	8-46-74a<br>8-46-74b	
</td></tr>
				
<tr><td>
	ते तु सेने समासाद्य वेगवत्यौ परस्परम्।<br>एकीभावमनुप्राप्ते नद्याविव समागमे।।	</td><td>	8-46-75a<br>8-46-75b	
</td></tr>
				
<tr><td>
	ततः प्रववृते युद्धं घोररूपं विशाम्पते।<br>कुरूणां पाण्डवानां च लिप्सतां सुमहद्यशः।।	</td><td>	8-46-76a<br>8-46-76b	
</td></tr>
				
<tr><td>
	शूराणां गर्जतां तत्र ह्यविच्छेदकृता गिरः।<br>श्रुयन्ते विविधा राजन्नामान्युद्दिश्य भारत।।	</td><td>	8-46-77a<br>8-46-77b	
</td></tr>
				
<tr><td>
	यस्य यद्धि रणे व्यङ्गं पितृतो मातृतोऽपि वा।<br>कर्मतः शीलतो वाऽपि स तच्छ्रावयते युधि।।	</td><td>	8-46-78a<br>8-46-78b	
</td></tr>
				
<tr><td>
	तान्दृष्ट्वा समरे शूशांस्तर्जमानान्परस्परम्।<br>अभवन्मे मती राजन्नैषामस्तीति जीवितम्।।	</td><td>	8-46-79a<br>8-46-79b	
</td></tr>
				
<tr><td>
	तेषां दृष्ट्वा तु क्रुद्धानां वपूंष्यमिततेजसाम्।<br>अभवन्मे भयं तीव्रं कथमेतद्भविष्यति।।	</td><td>	8-46-80a<br>8-46-80b	
</td></tr>
				
<tr><td>
	ततस्ते पाण्डवा राजन्कौरवाश्च महारथाः।<br>ततक्षुः सायकैस्तूर्णमन्योन्यं विजयैषिणः।।	</td><td>	8-46-81a<br>8-46-81b	
</td></tr>
<tr><td>
	।। इति श्रीमन्महाभारते कर्णपर्वणि <br>सप्तदशदिवसयुद्धे षट्‌चत्वारिंशोऽध्यायः।। 46 ।।	</td><td>		
</td></tr>
</tbody>