				
<tbody><tr><td>
	<b>सञ्जय उवाच।</b>	</td><td>	8-6-1x	
</td></tr>
				
<tr><td>
	श्रिया कुलेन यशसा तपसा च श्रुतेन च।<br>त्वामद्य सन्तो मन्यन्ते ययातिमिव नाहुषम्।।	</td><td>	8-6-1a<br>8-6-1b	
</td></tr>
				
<tr><td>
	श्रुते महर्षिप्रतिमः कृतकृत्योऽसि पार्थिव।<br>पर्यवस्थापयात्मानं मा विषादे मनः कृथाः।।	</td><td>	8-6-2a<br>8-6-2b	
</td></tr>
<tr><td>
	<b>धृतराष्ट्र उवाच।</b>	</td><td>	8-6-3x	
</td></tr>
				
<tr><td>
	दैवमेव परं मन्ये धिक्पौरुषमनर्थकम्।<br>यत्र सालप्रतीकाशः कर्णोऽहन्यत संयुगे।।	</td><td>	8-6-3a<br>8-6-3b	
</td></tr>
				
<tr><td>
	हत्वा युधिष्ठिरानीकं पाञ्चालानां रथव्रजान्।<br>प्रताप्य शरवर्षेण दिशः सर्वा महारथः।।	</td><td>	8-6-4a<br>8-6-4b	
</td></tr>
				
<tr><td>
	मोहियित्वा रणे पार्थान्वज्नहस्त इवासुरान्।<br>स कथं निहतः शेते वायुरुग्ण इव द्रुमः।।	</td><td>	8-6-5a<br>8-6-5b	
</td></tr>
				
<tr><td>
	शोकस्यान्तं न पश्यामि पारं जलनिधेरिव।<br>चिन्ता मे वर्धतेऽतीव मुमूर्षा चापि जायते।।	</td><td>	8-6-6a<br>8-6-6b	
</td></tr>
				
<tr><td>
	कर्णस्य निधनं श्रुत्वा विजयं फल्गुनस्य च।<br>अश्रद्धेयमहं मन्ये वधं कर्णस्य सञ्जय।।	</td><td>	8-6-7a<br>8-6-7b	
</td></tr>
				
<tr><td>
	वज्रसारमिदं नूनं हृदयं दुर्भिदं मम।<br>यच्छ्रुत्वा पुरुषव्याघ्रं हतं कर्णं न दीर्यते।।	</td><td>	8-6-8a<br>8-6-8b	
</td></tr>
				
<tr><td>
	आर्युर्नूनं सुदीर्घं मे विहितं दैवतैः पुरा।<br>यत्र कर्णं हतं श्रुत्वा जीवामीह सुदुःखितः।।	</td><td>	8-6-9a<br>8-6-9b	
</td></tr>
				
				
<tr><td>
	धिग्जीवितमिदं चैव सुहृद्वीनस्य सञ्जय।<br>अद्य चाहं दशामेतां गतः सञ्जय गर्हिताम्।<br>कृपणं वर्तयिष्यामि शोच्यः सर्वस्य मन्दधीः।।	</td><td>	8-6-10a<br>8-6-10b<br>8-6-10c	
</td></tr>
				
<tr><td>
	अहमेव पुरा भूत्वा सर्वलोकस्य सत्कृतः।<br>परिभूतः कथं सूत परैः शक्ष्यामि जीवितुम्।।	</td><td>	8-6-11a<br>8-6-11b	
</td></tr>
				
<tr><td>
	दुःखाद्दुःखतरं भन्ये प्राप्तवानस्मि सञ्जय।<br>भीष्मद्रोणवधेनैव कर्णस्य च महात्मनः।।	</td><td>	8-6-12a<br>8-6-12b	
</td></tr>
				
<tr><td>
	नावशेषं प्रपश्यामि सूतपुत्रे हते युधि।<br>सहि पारं महानासीत्पुत्राणां मम सञ्जय।।	</td><td>	8-6-13a<br>8-6-13b	
</td></tr>
				
<tr><td>
	युद्धे हि निहतः शूरो विसृजन्सायकान्बहून्।<br>को हि मे जीवितेनार्थस्तमृते पुरुषर्षभम्।।	</td><td>	8-6-14a<br>8-6-14b	
</td></tr>
				
<tr><td>
	रथादाधिरथिर्नूनं न्यपतत्सायकार्दितः।<br>पर्वतस्येव शिखरं व ज्रपाताद्विदारितम्।।	</td><td>	8-6-15a<br>8-6-15b	
</td></tr>
				
<tr><td>
	स शेते पृथिवीं नूनं शोभयन्रुधिरोक्षितः।<br>मातङ्ग इव मत्तेन मताङ्गेन निपातितः।।	</td><td>	8-6-16a<br>8-6-16b	
</td></tr>
				
<tr><td>
	यो बलं धार्तराष्ट्राणां पाण्डवानां यतो भयम्।<br>सोऽर्जुनेन हतः कर्णः प्रतिमानं धनुष्मताम्।।	</td><td>	8-6-17a<br>8-6-17b	
</td></tr>
				
<tr><td>
	स हि वीरो महेष्वासो मित्राणामभयङ्करः।<br>शेते विनिहतो वीरः शक्रेणेव पुरा बलः।।	</td><td>	8-6-18a<br>8-6-18b	
</td></tr>
				
<tr><td>
	पङ्गोरिवाध्वगमनं दरिद्रस्येव कामितम्।<br>दुर्योधनस्य लोभश्च समान्येतानि सञ्जय।।	</td><td>	8-6-19a<br>8-6-19b	
</td></tr>
				
<tr><td>
	अन्यथा चिन्तितं कार्यमन्यथा तत्तु जायते।<br>अहो नु बलवद्दैवं कालश्च दुरतिक्रमः।।	</td><td>	8-6-20a<br>8-6-20b	
</td></tr>
				
<tr><td>
	पलायमानः कृपणो दीनात्मा दीनपौरुषः।<br>कच्चिद्विनिहतः सूत पुत्रो दुःशासनो मम।।	</td><td>	8-6-21a<br>8-6-21b	
</td></tr>
				
<tr><td>
	कच्चिन्न दीनाचरितं कृतवांस्तात संयुगे।<br>कच्चिन्न निहतः शूरा यथाऽन्ये क्षत्रियर्षभाः।।	</td><td>	8-6-22a<br>8-6-22b	
</td></tr>
				
<tr><td>
	युधिष्ठिरस्य वचनं मा युद्धमिति सर्वदा।<br>दुर्योधनो नाभ्यगृह्णान्मूढः पथ्यमिवौषधम्।।	</td><td>	8-6-23a<br>8-6-23b	
</td></tr>
				
<tr><td>
	शतल्पे शयानेन भीष्मेण सुमहात्मना।<br>पानीयं याचितः पार्थः सोविध्यन्मेदिनीतलम्।।	</td><td>	8-6-24a<br>8-6-24b	
</td></tr>
				
<tr><td>
	जलस्य धारां जनितां दृष्ट्वा पाण्डुसुतेन च।<br>अब्रवीत्स महाबाहुस्तात संशाम्य पाण्डवैः।।	</td><td>	8-6-25a<br>8-6-25b	
</td></tr>
				
<tr><td>
	प्रशमाद्वि भवेच्छान्तिर्मदन्तं युद्धमस्तु वः।<br>भ्रातृभावेन पृथिवीं भुङ्क्ष्व पाण्डुसुतैः सह।।	</td><td>	8-6-26a<br>8-6-26b	
</td></tr>
				
<tr><td>
	अकुर्वन्वचनं तस्य नूनं शोचति पुत्रकः।<br>तदिदं समनुप्राप्त वचनं दीर्घदर्शिनः।।	</td><td>	8-6-27a<br>8-6-27b	
</td></tr>
				
<tr><td>
	अहं तु निहतामात्यो हतपुत्रश्च सञ्जय।<br>द्यूततः कृच्छ्रमापन्नो लूनपक्ष इव द्विजः।।	</td><td>	8-6-28a<br>8-6-28b	
</td></tr>
				
<tr><td>
	यथा हि शकुनिं गृह्य छित्त्वा पक्षौ च सञ्जय।<br>विसर्जयन्ति संहृष्टाः क्रीडमानाः कुमारकाः।।	</td><td>	8-6-29a<br>8-6-29b	
</td></tr>
				
<tr><td>
	लूनपक्षतया तस्य गमनं नोपपद्यते।<br>तथाहमपि सम्प्राप्तो लूनपक्ष इव द्विजः।।	</td><td>	8-6-30a<br>8-6-30b	
</td></tr>
				
<tr><td>
	क्षीणः सर्वार्थहीनश्च निर्ज्ञातिर्बन्धुवर्जितः।<br>कां दिशं प्रतिपत्स्यामि दीनः शत्रुवशं गतः।।	</td><td>	8-6-31a<br>8-6-31b	
</td></tr>
<tr><td>
	<b>वैशम्पायन उवाच।</b>	</td><td>	8-6-32x	
</td></tr>
				
<tr><td>
	इत्येवं धृतराष्ट्रोऽथ विलप्य बहुदुःखितः।<br>प्रोवाच सञ्जयं भूयः सोकव्याकुलमानसः।।	</td><td>	8-6-32a<br>8-6-32b	
</td></tr>
<tr><td>
	<b>धृतराष्ट्र उवाच।</b>	</td><td>	8-6-33x	
</td></tr>
				
<tr><td>
	योऽजयत्सर्वकाम्भोजानम्बष्ठान्कैकयैः सह।<br>गान्धारांश्च विदेहांश्च जित्वा कार्यार्थमाहवे।।	</td><td>	8-6-33a<br>8-6-33b	
</td></tr>
				
<tr><td>
	दुर्योधनस्य वृद्ध्यर्थं योऽजयत्पृथिवीं प्रभुः।<br>स जितः पाण्डवैः शूरैः समरे वाहुशालिभिः।।	</td><td>	8-6-34a<br>8-6-34b	
</td></tr>
				
<tr><td>
	तस्मिन्हते महेष्वासे कर्णे युधि किरीटिना।<br>के वीराः पर्यतिष्ठन्त तन्ममाचक्ष्व सञ्जय।।	</td><td>	8-6-35a<br>8-6-35b	
</td></tr>
				
<tr><td>
	कच्चिन्नैकः परित्यक्तः पाण्डवैर्निहतो रणे।<br>उक्तं त्वया पुरा तात यथा वीरो निपातितः।।	</td><td>	8-6-36a<br>8-6-36b	
</td></tr>
				
<tr><td>
	भीष्ममप्रतियुध्यन्तं शिखम्डी सायकोत्तमैः।<br>पातयामास समरे सर्वशस्त्रभृतां वरम्।।	</td><td>	8-6-37a<br>8-6-37b	
</td></tr>
				
<tr><td>
	तथा द्रौपदिना द्रोणो न्यस्तसर्वायुधो युधि।<br>`धर्मराजवचः श्रुत्वा अश्वत्थामा हतस्त्विति'।।	</td><td>	8-6-38a<br>8-6-38b	
</td></tr>
				
<tr><td>
	युक्तयोगो महेष्वासः शरैर्बहुभिराचितः।<br>निहतः खङ्गमुद्यम्य धृष्टद्युम्नेन सञ्जय।।	</td><td>	8-6-39a<br>8-6-39b	
</td></tr>
				
<tr><td>
	अन्तरेण हतावेतौ छलेन च विशेषतः।<br>अश्रौषमहमेतद्वै भीष्मद्रोणौ निपातितौ।।	</td><td>	8-6-40a<br>8-6-40b	
</td></tr>
				
<tr><td>
	भीष्मद्रोणौ हि समरे न हन्याद्वज्रभृत्स्वयम्।<br>न्यायेन युध्यन्समरे तद्वै सत्यं ब्रवीमि ते।।	</td><td>	8-6-41a<br>8-6-41b	
</td></tr>
				
<tr><td>
	कर्णं त्वस्यन्तमस्त्राणि दिव्यानि च बहूनि च।<br>कथमिन्द्रोपमं वीरं मृत्युर्युद्वे समस्पृशत्।।	</td><td>	8-6-42a<br>8-6-42b	
</td></tr>
				
<tr><td>
	यस्य विद्युत्प्रभां शक्तिं दिव्यां कनकभूषणाम्।<br>प्रायच्छद्द्विषतां हन्त्रीं कुण्डलाभ्यां पुरन्दरः।।	</td><td>	8-6-43a<br>8-6-43b	
</td></tr>
				
<tr><td>
	यस्य सर्पमुखो दिव्यः शरः काञ्चनभूषणः।<br>अशेत निशितः पत्री समरेष्वरिसूदनः।।	</td><td>	8-6-44a<br>8-6-44b	
</td></tr>
				
<tr><td>
	भीष्मद्रोणमुखान्वीरान्योऽवमत्य महारथान्।<br>जामदग्न्यान्महाघोरं ब्राह्ममस्त्रमशिक्षत।।	</td><td>	8-6-45a<br>8-6-45b	
</td></tr>
				
<tr><td>
	यश्च द्रोणमुखान्दृष्ट्वा विमुखानर्दिताञ्शरैः।<br>सौभद्रस्य महाबाहुर्व्यधमत्कार्मुकं शितैः।।	</td><td>	8-6-46a<br>8-6-46b	
</td></tr>
				
<tr><td>
	यश्च नागायुतप्राणां वज्ररंहसमच्युतम्।<br>विरथं सहसा कृत्वा भीमसेनमपाहसत्।।	</td><td>	8-6-47a<br>8-6-47b	
</td></tr>
				
<tr><td>
	सहदेवं च निर्जित्य शरैः सन्नतपर्वभिः।<br>कृपया विरथं कृत्वा नाहनद्धर्मचिन्तया।।	</td><td>	8-6-48a<br>8-6-48b	
</td></tr>
				
<tr><td>
	यश्च मायासहस्राणि विकुर्वाणं जयैषिणम्।<br>घटोत्कचं राक्षसेन्द्रं शक्रशक्त्या निजघ्निवान्।।	</td><td>	8-6-49a<br>8-6-49b	
</td></tr>
				
<tr><td>
	एवांश्च दिवसान्यस्य युद्धे भीतो धनञ्जयः।<br>नागमद्द्वैरथं वीरः स कथं निहतो रणे।।	</td><td>	8-6-50a<br>8-6-50b	
</td></tr>
				
<tr><td>
	[संशप्तकानां योधा ये आह्वयन्त सदाऽन्यतः।<br>एतान्हत्वा हनिष्यामि पश्चाद्वैकर्तनं रणे।।	</td><td>	8-6-51a<br>8-6-51b	
</td></tr>
				
<tr><td>
	इति व्यपदिशन्पार्थो वर्जयन्सूतजं रणे।<br>स कथं निहतो वीरः पार्थेन परवीरहा।।]	</td><td>	8-6-52a<br>8-6-52b	
</td></tr>
				
<tr><td>
	रथभह्गो न चेत्तस्य धनुर्वा न व्यशीर्यत।<br>न चेदस्त्राणि नष्टानि स कथं निहतः परैः।।	</td><td>	8-6-53a<br>8-6-53b	
</td></tr>
				
				
<tr><td>
	को हि शक्तो रणे कर्णं विधुन्वानं महद्धनुः।<br>विमुञ्चन्तं शरान्घोरान्दिव्यान्यस्त्राणि चाहवे।<br>जेतुं पुरुषशार्दूलं शार्दूलमिव वेगिनम्।।	</td><td>	8-6-54a<br>8-6-54b<br>8-6-54c	
</td></tr>
				
				
<tr><td>
	ध्रवं तस्य धनुश्छिन्नं रथो वाऽपि महीं गतः।<br>अस्त्राणि वा प्रनष्टानि यथा शंससि मे हतम्।<br>न ह्यन्यदपि पश्यामि कारणं तस्य नाशने।।	</td><td>	8-6-55a<br>8-6-55b<br>8-6-55c	
</td></tr>
				
<tr><td>
	न हिन्मि फल्गुनं यावत्तावत्पादौ न धावये।<br>इति यस्य महाघोरं व्रतमासीन्महात्मनः।।	</td><td>	8-6-56a<br>8-6-56b	
</td></tr>
				
<tr><td>
	यस्य भीतो रमे निद्रां धर्मराजो युधिष्ठिरः।<br>त्रयोदशसमा नित्यं नाभजत्पुरुषर्षभः।।	</td><td>	8-6-57a<br>8-6-57b	
</td></tr>
				
<tr><td>
	यस्य वीर्यवतो वीर्यमुपाश्रित्य महात्मनः।<br>मम पुत्रः सभां भार्यां पाण्डूनां नीतवान्बलात्।।	</td><td>	8-6-58a<br>8-6-58b	
</td></tr>
				
<tr><td>
	तत्रापि च सभामध्ये पाण्डवानां च पश्यताम्।<br>दासभार्येति पाञ्चालीमब्रवीत्कुरुसन्निधौ।।	</td><td>	8-6-59a<br>8-6-59b	
</td></tr>
				
<tr><td>
	[न सन्ति तपयः कृष्णे सर्वे षण्डतिलैः समाः।<br>उपतिष्ठस्व भर्तारमन्यं वा वरवर्णिनि।।	</td><td>	8-6-60a<br>8-6-60b	
</td></tr>
				
<tr><td>
	इत्येवं यः पुरा वाचो रूक्षाः संश्रावयन्रुषा।<br>सभायां सूतजः कृष्णां स कथं निहतः परैः।।	</td><td>	8-6-61a<br>8-6-61b	
</td></tr>
				
				
<tr><td>
	यदि भीष्मो रणश्लाघी द्रोणो वा युधि दुर्मदः।<br>न हनिष्यति कौन्तेयान्पक्षपातात्सुयोधन।<br>सर्वानेव हनिष्यामि व्येतु ते मानसो ज्वरः।।	</td><td>	8-6-62a<br>8-6-62b<br>8-6-62c	
</td></tr>
				
				
<tr><td>
	किं करिष्यति गाण्डीवमक्षय्यौ च महेषुधी।<br>स्निग्धचन्दनदिग्धस्य मच्छरस्याभिधावतः।<br>स नूनमृषभस्कन्धो ह्यर्जुनेन कथं हतः।।]	</td><td>	8-6-63a<br>8-6-63b<br>8-6-63c	
</td></tr>
				
<tr><td>
	यश्च गाण्डीवमुक्तानां स्पर्शमुग्रमचिन्तयन्।<br>अपतिर्ह्यसि कृष्णेति ब्रुवन्पार्थानवैक्षत।।	</td><td>	8-6-64a<br>8-6-64b	
</td></tr>
				
<tr><td>
	यस्य नासीद्भयं पार्थात्सपुत्रात्सजनार्दनात्।<br>स्वबाहुबलमाश्रित्य मुहूर्तमपि सञ्जय।।	</td><td>	8-6-65a<br>8-6-65b	
</td></tr>
				
<tr><td>
	तस्य नाऽहं वधं मन्ये देवैरपि सवासवैः।<br>प्रतीपमभिघावद्भिः किं पुनस्तात पाण्डवैः।।	</td><td>	8-6-66a<br>8-6-66b	
</td></tr>
				
<tr><td>
	न हि ज्यां संसम्पृशानस्य तलत्रे वाऽपि गृह्णतः।<br>पुमानाधिरथेः स्थातुं कश्चित्प्रमुखतोऽर्हति।।	</td><td>	8-6-67a<br>8-6-67b	
</td></tr>
				
<tr><td>
	अपि स्यान्मेदिनी हीना सोमसूर्यप्रभांशुभिः।<br>न वध- पुरुषेन्द्रस्य संयुगेष्वपलायिनः।।	</td><td>	8-6-68a<br>8-6-68b	
</td></tr>
				
<tr><td>
	येन मन्दः सहायेन भ्रात्रा दुःशासनेन च।<br>वासुदेवस्य दुर्बुद्धिः प्रत्याख्यानमरोचत।।	</td><td>	8-6-69a<br>8-6-69b	
</td></tr>
				
<tr><td>
	स नूनं वृषभस्कन्धं कर्णं दृष्ट्वा निपातितम्।<br>दुःशासनं च निहतं मन्ये शोचति पुत्रकः।।	</td><td>	8-6-70a<br>8-6-70b	
</td></tr>
				
<tr><td>
	हतं वैकर्तनं दृष्ट्वा द्वैरथे सव्यसाचिना।<br>जयतः पाण्डवान्दृष्ट्वा किंस्विद्दुर्योधनोऽब्रवीत्।।	</td><td>	8-6-71a<br>8-6-71b	
</td></tr>
				
<tr><td>
	[दुर्मर्षणं हतं दृष्ट्वा वृषसेनं च संयुगे।<br>प्रभग्रं च बलं दृष्ट्वा वध्यमानं महारथैः।।	</td><td>	8-6-72a<br>8-6-72b	
</td></tr>
				
<tr><td>
	पराङ्मुखांश्च राज्ञस्तु पलायनपरायणान्।<br>विद्रुतान्रथिनो दृष्ट्वा मन्ये शोचति पुत्रकः।।	</td><td>	8-6-73a<br>8-6-73b	
</td></tr>
				
<tr><td>
	अनेयश्चाभिमानी च दुर्बुद्धिरजितेन्द्रियः।<br>हतोत्साहं बलं दृष्ट्वा किंस्विदुर्योधनोऽब्रवीत्।।	</td><td>	8-6-74a<br>8-6-74b	
</td></tr>
				
<tr><td>
	स्वयं वैरं महत्कृत्वा वार्यमाणः सुहृद्गणैः।<br>प्रधने हतभूयिष्ठैः किंस्विद्दुर्योधनोऽब्रवीत्।।	</td><td>	8-6-75a<br>8-6-75b	
</td></tr>
				
<tr><td>
	भ्रातरं निहतं दृष्ट्वा भीमसेनेन संयुगे।<br>रुधिरे पीयमाने च किंस्विद्द्रुर्योधनोऽब्रवीत्।।]	</td><td>	8-6-76a<br>8-6-76b	
</td></tr>
				
<tr><td>
	सह गान्धारराजेन सभायां यदभाषत।<br>कर्णोऽर्जुनं रणे हन्ता हते तस्मिन्किमब्रवीत्।।	</td><td>	8-6-77a<br>8-6-77b	
</td></tr>
				
<tr><td>
	द्यूतं कृत्वा पुरा हृष्ठो वञ्चयित्वा च पाण्‍डवान्।<br>शकुनिः सौबलस्तात हते कर्णे किमब्रवीत्।।	</td><td>	8-6-78a<br>8-6-78b	
</td></tr>
				
<tr><td>
	कृतवर्मा महेष्वासः सात्वतानां महारथः।<br>हतं वैकर्तनं दृष्ट्वा हार्दिक्यः किमभाषत।।	</td><td>	8-6-79a<br>8-6-79b	
</td></tr>
				
<tr><td>
	ब्राह्मणाः क्षत्रिया वैश्या यस्य शिक्षामुपासते।<br>धनुर्वेदं चिकीर्षन्तो द्रोणपुत्रस्य धीमतः।।	</td><td>	8-6-80a<br>8-6-80b	
</td></tr>
				
<tr><td>
	युवा रूपेण सम्पन्नो दर्शनीयो महायशाः।<br>अश्वत्थामा हते कर्णे किमभाषत सञ्जय।।	</td><td>	8-6-81a<br>8-6-81b	
</td></tr>
				
<tr><td>
	आचार्यो यो धनुर्वेदे गौतमो रथसत्तमः।<br>कृपः शारद्वतस्तात हते कर्णे किमब्रवीत्।।	</td><td>	8-6-82a<br>8-6-82b	
</td></tr>
				
				
<tr><td>
	मद्रराजो महेष्वासः शल्यः समितिशोभनः।<br>दृष्ट्वा विनिहतं कर्णं सारथ्ये रथिनां वरः।<br>किमभाषत सौवीरो मद्राणामधिपो बली।।	</td><td>	8-6-83a<br>8-6-83b<br>8-6-83c	
</td></tr>
				
				
<tr><td>
	दृष्ट्वा विनिहतं सर्वे योधा वारणदुर्जयाः।<br>ये च केन राजानः पृथिव्यां योद्वुमागताः।<br>वैकर्तनं हतं दृष्टवा कान्यभाषन्त सञ्जय।।	</td><td>	8-6-84a<br>8-6-84b<br>8-6-84c	
</td></tr>
				
<tr><td>
	द्रोणे तु निहते वीरे रथव्याघ्रे नरर्षभे।<br>के वा मुखमनीकानामासन्सञ्जय भागशः।।	</td><td>	8-6-85a<br>8-6-85b	
</td></tr>
				
<tr><td>
	मद्रराजः कथं शल्यो नियुक्तो रथिनां वरः।<br>वैकर्तनस्य सारथ्ये तन्ममाचक्ष्व सञ्जय।।	</td><td>	8-6-86a<br>8-6-86b	
</td></tr>
				
<tr><td>
	केऽरक्षन्दक्षिणं चक्रं सूतपुत्रस्य युध्यतः।<br>वामं चक्रं ररक्षुर्वा के वा वीरस्य पृष्ठतः।।	</td><td>	8-6-87a<br>8-6-87b	
</td></tr>
				
<tr><td>
	के कर्णं न जहुः शूराः के क्षुद्राः प्राद्रवंस्ततः।<br>कथं च वः समेतानां हतः कर्णो महारथः।।	</td><td>	8-6-88a<br>8-6-88b	
</td></tr>
				
<tr><td>
	पाण्डवाश्च स्वयं शूराः प्रत्युदीयुर्महारथाः।<br>सृजन्तः शरवर्षाणि वारिधारा इवाम्बुदाः।।	</td><td>	8-6-89a<br>8-6-89b	
</td></tr>
				
<tr><td>
	स च सर्पमुखो दिव्यो महेषुप्रवरस्तदा।<br>व्यर्थः कथं समभवत्तन्ममाचक्ष्व स़ञ्जय।।	</td><td>	8-6-90a<br>8-6-90b	
</td></tr>
				
<tr><td>
	मामकस्यास्य सैन्यस्य हतोत्सेधस्य सञ्जय।<br>अवशेषं न पश्यामि ककुदे मृदिते सति।।	</td><td>	8-6-91a<br>8-6-91b	
</td></tr>
				
<tr><td>
	तौ हि वीरौ महेष्वासौ मदर्थे त्यक्तजीवीतौ।<br>भीष्मद्रोणौ हतौ श्रुत्वा को न्वर्थो जीवितेन मे।।	</td><td>	8-6-92a<br>8-6-92b	
</td></tr>
				
<tr><td>
	पुनः पुनर्न मृष्यामि वधं कर्णस्य पाण्डवैः।<br>यस्य बाह्वोर्बलं तुल्यं कुञ्जराणां शतं शतम्।।	</td><td>	8-6-93a<br>8-6-93b	
</td></tr>
				
<tr><td>
	द्रोणे हते च यद्वृत्तं कौरवाणां परैः सह।<br>सङ्घामे नरवीराणां तन्ममाचक्ष्व सञ्जय।।	</td><td>	8-6-94a<br>8-6-94b	
</td></tr>
				
<tr><td>
	यथा कर्णश्च कौन्तेयैः सह युद्धमयोजयत्।<br>तथा च द्विषतां हन्ता रणे शान्तस्तदुच्यताम्।।	</td><td>	8-6-95a<br>8-6-95b	
</td></tr>
<tr><td>
	।। इति श्रीमन्महाभारते कर्णपर्वणि षष्ठोऽध्यायः।। 6 ।।	</td><td>		
</td></tr></tbody>