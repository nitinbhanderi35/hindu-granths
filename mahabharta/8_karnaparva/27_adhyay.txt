				
<tbody><tr><td>
	<b>दुर्योधन उवाच।</b>	</td><td>	8-27-1x	
</td></tr>
				
<tr><td>
	तमब्रुवन्देवगणा यं भवान्सन्नियोक्ष्यते।<br>स भविष्यति देवेश सारथिस्ते न संशयः।।	</td><td>	8-27-1a<br>8-27-1b	
</td></tr>
				
<tr><td>
	तानब्रवीन्महादेवो मत्तः श्रेष्ठतरो हि यः।<br>तं सारथिं कुरुध्वं वै स्वयं सञ्चिन्त्य मा चिरम्।।	</td><td>	8-27-2a<br>8-27-2b	
</td></tr>
				
<tr><td>
	एतच्छ्रुत्वा वचो देवाः सर्वे गत्वा पितामहम्।<br>प्रणिपत्योचुरेकाग्राः प्रसाद्यैनं महर्षिभिः।।	</td><td>	8-27-3a<br>8-27-3b	
</td></tr>
				
<tr><td>
	त्वया यत्कथितं देव त्रिदशारिनिबर्हणे।<br>तथा तत्कृतमस्माभिः प्रसन्नश्च वृषध्वजः।।	</td><td>	8-27-4a<br>8-27-4b	
</td></tr>
				
<tr><td>
	रथश्च विहितोऽस्माभिर्विचित्रायुधसंवृतः।<br>सारथिं च न जानीमः कः स्यात्तस्मिन्रथोत्तमे।।	</td><td>	8-27-5a<br>8-27-5b	
</td></tr>
				
				
<tr><td>
	तस्माद्विधीयतां कश्चित्सारथिर्देवसत्तम।<br>सफलां तां गिरं देव कर्तुमर्हसि नो विभो।<br>एवमस्मासु हि पुरा भगवन्नुक्तवानसि।।	</td><td>	8-27-6a<br>8-27-6b<br>8-27-6c	
</td></tr>
				
				
				
<tr><td>
	सदैव युक्तो रथसत्तमो वै<br>दुराधर्षो द्रावणः शात्रवाणाम्।<br>पिनाकधन्वा विहितोऽत्र योद्धा<br>विभीषयन्दानवानुद्यतोऽसौ।।	</td><td>	8-27-7a<br>8-27-7b<br>8-27-7c<br>8-27-7b	
</td></tr>
				
				
				
<tr><td>
	तथैव वेदाश्च हया रथाग्र्य<br>धरा सशैला च रथो महात्मनः।<br>नक्षत्रवंशानुगतो वरूथी<br>यस्मिन्योद्धा सारथिनाऽभिरक्ष्यः।।	</td><td>	8-27-8a<br>8-27-8b<br>8-27-8c<br>8-27-8d	
</td></tr>
<tr><td>
	तत्र सारथिरेष्टव्यः सर्वैरेतैर्विशेषवान्।।	</td><td>	8-27-9a	
</td></tr>
				
<tr><td>
	तं प्रविष्टा रथं देवा रथयोद्वारमेव च।<br>कवचानि च शस्त्राणि कार्मुकं च पितामह।।	</td><td>	8-27-10a<br>8-27-10b	
</td></tr>
				
<tr><td>
	त्वामृते सारथिं तत्र नान्यं पश्यामहे वयम्।<br>त्वं हि सर्वैर्गणैर्युक्तोदेवताभ्योऽधिकः प्रभो।।	</td><td>	8-27-11a<br>8-27-11b	
</td></tr>
				
<tr><td>
	त्वं देव शक्तो लोकेश नियन्तुं प्रद्रुतानिमान्।<br>वेदांश्च सोपनिषदः सारथिर्भव नः स्वयम्।।	</td><td>	8-27-12a<br>8-27-12b	
</td></tr>
				
<tr><td>
	योद्वुं बलेन वीर्येण सत्वेन विनयेन च।<br>अधिकःसारथिःकार्यो नास्ति चान्योऽधिको भवात्।।	</td><td>	8-27-13a<br>8-27-13b	
</td></tr>
				
<tr><td>
	स भवांस्तारयत्वस्मान्कुरु सारथ्यमव्यय।<br>भवानभ्यधिकस्त्वत्तो नान्योस्ति भविता त्विह।।	</td><td>	8-27-14a<br>8-27-14b	
</td></tr>
				
<tr><td>
	त्वं हि देवेश सर्वैस्तु विशिष्टो वदतां वर।<br>तं रथं त्वं समारुह्य संयच्छ परमान्हयान्।।	</td><td>	8-27-15a<br>8-27-15b	
</td></tr>
				
<tr><td>
	तव प्रसादाद्वध्येयुर्देव दैवतकण्टकाः।<br>स नो रक्ष महाबाहो दैत्येभ्यो महतो भयात्।।	</td><td>	8-27-16a<br>8-27-16b	
</td></tr>
				
<tr><td>
	त्वं हि नो गतिरव्यग्र तवं न्त्रे गोप्ता महाव्रत।<br>त्वत्प्रसादात्सुराः सर्वे पूज्यन्ते त्रिदिवे प्रभो।।	</td><td>	8-27-17a<br>8-27-17b	
</td></tr>
				
<tr><td>
	इति ते शिरसाऽगच्छंस्त्रिलोकेशं पितामहम्।<br>देवाः प्रसादयामासुः सारथ्यायेति नः श्रुतम्।।	</td><td>	8-27-18a<br>8-27-18b	
</td></tr>
<tr><td>
	<b>ब्रह्मोवाच।</b>	</td><td>	8-27-19x	
</td></tr>
				
<tr><td>
	एवमेतत्सुरास्तथ्यं नान्यस्त्वभ्यधिको भवात्।<br>सारथित्वं करिष्यामि शङ्करस्य महात्मनः।।	</td><td>	8-27-19a<br>8-27-19b	
</td></tr>
				
				
<tr><td>
	सर्वथा रथिनः श्रेयान्कर्तव्यो रथसारथिः।<br>तस्मादेतद्यथातत्त्वं ज्ञात्वा युष्मांश्च सङ्गतान्।<br>संयच्छामि हयानेष विबुधाय कपर्दिने।।	</td><td>	8-27-20a<br>8-27-20b<br>8-27-20c	
</td></tr>
<tr><td>
	<b>दुर्योधन उवाच।</b>	</td><td>	8-27-21x	
</td></tr>
				
				
<tr><td>
	एवमुक्त्वा जटाभारं संयम्य प्रपितामहः।<br>परिधायाजिनं गाढं सन्न्यस्य च कमण्डलुम्।<br>प्रतोदपाणिर्भगवानारुरोह रथं तदा।।	</td><td>	8-27-21a<br>8-27-21b<br>8-27-21c	
</td></tr>
				
				
<tr><td>
	सारथौ कल्पिते देवैरीशानस्य महात्मनः।<br>तस्मिन्नारोहति रथं कल्पितं लोकसम्भृतम्।<br>शिरोभिः पतिता भूमौ तुरगा वेदसम्भृताः।।	</td><td>	8-27-22a<br>8-27-22b<br>8-27-22c	
</td></tr>
				
<tr><td>
	उभाभ्यां लोकनाथाभ्यामास्थितं रथसत्तमम्।<br>ओढुं न शक्ता वेदाश्वा जानुभ्यामपतन्महीम्।।	</td><td>	8-27-23a<br>8-27-23b	
</td></tr>
				
				
<tr><td>
	अभीशुभिस्तु भगवानुद्यम्य च हयान्विभुः।<br>अस्तु वीर्यं च शौर्यं च वेदाश्वानामिति प्रभुः।<br>रथं सञ्चोदयामास देवानां प्रभुरव्ययः।।	</td><td>	8-27-24a<br>8-27-24b<br>8-27-24c	
</td></tr>
				
<tr><td>
	ततोऽधिरूढे वरदे रथं पशुपतिस्तदा।<br>साधुसाध्विति देवेशं स्मयमानोऽभ्यभाषत।।	</td><td>	8-27-25a<br>8-27-25b	
</td></tr>
				
<tr><td>
	याहि देव यतो दैत्याश्चोदयाश्वानरिन्दम।<br>पश्य बाह्वोर्बलं मेऽद्य निघ्नतः शात्रवान्रणे।।	</td><td>	8-27-26a<br>8-27-26b	
</td></tr>
				
<tr><td>
	ततोऽश्वांश्चोदयामास मनोमारुतरंहसः।<br>पुराण्युद्दिश्य खस्थानि दानवानां तरस्विनाम्।।	</td><td>	8-27-27a<br>8-27-27b	
</td></tr>
				
<tr><td>
	ततस्ते सहसोत्पत्य वेदाख्या रथवाजिनः।<br>क्षणेन तेन दैत्यानां पुराणि प्रापयन्हरम्।।	</td><td>	8-27-28a<br>8-27-28b	
</td></tr>
				
				
<tr><td>
	अथर्वाङ्गिरसौ चास्तां चक्ररक्षौ महात्मनः।<br>अथाधिज्यं धनुः कृत्वा शर्वः सन्धाय तं शरम्।<br>युक्त्वा पाशुपतास्त्रेण त्रिपुरं समचिन्तयत्।।	</td><td>	8-27-29a<br>8-27-29b<br>8-27-29c	
</td></tr>
				
<tr><td>
	तस्मिन्स्थिते ततो राजन्रुद्रे सज्जितकार्मुके।<br>पुराणि तेन कालेन जग्मुरेकत्वमाशु वै।।	</td><td>	8-27-30a<br>8-27-30b	
</td></tr>
				
<tr><td>
	एकीभावं गते चैव त्रिपुरत्वमुपागते।<br>बभूव तुमुलो हर्षो देवतानां महात्मनाम्।।	</td><td>	8-27-31a<br>8-27-31b	
</td></tr>
				
<tr><td>
	ततो देवगुणाः सर्वे सिद्धाश्च परमर्षयः।<br>जयेति वाचो मुमुचुः संस्तुवन्तो महेश्वरम्।।	</td><td>	8-27-32a<br>8-27-32b	
</td></tr>
				
<tr><td>
	ततोऽग्रतः प्रादुरभूत्त्रिपुरं जघ्नुषोऽसुरान्।<br>अनिर्देश्याग्र्यवपुषो देवस्यासह्यतेजसः।।	</td><td>	8-27-33a<br>8-27-33b	
</td></tr>
				
				
<tr><td>
	त्रीणि दृष्ट्वैव संस्थानि पुराण्यथ पिनाकधृत्।<br>स तद्विकृष्य भगवान्दिव्यं लोकेश्वरो धनुः।<br>त्रैलोक्यसारं तमिषुं मुमोच त्रिपुरं प्रति।।	</td><td>	8-27-34a<br>8-27-34b<br>8-27-34c	
</td></tr>
				
<tr><td>
	एकबाणेन तं देवस्त्रिपुरं परमेश्वरः।<br>निजघ्ने सासुरगणं देवदेवो महेश्वरः।।	</td><td>	8-27-35a<br>8-27-35b	
</td></tr>
				
				
<tr><td>
	बाणतेजोग्निदग्धं तद्विप्रकीर्णं सहस्रधा।<br>महदार्तस्वरं कृत्वा नावशेषमुपागतम्।<br>मद्रेश सासुरगणं प्रापतत्पश्चिमार्णवे।।	</td><td>	8-27-36a<br>8-27-36b<br>8-27-36c	
</td></tr>
				
<tr><td>
	एवं हि त्रिपुरं दग्धं दानवाश्चाप्यशेषतः।<br>महेश्वरेण क्रुद्धेन त्रैलोक्यस्य हितैषिणा।।	</td><td>	8-27-37a<br>8-27-37b	
</td></tr>
				
<tr><td>
	स चात्मक्रोधजो विह्निर्दहेत्युक्तो निवारितः।<br>त्रैलोक्यमविशेषेण पुनर्दग्धुं प्रचक्रमे।।	</td><td>	8-27-38a<br>8-27-38b	
</td></tr>
				
<tr><td>
	कालाग्निमिव निर्दग्धुमुत्थितं तं पुनः पुनः।<br>माकार्षीर्भस्मासाल्लोकानिति त्र्यक्षोऽब्रवीद्वचः।।	</td><td>	8-27-39a<br>8-27-39b	
</td></tr>
				
<tr><td>
	ततः प्रकृतिमापन्ना देलोकास्तथर्षयः।<br>तुष्टुवुर्वाग्भिरग्र्याभिः स्थाणुं त्रिपुरवैरिणम्।।	</td><td>	8-27-40a<br>8-27-40b	
</td></tr>
				
<tr><td>
	तेऽनुज्ञाता भगवता सर्वे जग्मुर्यथागतम्।<br>कृतकामाः प्रसन्नेन प्रजापतिमुखाः सुराः।।	</td><td>	8-27-41a<br>8-27-41b	
</td></tr>
				
<tr><td>
	एवं रुद्रस्य कृतवान्सारथ्यं तु पितामहः।<br>संयच्छ तुरगानस्य राधेयस्य महात्मनः।।	</td><td>	8-27-42a<br>8-27-42b	
</td></tr>
				
<tr><td>
	त्वं हि कृष्णाच्च कर्णाच्च फल्गुनाच्च गुणाधिकः।<br>बलतो रूपतो योगादस्त्रसम्पद एव च।।	</td><td>	8-27-43a<br>8-27-43b	
</td></tr>
				
				
<tr><td>
	समासक्तं महीपाल कुरु मे हितमीप्सितम्।<br>युद्वे ह्ययं रुद्रकल्पस्त्वं च ब्रह्मसमोऽनघ।<br>तस्माच्छक्तौ युवां जेतुं मच्छत्रून्दिवि वा सुरान्।।	</td><td>	8-27-44a<br>8-27-44b<br>8-27-44c	
</td></tr>
				
<tr><td>
	स यथा शल्य कर्णोऽयं श्वंताश्वं कृष्णसारथिम्।<br>प्रमथ्य हन्यात्कौन्तेयं तथा नीतिर्विधीयताम्।।	</td><td>	8-27-45a<br>8-27-45b	
</td></tr>
				
<tr><td>
	त्वयि राज्यं सुखं चैव जीवितं जयमेव च।<br>समासक्तं महीपाल कुरु मे हितमीप्सितम्।।	</td><td>	8-27-46a<br>8-27-46b	
</td></tr>
<tr><td>
	संयच्छास्य हयान्त्राजन्मत्प्रियार्थं परन्तप।।	</td><td>	8-27-47a	
</td></tr>
<tr><td>
	।। इति श्रीमन्महाभारते <br>कर्णपर्वणि सप्तविंशोऽध्यायः।। 27 ।।	</td><td>		
</td></tr>
</tbody>