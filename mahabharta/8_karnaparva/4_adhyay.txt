				
<tbody><tr><td>
	<b>धृतराष्ट्र उवाच।</b>	</td><td>	8-4-1x	
</td></tr>
				
<tr><td>
	मामकस्यास्य सैन्यस्य हृतोत्सेकस्य स़ञ्जय।<br>अवशेषं न पश्यामि ककुदे मृदिते सति।।	</td><td>	8-4-1a<br>8-4-1b	
</td></tr>
				
<tr><td>
	तौ हि वीरौ महेष्वासौ मदर्थे कुरुसत्तमौ।<br>भीष्मद्रोणौ हतौ श्रुत्वा कोन्वर्थो जीवितेन मे।।	</td><td>	8-4-2a<br>8-4-2b	
</td></tr>
				
<tr><td>
	न च मृष्यामि राधेयं हतमाहवशोभिनम्।<br>यस्य बाह्वोर्बलं तुल्यं कुञ्जराणां शतं शतम्।।	</td><td>	8-4-3a<br>8-4-3b	
</td></tr>
				
<tr><td>
	हतप्रवरसैन्यं मे यथा शंससि सञ्जय।<br>अहतानपि मे शंस येऽत्र जीवन्ति केचन।।	</td><td>	8-4-4a<br>8-4-4b	
</td></tr>
				
<tr><td>
	एतेषु हि मृतेष्वद्य ये त्वया परिकीर्तिताः।<br>येऽपि जीवन्ति ते सर्वे मृता इति मतिर्मम।।	</td><td>	8-4-5a<br>8-4-5b	
</td></tr>
<tr><td>
	<b>सञ्जय उवाच।</b>	</td><td>	8-4-6x	
</td></tr>
				
				
				
<tr><td>
	यस्मिन्महास्त्राणि समर्पितानि<br>चित्राणि शुभ्राणि चतुर्विधानि।<br>दिव्यानि राजन्विहितानि चैव<br>द्रोणेन वीरे द्विजसत्तमेन।।	</td><td>	8-4-6a<br>8-4-6b<br>8-4-6c<br>8-4-6d	
</td></tr>
				
				
				
<tr><td>
	महारथः कृतिमान्क्षिप्रहस्तो<br>दृढायुधो दृढमुष्टिर्दृढेषुः।<br>स वीर्यवान्द्रोणपुत्रस्तरस्वी<br>व्यवस्थितो योद्वुकामस्त्वदर्थे।।	</td><td>	8-4-7a<br>8-4-7b<br>8-4-7c<br>8-4-7d	
</td></tr>
				
				
				
<tr><td>
	आनर्तवासी हृदिकात्मजोऽसौ<br>महारथः सात्वतानां वरिष्ठः।<br>स्वयं भोजः कृतवर्मा कृतास्त्रो<br>व्यवस्थितो योद्वुकामस्त्वदर्थे।।	</td><td>	8-4-8a<br>8-4-8b<br>8-4-8c<br>8-4-8d	
</td></tr>
				
				
				
<tr><td>
	आर्तायनिः समरे दुष्प्रकम्प्यः<br>सेनाग्रणीः प्रथमस्तावकानाम्।<br>यः स्वस्रीयान्पाण्डवेयान्विसृज्य<br>सत्यां वाचं स्वां चिकीर्षुस्तरस्वी।।	</td><td>	8-4-9a<br>8-4-9b<br>8-4-9c<br>8-4-9d	
</td></tr>
				
				
				
<tr><td>
	तजोवधं सूतपुत्रस्य सङ्ख्ये<br>प्रतिश्रुत्याजातशत्रोः पुरस्तात्।<br>दुराधर्षः शक्रसमानवीर्यः<br>शल्यः स्थितो योद्वुकामस्त्वदर्थे।।	</td><td>	8-4-10a<br>8-4-10b<br>8-4-10c<br>8-4-10d	
</td></tr>
				
				
				
<tr><td>
	शारद्वतो गौतमश्चापि राज--<br>न्महाबाहुचित्रास्त्रयोधी।<br>धनुश्चित्रं सुमहद्भावरसाहं<br>व्यवस्थितो योद्वुकामः प्रगृह्य।।	</td><td>	8-4-11a<br>8-4-11b<br>8-4-11c<br>8-4-11d	
</td></tr>
				
				
				
<tr><td>
	गान्धारराजः ससुतश्च राज--<br>न्दुर्द्यूतदेवी कलहप्रियश्च।<br>गान्धारमुख्यैर्यवनैश्च राज--<br>न्व्यवस्थितो योद्वुकामस्त्वदर्थे।।	</td><td>	8-4-12a<br>8-4-12b<br>8-4-12c<br>8-4-12d	
</td></tr>
				
				
				
<tr><td>
	महारथः केकयराजपुत्रः<br>सदश्वयुक्तं च पताकिनं च।<br>रथं समारुह्य कुरुप्रवीर<br>व्यवस्थितो योद्वुकामस्त्वदर्थे।।	</td><td>	8-4-13a<br>8-4-13b<br>8-4-13c<br>8-4-13d	
</td></tr>
				
				
				
<tr><td>
	तथा सुतस्ते ज्वलनार्कवर्णं<br>रथं समास्थाय कुरुप्रवीरः।<br>व्यवस्थितः पुरुमित्रो नरेन्द्र<br>व्यभ्रे सूर्यो भ्राजमानो यथा खे।।	</td><td>	8-4-14a<br>8-4-14b<br>8-4-14c<br>8-4-14d	
</td></tr>
				
				
				
<tr><td>
	दुर्योधनो नागकुलस्य मध्ये<br>व्यवस्थितः सिंह इवाबभासे।<br>रथेन जाम्बूनदभूषणेन<br>व्यवस्थितः समरे योत्स्यमानः।।	</td><td>	8-4-15a<br>8-4-15b<br>8-4-15c<br>8-4-15d	
</td></tr>
				
				
				
<tr><td>
	स राजमध्ये पुरुषप्रवीरो<br>रराज जाम्बूनदचित्रवर्मा।<br>पद्मप्रभो वह्निरिवाल्पधूमो<br>मेघान्तरे सूर्य इव प्रकाशः।।	</td><td>	8-4-16a<br>8-4-16b<br>8-4-16c<br>8-4-16d	
</td></tr>
				
				
				
<tr><td>
	तथा सुषेणोऽप्यसिचर्मपाणि--<br>स्तवात्मजः सत्यसेनश्च वीरः।<br>व्यवस्थितौ चित्रसेनेन सार्धं<br>हृष्टात्मानौ समरे योद्धकामौ।।	</td><td>	8-4-17a<br>8-4-17b<br>8-4-17c<br>8-4-17d	
</td></tr>
				
				
				
<tr><td>
	हीनिषेवो भारतराजपुत्र<br>उग्रायुधः श्रुतवर्मा जयश्च।<br>शलश्च सत्यव्रतदुःशलौ च<br>व्यवस्थिताः सहसैन्या नराग्र्याः।।	</td><td>	8-4-18a<br>8-4-18b<br>8-4-18c<br>8-4-18d	
</td></tr>
				
				
				
<tr><td>
	कैतव्यानामधिपः शूरमानी<br>रणेरणे शत्रुहा राजपुत्रः।<br>रथी हयी नागपत्तिप्रयायी<br>व्यवस्थितो योद्वुकामस्त्वदर्थे।।	</td><td>	8-4-19a<br>8-4-19b<br>8-4-19c<br>8-4-19d	
</td></tr>
				
				
				
<tr><td>
	वीरः श्रुतायुश्च धृतायुधश्च<br>चित्राङ्गदश्चित्रसेनश्च वीरः।<br>व्यवस्थिता योद्वुकामा नराग्र्याः<br>प्रहारिणो मानिनः सत्यसन्धाः।।	</td><td>	8-4-20a<br>8-4-20b<br>8-4-20c<br>8-4-20d	
</td></tr>
				
<tr><td>
	कर्णात्मजः सत्यसन्धो महात्मा<br>व्यवस्थितः समरे योद्वुकामः।।	</td><td>	8-4-21a<br>8-4-21b	
</td></tr>
				
				
				
<tr><td>
	अथापरौ कर्णसुतौ वरास्त्रौ<br>व्यवस्थितौ लघुहस्तौ नरेन्द्र।<br>बले महत्युल्बणसत्ववीर्यौ<br>समास्थितौ योद्वुकामौ त्वदर्थे।।	</td><td>	8-4-22a<br>8-4-22b<br>8-4-22c<br>8-4-22d	
</td></tr>
				
				
				
<tr><td>
	एतैश्च मुख्यैरपरैश्च राज--<br>न्योधप्रवीरैरमितप्रभावैः।<br>व्यवस्थितो नागकुलस्य मध्ये<br>यथा महेन्द्रः कुरुराजो जयाय।।	</td><td>	8-4-23a<br>8-4-23b<br>8-4-23c<br>8-4-23d	
</td></tr>
<tr><td>
	<b>धृतराष्ट्र उवाच।</b>	</td><td>	8-4-24x	
</td></tr>
				
<tr><td>
	आख्याता जीवमाना ये परे सैन्या यथायथम्।<br>इतीदमवगच्छामि व्यक्तमर्थाभिपत्तितः।।	</td><td>	8-4-24a<br>8-4-24b	
</td></tr>
<tr><td>
	<b>वैशम्पायन उवाच।</b>	</td><td>	8-4-25x	
</td></tr>
				
				
<tr><td>
	एवं ब्रुवन्नेव तदा धृतराष्ट्रोऽम्बिकासुतः।<br>हतप्रवीरं भूयिष्ठं किञ्चिच्छेषं स्वकं बलम्।<br>श्रुत्वा व्यामोहमागच्छच्छोकव्याकुलितेन्द्रियः।।	</td><td>	8-4-25a<br>8-4-25b<br>8-4-25c	
</td></tr>
				
				
				
<tr><td>
	व्याकुलं मे मनस्तात श्रुत्वा सुमहदप्रियम्।।<br>मनो मुह्यति चाङ्गानि न च शक्नोमि धावितुम्।<br>इत्येवमुक्त्वा वचनं धृतराष्ट्रोऽम्बिकासुतः।<br>भ्रान्तचित्तस्ततः सोऽथ बभूव जगतीपतिः।।	</td><td>	8-4-26a<br>8-4-26b<br>8-4-26c<br>8-4-26d	
</td></tr>
<tr><td>
	।। इति श्रीमन्महाभारते कर्णपर्वणि चतुर्थोऽध्यायः।। 4 ।।	</td><td>		
</td></tr></tbody>