				
<tbody><tr><td>
	<b>सञ्जय उवाच।</b>	</td><td>	8-73-1x	
</td></tr>
				
				
				
<tr><td>
	इत्येवमुक्तस्तु जनार्दनेन<br>पार्थः प्रशस्याथ सुहृद्वचस्तत्।<br>ततोऽब्रवीदर्जुनो धर्मराज--<br>मनुक्तपूर्वं परुषं प्रसह्य।।	</td><td>	8-73-1a<br>8-73-1b<br>8-73-1c<br>8-73-1d	
</td></tr>
				
				
				
<tr><td>
	मा त्वं राजन्व्याहरस्वाद्य पापं<br>त्वं तिष्ठसि क्रोशमात्रे व्यपेत्य।<br>भीमस्तु मामर्हति गर्हणाय<br>यो युध्यते सर्वलोकप्रवीरैः।।	</td><td>	8-73-2a<br>8-73-2b<br>8-73-2c<br>8-73-2d	
</td></tr>
				
				
				
<tr><td>
	काले हि शत्रून्परिपीड्य वीरो<br>हत्वा प्रवीरान्वसुधाधिपानाम्।<br>रथप्रधानोत्तमनागमुख्या<br>युधिप्रवीरा निहताश्च शूराः।।	</td><td>	8-73-3a<br>8-73-3b<br>8-73-3c<br>8-73-3d	
</td></tr>
				
				
				
<tr><td>
	सुदुष्करं कर्म करोति भीमः<br>कर्तुं यथा नार्हति कश्चिदन्यः।<br>रथादवस्कन्द्य गदां परामृशं--<br>स्तथा रणे हन्ति तथैव वारणान्।।	</td><td>	8-73-4a<br>8-73-4b<br>8-73-4c<br>8-73-4d	
</td></tr>
				
				
				
<tr><td>
	स कुञ्जराणामधिकं सहस्रं<br>हत्वा नदंस्तुमुलं सिंहनादम्।<br>काम्भोजवानायुजपार्वतीया--<br>नीहामृगाभान्विनिहत्य वाजिनः।।	</td><td>	8-73-5a<br>8-73-5b<br>8-73-5c<br>8-73-5d	
</td></tr>
				
				
				
<tr><td>
	महारथान्दविरदाञ्शैलकल्पा--<br>न्सहेत यः कुञ्जरान्वध्यमानान्।<br>असौ भीमो धार्तराष्ट्रेषु मग्नः<br>स मामुपालब्धुमरिन्दमोऽर्हति।।	</td><td>	8-73-6a<br>8-73-6b<br>8-73-6c<br>8-73-6d	
</td></tr>
				
				
				
<tr><td>
	वरासिना चाथ नराश्वकुञ्जरां--<br>स्तथा रथाङ्गैर्धनुषा च हन्त्यरीन्।<br>प्रमृद्य पद्ध्यामहितांस्तु हन्ति<br>पुनश्च दोर्भ्यां शतमन्युविक्रमः।।	</td><td>	8-73-7a<br>8-73-7b<br>8-73-7c<br>8-73-7d	
</td></tr>
				
				
				
<tr><td>
	महाबलो वैश्रवणान्तकोपमः<br>प्रसह्य हर्ता द्विषतां यशांसि।<br>स भीमसेनोऽर्हति गर्हणाय<br>न त्वं नित्यं रक्ष्यमाणः सुहृद्भिः।।	</td><td>	8-73-8a<br>8-73-8b<br>8-73-8c<br>8-73-8d	
</td></tr>
				
				
				
<tr><td>
	कलिङ्गवङ्गाङ्गनिपादमागधा--<br>न्सदा महाशैलवलाहकोपमान्।<br>निहन्ति यः शत्रुगणाननेकशः<br>स मां हि वक्तुं प्रभवत्यमानगसम्।।	</td><td>	8-73-9a<br>8-73-9b<br>8-73-9c<br>8-73-9d	
</td></tr>
				
				
				
<tr><td>
	संयुक्तमास्थाय रथं हि काले<br>धनुर्विधून्वञ्छरपूर्णमुष्टिः।<br>सृजेच्च यो बाणसङ्घान्परेषु<br>महाबलो मेघ इवाम्बुधाराः।।	</td><td>	8-73-10a<br>8-73-10b<br>8-73-10c<br>8-73-10d	
</td></tr>
				
				
				
<tr><td>
	शतान्यष्टौ वारणानामदर्शय--<br>द्विशातितैः कुम्भघटाग्रहस्तैः।<br>यो भीमसेनो निहतारिसङ्घः<br>स मामुपालब्धुमरिन्दमोऽर्हति।।	</td><td>	8-73-11a<br>8-73-11b<br>8-73-11c<br>8-73-11d	
</td></tr>
				
				
				
<tr><td>
	रथाश्च नागाश्च हयाश्च राज--<br>न्भीमेनाजौ निहताः सङ्घशोऽद्य।<br>राजानश्च बहवो महाबलाः<br>स मामुपालब्धुमरिन्दमोऽर्हति।।	</td><td>	8-73-12a<br>8-73-12b<br>8-73-12c<br>8-73-12d	
</td></tr>
				
				
				
<tr><td>
	धृतराष्ट्रपुत्रा बलिनश्च येन<br>महाबला निहताः प्रायशो वै।<br>शूरो युद्धे ह्यप्रतिवार्यवीर्यः<br>स मामुपालब्धुमरिन्दमोऽर्हति।।	</td><td>	8-73-13a<br>8-73-13b<br>8-73-13c<br>8-73-13d	
</td></tr>
				
				
				
<tr><td>
	प्रतापयंस्तद्बलमुग्ररूपं<br>योऽसौ रमे धार्तराष्ट्रस्य वीरः।<br>एकः सहेताप्रतिसह्यपौरुष--<br>स्तेनास्मि वाच्यो न त्वया वै कदाचित्।।	</td><td>	8-73-14a<br>8-73-14b<br>8-73-14c<br>8-73-14d	
</td></tr>
				
				
				
<tr><td>
	महारथा यत्र यत्रैव युद्धे<br>भिन्दन्ति सैन्यं तव कामतोऽद्य।<br>तत्रैव तत्रैव रणे महात्मा<br>दृढं भीमः परसङ्घानमृद्रात्।।	</td><td>	8-73-15a<br>8-73-15b<br>8-73-15c<br>8-73-15d	
</td></tr>
				
				
				
<tr><td>
	तेनास्मि वाच्यो न त्वया हं कदाचि--<br>न्मा मा वोचः क्रूरमिहाद्य पार्थ।<br>नास्मद्विधो वै भवता तु वाच्यो<br>यथा भवान्सर्वलोकस्य वाच्यः।।	</td><td>	8-73-16a<br>8-73-16b<br>8-73-16c<br>8-73-16d	
</td></tr>
				
				
				
<tr><td>
	एवं हि मा ते ब्रुवतो नरेन्द्र<br>कथं न दीर्येच्छतधाऽद्य जिह्वा।<br>अहो बतेदं सुनृशंसरूपं<br>कामादवोचस्त्वमिहाद्य यद्वै।।	</td><td>	8-73-17a<br>8-73-17b<br>8-73-17c<br>8-73-17d	
</td></tr>
				
				
				
<tr><td>
	बलं न वाधिष्ठितं सत्तमानां<br>यत्क्षत्रियाणां बहुलं वदन्ति।<br>त्वं चाबलो भारत निष्ठुरोऽसि<br>त्वमेव मां वेत्सि यथाविधोऽहम्।।	</td><td>	8-73-18a<br>8-73-18b<br>8-73-18c<br>8-73-18d	
</td></tr>
				
				
				
<tr><td>
	नकुलेन राजन्गजवाजियोधा<br>हताश्च वीराः सहसा समेत्य।<br>त्यक्त्वा प्राणान्समरे युद्धकाङ्क्षी<br>स मामुपालब्धुमरिन्दमोऽर्हति।।	</td><td>	8-73-19a<br>8-73-19b<br>8-73-19c<br>8-73-19d	
</td></tr>
				
				
				
<tr><td>
	कृतं कर्म सहदेवेन दुष्करं<br>यो युध्यते परसैन्यावमर्दी।<br>न चाब्रवीत्किञ्चिदिहागतो बली<br>पश्यान्तरं तस्य चेवात्मनश्च।।	</td><td>	8-73-20a<br>8-73-20b<br>8-73-20c<br>8-73-20d	
</td></tr>
				
				
				
<tr><td>
	धृष्टद्युम्नः सात्यकिर्द्रौपदेया<br>युधामन्युश्चोत्तमौजाः शिखण्डी।<br>एतेऽद्य युधि सम्प्रपीडिता--<br>स्ते मामुलपालब्धुमर्हन्ति न त्वम्।।	</td><td>	8-73-21a<br>8-73-21b<br>8-73-21c<br>8-73-21d	
</td></tr>
				
				
				
<tr><td>
	त्वन्मूलमस्माभिरिदं हि वैरं<br>प्राप्तं तथा व्यसनं चातिघोरम्।<br>द्यूप्रमत्तेन कृतं त्वयाऽसकृ--<br>त्कस्मादुपालब्धुमिहार्हसि त्वम्।।	</td><td>	8-73-22a<br>8-73-22b<br>8-73-22c<br>8-73-22d	
</td></tr>
				
				
				
<tr><td>
	त्वमेव राजन्सततं प्रमत्त--<br>स्त्वमेव मूढो भारतानामसाधुः।<br>त्वां प्राप्य राज्यं च विनष्टमेत--<br>त्प्राप्ता महत्पाण्डवाश्चापि दास्यम्।।	</td><td>	8-73-23a<br>8-73-23b<br>8-73-23c<br>8-73-23d	
</td></tr>
				
				
				
<tr><td>
	त्वत्तः कृतोऽस्मकद्वनवासदुःखं<br>राज्यस्य नाशो ह्यभिमन्योश्च घोरः।<br>आत्मानमेवं सुनृशंसरूपं<br>ज्ञात्वा किमर्थं गर्हसे माद्य वीर।।	</td><td>	8-73-24a<br>8-73-24b<br>8-73-24c<br>8-73-24d	
</td></tr>
				
				
				
<tr><td>
	लज्जस्व राजन्यदि तेऽस्ति लज्जा<br>तूष्णीम्भूतः पश्य सर्वं कृतघ्नः।<br>भीमो नित्यं समरस्य कर्ता<br>दर्पस्य भेत्ता पुनरेव नित्यम्।।	</td><td>	8-73-25a<br>8-73-25b<br>8-73-25c<br>8-73-25d	
</td></tr>
				
				
				
<tr><td>
	स्वयं ह्यशक्तेन नरेन्द्र युद्धे<br>नरेण कार्या सततं क्षमैव।<br>बलं हि वाचि द्विजसत्तमानां<br>क्षात्रं द्विजा बाहुबलं वदन्ति।।	</td><td>	8-73-26a<br>8-73-26b<br>8-73-26c<br>8-73-26d	
</td></tr>
				
				
				
<tr><td>
	त्वं वाग्बलो भारत निष्ठुरोऽसि<br>त्वमेव मां वेत्सि यथाविधोऽहम्।<br>घटामि नित्यं तव कर्तुमिष्टं<br>दारैः सुतैर्जीवितेनात्मना च।।	</td><td>	8-73-27a<br>8-73-27b<br>8-73-27c<br>8-73-27d	
</td></tr>
				
				
				
<tr><td>
	एवञ्च मां वाक्छलाकैर्हिनत्सि<br>त्वत्तः सुखं न वयं विद्म किञ्चित्।<br>मा मामवंस्था द्रौपदीतल्पकसंस्थो<br>महारथान्प्रतिहन्मि त्वदर्थे।।	</td><td>	8-73-28a<br>8-73-28b<br>8-73-28c<br>8-73-28d	
</td></tr>
				
				
				
<tr><td>
	सर्वातिशङ्की भवसि प्रमत्त--<br>स्त्वत्तः सुखं नाभिजानामि किञ्चित्।<br>प्रोक्तः स्वयं सत्यसन्धेन मृत्यु--<br>स्तव प्रियार्थं नरदेव युद्धे।।	</td><td>	8-73-29a<br>8-73-29b<br>8-73-29c<br>8-73-29d	
</td></tr>
				
				
				
<tr><td>
	शिखण्डिनाम्ना प्रधने तवार्थे<br>मयाभिगुप्तेन हतश्च भीष्मः।<br>द्रोणो हतो यः सततोपकारी<br>धृष्टद्युम्नेन स्यन्दनाद्विप्रकृष्टः।।	</td><td>	8-73-30a<br>8-73-30b<br>8-73-30c<br>8-73-30d	
</td></tr>
				
				
				
<tr><td>
	द्रौणिश्च रुद्धः सगणो महात्मा<br>तथापि ते वै वचनं नृशंसवत्।<br>दुःखं प्रियं ते नरदेव कर्तुं<br>यस्य प्रियं ते न करोम्यहं वै।।	</td><td>	8-73-31a<br>8-73-31b<br>8-73-31c<br>8-73-31d	
</td></tr>
				
				
				
<tr><td>
	न युच्यते वै दिवि चेह यः पुमा--<br>न्यस्ते मदन्योऽप्रियमारभेत।<br>न चाभिनन्दामि तथाहि राज्यं<br>यतस्त्वमक्षेषु दृढं प्रसक्तः।।	</td><td>	8-73-32a<br>8-73-32b<br>8-73-32c<br>8-73-32d	
</td></tr>
				
				
				
<tr><td>
	स्वयं कृतं पापमनार्यजुष्ट--<br>मस्माभिराजौ व्यसनं तितीर्षसि।।<br>अक्षेषु दोषा बहवो विधर्म्याः<br>श्रुतास्त्वया सहदेवोऽब्रवीद्यान्।।	</td><td>	8-73-33a<br>8-73-33b<br>8-73-33c<br>8-73-33d	
</td></tr>
				
				
				
<tr><td>
	तान्नेच्छसि त्यक्तुमनार्यजुष्टा--<br>न्घोरे स्म सर्वे निरये त्वयाऽस्ताः।<br>त्वं देविता त्वत्कृते राज्यनाशं--<br>स्त्वत्सम्भवं व्यसनं नो नरेन्द्र।।	</td><td>	8-73-34a<br>8-73-34b<br>8-73-34c<br>8-73-34d	
</td></tr>
				
<tr><td>
	मास्मान्क्रूरैर्षाक्प्रतोदैस्तुदस्त्वं<br>भूयो राजन्कोपयस्यल्पबुद्ध्या।।	</td><td>	8-73-35a<br>8-73-35b	
</td></tr>
<tr><td>
	<b>सञ्जय उवाच।</b>	</td><td>	8-73-36x	
</td></tr>
				
				
				
<tr><td>
	एता वाचः परुषाः सव्यसाची<br>स्थिरप्रतिज्ञः श्रावयित्वा नरेन्द्रम्।<br>विनिः श्वसञ्ज्येष्ठमनिष्टमुक्त्वा<br>ततस्तु कोशादसिमुद्वबर्ह।।	</td><td>	8-73-36a<br>8-73-36b<br>8-73-36c<br>8-73-36d	
</td></tr>
				
				
				
<tr><td>
	तमाह कृष्णः किमिदं पुनर्भवा--<br>न्विकोशमाकाशनिभं करोत्यसिम्।<br>प्रब्रूहि सत्यं पुनरुत्तरं सखे<br>वचः प्रवक्ष्याभि तवार्थसिद्धये।।	</td><td>	8-73-37a<br>8-73-37b<br>8-73-37c<br>8-73-37d	
</td></tr>
				
				
				
<tr><td>
	इतीव पृष्टः पुरुषोत्तमेन<br>सुदुःखितः केशवमाह पार्थः।<br>अहं हनिष्ये स्वशरीरमेत--<br>त्प्रसह्य येनाहितमुक्तवान्गुरुम्।।	</td><td>	8-73-38a<br>8-73-38b<br>8-73-38c<br>8-73-38d	
</td></tr>
				
				
				
<tr><td>
	निशम्य तत्पार्थवचोऽब्रवीदिदं<br>जनार्दनो धर्मभृतां वरिष्ठः।<br>प्रब्रूहि पार्थ स्वगुणानिहात्मन--<br>स्ततो हतात्मा भवसीति निश्चयः।।	</td><td>	8-73-39a<br>8-73-39b<br>8-73-39c<br>8-73-39d	
</td></tr>
				
				
				
<tr><td>
	तथा तु कृष्णस्य वचो निशम्य<br>ततोऽर्जुनः प्राह धनुः प्रगृह्य।<br>युधिष्ठिरं धर्मभृतां वरिष्ठं<br>शृणुष्व राजन्निति दुर्वचः स्वयम्।।	</td><td>	8-73-40a<br>8-73-40b<br>8-73-40c<br>8-73-40d	
</td></tr>
<tr><td>
	<b>अर्जुन उवाच।</b>	</td><td>	8-73-41x	
</td></tr>
				
				
				
<tr><td>
	न मादृशोऽन्यो नरदेव विद्यते<br>धनुर्धरो देवमृते पिनाकिनम्।<br>अहं हि तेनानुमतो महात्मना<br>क्षणेन हन्यां सचराचरं जगत्।।	</td><td>	8-73-41a<br>8-73-41b<br>8-73-41c<br>8-73-41c	
</td></tr>
				
				
				
<tr><td>
	मया हि राजन्सदिगीश्वरा दिशो<br>विजित्य सर्वा भवतः कृता वशे।<br>स राजसूयश्च समाप्तदक्षिणः<br>सभा च दिव्या भवतो ममौजसा।।	</td><td>	8-73-42a<br>8-73-42b<br>8-73-42c<br>8-73-42d	
</td></tr>
				
				
				
<tr><td>
	पाणी पृषत्कालिखिताविमौ पुन--<br>र्धनुश्च सव्ये विततं सबाणम्।<br>पादौ च मे लक्षणतः प्रशस्तौ<br>न मादृशं युद्धगतं जयन्ति।।	</td><td>	8-73-43a<br>8-73-43b<br>8-73-43c<br>8-73-43d	
</td></tr>
				
				
				
<tr><td>
	हता उदीच्या निहताः प्रतीच्याः<br>प्राच्या निरस्ता दाक्षिणात्या विशस्ताः।<br>संशप्तकानां किञ्चिदेवावशिष्टं<br>सर्वस्य लोकस्य हतं मयाऽर्धम्।।	</td><td>	8-73-44a<br>8-73-44b<br>8-73-44c<br>8-73-44d	
</td></tr>
				
				
				
<tr><td>
	शेते मया निहता शत्रुसेना<br>छिन्नैर्गात्रैर्भूमितले स्खलन्ती।<br>अनस्त्रज्ञान्नैव निहन्मि चास्त्रै--<br>स्तस्मान्न भस्मैव करोमि लोकान्।।	</td><td>	8-73-45a<br>8-73-45b<br>8-73-45c<br>8-73-45d	
</td></tr>
				
				
				
<tr><td>
	जैत्रं रथं भीममास्थाय कृष्ण<br>यावच्छीघ्रं सूतपुत्रं निहन्तुम्।<br>राजा भवत्वद्य सुनिर्वृतोऽयं<br>कर्णं रणे नाशयितास्मि बाणैः।।	</td><td>	8-73-46a<br>8-73-46b<br>8-73-46c<br>8-73-46d	
</td></tr>
				
				
				
				
				
<tr><td>
	शरैरहत्वा कवचं विमोक्ष्ये।।	</td><td>	8-73-47f	
</td></tr>
<tr><td>
	<b>सञ्जय उवाच।</b>	</td><td>	8-73-48x	
</td></tr>
				
				
				
<tr><td>
	इत्येवमुक्त्वा पुनरेव पार्थो<br>युधिष्ठिरं धर्मभृतां वरिष्ठम्।<br>विमुच्य शस्त्राणि धनुर्विसृज्य<br>कोशे च खङ्गं विनिधाय तूर्णम्।।	</td><td>	8-73-48a<br>8-73-48b<br>8-73-48c<br>8-73-48d	
</td></tr>
				
				
				
<tr><td>
	स व्रीडया नम्रशिराः किरीटी<br>युधिष्ठिरं प्राञ्जलिरभ्युवाच।<br>प्रसीद राजन्क्षम यन्मयोक्तं<br>काले भवान्वेत्स्यति तन्नमस्ते।।	</td><td>	8-73-49a<br>8-73-49b<br>8-73-49c<br>8-73-49d	
</td></tr>
				
				
				
<tr><td>
	ततस्तु पादावुपगृह्य पार्थः<br>समुत्थितो दीप्ततेजाः किरीटि।<br>प्रसाद्य राजानममित्रसाहं<br>स्थितोऽब्रवीच्चैनमभिप्रतप्तम्।।	</td><td>	8-73-50a<br>8-73-50b<br>8-73-50c<br>8-73-50d	
</td></tr>
				
				
				
<tr><td>
	याम्येष भीमं समराद्विमोक्तुं<br>सर्वात्मना सूतपुत्रं च हन्तुम्।<br>भवत्प्रियार्थं मम जीवितं हि<br>ब्रवीमि सत्यं तदवेहि राजन्।।	</td><td>	8-73-51a<br>8-73-51b<br>8-73-51c<br>8-73-51d	
</td></tr>
				
				
				
<tr><td>
	नेदं चिरात्क्षिप्रमिदं भविष्य--<br>दावर्ततेऽसावभियामि चैनम्।<br>अद्याप्यपुत्रा तेन हतेन राधा<br>कुन्ती मया वा तदिदं विद्धि राजन्।।	</td><td>	8-73-52a<br>8-73-52b<br>8-73-52c<br>8-73-52d	
</td></tr>
<tr><td>
	।। इति श्रीमन्महाभारते कर्णपर्वणि <br>सप्तदशदिवसयुद्धे त्रिसप्ततितमोऽध्यायः।। 73 ।।	</td><td>		
</td></tr>
</tbody>