				
<tbody><tr><td>
	<b>सञ्जय उवाच।</b>	</td><td>	8-73-1x	
</td></tr>
				
<tr><td>
	वैकर्तनं कुशलिनं निशम्य<br>क्रुद्धः पार्थः फल्गूनस्यामितौजाः।<br>धनञ्जयं वाक्यमुवाच राजा<br>युधिष्ठिरः कर्णशराभितप्तः।।	</td><td>	8-73-1a<br>8-73-1b<br>8-73-1c<br>8-73-1d	
</td></tr>
				
<tr><td>
	इमां च वसतिं हित्वा भयात्कर्णेन फल्गुन।<br>अहं च भीमसेनश्च माद्रीपुत्रौ च पाण्डवौ।।	</td><td>	8-73-2a<br>8-73-2b	
</td></tr>
				
<tr><td>
	वासुदेवेन सहिता वयं कर्णेन निर्जिताः।<br>पुनरेव वनं गत्वा तपश्चर्यां च कुर्महे।<br>अथवा धार्तराष्ट्राणां परिचर्यां चरामहे।।	</td><td>	8-73-3a<br>8-73-3b<br>8-73-3c	
</td></tr>
				
<tr><td>
	इत्येवमुक्त्वा बीभत्सुं रोषात्संरक्तलोचनः।<br>अब्रवीत्पुनरेवात्र धर्मराजो युधिष्ठिरः।।	</td><td>	8-73-4a<br>8-73-4b	
</td></tr>
				
<tr><td>
	इदं यदि द्वैतवने तु सूक्तं<br>कर्णं नियोद्धुं न सहे नृपेति।<br>वयं ततः प्राप्तकालं यथाव--<br>त्कृत्वाऽभ्युपेक्षाम तथैव राज्यम्।।	</td><td>	8-73-5a<br>8-73-5b<br>8-73-5c<br>8-73-5d	
</td></tr>
				
<tr><td>
	मयि प्रतिश्रुत्य वधं हि तस्य<br>बलस्य चार्धस्य तथैव युद्धे।<br>आनीय मां शत्रुमध्ये स कस्मा--<br>त्समुन्नाम्य स्थण्डिले प्रत्यपिंष्ठाः।।	</td><td>	8-73-6a<br>8-73-6b<br>8-73-6c<br>8-73-6d	
</td></tr>
				
<tr><td>
	अन्वास्य सत्येन यदात्थ पार्थ<br>सत्यं शपन्वासुदेवेन सार्धम्।<br>तन्नः सत्यमफलं ह्यकार्षीः<br>फलस्य काले चाच्छिन्नः पुष्पवृक्षम्।।	</td><td>	8-73-7a<br>8-73-7b<br>8-73-7c<br>8-73-7d	
</td></tr>
				
<tr><td>
	प्रच्छादितस्त्वं बालिश दुर्यशोभि--<br>रनर्थवाक्योऽस्यर्जुन नैव साधुः।<br>त्यक्त्वा भीमं सर्वभीमेषु भीमं<br>संयोजितस्त्वं सूतपुत्रं निहन्तुम्।।	</td><td>	8-73-8a<br>8-73-8b<br>8-73-8c<br>8-73-8d	
</td></tr>
				
<tr><td>
	यत्तद्वृथा वागुवाचान्तरिक्षे<br>सप्ताह्नि जाते त्वयि मन्दबुद्धौ।<br>अपापीयान्वासवात्कुन्तिजातो<br>बहून्सङ्ग्रामानयमेव जेता।।	</td><td>	8-73-9a<br>8-73-9b<br>8-73-9c<br>8-73-9d	
</td></tr>
				
<tr><td>
	अयं जेता पाण्डवो देवसङ्घान्<br>सर्वाणि भूतान्यपि चोत्तमौजाः।<br>अयं जेता मद्रकलिङ्गजाता--<br>न्दैत्यांश्च रक्षांसि समागतानि।।	</td><td>	8-73-10a<br>8-73-10b<br>8-73-10c<br>8-73-10d	
</td></tr>
				
<tr><td>
	भूमिं च सर्वां निखिलेन जेता<br>कुरूंश्च जेता स्वगणांश्च जेता।<br>अस्मात्परो नो भविता धनुर्धरो<br>नैष्यन्न भूतः कश्चिदेनं विजेता।।	</td><td>	8-73-11a<br>8-73-11b<br>8-73-11c<br>8-73-11d	
</td></tr>
				
<tr><td>
	इच्छन्नयं सर्वभूतानि कुर्या--<br>द्वशी वशे सर्वसमाप्तविद्यः।<br>कान्त्या शशाङ्कस्य जवेन वायोः<br>स्यैर्येण मेरोः क्षमया पृथिव्याः।।	</td><td>	8-73-12a<br>8-73-12b<br>8-73-12c<br>8-73-12d	
</td></tr>
				
<tr><td>
	अग्नेश्च तापे धनदस्य लक्ष्म्या<br>शौर्येण शक्रस्य जयेन विष्णोः।<br>तुल्यो महात्मा तव कुन्ति पुत्रो<br>जातोऽदितेर्विष्णुरिवामितौजाः।।	</td><td>	8-73-13a<br>8-73-13b<br>8-73-13c<br>8-73-13d	
</td></tr>
				
<tr><td>
	स्वेषां जयाय द्विषतां वधाय<br>जातो महात्मा तव नन्दिकर्ता।<br>इत्यन्तरिक्षे शतशृङ्गमूर्ध्नि<br>तपस्विनां शृण्वतां वागुवाच।।	</td><td>	8-73-14a<br>8-73-14b<br>8-73-14c<br>8-73-14d	
</td></tr>
				
<tr><td>
	एवंविधस्त्वं न च भूतस्तथाद्य<br>देवाश्च नूनमनृतं वदन्ति।।	</td><td>	8-73-15a<br>8-73-15b	
</td></tr>
				
<tr><td>
	तथा परेषामृषिसत्तमानां<br>श्रुत्वा गिरः पूजयतां सदा त्वाम्।<br>न सन्नतिं यामि सुयोधनस्य<br>न त्वां जानाम्याधिरथेर्भयार्तम्।।	</td><td>	8-73-16a<br>8-73-16b<br>8-73-16c<br>8-73-16d	
</td></tr>
				
<tr><td>
	त्वष्ट्रा कृतं वाहमकूजनाक्षं <br>शुभं समास्थाय कपिध्वजं तम्।<br>खङ्गं गृहीत्वा हेमचित्रावनद्वं<br>धनुर्वरं गाण्डिवं तालमात्रम्।<br>त्वं वासुदेवेनोह्यमानः कथं नु<br>कर्णाद्भीतो व्यपयातोऽसि पार्थ।।	</td><td>	8-73-17a<br>8-73-17b<br>8-73-17c<br>8-73-17d<br>8-73-17e<br>8-73-17f	
</td></tr>
				
<tr><td>
	पूर्वं यदुक्तं हि सुयोधनेन<br>न फल्गुनः प्रमुखे स्थास्यतीति।<br>कर्णस्य युद्धे हि महाबलस्य<br>मौर्ख्यात्तु तन्नावबुद्धं मयाऽसीत्।।	</td><td>	8-73-18a<br>8-73-18b<br>8-73-18c<br>8-73-18d	
</td></tr>
				
<tr><td>
	तेनाद्य तप्स्ये भृशमप्रमेयं<br>यन्मित्रवर्गो नरकं प्रविष्टः।<br>तदैव वाच्योऽस्मि ननु त्वयाऽहं<br>न योत्स्येऽहं सूतपुत्रं कथञ्चित्।।	</td><td>	8-73-19a<br>8-73-19b<br>8-73-19c<br>8-73-19d	
</td></tr>
				
<tr><td>
	ततो नाहं सृञ्जयान्केकयांश्च<br>समानयेयं सुहृदो रणाय।।	</td><td>	8-73-20a<br>8-73-20b	
</td></tr>
				
<tr><td>
	एवं गते किं च मयाऽद्य शक्यं<br>कार्यं कर्तुं निग्रहे सूतजस्य।<br>तथैव राज्ञश्च सुयोधनस्य<br>ये वापि मां योद्धुकामाः समेताः।।	</td><td>	8-73-21a<br>8-73-21b<br>8-73-21c<br>8-73-21d	
</td></tr>
					
<tr><td>
	धिगस्तु मज्जीवितमद्य कृष्ण<br>योऽहं वशं सूतपुत्रस्य यातः।<br>मध्ये कुरूणां समुयोधनानां<br>ये चाप्यन्ये योद्धुकामाः समेताः।।	</td><td>	8-73-22a<br>8-73-22b<br>8-73-22c<br>8-73-22d	
</td></tr>
				
<tr><td>
	एकः स मे भीमसेनोऽद्यं नाथो<br>येनाभिपन्नोऽस्मि रणे महाभये।<br>विमोच्य मां चापि रुपान्वितस्ततः<br>शरेण तीक्ष्णेन बिभेद कर्णम्।।	</td><td>	8-73-23a<br>8-73-23b<br>8-73-23c<br>8-73-23d	
</td></tr>
				
<tr><td>
	त्यक्त्वा प्राणान्समरे भीमसेन--<br>श्चक्रे युद्धं कुरुमुख्यैः समेतैः।<br>गदाग्रहस्तो रुधिरोक्षिताङ्ग--<br>श्चरन्रणे काल इवान्तकाले।।	</td><td>	8-73-24a<br>8-73-24b<br>8-73-24c<br>8-73-24d	
</td></tr>
				
<tr><td>
	असौ हि भीमस्य महानिनादो<br>मुहुर्महुः श्रूयते धार्तराष्ट्रैः।<br>यदि स्म जीवेत्समरे निहन्ता<br>महारथानां प्रवरो नरोत्तमः।।	</td><td>	8-73-25a<br>8-73-25b<br>8-73-25c<br>8-73-25d	
</td></tr>
				
<tr><td>
	तवाभिमन्युस्तनयोऽद्य पार्थ<br>न चास्मि गन्ता समरे पराभवम्।<br>अथापि जीवेत्समरे घटोत्कच--<br>स्तथाऽपि नाहं समरे पराङ्युखः।।	</td><td>	8-73-26a<br>8-73-26b<br>8-73-26c<br>8-73-26d	
</td></tr>
				
<tr><td>
	भीमस्य पुत्रः समराग्रयायी<br>महास्त्रविन्नापि तवानुरूपः।<br>यं तं xxxसाद्य रिपोर्वलं नो<br>निमीलिताक्षं भयविप्लुतं भवेत्।।	</td><td>	8-73-27a<br>8-73-27b<br>8-73-27c<br>8-73-27d	
</td></tr>
				
<tr><td>
	xxxxxनिशि युद्धमेक--<br>स्त्यक्सा रणं यत्व भयाद्रवन्ते।।	</td><td>	8-73-28a<br>8-73-28b	
</td></tr>
				
<tr><td>
	स चेत्समासाद्य महानुभावः<br>कर्णं रणे बाणगणैः प्रमोह्यः।<br>धैर्ये स्थितेनापि च सूतजेन<br>शक्या हतो वासवदत्तया तया।।	</td><td>	8-73-29a<br>8-73-29b<br>8-73-29c<br>8-73-29d	
</td></tr>
				
<tr><td>
	ममैव भाग्यानि पुरा कृतानि<br>पापानि नूनं फलवन्ति युद्धे।<br>तृणं च कृत्वा समरे भवन्तं<br>ततोऽहमेवं निकृतो दुरात्मना।<br>वैकर्तनेनैव तथा कृतोऽहं<br>यथा ह्यशक्तः क्रियते त्वबान्धवः।।	</td><td>	8-73-30a<br>8-73-30b<br>8-73-30c<br>8-73-30d<br>8-73-30e<br>8-73-30f	
</td></tr>
				
<tr><td>
	आपद्ग्रतं यश्च नरो विमोक्षये--<br>त्स बान्धवः स्नेहयुतः सुहृच्च।<br>एवं पुराणा ऋषयो वदन्ति<br>धर्मः सदा सद्भिरनुष्ठितश्च।।	</td><td>	8-73-31a<br>8-73-31b<br>8-73-31c<br>8-73-31d	
</td></tr>
				
<tr><td>
	खङ्गं विभ्रज्जातरूपत्सरुं च<br>धनुर्वेदं गाण्डिवं तालमात्रम्।<br>स केशवेनोह्यमानः कथं नु<br>कर्णात्पार्थस्त्वमपैतुं समैषीः।।	</td><td>	8-73-32a<br>8-73-32b<br>8-73-32c<br>8-73-32d	
</td></tr>
				
<tr><td>
	स गाण्डीवं केशवाय प्रदाय<br>यन्ता भवेस्त्वं यदि केशवस्य।<br>ततस्तरेत्केशवः कर्णमुग्रं<br>मरुत्सस्वो वृत्रमिवात्तवज्रः।।	</td><td>	8-73-33a<br>8-73-33b<br>8-73-33c<br>8-73-33d	
</td></tr>
				
<tr><td>
	मासेऽपतिष्यो यदि पञ्चमे त्वं<br>न वा गर्भो यद्यभवः पृथायाः।<br>मत्तः श्रेयान्राजपुत्रोऽभविष्य--<br>न्न ते यशः फल्गुन इत्यपेयात्।।	</td><td>	8-73-34a<br>8-73-34b<br>8-73-34c<br>8-73-34d	
</td></tr>
<tr><td>
	।। इति श्रीमन्महाभारते कर्णपर्वणि <br>सप्तदशदिवसयुद्धे एकसप्ततितमोऽध्यायः।। 71 ।।	</td><td>		
</td></tr>
</tbody>