				
<tbody><tr><td>
	<b>सञ्जय उवाच।</b>	</td><td>	8-70-1x	
</td></tr>
				
				
<tr><td>
	तद्धर्मशीलस्य वचो निशम्य<br>राज्ञः क्रुद्धस्यातिरथो महात्मा।<br>उवाच दुर्मर्षमदीनसत्वो<br>युधिष्ठिरं जिष्णुरनन्तवीर्यः।।	</td><td>	8-70-1a<br>8-70-1b<br>8-70-1c<br>8-70-1d	
</td></tr>
				
<tr><td>
	द्रोणं हतं पार्थ कर्णो विदित्वा<br>भिन्नां नावविमावत्यगाधे कुरूणाम्।<br>सम्मुह्यमानान्धार्तराष्ट्रान्विदित्वा<br>निरुत्साहांश्च विजये परेषाम्।।	</td><td>	8-70-2a<br>8-70-2b<br>8-70-2c<br>8-70-2d	
</td></tr>
				
<tr><td>
	सोदर्यवत्त्वरितोऽमितौजा<br>उत्तारयिष्यन्धृतराष्ट्रस्य पुत्रान्।<br>रणे रथेनाधिरथिर्महात्मा<br>ततो हि मां त्वरितः सोऽभ्यधावत्।।	</td><td>	8-70-3a<br>8-70-3b<br>8-70-3c<br>8-70-3d	
</td></tr>
				
<tr><td>
	संशप्तकैर्युध्यमानस्य मेऽद्य<br>सेनाग्रयायी कुरुसैन्यस्य राजन्।<br>आशीविषाभान्विकिरञ्शरौघा--<br>न्द्रौणिः पुरस्तात्सहसाध्यतिष्ठत्।।	</td><td>	8-70-4a<br>8-70-4b<br>8-70-4c<br>8-70-4d	
</td></tr>
				
<tr><td>
	स मे दृष्ट्वा शूरतमो ध्वजाग्रं<br>समादिशद्रथसङ्घाननेकान्।<br>तेषामहं पञ्चशतं निहत्य<br>आसादयं द्रोणपुत्रं नदन्तम्।।	</td><td>	8-70-5a<br>8-70-5b<br>8-70-5c<br>8-70-5d	
</td></tr>
				
<tr><td>
	स द्रोणपुत्रः सदृशं महात्मा<br>मामप्यरौत्सीत्तदनीकमध्ये।<br>किरञ्शरौघान्बहुरूपान्विचित्रा--<br>न्स्वातीगतः शुक्र इवातिवर्षन्।।	</td><td>	8-70-6a<br>8-70-6b<br>8-70-6c<br>8-70-6d	
</td></tr>
				
<tr><td>
	स मे रान्सर्वतः कङ्कपत्रा--<br>नवासृजद्वै पृथिवीप्रकाशान्।<br>निवार्य तूर्णं परमाजिमध्ये<br>ततोऽपि मां बाणगणैः समार्पयत्।।	</td><td>	8-70-7a<br>8-70-7b<br>8-70-7c<br>8-70-7d	
</td></tr>
				
<tr><td>
	आकर्षणं वापि विकृष्य मुक्तं<br>न दृश्यते तस्य महारथस्य।<br>न सन्दधानः कुत आददानो<br>न व्याक्षिपन्न विकर्षन्विमुञ्चन्।।	</td><td>	8-70-8a<br>8-70-8b<br>8-70-8c<br>8-70-8d	
</td></tr>
				
<tr><td>
	सव्येन वा यदि वा दक्षिणेन<br>न ज्ञायते कतरेणास्यतीति।<br>आचार्यवत्समरे पर्यवर्त--<br>न्महच्चित्रं दर्शयन्सर्वतः स्म।।	</td><td>	8-70-9a<br>8-70-9b<br>8-70-9c<br>8-70-9d	
</td></tr>
				
<tr><td>
	दृष्ट्वीविषं चासुहरं परेषां<br>सर्वा दिशः पूरयानं शरौधैः।<br>अलातचक्रप्रतिमं महात्मनः<br>सदा नतं कार्मुकं ब्रह्मबन्धोः।।	</td><td>	8-70-10a<br>8-70-10b<br>8-70-10c<br>8-70-10d	
</td></tr>
				
<tr><td>
	ततोऽपरान्बाणगणाननेका--<br>नाकर्णपूर्णायतविप्रमुक्तान्।<br>ससर्ज शीघ्रास्त्रबलेन वीर--<br>स्तोयं यथा प्रावृषि कालमेघः।।	</td><td>	8-70-11a<br>8-70-11b<br>8-70-11c<br>8-70-11d	
</td></tr>
				
<tr><td>
	आविध्यन्मां पञ्चभिद्रोणपुत्रः<br>शितैः शरैः पञ्चभिर्वासुदेवम्।<br>अभ्यघ्नं बाणैस्तमहं सुधारै--<br>र्निमेषमात्रेण सुवर्णपुङ्खैः।।	</td><td>	8-70-12a<br>8-70-12b<br>8-70-12c<br>8-70-12d	
</td></tr>
				
<tr><td>
	स निर्विद्धो विरथो द्रोणपुत्रो<br>रथानीकं चाधिरथेर्विवेश।<br>मयाभिभूतान्स्वरथप्रबर्हा--<br>नस्त्रं च पश्यन्रुधिरप्रदिग्धम्।।	</td><td>	8-70-13a<br>8-70-13b<br>8-70-13c<br>8-70-13d	
</td></tr>
				
<tr><td>
	ततोऽभिभूतं युधि वीक्ष्य सैन्यं<br>विध्वस्तयोधं द्रुतनागयूथम्।<br>पञ्चाशता रथमुख्यैः समेतः<br>कर्णस्त्वरन्नभ्यपतत्प्रमाथी।।	</td><td>	8-70-14a<br>8-70-14b<br>8-70-14c<br>8-70-14d	
</td></tr>
				
<tr><td>
	तान्सूदयित्वाऽहमपास्य कर्णं<br>द्रष्टुं भवन्तं त्वरयोपयातः।<br>सर्वे पाञ्चाला ह्युद्विजन्ते स्म कर्णं<br>दृष्ट्वा गावः केसरिणं यथैव।।	</td><td>	8-70-15a<br>8-70-15b<br>8-70-15c<br>8-70-15d	
</td></tr>
				
<tr><td>
	मृत्योरास्यं व्यात्तमिवाभिपद्य<br>प्रभद्रकाः कर्णमासाद्य सर्वे।<br>यास्यामि तांस्तारयिष्यन्बलौघा--<br>द्दिष्ट्या भवान्स्वस्तिमान्पार्थ दृष्टः।।	</td><td>	8-70-16a<br>8-70-16b<br>8-70-16c<br>8-70-16d	
</td></tr>
				
<tr><td>
	हनिष्येऽहं भारत सूतपुत्र--<br>मस्मिन्सङ्ग्रामे यदि दृश्यतेऽद्य।<br>आयाहि पश्याद्य युयुत्समानौ<br>मां सूतपुत्रं च धृतौ रणाय।।	</td><td>	8-70-17a<br>8-70-17b<br>8-70-17c<br>8-70-17d	
</td></tr>
				
<tr><td>
	महाझषस्येव मुखं प्रपन्नाः<br>प्रभद्रकाः कर्णमुखं प्रपन्नाः।<br>षट्‌साहस्रा भारत राजपुत्राः<br>स्वर्गाय लोकाय रणे निमग्नाः।।	</td><td>	8-70-18a<br>8-70-18b<br>8-70-18c<br>8-70-18d	
</td></tr>
				
<tr><td>
	तानद्य यास्यामि रणाद्विमोक्तुं<br>सर्वात्मना सूतपुत्रं च हन्तुम्।।	</td><td>	8-70-19a<br>8-70-19b	
</td></tr>
				
<tr><td>
	अथ प्रवीरेण महानुभाव<br>द्विषत्सैन्यं निर्दहन्विस्तरेण।<br>समेत्याहं सूतपुत्रेण सङ्ख्ये<br>वज्रीव वृत्रेण नरेन्द्रमुख्य।।	</td><td>	8-70-20a<br>8-70-20b<br>8-70-20c<br>8-70-20c	
</td></tr>
				
<tr><td>
	एवं गते किञ्च मयाऽद्य शक्यं<br>कार्यं कर्तुं निग्रहे सूतजस्य।<br>तथैव राज्ञश्च सुयोधनस्य<br>ये चापि मां योद्धुकामाः समेताः।।	</td><td>	8-70-21a<br>8-70-21b<br>8-70-21c<br>8-70-21d	
</td></tr>
				
<tr><td>
	कर्णं न चेदद्य निहन्मि राज--<br>न्सबान्धवं युध्यमानं प्रसह्य।<br>प्रतिश्रुत्याऽकुर्वतां या गतिर्वै<br>कष्टां यायां तामहं राजसिंह।।	</td><td>	8-70-22a<br>8-70-22b<br>8-70-22c<br>8-70-22d	
</td></tr>
				
<tr><td>
	आमन्त्रये त्वां ब्रूहि रणे जयं मे<br>पुरा भीमं धार्तराष्ट्रा ग्रसन्ति।<br>सौतिं हनिष्यामि नरेन्द्रसिंह<br>सैन्यं तथा शत्रुगणांश्च सर्वान्।।	</td><td>	8-70-23a<br>8-70-23b<br>8-70-23c<br>8-70-23d	
</td></tr>
<tr><td>
	।। इति श्रीमन्महाभारते कर्णपर्वणि <br>सप्तदशदिवसयुद्धे सप्ततितमोऽध्यायः।। 70 ।।	</td><td>		
</td></tr>
</tbody>