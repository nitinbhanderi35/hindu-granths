				
<tbody><tr><td>
	<b>सञ्जय उवाच।</b>	</td><td>	8-9-1x	
</td></tr>
				
<tr><td>
	ते सेनेऽन्योन्यमासाद्य प्रहृष्टाश्वनरद्विपे।<br>बृहत्यौ सम्प्रजहाते देवासुरचमूसमे।।	</td><td>	8-9-1a<br>8-9-1b	
</td></tr>
				
<tr><td>
	ततो नानारथाश्वेभाः पत्तयश्चोग्रविक्रमाः।<br>सम्प्रहारान्भृशं चक्रुर्देहपाप्मविनाशनान्।।	</td><td>	8-9-2a<br>8-9-2b	
</td></tr>
				
<tr><td>
	पूर्णचन्द्रार्कपद्मानां कान्तित्विङ्गन्धतः समैः।<br>उत्तमाङ्गैर्नृसिंहानां नृसिंहास्तस्तरुर्महीम्।।	</td><td>	8-9-3a<br>8-9-3b	
</td></tr>
				
<tr><td>
	अर्धचन्द्रैस्तथा भल्लैः क्षुरप्रैरसिपट्टसैः।<br>परश्वथैश्चापहृतान्युत्तमाङ्गानि युध्यताम्।।	</td><td>	8-9-4a<br>8-9-4b	
</td></tr>
				
<tr><td>
	व्यायतायतबाहूनां व्यायतायतबाहुभिः।<br>वाहवः पातिता रेजुर्धरण्यां सायुधाङ्गदैः।।	</td><td>	8-9-5a<br>8-9-5b	
</td></tr>
				
<tr><td>
	तैः स्फुरद्भिर्मही भाति रक्ताङ्गुलितलैस्तथा।<br>गरुडप्रहितैरुग्रैः पञ्चास्यैरुरगैरिव।।	</td><td>	8-9-6a<br>8-9-6b	
</td></tr>
				
<tr><td>
	द्विरदस्यन्दनाश्वेभ्यः पेतुर्वीरा द्विषद्धताः।<br>विमानेभ्यो यथा क्षीणे पुण्ये स्वर्गदस्तथा।।	</td><td>	8-9-7a<br>8-9-7b	
</td></tr>
				
<tr><td>
	गदाभिरन्ये गुर्वीभिः परिधैर्मुसलैरपि।<br>पोथिताः शतशः पेतुर्वीरा वीरतरै रणे।।	</td><td>	8-9-8a<br>8-9-8b	
</td></tr>
				
<tr><td>
	रथा रथैर्विमथिता मत्ता मत्तैर्द्विपा द्विपैः।<br>सादिनः सादिभिश्चैव तस्मिन्परमसङ्कुले।।	</td><td>	8-9-9a<br>8-9-9b	
</td></tr>
				
<tr><td>
	रथैर्नरा रथा नागैरश्वारोहाश्च पत्तिभिः।<br>अश्वारोहैः पदाताश्च निहता युधि शेरते।।	</td><td>	8-9-10a<br>8-9-10b	
</td></tr>
				
<tr><td>
	रथाश्वपत्तयो नागै रथाश्वेभाश्च पत्तिभिः।<br>रथपत्तिद्विपाश्चाश्चै रथैश्चापि नरद्विपाः।।	</td><td>	8-9-11a<br>8-9-11b	
</td></tr>
				
<tr><td>
	रथाश्वेभनराणां तु नराश्वेभरथैः कृतम्।<br>पाणिपादैश्च शस्त्रैश्च रथैश्च कदनं महत्।।	</td><td>	8-9-12a<br>8-9-12b	
</td></tr>
				
<tr><td>
	तथा तस्मिन्बले शूरैर्वध्यमाने हतेऽपि च।<br>अस्मानभ्याययुः पार्था वृकोदरपुरोगमाः।।	</td><td>	8-9-13a<br>8-9-13b	
</td></tr>
				
<tr><td>
	वृष्टद्युम्नः शिखण्डी च द्रौपदेयाः प्रभद्रकाः।<br>सात्यकिश्चेकितानश्च द्राविडैः सैनिकैः सह।।	</td><td>	8-9-14a<br>8-9-14b	
</td></tr>
				
<tr><td>
	वृता व्यूहेन महता पाण्ड्याश्चोलाः सकेरलाः।<br>व्यूढोरस्का दीर्घभुजाः प्रांशवः पृथुलोचनाः।।	</td><td>	8-9-15a<br>8-9-15b	
</td></tr>
				
<tr><td>
	आपीडिनो रक्तदन्ता मत्तमातङ्गविक्रमाः।<br>नानाविरागवसाना गन्धचूर्णावचूर्णिताः।।	</td><td>	8-9-16a<br>8-9-16b	
</td></tr>
				
<tr><td>
	बद्धासयः पाशहस्ता वारणप्रतिवारणाः।<br>समानमृत्यवो राजन्नात्यजन्त परस्परम्।।	</td><td>	8-9-17a<br>8-9-17b	
</td></tr>
				
<tr><td>
	कलापिनश्चापहस्ता दीर्घकेशाः प्रियंवदाः।<br>पत्तयः सायकैर्विद्धा घोररूपपराक्रमाः।।	</td><td>	8-9-18a<br>8-9-18b	
</td></tr>
				
<tr><td>
	अथापरे पुनः शूराश्चेदिपाञ्चालकेकयाः।<br>कारूशाः कोसलाः काञ्च्या मागधाश्चापि दुद्रुवुः।।	</td><td>	8-9-19a<br>8-9-19b	
</td></tr>
				
<tr><td>
	तेषां रथाश्वनागाश्च प्रवराश्चोग्रपत्तयः।<br>नानाबाणरवैर्हृष्टा नृत्यन्ति च हसन्ति च।।	</td><td>	8-9-20a<br>8-9-20b	
</td></tr>
				
<tr><td>
	तस्य सैन्यस्य महतो महामात्रवरैर्वृतः।<br>मध्ये वृकोदरोऽभ्यायात्त्वदीयान्नागधूर्गतः।।	</td><td>	8-9-21a<br>8-9-21b	
</td></tr>
				
<tr><td>
	स नागप्रवरोऽत्युग्रो विधिवत्कल्पितो बभौ।<br>उदयाग्राद्रिभवनं यथाऽभ्युदितभास्करम्।।	</td><td>	8-9-22a<br>8-9-22b	
</td></tr>
				
<tr><td>
	तस्यायसं वर्मवरं वररत्नविभूषितम्।<br>ताराव्याप्तस्य नभसः शारदस्य समं त्विषा।।	</td><td>	8-9-23a<br>8-9-23b	
</td></tr>
				
<tr><td>
	स तोमरव्यग्रकरश्चारुमौलिः स्वलङ्कृतः।<br>शरन्मध्यन्दिनार्काभस्तेजया प्रदाहद्रिपून्।।	</td><td>	8-9-24a<br>8-9-24b	
</td></tr>
				
<tr><td>
	तं दृष्ट्वा द्विरदं दूरात्क्षेमधूर्तिर्द्विपस्थित।<br>आह्वयन्नभिदुद्राव प्रहसन्पृतनामुखे।।	</td><td>	8-9-25a<br>8-9-25b	
</td></tr>
				
<tr><td>
	तयोः समभवद्युद्धं द्विपयोरुग्ररूपयोः।<br>यदृच्छया द्रुतवतोर्महापर्वतयोरिव।।	</td><td>	8-9-26a<br>8-9-26b	
</td></tr>
				
<tr><td>
	संसक्तनागौ तौ वीरौ तोमरैरितरेतरम्।<br>बलवत्सूर्यरश्म्याभैर्भित्त्वाऽन्योन्यं विनेदतुः।।	</td><td>	8-9-27a<br>8-9-27b	
</td></tr>
				
<tr><td>
	व्यपसृत्य तु नागाभ्यां मण्डलानि विचेरतुः।<br>प्रगृह्य चोभौ धनुषी जघ्नतुर्वै परस्परम्।।	</td><td>	8-9-28a<br>8-9-28b	
</td></tr>
				
<tr><td>
	क्ष्वेडितास्फोटितरवैर्बाणशब्दैस्तु सर्वतः।<br>तौ जनं हर्षयन्तौ च सिंहनादं प्रचक्रतुः।।	</td><td>	8-9-29a<br>8-9-29b	
</td></tr>
				
<tr><td>
	समुद्यतकराभ्यां तौ द्विपाभ्यां कृतिनावुभौ।<br>वातोद्वूतपताकाभ्यां युयुधाते महाबलौ।।	</td><td>	8-9-30a<br>8-9-30b	
</td></tr>
				
<tr><td>
	तावन्योन्यस्य धनुषी छित्त्वाऽन्योन्यं विनेदतुः।<br>शक्तितोमरवर्षेण प्रावृण्मेघाविवाम्बुभिः।।	</td><td>	8-9-31a<br>8-9-31b	
</td></tr>
				
<tr><td>
	क्षेमधूर्तिस्तदा भीमं तोमरेण स्तनान्तरे।<br>निर्बिभेदातिवेगेन षड्भिश्चाप्यपरैर्नदन्।।	</td><td>	8-9-32a<br>8-9-32b	
</td></tr>
				
<tr><td>
	स भीमसेनः शुशुभे तोमरैरङ्गमाश्रितैः।<br>क्रोधदीप्तवपुर्मेधैः सप्तसप्तिरिवांशमान्।।	</td><td>	8-9-33a<br>8-9-33b	
</td></tr>
				
<tr><td>
	ततो भास्करवर्णाभमञ्चोगतिमयस्मायम्।<br>ससर्ज तोमरं भीमः प्रत्यमित्राय यत्नवान्।।	</td><td>	8-9-34a<br>8-9-34b	
</td></tr>
				
<tr><td>
	ततः करूशाधिपतिश्चापमानम्य सायकैः।<br>दशभिस्तोमरं भित्त्वा षष्ट्या विव्याध पाण्डवम्।।	</td><td>	8-9-35a<br>8-9-35b	
</td></tr>
				
<tr><td>
	अथ कार्मुकमादाय भीमो जलदनिः स्वनम्।<br>रिपोरभ्यर्दयन्नागमुन्नदन्पाण्डवाः शरैः।।	</td><td>	8-9-36a<br>8-9-36b	
</td></tr>
				
<tr><td>
	स शरौघार्दितो नागो भीमसेनेन संयुगे।<br>गृह्यमाणोऽपि नातिष्ठद्वातोद्धूत इवाम्बुदः।।	</td><td>	8-9-37a<br>8-9-37b	
</td></tr>
				
<tr><td>
	तमभ्यधावद्द्विरदं भीमो भीमस्य नागराट्।<br>महावातेरितं मेघं वातोद्धूत इवाम्बुदः।।	</td><td>	8-9-38a<br>8-9-38b	
</td></tr>
				
<tr><td>
	सन्निवार्यात्मनो नागं क्षेमधूर्तिः प्रतापवान्।<br>विव्याधाभिद्रुतं बाणैर्भीमसेनस्य कुञ्जरम्।।	</td><td>	8-9-39a<br>8-9-39b	
</td></tr>
				
<tr><td>
	ततः साधुविसृष्टेन क्षुरेणानतपर्वणा।<br>छित्त्वा शरासनं शत्रोर्नागं चापि प्रमार्दयत्।।	</td><td>	8-9-40a<br>8-9-40b	
</td></tr>
				
<tr><td>
	ततः क्रुद्धो रणे भीमं क्षेमधूर्तिः पराभिनत्।<br>जघान चास्य द्विरदं नाराचैः सर्वमर्मसु।।	</td><td>	8-9-41a<br>8-9-41b	
</td></tr>
				
<tr><td>
	स पपात महानागो भीमसेनस्य भारत।<br>पुरा नागस्य पतनादवप्लुत्य स्थितो महीम्।।	</td><td>	8-9-42a<br>8-9-42b	
</td></tr>
				
<tr><td>
	भीमसेनोऽपि तन्नागं गदया समपोथयत्।<br>तस्मात्प्रमथितान्नागात्क्षेमधूर्तिरवप्लुतः।।	</td><td>	8-9-43a<br>8-9-43b	
</td></tr>
				
<tr><td>
	`उद्धृत्य स्वङ्गं निशितमभ्यधावत्स पाण्डवम्'।<br>उद्यतायुधमायान्तं सदयाऽहन्वृकोदरः।।	</td><td>	8-9-44a<br>8-9-44b	
</td></tr>
				
<tr><td>
	स पपात हतः सासिर्व्यसुस्तमभितो द्विपम्।<br>वज्रप्रभग्नमचलं सिंहो वज्रहतो यथा।।	</td><td>	8-9-45a<br>8-9-45b	
</td></tr>
				
<tr><td>
	तं हतं नृपतिं दृष्ट्वा करूशानां यशस्करम्।<br>प्राद्रावद्व्यथिता सेना त्वदीया भरतर्षभ।।	</td><td>	8-9-46a<br>8-9-46b	
</td></tr>
<tr><td>
	।। इति श्रीमन्महाभारते कर्णपर्वणि <br>षोडशदिवसयुद्धे नवमोऽध्यायः।। 9 ।।	</td><td>		
</td></tr>
</tbody>