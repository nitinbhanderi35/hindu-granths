				
<tbody><tr><td>
	<b>[धृतराष्ट्र उवाच।</b>	</td><td>	8-79-1x	
</td></tr>
				
				
				
<tr><td>
	समागमे पाण्डवसृञ्जयानां<br>महाभये मामकानामगाधे।<br>धनञ्जये तात रणाय याते<br>कर्णेन तद्युद्वमथोऽत्र कीदृक्।।]	</td><td>	8-79-1a<br>8-79-1b<br>8-79-1c<br>8-79-1d	
</td></tr>
<tr><td>
	<b>सञ्जय उवाच।</b>	</td><td>	8-79-2x	
</td></tr>
				
				
				
<tr><td>
	तेषामनीकानि महाध्वजानि<br>रणे समृद्धानि सुसङ्गतानि।<br>भेरीनिरादोन्मुखराण्यंगर्ज--<br>न्मेघा इव प्रावृषि मारुतास्ताः।।	</td><td>	8-79-2a<br>8-79-2b<br>8-79-2c<br>8-79-2d	
</td></tr>
				
				
				
<tr><td>
	महागजाभ्राकुलमस्त्रतोयं<br>वादित्रनेमीतलशब्दवच्च।<br>हिरण्यचित्रायुधविद्युतं च<br>शरासिनाराचमहास्त्रधारम्।।	</td><td>	8-79-3a<br>8-79-3b<br>8-79-3c<br>8-79-3d	
</td></tr>
				
				
				
<tr><td>
	तद्भीमवेगं रुधिरौघवाहि<br>खङ्गाकुलं क्षत्रियजीवघाति।<br>अनार्तवं क्रूरमनिष्टवर्षं<br>बभूव संरम्भकरं प्रजानाम्।।	</td><td>	8-79-4a<br>8-79-4b<br>8-79-4c<br>8-79-4d	
</td></tr>
				
				
				
<tr><td>
	एकं रथं सम्परिवार्य मृत्युं<br>नयन्त्यनेके च रथाः समेताः।<br>एकस्तथैकं रथिनं रथाग्र्यां--<br>स्तथा रथश्चापि रथाननेकान्।।	</td><td>	8-79-5a<br>8-79-5b<br>8-79-5c<br>8-79-5d	
</td></tr>
				
				
				
<tr><td>
	रथं ससूतं सहयं च कञ्चि--<br>त्कश्चिद्रती मृत्युवशं निनाय।<br>निनाय चाप्येकगजेन कश्चि--<br>द्रथान्बहून्मृत्युवशे तथाश्वान्।।	</td><td>	8-79-6a<br>8-79-6b<br>8-79-6c<br>8-79-6d	
</td></tr>
				
				
				
<tr><td>
	रथान्ससूतान्सहयान्गजांश्च<br>सर्वानरीन्मृत्युवशं शरौघैः।<br>निन्ये हयांश्चैव तथा ससादी--<br>न्पदातिसङ्घांश्च तथैव पार्थः।।	</td><td>	8-79-7a<br>8-79-7b<br>8-79-7c<br>8-79-7d	
</td></tr>
				
				
				
<tr><td>
	कृपः शिखण्डी च रणे समेतौ<br>दुर्योधनं सात्यकिरध्यगच्छत्।<br>श्रुतश्रवा द्रोणपुत्रेण सार्धं<br>युधामन्युश्चित्रसेनेन सार्धम्।।	</td><td>	8-79-8a<br>8-79-8b<br>8-79-8c<br>8-79-8d	
</td></tr>
				
				
				
<tr><td>
	कर्णस्य पुत्रं तु रथी सुषेणं<br>समागतं सृञ्जयश्चोत्तमौजाः।<br>गान्धारराजं सहदेवोऽक्षधूर्तं<br>महर्षभं सिंह इवाभ्यधावत्।।	</td><td>	8-79-9a<br>8-79-9b<br>8-79-9c<br>8-79-9d	
</td></tr>
				
				
				
<tr><td>
	शतानीको नाकुलिः कर्णपुत्रं<br>युवा युवानं वृषसेनं शरौघैः।<br>समार्पयत्कर्णपुत्रश्च शूरः<br>पाञ्चालेयं शरवर्षैरनेकैः।।	</td><td>	8-79-10a<br>8-79-10b<br>8-79-10c<br>8-79-10d	
</td></tr>
				
				
				
<tr><td>
	रथर्षभः कृतवर्माणभार्च्छ--<br>न्माद्रीपुत्रो नकुलश्चित्रयोधी।<br>पाञ्चालानामधिपो याज्ञसेनिः<br>सेनापतिः कर्णमार्च्छत्ससैन्यम्।।	</td><td>	8-79-11a<br>8-79-11b<br>8-79-11c<br>8-79-11d	
</td></tr>
				
				
				
<tr><td>
	दुःशासनो भारत भारतं तु<br>व्यात्ताननं क्रूरमिवान्तकाभम्।<br>भीमं रणे शस्त्रभृतां वरिष्ठं<br>भीमं समार्च्छत्तमसह्यवेगम्।।	</td><td>	8-79-12a<br>8-79-12b<br>8-79-12c<br>8-79-12d	
</td></tr>
				
				
				
<tr><td>
	कर्णात्मजं तत्र जघान वीर--<br>स्तथाच्छिनच्चोत्तमौजाः प्रसह्य।<br>तस्योत्तमाङ्गं निपपात भूमौ<br>निनादयद्गां निनदेन खं च।।	</td><td>	8-79-13a<br>8-79-13b<br>8-79-13c<br>8-79-13d	
</td></tr>
				
				
				
<tr><td>
	सुषेणशीर्षं पतितं पृथिव्यां<br>विलोक्य कर्णोऽथ तदार्तरूपः।<br>क्रोधाद्धयांस्तस्य रथं ध्वजं च<br>बाणैः सुधारैर्निशितैरकृन्तत्।।	</td><td>	8-79-14a<br>8-79-14b<br>8-79-14c<br>8-79-14d	
</td></tr>
				
				
				
<tr><td>
	स तूत्तमौजा निशितैः पृषत्कै--<br>र्विव्याध खङ्गेन च भास्वरेण।<br>पार्ष्णिग्रहांश्चैव कृपस्य हत्वा<br>शिखण्डिवाहं स ततोऽध्यरोहत्।।	</td><td>	8-79-15a<br>8-79-15b<br>8-79-15c<br>8-79-15d	
</td></tr>
				
				
				
<tr><td>
	कृपं तु दृष्ट्वा विरथं रथस्थो<br>नैच्छच्छरैस्ताडयितुं शिखण्डी।<br>तं द्रौणिरावार्य रथं कृपस्य<br>समुज्जहे पङ्कगतां यथा गाम्।।	</td><td>	8-79-16a<br>8-79-16b<br>8-79-16c<br>8-79-16d	
</td></tr>
				
				
				
<tr><td>
	हिरण्यवर्मा निशितैः पृषत्कै--<br>स्तवात्मजानामनिलात्मजो वै।<br>अतापयत्सैन्यमतीव भीमः<br>काले शुचौ मध्यगतो यथाऽर्कः।।	</td><td>	8-79-17a<br>8-79-17b<br>8-79-17c<br>8-79-17d	
</td></tr>
<tr><td>
	।। इति श्रीमन्महाभारते कर्णपर्वणि <br>सप्तदशदिवसयुद्धे एकोनाशीतितमोऽध्यायः।। 79 ।।	</td><td>		
</td></tr>
</tbody>