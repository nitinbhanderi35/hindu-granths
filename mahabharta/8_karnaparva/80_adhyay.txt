				
<tbody><tr><td>
	<b>सञ्जय उवाच।</b>	</td><td>	8-80-1x	
</td></tr>
				
				
				
				
				
<tr><td>
	र्नयाम्येतान्धार्तराष्ट्रान्यमाय।।	</td><td>	8-80-1f	
</td></tr>
				
				
				
<tr><td>
	सञ्चोदितो भीमसेनेन चैवं<br>स सारथिः पुत्रबलं त्वदीयम्।<br>प्रायात्ततः सत्वरमुग्रवेगो<br>यतो भीमस्तद्बलं गन्तुमैच्छत्।।	</td><td>	8-80-2a<br>8-80-2b<br>8-80-2c<br>8-80-2b	
</td></tr>
				
				
				
<tr><td>
	ततोऽपरे नागरथाश्वपत्तिभिः<br>प्रत्युद्ययुस्तं कुरवः समन्तात्।<br>भीमस्य वाहाग्र्यमुदारवेगं<br>समन्ततो बाणगणैर्निजघ्नुः।।	</td><td>	8-80-3a<br>8-80-3c<br>8-80-3c<br>8-80-3d	
</td></tr>
				
				
				
<tr><td>
	ततः शरानापततो महात्मा<br>चिच्छेद बाणैस्तपीनयपुङ्खैः।<br>ते वै निपेतुस्तपनीयपुङ्खा<br>द्विधा त्रिधा भीमशरैर्निकृत्ताः।।	</td><td>	8-80-4a<br>8-80-4b<br>8-80-4c<br>8-80-4d	
</td></tr>
				
				
				
<tr><td>
	ततो राजन्नागरथाश्वयूनां<br>भीमाहतानां वरराजमध्ये।<br>घोरो निनादः सुमहानभूत्तदा<br>वज्राहतानामिव पर्वतानाम्।।	</td><td>	8-80-5a<br>8-80-5b<br>8-80-5c<br>8-80-5d	
</td></tr>
				
				
				
<tr><td>
	ते वध्यमानाश्च नरेन्द्रमुख्या<br>निर्भिद्यन्तो भीमशरप्रवेकैः।<br>भीमं समन्तात्समरेऽभ्यरोहन्<br>वृक्षं शकुन्ता इव पुष्पहेतोः।।	</td><td>	8-80-6a<br>8-80-6b<br>8-80-6c<br>8-80-6d	
</td></tr>
				
				
				
<tr><td>
	ततोऽभियाते तव सैन्ये स भीमः<br>प्रादुश्चक्रे वेगमनन्तवेगः।<br>यथाऽन्तकाले क्षपयन्दिधक्षु--<br>र्भूतान्तकृत्काल इवात्तदण्डः।।	</td><td>	8-80-7a<br>8-80-7b<br>8-80-7c<br>8-80-7d	
</td></tr>
				
				
				
<tr><td>
	तस्यातिवेगस्य रणेऽतिवेगं<br>नाशक्नुवन्धारयितुं त्वदीयाः।<br>व्यात्ताननस्यापततो यथैव<br>कालस्य काले हरतः प्रजा वै।।	</td><td>	8-80-8a<br>8-80-8b<br>8-80-8c<br>8-80-8d	
</td></tr>
				
				
				
<tr><td>
	ततो बलं भारत भारतानां<br>प्रदह्यमानं समरे महात्मना।<br>भीतं दिशोऽकीर्यत भीमनुन्नं<br>महानिलेनाभ्रगणा यथैव।।	</td><td>	8-80-9a<br>8-80-9b<br>8-80-9c<br>8-80-9d	
</td></tr>
				
<tr><td>
	ततो धीमान्सारथिमब्रवीद्बली<br>स भीमसेनः पुनरेव हृष्टः।।	</td><td>	8-80-10a<br>8-80-10b	
</td></tr>
				
				
				
<tr><td>
	सूताभिजानीहि परान्स्वकान्वा<br>रथान्ध्वजांश्चापततः समेतान्।<br>युध्यन्ह्यहं नाभिजानामि किञ्चि--<br>न्मा सैन्यं स्वं छादयिष्ये प्रमत्तः।।	</td><td>	8-80-11a<br>8-80-11b<br>8-80-11c<br>8-80-11d	
</td></tr>
				
				
				
<tr><td>
	अरीन्विशोकान्हि निरीक्ष्य सर्वतो<br>महांश्च मन्युः पुनरेति मां भृशम्।<br>राजातुरो नागमद्यत्किरीटी<br>बहूनि दुःखान्यभिचिन्तयामि।।	</td><td>	8-80-12a<br>8-80-12b<br>8-80-12c<br>8-80-12d	
</td></tr>
				
				
				
<tr><td>
	एतद्दुःखं धारये धर्मराजो<br>यन्मां हित्वा यातवाञ्शत्रुमध्ये।<br>नैनं जीवं नाभिजानाम्यजीवं<br>बीभत्सुं वा तन्ममाद्यातिदुःखम्।।	</td><td>	8-80-13a<br>8-80-13b<br>8-80-13c<br>8-80-13d	
</td></tr>
				
				
				
<tr><td>
	सोऽहं द्विषत्सैन्यमुदग्रकल्पं<br>विनाशयिष्ये परमप्रतीतः।<br>एतन्निहत्याजिमध्ये समेतं<br>प्रीतो भविष्यामि सह त्वयाद्य।।	</td><td>	8-80-14a<br>8-80-14b<br>8-80-14c<br>8-80-14d	
</td></tr>
				
				
				
				
				
<tr><td>
	ह्याचक्ष्व मे सारथे क्षिप्रमेव।।	</td><td>	8-80-15f	
</td></tr>
<tr><td>
	<b>विशोक उवाच।</b>	</td><td>	8-80-16x	
</td></tr>
				
				
				
<tr><td>
	सर्वं विदित्वैवमहं वदामि<br>तवार्थसिद्धिप्रदमद्य वीर।<br>कैकेयकाम्भोजसुराष्ट्रबाह्लिका<br>म्लेच्छाश्च सुह्माः परतङ्कणाश्च।	</td><td>	8-80-16a<br>8-80-16b<br>8-80-16c<br>8-80-16d	
</td></tr>
				
				
				
<tr><td>
	मद्राश्च वङ्गा मगधाः कुणिन्दा<br>आनर्तकावर्तकाः पार्वतीयाः।<br>सर्वे गृहीतप्रवरायुधास्त्वां<br>संवेष्ट्य संवेष्ट्य ततो विवेदुः।।	</td><td>	8-80-17a<br>8-80-17b<br>8-80-17c<br>8-80-17d	
</td></tr>
				
				
				
<tr><td>
	रथे तवास्मिन्निशिताः सुपीता--<br>स्ततो भल्ला द्वादश वै सहस्राः'।<br>षण्मार्गणानामयुतानि वीर<br>क्षुराश्च भल्लाश्च तथायुताख्याः।।	</td><td>	8-80-18a<br>8-80-18b<br>8-80-18c<br>8-80-18d	
</td></tr>
				
				
				
<tr><td>
	नाराचानां द्वे सहस्रे च वीर<br>त्रीण्येप च प्रदराणां स्म पार्थ।<br>अस्त्यायुधं पाण्डवेयावशिष्टं<br>न यद्वहेच्छकटं षङ्गवीयम्।।	</td><td>	8-80-19a<br>8-80-19b<br>8-80-19c<br>8-80-19d	
</td></tr>
				
				
				
<tr><td>
	एतद्विद्वन्मुञ्च सहस्रशोऽपि<br>गदासिबाहुद्रविणं च तेऽस्ति।<br>प्रासाश्च मुद्रराः शक्तयस्तोमराश्च<br>माभैषीस्त्वं संक्षयादायुधानाम्।।	</td><td>	8-80-20a<br>8-80-20b<br>8-80-20c<br>8-80-20d	
</td></tr>
<tr><td>
	<b>भीमसेन उवाच।</b>	</td><td>	8-80-21x	
</td></tr>
				
				
				
				
				
<tr><td>
	तन्मे देवाः सकलं साधयन्तु।।'	</td><td>	8-80-21f	
</td></tr>
				
				
				
<tr><td>
	सूताद्य मद्बाहुयुतैः समस्ता--<br>न्समाहनद्भिः पार्थिवानाशुवेगैः।<br>च्छन्नं बाणैराहवं घोररूपं<br>नष्टादित्यं मृत्युलोकेन तुल्यम्।।	</td><td>	8-80-22a<br>8-80-22b<br>8-80-22c<br>8-80-22d	
</td></tr>
				
				
				
<tr><td>
	अद्यैतद्यै विदितं पार्थिवानां<br>भविष्यति ह्याकुमारं च सूत।<br>निमग्नो वा समरे भीमसेन<br>एकः कुरून्वा समरे व्यजैषीत्।।	</td><td>	8-80-23a<br>8-80-23b<br>8-80-23c<br>8-80-23d	
</td></tr>
				
				
				
<tr><td>
	सर्वे सङ्ख्ये कुरवो निष्पतन्तु<br>मां वा लोकाः कीर्तयन्त्वाकुमारम्।<br>सर्वानेकस्तानहं पातयिष्ये<br>ते वा सर्वे भीमसेनं तुदन्तु।।	</td><td>	8-80-24a<br>8-80-24b<br>8-80-24c<br>8-80-24d	
</td></tr>
				
				
				
<tr><td>
	आशास्तारः कर्म चाप्युत्तमं ये<br>तन्मे देवाः सफलं साधयन्तु।<br>आयातीह केशवसारथी रथी<br>शक्रस्तूर्णं यज्ञ इवोपहूतः।।	</td><td>	8-80-25a<br>8-80-25b<br>8-80-25c<br>8-80-25d	
</td></tr>
				
				
				
<tr><td>
	ईक्षस्वैतां भारतीं दीर्यमाणा--<br>मेते कस्माद्विद्रवन्ते नरेन्द्राः।<br>व्यक्तं धीमान्सव्यसाची नराग्र्यः<br>सैन्यं ह्येतच्छादयत्याशु बाणैः।।	</td><td>	8-80-26a<br>8-80-26b<br>8-80-26c<br>8-80-26d	
</td></tr>
				
				
				
<tr><td>
	पश्य ध्वजांश्च द्रवतो विशोक<br>नागान्हयान्पत्तिसङ्घांश्च सङ्ख्ये।<br>रथान्विकीर्णाञ्शरशक्तिताडिता--<br>न्पश्यस्वैतान्रथिनश्चैव सूत।।	</td><td>	8-80-27a<br>8-80-27b<br>8-80-27c<br>8-80-27d	
</td></tr>
				
				
				
<tr><td>
	आपूर्यते कौरवी चाप्यभीक्ष्णं<br>सेना ह्यसौ सुभृशं हन्यमाना।<br>धनञ्जयस्याशनितुल्यवेगै--<br>र्ग्रस्ता शरैः काञ्चनबर्हजालैः।।	</td><td>	8-80-28a<br>8-80-28b<br>8-80-28c<br>8-80-28d	
</td></tr>
				
				
				
<tr><td>
	एते द्रवन्ति स्म रथाश्वनागाः<br>पदातिसङ्घानतिमर्दयन्तः।<br>सम्मुह्यमानाः कौरवाः सर्व एव<br>द्रवन्ति नागा इव दाहभीताः।।	</td><td>	8-80-29a<br>8-80-29b<br>8-80-29c<br>8-80-29d	
</td></tr>
				
<tr><td>
	हाहाकृताश्चैव रणे विशोक<br>मुञ्चन्ति नादान्विपुलान्गजेन्द्राः।।	</td><td>	8-80-30a<br>8-80-30b	
</td></tr>
<tr><td>
	<b>विशोक उवाच।</b>	</td><td>	8-80-31x	
</td></tr>
				
				
				
<tr><td>
	किं भीम नैनं त्वमिहाशृणोषि<br>विस्फारितं गाण्डिवस्यातिघोरम्।<br>क्रुद्धेन पार्थेन विकृष्यतोऽद्य<br>कच्चिन्नेमौ तव कर्णौ विनष्टौ।।	</td><td>	8-80-31a<br>8-80-31b<br>8-80-31c<br>8-80-31d	
</td></tr>
				
				
				
<tr><td>
	सर्वे कामाः पाण्डव ते समृद्धाः<br>कपिर्ह्यसौ दृश्यते हस्तिसैन्ये।<br>नीलाद्धनाद्विद्युतमुच्चरन्तीं<br>तथा पश्य विस्फुरन्तीं धनुर्ज्याम्।।	</td><td>	8-80-32a<br>8-80-32b<br>8-80-32c<br>8-80-32d	
</td></tr>
				
				
				
<tr><td>
	कपिर्ह्यसौ वीक्षते सर्वतो वै<br>ध्वजाग्रमारुह्य धनञ्जयस्य।<br>वित्रासयन्रि पुसङ्घान्विमर्दे<br>बिभेम्यस्मादात्मनैवाभिवीक्ष्य।।	</td><td>	8-80-33a<br>8-80-33b<br>8-80-33c<br>8-80-33d	
</td></tr>
				
				
				
<tr><td>
	विभ्राजते चातिमात्रं किरीटं<br>विचित्रमेतच्च धनञ्जयस्य।<br>दिवाकराभो मणिरेष दिव्यो<br>विभ्राजते चैव किरीटसंस्थः।।	</td><td>	8-80-34a<br>8-80-34b<br>8-80-34c<br>8-80-34d	
</td></tr>
				
				
				
<tr><td>
	पार्श्वे भीमं पाण्डुराभ्रप्रकाशं<br>पश्यस्व सङ्खं देवदत्तं सुघोषम्।<br>अभीषुहस्तस्य जनार्दनस्य<br>विगाहमानस्य चमूं परेषाम्।।	</td><td>	8-80-35a<br>8-80-35b<br>8-80-35c<br>8-80-35d	
</td></tr>
				
				
				
<tr><td>
	रविप्रभं वज्रनाभं क्षुरान्तं<br>पार्श्वे स्थितं पश्य जनार्दनस्य।<br>चक्रं यशोवर्धनं केशवस्य<br>सदार्चितं यदिभिः पश्य वीर।।	</td><td>	8-80-36a<br>8-80-36b<br>8-80-36c<br>8-80-36d	
</td></tr>
				
				
				
<tr><td>
	महाद्विपानां सरलद्रुमोपमाः<br>करा निकृत्ताः प्रपतन्त्यमी क्षुरैः।<br>किरीटिना तेन पुनः ससादिनः<br>शरैर्निकृत्ताः कुलिशैरिवाद्रयः।।	</td><td>	8-80-37a<br>8-80-37b<br>8-80-37c<br>8-80-37d	
</td></tr>
				
				
				
<tr><td>
	तथैव कृष्णस्य च पाञ्चजन्यं<br>महार्हमेतं द्विजराजवर्णम्।<br>कौन्तेय पश्योरसि कौस्तुभं च<br>जाज्वल्यमानं विजयां स्रजं च।।	</td><td>	8-80-38a<br>8-80-38b<br>8-80-38c<br>8-80-38d	
</td></tr>
				
				
				
<tr><td>
	ध्रवं रथाग्र्यः समुपैति पार्थो<br>विद्रावयन्सैन्यमिदं परेषाम्।<br>सिताभ्रवर्णैरसितप्रयुक्तै--<br>र्हयैर्महार्है रथिनां वरिष्ठः।।	</td><td>	8-80-39a<br>8-80-39b<br>8-80-39c<br>8-80-39d	
</td></tr>
				
				
				
<tr><td>
	रथान्हयान्पत्तिगणांश्च सायकै--<br>र्विदारितान्पश्य पतन्त्यमी यथा।<br>तवानुजेनामरराजतेजसा<br>महावनानीव सुपर्णवायुना।।	</td><td>	8-80-40a<br>8-80-40b<br>8-80-40c<br>8-80-40d	
</td></tr>
				
				
				
<tr><td>
	चतुः शतान्पश्य रथानिमान्हतान्<br>सवाजिसूतान्समरे किरीटिना।<br>महेषुभिः सप्तशतानि दन्तिनां<br>पदातिसादींश्च रथाननेकशः।।	</td><td>	8-80-41a<br>8-80-41b<br>8-80-41c<br>8-80-41c	
</td></tr>
				
				
				
<tr><td>
	अयं समभ्येति तवान्तिकं बली<br>निघ्नन्कुरूंश्चित्र इव ग्रहोऽर्जुनः।<br>समृद्धकामोऽसि हतास्तवाहिता<br>बलं तवायुश्च चिराय वर्धताम्।।	</td><td>	8-80-42a<br>8-80-42b<br>8-80-42c<br>8-80-42d	
</td></tr>
<tr><td>
	<b>भीमसेन उवाच।</b>	</td><td>	8-80-43x	
</td></tr>
				
				
				
<tr><td>
	ददानि ते ग्रामवरांश्चतुर्दश<br>प्रियाख्याने सारथे सुप्रसन्नः।<br>दासीशतं चापि रथांश्च विंशतिं<br>यदर्जुनं वेदयसे विशोक।।	</td><td>	8-80-43a<br>8-80-43b<br>8-80-43c<br>8-80-43d	
</td></tr>
<tr><td>
	।। इति श्रीमन्महाभारते <br>कर्णपर्वणि सप्तदशदिवसयुद्धे <br>अशीतितमोऽध्यायः।। 80 ।।	</td><td>		
</td></tr>
</tbody>