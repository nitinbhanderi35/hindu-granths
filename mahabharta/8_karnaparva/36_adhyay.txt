				
<tbody><tr><td>
	<b>सञ्जय उवाच।</b>	</td><td>	8-36-1x	
</td></tr>
			
<tr><td>
	मद्राधिपस्याधिरथिर्महात्मा<br>वचो निशम्याप्रियमप्रतीतः।<br>उवाच शल्यं विदितं ममैत--<br>द्यथाविधावर्जुनवासुदेवौ।।	</td><td>	8-36-1a<br>8-36-1b<br>8-36-1c<br>8-36-1d	
</td></tr>
			
<tr><td>
	शौरे रथं वाहयतोऽर्जुनस्य<br>बलं महास्त्राणि च पाण्डवस्य।<br>अहं विजानामि यथावदद्य<br>परोक्षभूतं तव तत्तु शल्य।।	</td><td>	8-36-2a<br>8-36-2b<br>8-36-2c<br>8-36-2d	
</td></tr>
			
<tr><td>
	तौ चाप्यहं शस्त्रभृतां वरिष्ठौ<br>व्यपेतभीर्योधयिष्यामि कृष्णौ।<br>सन्तापयत्यभ्यधिकं हि रामा--<br>च्छापोऽद्य मां ब्राह्मणसत्तमाच्च।।	</td><td>	8-36-3a<br>8-36-3b<br>8-36-3c<br>8-36-3d	
</td></tr>
		
<tr><td>
	`पुरा महेन्द्राद्रिवरे समुद्रे<br>तपस्विनं राममुपेत्य शल्य।<br>अस्त्रार्थिनं माऽद्य शिष्यं गृहाणे--<br>त्यथाऽब्रुवं ब्राह्मणच्छद्मना च।।	</td><td>	8-36-4a<br>8-36-4b<br>8-36-4c<br>8-36-4d	
</td></tr>

<tr><td>
	तत्रावसं ब्राह्मण इत्यविप्रो<br>ब्रह्मास्त्रलोभादनृतेन चाहम्।<br>तज्जामदग्न्येन परं महास्त्रं<br>समन्त्रयुक्तं विहितं ममासीत्।।	</td><td>	8-36-5a<br>8-36-5b<br>8-36-5c<br>8-36-5d	
</td></tr>
			
<tr><td>
	अस्त्रं यदा तद्विदितं ममासी--<br>त्तदाऽब्रवीद्ब्राह्मणो मां महर्षिः।<br>आपद्गतेनास्त्रमिदं प्रयोज्यं<br>त्वया रणे गच्छता साधयेति'।।	</td><td>	8-36-6a<br>8-36-6b<br>8-36-6c<br>8-36-6d	
</td></tr>
			
<tr><td>
	तत्रापि मे देवराजेन विघ्नो<br>हितार्थिना फल्गुनस्यैव शल्य।<br>कृतो विभेदेन ममोरुमेत्य<br>प्रविश्य कीटस्य तनुं विरूपाम्।।	</td><td>	8-36-7a<br>8-36-7b<br>8-36-7c<br>8-36-7d	
</td></tr>
				
				
				
<tr><td>
	ममोरुमेत्य प्रबिभेद कीटः<br>सुप्ते गुरौ तत्र शिरो निधाय।<br>ऊरुप्रभेदाच्च महान्बभूव<br>शरीरतो मे घनशोणितौघः।।	</td><td>	8-36-8a<br>8-36-8b<br>8-36-8c<br>8-36-8d	
</td></tr>
				
				
				
<tr><td>
	गुरोर्भयाच्चापि न चेलिवानहं<br>ततो विबुद्धो ददृशे स विप्रः।<br>स धैर्ययुक्तं प्रसमीक्ष्य मां वै<br>न त्वं विप्रः कोऽसि सत्यं वदेति।।	</td><td>	8-36-9a<br>8-36-9b<br>8-36-9c<br>8-36-9d	
</td></tr>
				
				
				
<tr><td>
	तस्मै तदाऽऽत्मानमहं यथाव--<br>दाख्यातवान्सूत इत्येव शल्य।<br>स मां निशाम्याथ महातपस्वी<br>संशप्तवान्रोषपरीतचेताः।।	</td><td>	8-36-10a<br>8-36-10b<br>8-36-10c<br>8-36-10d	
</td></tr>
				
				
				
<tr><td>
	सूत त्वया ह्याप्तमिदं तवास्त्रं<br>न कर्मकाले प्रतिभास्यतीति।<br>अन्यत्र तु स्यात्तव मृत्युकाला--<br>दब्राह्मणे ब्रह्म न हि ध्रुवं स्यात्।।	</td><td>	8-36-11a<br>8-36-11b<br>8-36-11c<br>8-36-11d	
</td></tr>
				
<tr><td>
	तदद्य पर्याप्तमतीव मेऽस्त्र--<br>मुपस्थितेऽस्मिंस्तुमुले विमर्दे।।	</td><td>	8-36-12a<br>8-36-12b	
</td></tr>
				
				
				
<tr><td>
	शल्योग्रधन्वानमहं वरिष्ठं<br>तरस्विनं भीममसह्यवीर्यम्।<br>सत्यप्रतिज्ञं युधि पाण्डवेयं<br>धनञ्जयं मृत्युमुखं नयिष्ये।।	</td><td>	8-36-13a<br>8-36-13b<br>8-36-13c<br>8-36-13d	
</td></tr>
				
				
				
				
				
<tr><td>
	धनञ्जयं संयुगेऽहं हनिष्ये।।	</td><td>	8-36-14f	
</td></tr>
				
				
				
<tr><td>
	अपांपतिर्वेगवानप्रमेयो<br>निमज्जयिष्यन्बहुलाः प्रजा इव।<br>महारवं यः कुरुते समुद्रो<br>वेलेव तं वारयाम्यप्रमेयम्।।	</td><td>	8-36-15a<br>8-36-15b<br>8-36-15c<br>8-36-15d	
</td></tr>
				
				
				
<tr><td>
	प्रमुञ्चन्तं बाणसङ्घानमेया--<br>न्मर्मच्छिदो वीरहणः सुपत्रान्।<br>कुन्तीपुत्रं प्रतियोत्स्यामि युद्धे<br>ज्यां कर्षतामुत्तमं मर्त्यलोके।।	</td><td>	8-36-16a<br>8-36-16b<br>8-36-16c<br>8-36-16d	
</td></tr>
				
				
				
<tr><td>
	एवं बलेनातिबलं महास्त्रं <br>समुद्रकल्पं सुदुरापमुग्रम्।<br>शरौघिणं पार्थिवान्मज्जयन्तं<br>वेलेव पार्थमिषुभिर्वारयिष्ये।।	</td><td>	8-36-17a<br>8-36-17b<br>8-36-17c<br>8-36-17d	
</td></tr>
				
				
				
<tr><td>
	कृती कृतास्त्रो दृढहस्तयोधी<br>दिव्यास्त्रविच्छ्वेतहयः प्रमाथी।<br>सुरासुरान्युधि वै यो जयेत<br>तेनाद्य मे पश्य युद्वं सुघोरम्।।	</td><td>	8-36-18a<br>8-36-18b<br>8-36-18c<br>8-36-18d	
</td></tr>
				
				
				
<tr><td>
	अभीर्मानी पाण्डवो युद्वकामो<br>ह्यमानुषैरस्यति मां महास्त्रैः।<br>तस्यास्त्रमस्त्रैरभिभूय सङ्ख्ये<br>बाणोत्तमैः पातयिष्यामि पार्थम्।।	</td><td>	8-36-19a<br>8-36-19b<br>8-36-19c<br>8-36-19d	
</td></tr>
				
				
				
<tr><td>
	सहस्ररश्मिप्रतिमं ज्वलन्तं<br>दिशश्च सर्वाः प्रतपन्तमुग्रम्।<br>तमोनुदं मेघ इवातिमात्रं<br>धनञ्जयं छादयिष्यामि बाणैः।।	</td><td>	8-36-20a<br>8-36-20b<br>8-36-20c<br>8-36-20d	
</td></tr>
				
				
				
<tr><td>
	वैश्वानरं धूमकेतुं ज्वलन्तं<br>तेजस्विनं नरवीरान्दहन्तम्।<br>पर्जन्यभूतः शरवर्षैर्यथाऽग्निं<br>तथा पार्थं शमयिष्यामि युद्धे।।	</td><td>	8-36-21a<br>8-36-21b<br>8-36-21c<br>8-36-21d	
</td></tr>
				
				
				
<tr><td>
	आशीविषं दृष्टिहणं सुघोरं<br>सुतीक्ष्णदंष्ट्रं ज्वलनप्रभवाम्।<br>क्रोधात्प्रदीप्तानलवद्दहन्तं<br>कुन्तीपुत्रं शमयिष्यामि भल्लैः।।	</td><td>	8-36-22a<br>8-36-22b<br>8-36-22c<br>8-36-22d	
</td></tr>
				
				
				
<tr><td>
	प्रवाहिणं बलवन्तं महौजसं<br>प्रभञ्जनं मातरिश्वानमुग्रम्।<br>युद्धे सहिष्ये हिमवानिवाचलो<br>धनञ्जयं क्रुद्धममृष्यमाणम्।	</td><td>	8-36-23a<br>8-36-23b<br>8-36-23c<br>8-36-23d	
</td></tr>
				
				
				
<tr><td>
	विशारदं रथमार्गेषु शक्तं<br>धुर्यं नित्यं समरेषु प्रवीरम्।<br>लोके वरं सर्वधनुर्धराणां<br>धनञ्जयं संयुगेऽहं हनिष्ये।।	</td><td>	8-36-24a<br>8-36-24b<br>8-36-24c<br>8-36-24d	
</td></tr>
				
				
				
<tr><td>
	अद्याहवे यस्य न तुल्यमन्यं<br>मन्ये मनुष्यं धनुराददानम्।<br>सर्वामिमां यः पृथिवीं सहेत<br>तथापि तेनाद्य रणे समेष्ये।।	</td><td>	8-36-25a<br>8-36-25b<br>8-36-25c<br>8-36-25d	
</td></tr>
				
				
				
<tr><td>
	यः सर्वभूतानि सदैवतानि<br>प्रस्थेऽजयत्खाण्डवे सव्यसाची<br>को जीवितं रक्षमाणो हि तेन<br>युयुत्सतेऽस्त्रैर्मानुषो मामृतेऽन्यः।।	</td><td>	8-36-26a<br>8-36-26b<br>8-36-26c<br>8-36-26d	
</td></tr>
				
				
				
<tr><td>
	मानी कृतास्त्रः कृतहस्तयोधी<br>दिव्यास्त्रविच्छ्वेतहयः प्रमाथी।<br>तस्याहमद्यातिरथस्य काया--<br>च्छिरो हरिष्यामि शितैः पृषत्कैः।	</td><td>	8-36-27a<br>8-36-27b<br>8-36-27c<br>8-36-27d	
</td></tr>
				
				
				
<tr><td>
	योत्स्याम्येनं शल्य धनञ्जयं वै<br>मृत्युं पुरस्कृत्य रणे जयं वा।<br>अन्यो हि न ह्येकरथेन मर्त्यो<br>युध्येत यः पाण्डवमिन्द्रकल्पम्	</td><td>	8-36-28a<br>8-36-28b<br>8-36-28c<br>8-36-28d	
</td></tr>
				
				
				
<tr><td>
	तस्याहवे पौरुषं पाण्डवस्य<br>ब्रूयां पृष्टः समितौ क्षत्रियाणाम्<br>किं त्वं मूर्खः प्रहसन्मूढचेता<br>आख्यासि मे पौरुषं फल्गुनस्य।।	</td><td>	8-36-29a<br>8-36-29b<br>8-36-29c<br>8-36-29d	
</td></tr>
				
				
				
<tr><td>
	अत्यप्रियो यः पुरुषो निष्ठुरो हि<br>क्षुद्रः क्षेप्ता क्षमिणश्चाक्षमावान्।<br>हन्यामहं त्वादृशानां शतानि<br>क्षमाम्यहं क्षमिणां काल एषः।।	</td><td>	8-36-30a<br>8-36-30b<br>8-36-30c<br>8-36-30d	
</td></tr>
				
				
				
<tr><td>
	अवोचस्त्वं पाण्डवार्ये प्रियाणि<br>प्रधर्षयन्मां मूढवत्पापकर्मन्।<br>मय्यार्जवे जिह्ममतिर्यतस्त्वं<br>मित्रद्रोही साप्तपदं हि मित्रम्।।	</td><td>	8-36-31a<br>8-36-31b<br>8-36-31c<br>8-36-31d	
</td></tr>
				
				
				
<tr><td>
	कालस्त्वयं प्रत्युपयाति दारुणो<br>दुर्योधनो युद्धमुपागमद्यत्।<br>तस्यार्थसिद्धिं त्वभिकाङ्क्षमाण--<br>स्तमन्वेष्ये यत्र चैकान्तमस्ति।।	</td><td>	8-36-32a<br>8-36-32b<br>8-36-32c<br>8-36-32d	
</td></tr>
				
				
				
<tr><td>
	`तथाप्यहं पाण्डववासुदेवौ<br>योत्स्ये रणे मद्विधस्यैव कर्म।<br>न प्राकृतः सज्जते वै कदाचि--<br>द्यः प्रत्युदीयात्कृष्णधनञ्जयौ तौ'।।	</td><td>	8-36-33a<br>8-36-33b<br>8-36-33c<br>8-36-33d	
</td></tr>
				
				
				
<tr><td>
	मित्रं मिन्देर्नन्दतेः प्रीयतेर्वा<br>सन्त्रायतेर्मिनुतेर्मोदतेर्वा।<br>दुर्योधने सर्वमिदं ममास्ति<br>तच्चापि सर्वं मम वेत्ति राजा।।	</td><td>	8-36-34a<br>8-36-34b<br>8-36-34c<br>8-36-34d	
</td></tr>
				
				
				
<tr><td>
	शत्रुः शदेः शासतेर्वा श्यतेर्वा<br>शृणातेर्वा श्वसतेः सीदतेर्वा।<br>श्रमेः शुचो बहुशः सूदतेश्च<br>प्रायेण सर्वं त्वयि तच्च मह्यम्।।	</td><td>	8-36-35a<br>8-36-35b<br>8-36-35c<br>8-36-35d	
</td></tr>
				
				
				
<tr><td>
	दुर्योधनार्थं तव च प्रियार्थं<br>यशोर्थमात्मार्थमपीश्वरार्थम्।<br>तस्मादहं पाण्डववासुदेवौ<br>योत्स्ये यत्नात्कर्म च पश्य मेऽद्य।।	</td><td>	8-36-36a<br>8-36-36b<br>8-36-36c<br>8-36-36d	
</td></tr>
				
				
				
<tr><td>
	`शल्याद्याहं सङ्गतः पाण्डवेन<br>मुच्येयं चेज्जीवमानः कथञ्चित्।<br>शश्वन्मृत्योः स्यामनाधृष्यरूपो<br>व्यक्तं तस्मात्संयुगाद्विप्रमुक्ताः'।।	</td><td>	8-36-37a<br>8-36-37b<br>8-36-37c<br>8-36-37d	
</td></tr>
				
				
				
<tr><td>
	अस्त्रं ब्राह्मं मनसा सञ्जपन्वै<br>यदाऽस्यते क्रोधितः सव्यसाची।<br>तदापि मे नैव मुच्येत पार्थो<br>न चेत्पतेद्विषमे मेऽद्य चक्रम्।।	</td><td>	8-36-38a<br>8-36-38b<br>8-36-38c<br>8-36-38d	
</td></tr>
				
				
				
<tr><td>
	अस्त्राणि विद्ध्वा समरे गतानि<br>ब्राह्माणि दिव्यान्यथ मानुषाणि।<br>आसादयिष्याम्यहमुग्रवीर्यं<br>नागोत्तमं नाग इव प्रभिन्नः।।	</td><td>	8-36-39a<br>8-36-39b<br>8-36-39c<br>8-36-39d	
</td></tr>
				
<tr><td>
	वैवस्वताद्दण्डहस्ताद्वरुणाद्वापि पाशिनः।<br>सगदाद्वा धनपतेः सवज्राद्वा सुराधिपात्।।	</td><td>	8-36-40a<br>8-36-40b	
</td></tr>
				
<tr><td>
	अथान्यस्मादपि सुरादमित्रादाततायिनः।<br>इति शल्य विजानीहि यथा नाहं बिभेम्युत।।	</td><td>	8-36-41a<br>8-36-41b	
</td></tr>
				
<tr><td>
	तस्मान्न मे भयं पार्थान्नापि चैव जनार्दनात्।<br>सह युद्धं हि मे ताभ्यां साम्पराये भविष्यति।।	</td><td>	8-36-42a<br>8-36-42b	
</td></tr>
				
<tr><td>
	श्वभ्रे ते पततां चक्रमिति मां ब्राह्मणोऽब्रवीत्।<br>युध्यमानस्य सङ्ग्रामे प्राप्तस्यैकायनं भयम्।।	</td><td>	8-36-43a<br>8-36-43b	
</td></tr>
				
<tr><td>
	तस्माद्बिभेमि बलवद्ब्राह्मणव्याहृतादहम्।<br>एते हि सोमराजान ईश्वराः सुखदुःखयोः।।	</td><td>	8-36-44a<br>8-36-44b	
</td></tr>
				
<tr><td>
	कदाचिब्राह्मणस्याथ योग्यहेतेरहं नृप।<br>अजानन्नक्षिपं बाणं घोररूपं भयावहम्।।	</td><td>	8-36-45a<br>8-36-45b	
</td></tr>
				
<tr><td>
	होमधेन्वास्ततो वत्सः प्रमत्त इषुणा हतः।<br>चरन्वै विजने शल्य ततोऽनु व्याजहार सः।।	</td><td>	8-36-46a<br>8-36-46b	
</td></tr>
				
<tr><td>
	यस्माद्वत्सस्त्वया चात्र होमधेन्वा हतो नृप।<br>तस्मात्त्वमपि राधेय वाक्शल्यं महदाप्नुहि।।	</td><td>	8-36-47a<br>8-36-47b	
</td></tr>
				
<tr><td>
	श्वभ्रे ते पतिता चक्रं युध्यमानस्य शत्रुणा।<br>प्राप्त एकायने काले मृत्युसाधारणे त्वयि।।	</td><td>	8-36-48a<br>8-36-48b	
</td></tr>
				
<tr><td>
	स्पर्धसे येन सङ्ग्रामे यदर्थं घटसेऽनिशम्।<br>तत एव ध्रुवं मृत्युं सूत प्राप्स्यसि संयुगे।।	</td><td>	8-36-49a<br>8-36-49b	
</td></tr>
<tr><td>
	अहं प्रसादयाञ्चक्रे ब्राह्मणं संशितव्रतम्।।	</td><td>	8-36-50a	
</td></tr>
				
<tr><td>
	गवां दशशतं वित्तं बलीवर्दांश्च षट्‌शतम्।<br>प्रच्छन्नं काञ्चनैः कामं ब्राह्मणार्थमहं तदा।।	</td><td>	8-36-51a<br>8-36-51b	
</td></tr>
				
<tr><td>
	दासीशतं निष्ककण्ठं शतमश्वतरीरथान्।<br>कन्यानां निष्ककण्ठीनां सहस्रं समलंकृतम्।।	</td><td>	8-36-52a<br>8-36-52b	
</td></tr>
				
<tr><td>
	ईषादन्तान्नागशतान्दासीदासशतानि च।<br>दद्मि तैर्द्विजमुख्यो मे प्रसादं न चकार सः।।	</td><td>	8-36-53a<br>8-36-53b	
</td></tr>
				
<tr><td>
	कृष्णानां श्वेतवत्सानां गोशतानि चतुर्दश।<br>ददन्हि न लभे तस्मात्प्रसादं द्विजसत्तमात्।।	</td><td>	8-36-54a<br>8-36-54b	
</td></tr>
				
				
<tr><td>
	यत्किञ्चिन्मामकं वित्तं त्वदधीनं करोमि तत्।<br>इति मां याचमानं वै ब्राह्मणः प्रत्यवारयत्।<br>क्रोधदीप्तेक्षणः शळ्य निर्दहन्निव चक्षुषा।।	</td><td>	8-36-55a<br>8-36-55b<br>8-36-55c	
</td></tr>
				
<tr><td>
	व्याहृतं यन्मया सूत तत्तथा न तदन्यथा।<br>अनृतोक्तं प्रजां हन्यात्ततः पापमवाप्नुयाम्।।	</td><td>	8-36-56a<br>8-36-56b	
</td></tr>
				
<tr><td>
	तस्माद्धर्माभिरक्षार्थं नानृतं वक्तुमुत्सहे।<br>मा त्वं ब्रह्मगतिं हिंस्याः प्रायश्चित्तं कृतं त्वया।।	</td><td>	8-36-57a<br>8-36-57b	
</td></tr>
				
<tr><td>
	मद्वाक्यं नानृतं लोके कश्चित्कुर्यात्समाप्नुहि।<br>`यन्मयोक्तं सरोषेण गच्छ सूतज माचिरम्।।	</td><td>	8-36-58a<br>8-36-58b	
</td></tr>
				
<tr><td>
	इति मामसकृत्क्रुद्धः स उवाच द्बिजोत्तमः।<br>एते हि सोमराजान ईश्वराः सुखदुःखयोः।।	</td><td>	8-36-59a<br>8-36-59b	
</td></tr>
				
<tr><td>
	नाहं बिभेमि बीभत्सोर्न शल्य मधुसूदनाम्।<br>तस्माद्बिभेम्यहं शापात्तेन सत्येन ते शपे।।	</td><td>	8-36-60a<br>8-36-60b	
</td></tr>
				
<tr><td>
	सह युद्धं समेताभ्यामद्येदं समुपस्थितम्।<br>युद्वेऽस्मिञ्जीवितं मेऽद्य शल्य संशयमागतम्।।	</td><td>	8-36-61a<br>8-36-61b	
</td></tr>
				
<tr><td>
	शक्रोऽप्यमरराट् ताभ्यामुपगम्याहवं सह।<br>संशयं परमं गच्छेत्कथं वा मन्यते भवान्।।	</td><td>	8-36-62a<br>8-36-62b	
</td></tr>
				
<tr><td>
	इत्येवं ते मयाऽऽख्यातं क्षिप्तेन न सुहृत्तया।<br>जानामि त्वाऽधिक्षिपन्तं दोषमात्मगतं शृणु'।।	</td><td>	8-36-63a<br>8-36-63b	
</td></tr>
<tr><td>
	।। इति श्रीमन्महाभारते कर्णपर्वणि <br>षट्‌तत्रिंशोऽध्यायः।। 36 ।।	</td><td>		
</td></tr>
</tbody>