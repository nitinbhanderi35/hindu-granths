				
<tbody><tr><td>
	<b>श्रीवेदव्यासाय नमः।</b>	</td><td>	8-1-1x	
</td></tr>
				
<tr><td>
	नारायणं नमस्कृत्य नरं चैव नरोत्तमम्।<br>देवीं सरस्वतीं व्यासं ततो जयमुदीरयेत्।।	</td><td>	8-1-1a<br>8-1-1b	
</td></tr>
<tr><td>
	<b>`वैशम्पायन उवाच।</b>	</td><td>	8-1-1x	
</td></tr>
				
<tr><td>
	शिबिराद्धास्तिनपुरं प्राप्य भारत सञ्जयः।<br>प्रविवेश महाबाहुर्धृतराष्ट्रनिवेशनम्।।	</td><td>	8-1-1c<br>8-1-1d	
</td></tr>
				
<tr><td>
	शोकेनापहतः सूतो विलपन्भृशदुःखितः।<br>चिन्तयन्निधनं घोरं सूतपुत्रस्य पाण्डवैः।।	</td><td>	8-1-2a<br>8-1-2b	
</td></tr>
				
<tr><td>
	अन्तःपुरं प्रविश्यैव सञ्जयो राजसत्तमम्।<br>अश्रुपूर्णो भृशं त्रस्तो राजानमुपजग्मिवान्।।	</td><td>	8-1-3a<br>8-1-3b	
</td></tr>
				
<tr><td>
	उपस्थाय च राजानं विनिश्वस्य च सूतजः।<br>नातिहृष्टमना राजन्निदं वचनमब्रवीत्।।	</td><td>	8-1-4a<br>8-1-4b	
</td></tr>
<tr><td>
	<b>सञ्जय उवाच।</b>	</td><td>	8-1-5x	
</td></tr>
				
<tr><td>
	सञ्चयोऽहं महाराज नमस्ते भरतर्षभ।<br>हतो वैकर्तनः कर्णः कृत्वा कर्म सुदुष्करम्।।	</td><td>	8-1-5a<br>8-1-5b	
</td></tr>
				
<tr><td>
	चेदिकाशिकरूशानां मत्स्यानां सोमकैः सह।<br>कृत्वाऽसौ कदनं शेते वातनुन्न इव द्रुमः।।	</td><td>	8-1-6a<br>8-1-6b	
</td></tr>
				
<tr><td>
	गोष्ठमध्येव ऋषभो गोव्रजैः परिवारितः।<br>व्यालेन निहतो यद्वत्तथाऽसौ निहतः परैः।।	</td><td>	8-1-7a<br>8-1-7b	
</td></tr>
				
<tr><td>
	निराशान्पाण्डवान्कृत्वा दृढं राजन्ससात्यकान्।<br>पाञ्चालानां रथांश्चैव विनिहत्य सहस्रशः।।	</td><td>	8-1-8a<br>8-1-8b	
</td></tr>
				
<tr><td>
	जित्वा शूरान्महेष्वासान्विद्राव्य च दिशोदश।<br>हतो वैकर्तनः कर्णः पाण्डवेन किरीटिना।।	</td><td>	8-1-9a<br>8-1-9b	
</td></tr>
				
<tr><td>
	वैरस्य गत आनृण्यं दुर्गमस्य दुरात्मभिः।<br>हत्वा कर्णं महाराज विशल्यः पाण्डवोऽभवत्।।	</td><td>	8-1-10a<br>8-1-10b	
</td></tr>
				
<tr><td>
	शोषणं सागराणां वा पतनं वा विवस्वतः।<br>विशीर्णत्वं यथा मेरोस्तथा कर्णस्य पातनम्।।	</td><td>	8-1-11a<br>8-1-11b	
</td></tr>
				
<tr><td>
	योधाश्च बहवो राजन्हतास्तत्र जयैषिणः।<br>राजानो राजपुत्राश्च शूराः परिघबाहवः।।	</td><td>	8-1-12a<br>8-1-12b	
</td></tr>
				
<tr><td>
	रथौघाश्च नरौघाश्च हता राजन्सहस्रशः।<br>वारणा निहतास्तत्र वाजिनश्च महाहवे।।	</td><td>	8-1-13a<br>8-1-13b	
</td></tr>
				
<tr><td>
	क्षत्रियाश्च महाराज सेनयोरुभयोर्हताः।<br>परस्परं वै वीक्ष्यात्र परस्परकृतागसः।।	</td><td>	8-1-14a<br>8-1-14b	
</td></tr>
				
<tr><td>
	किञ्चिच्छेषान्परान्कृत्वा तीर्त्वा पाण्डववाहिनीम्।<br>पार्थवेलां समासाद्य हतो वैकर्तनो वृषा।।	</td><td>	8-1-15a<br>8-1-15b	
</td></tr>
				
<tr><td>
	जयाशा धार्तराष्ट्राणां वैरस्य च मुखं नृप।<br>तीर्णं तत्पाण्डवै राजन्यत्पुरा नावबुध्यसे।।	</td><td>	8-1-16a<br>8-1-16b	
</td></tr>
				
<tr><td>
	प्रोच्यमानं महाराज बन्धुभिर्हितबुद्धिभिः।<br>तदिदं समनुप्राप्तं व्यसनं त्वां महाभयम्।।	</td><td>	8-1-17a<br>8-1-17b	
</td></tr>
				
<tr><td>
	पुत्राणां राज्यकामेन त्वया राजन्हितैषिणा।<br>चरितान्यहितान्येव तेषां ते फलमागतम्।।	</td><td>	8-1-18a<br>8-1-18b	
</td></tr>
				
<tr><td>
	हतो दुःशासनो राजन्यथोक्तं पाण्डवेन तु।<br>प्रतिज्ञा भीमसेनेन निस्तीर्णा सा चमूमुखे।।	</td><td>	8-1-19a<br>8-1-19b	
</td></tr>
				
<tr><td>
	पीतं च क्षतजं तस्य धार्तराष्ट्रस्य संयुगे।<br>पाण्डवेन महाराज कर्म कृत्वा सुदुष्करम्*'।।	</td><td>	8-1-20a<br>8-1-20b	
</td></tr>
<tr><td>
	<b>वैशम्पायन उवाच।</b>	</td><td>	8-1-21x	
</td></tr>
				
				
<tr><td>
	एतच्छ्रुत्वा महाराज धृतराष्ट्रोऽम्बिकासुतः।<br>शोकस्यान्तमपश्यन्वै हतं मत्वा सुयोधनम्।<br>विह्वलः पतितो भूमौ नष्टचेता इव द्विपः।।	</td><td>	8-1-21a<br>8-1-21b<br>8-1-21c	
</td></tr>
				
<tr><td>
	तस्मिन्निपतिते भूमौ विह्वले राजसत्तमे।<br>आर्तनादो महानासीत्स्त्रीणां भरतसत्तम।।	</td><td>	8-1-22a<br>8-1-22b	
</td></tr>
<tr><td>
	श शब्दः पृथिवीं कृत्स्नां पूरयामास सर्वशः।।	</td><td>	8-1-23a	
</td></tr>
				
<tr><td>
	शोकार्णवे महाघोरे निमग्ना भरतस्त्रियः।<br>रुरुदुर्दुःखशोकार्ता भृशमुद्विग्नचेतसः।।	</td><td>	8-1-24a<br>8-1-24b	
</td></tr>
				
<tr><td>
	राजानं च समासाद्य गान्धारी भरतर्षभ।<br>निःसंज्ञा पतिता भूमौ सर्वाण्यन्तः पुराणि च।।	</td><td>	8-1-25a<br>8-1-25b	
</td></tr>
				
<tr><td>
	ततस्ताः स़ञ्जयो राजन्समाश्वासयदातुराः।<br>मुह्यामानाः सुबहुशो मुञ्चन्तीर्वारि नेत्रजम्।।	</td><td>	8-1-26a<br>8-1-26b	
</td></tr>
				
<tr><td>
	समाश्वस्ताः स्त्रियस्तास्तु वेपमाना मुहुर्मुहुः।<br>कदल्य इव वातेन धूयमानाः समन्ततः।।	</td><td>	8-1-27a<br>8-1-27b	
</td></tr>
				
<tr><td>
	राजानं विदुरश्चापि प्रज्ञाचक्षुषमीश्वरम्।<br>आश्वासयामास तदा सिञ्चंस्तोयेन कौरवम्।।	</td><td>	8-1-28a<br>8-1-28b	
</td></tr>
				
<tr><td>
	स लब्ध्वा सनकैः संज्ञां ताश्च दृष्ट्वा स्त्रियो नृपः।<br>उन्मत्त इव राजेन्द्र स्थितस्तूष्णीं विशाम्पते।।	</td><td>	8-1-29a<br>8-1-29b	
</td></tr>
				
<tr><td>
	ततो ध्यात्वा चिरं कालं निःश्वस्य च पुनःपुनः।<br>स्वान्पुत्रान्गर्हयामास बहुमेने च पाण्डवान्।।	</td><td>	8-1-30a<br>8-1-30b	
</td></tr>
				
<tr><td>
	गर्हयंश्चात्मनो बुद्धिं शकुनेः सौबलस्य च।<br>ध्यात्वा तु सुचिरं कालं वेपमानो मुहुर्मुहुः।।	</td><td>	8-1-31a<br>8-1-31b	
</td></tr>
				
<tr><td>
	संस्तभ्य च मनो भूयो राजा धैर्यसमन्वितः।<br>पुनर्गावल्गणिं सूतं पर्यपृच्छत सञ्जयम्।।	</td><td>	8-1-32a<br>8-1-32b	
</td></tr>
<tr><td>
	न त्वया कथितं वाक्यं श्रुतं सञ्जय तन्मया।।	</td><td>	8-1-33a	
</td></tr>
				
				
<tr><td>
	कच्चिद्दुर्योधनः सूत न गतो वै यमक्षयम्।<br>जये निराशः पुत्रो मे सततं जयकामुकः।<br>ब्रूहि सञ्जय तत्त्वेन पुनरुक्तां कथामिमाम्।।	</td><td>	8-1-34a<br>8-1-34b<br>8-1-34c	
</td></tr>
<tr><td>
	<b>वैशम्पायन उवाच।</b>	</td><td>	8-1-35x	
</td></tr>
				
				
<tr><td>
	एवमुक्तोऽब्रवीत्सूतो राजानं जनमेजय।<br>हतो वैकर्तनो राजन्सहपुत्रैर्महारथः।<br>भ्रातृभिश्च महेष्वासैः सूतपुत्रैस्तनुत्यजैः।।	</td><td>	8-1-35a<br>8-1-35b<br>8-1-35c	
</td></tr>
				
<tr><td>
	दुःशासनश्च निहतः पाण्डवेन यशस्विना।<br>पीतं च रुधिरं कोपाद्भीमसेनेन संयुगे।।	</td><td>	8-1-36a<br>8-1-36b	
</td></tr>
<tr><td>
	<b>`वैशम्पायन उवाच।</b>	</td><td>	8-1-37x	
</td></tr>
				
				
<tr><td>
	एतच्छ्रुत्वा महाराज धृतराष्ट्रोऽम्बिकासुतः।<br>दह्यमानोऽब्रवीत्सूतं मुहूर्तं तिष्ठ सञ्जय।<br>व्याकुलं मे मनस्तात मा तावत्किंचिदुच्यताम्।।	</td><td>	8-1-37a<br>8-1-37b<br>8-1-37c	
</td></tr>
				
<tr><td>
	राजापि नाब्रवीत्किञ्चित्सञ्जयो विदुरस्तथा।<br>तूष्णीम्भूतस्तदा सोऽथ बभूव जगतीपतिः'।।	</td><td>	8-1-38a<br>8-1-38b	
</td></tr>
<tr><td>
	।। इति श्रीमन्महाभारते <br>कर्णपर्वणि प्रथमोऽध्यायः।। 1 ।।	</td><td>		
</td></tr></tbody>