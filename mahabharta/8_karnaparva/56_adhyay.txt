				
<tbody><tr><td>
	<b>धृतराष्ट्र उवाच।</b>	</td><td>	8-56-1x	
</td></tr>
				
<tr><td>
	प्रोक्तस्त्वया पूर्वमेव प्रवीरो लोकविश्रुतः।<br>न त्वस्य कर्म सङ्ग्रामे त्वया सञ्जय कीर्तितम्।।	</td><td>	8-56-1a<br>8-56-1b	
</td></tr>
				
<tr><td>
	तस्य विस्तरशो ब्रूहि प्रवीरस्याद्य विक्रमम्।<br>शिक्षां प्रभावं वीर्यं च प्रमाणं दर्पमेव च।।	</td><td>	8-56-2a<br>8-56-2b	
</td></tr>
<tr><td>
	<b>सञ्जय उवाच।</b>	</td><td>	8-56-3x	
</td></tr>
				
<tr><td>
	भीष्मद्रोणकृपद्रौणिकर्णार्जुनजनार्दनान्।<br>समाप्तविद्यान्धनुषि श्रेष्ठान्यान्सप्त मन्यसे।।	</td><td>	8-56-3a<br>8-56-3b	
</td></tr>
				
<tr><td>
	यो ह्याक्षिपति वीर्येण सर्वानेतान्महारथान्।<br>न मेने चात्मना तुल्यं कञ्चिदेव नरेश्वरम्।।	</td><td>	8-56-4a<br>8-56-4b	
</td></tr>
				
<tr><td>
	तुल्यतांद्रोणभीष्माभ्यामात्मनो यो न मृष्यते।<br>वासुदेवार्जुनाभ्यां च न्यूनतां नैच्छतात्मनि।।	</td><td>	8-56-5a<br>8-56-5b	
</td></tr>
				
<tr><td>
	स पाण्ड्योऽर्थपतिश्रेष्ठः सर्वशस्त्रभृतां वरः।<br>कर्णस्यानीकमहनत्पाशहस्त इवान्तकः।।	</td><td>	8-56-6a<br>8-56-6b	
</td></tr>
				
<tr><td>
	तदुदीर्णरथाश्वेभं पत्तिप्रवरसङ्कुलम्।<br>कुलालचक्रवद्धान्तं पाण्ड्येनाभ्याहतं बलात्।।	</td><td>	8-56-7a<br>8-56-7b	
</td></tr>
				
<tr><td>
	व्यश्वसूतध्वजरथान्विप्रयुक्तयुगान्रथान्।<br>सम्यगस्तैः शरैः पाण्ड्यो वायुर्मेघानिवाक्षिपत्।।	</td><td>	8-56-8a<br>8-56-8b	
</td></tr>
				
<tr><td>
	द्विरदान्प्रवरारोहान्विपताकायुधध्वजान्।<br>स पादरक्षानहनद्वज्रेणाद्रीनिवाद्रिहा।।	</td><td>	8-56-9a<br>8-56-9b	
</td></tr>
				
<tr><td>
	स शक्तिप्रासतूणीरानश्वारोहान्हयानपि।<br>पुलिन्दखसबाह्लीकनिषादान्ध्रककुन्तलान्।।	</td><td>	8-56-10a<br>8-56-10b	
</td></tr>
				
<tr><td>
	दाक्षिणात्यांश्च भोजांश्च शूरान्सङ्ग्रामकर्कशान्।<br>विशस्त्रकवचान्बाणैः कृत्वा पाण्ड्योऽकरोद्व्यसून्।।	</td><td>	8-56-11a<br>8-56-11b	
</td></tr>
				
<tr><td>
	चतुरङ्गं बलं बाणैर्निघ्नन्तं पाण्डयमाहवे।<br>दृष्ट्वा द्रौणिरसम्भ्रान्तमसम्भ्रान्तस्ततोऽभ्ययात्।।	</td><td>	8-56-12a<br>8-56-12b	
</td></tr>
				
<tr><td>
	आभाष्य चैनं मधुरमभीतं तमभीतवत्।<br>प्राह प्रहरतां श्रेष्ठः स्मितपूर्वं समाह्वयत्।।	</td><td>	8-56-13a<br>8-56-13b	
</td></tr>
				
<tr><td>
	राजन्कमलपत्राक्ष प्रधानायुधवाहन।<br>वज्रसंहननप्रख्य प्रख्यातबलपौरुष।।	</td><td>	8-56-14a<br>8-56-14b	
</td></tr>
				
<tr><td>
	मुष्टिक्लिष्टाङ्गुलिभ्यां च व्यायताभ्यां महद्धनुः।<br>दोर्भ्यां विस्फारयन्भासि महाजलदवद्भृशम्।।	</td><td>	8-56-15a<br>8-56-15b	
</td></tr>
				
<tr><td>
	शरवर्षैर्महावेगैरमित्रानभिवर्षतः।<br>मदन्यं नानुपश्यामि प्रतिवीरं तवाहवे।।	</td><td>	8-56-16a<br>8-56-16b	
</td></tr>
				
<tr><td>
	रथद्विरदपत्त्यश्वानेकः प्रमथसे बहून्।<br>मृगसङ्घानिवारण्ये विभीर्भीमबलो हरिः।।	</td><td>	8-56-17a<br>8-56-17b	
</td></tr>
				
<tr><td>
	महता रथघोषेण दिवं भूमिं च नादयन्।<br>वर्षान्ते सस्यां सूर्यो भाभिरादीपयन्निव।।	</td><td>	8-56-18a<br>8-56-18b	
</td></tr>
				
<tr><td>
	संस्पृशानः शरैः पूर्णौ तूणी चाशीविषोपमैः।<br>मयैवैकेन युध्यस्व त्र्यम्बकेनान्धको यथा।।	</td><td>	8-56-19a<br>8-56-19b	
</td></tr>
				
<tr><td>
	एवमुक्तस्तथेत्युक्त्वा प्रमथ्यैनं स पार्थिवः।<br>कर्णिना द्रोणतनयं विव्याध मलयध्वजः।।	</td><td>	8-56-20a<br>8-56-20b	
</td></tr>
				
<tr><td>
	मर्मभेदिभिरत्युग्रैर्बाणैरग्निशिखोपमैः।<br>मर्मस्वभ्यहनद्द्रौणिः पाण्ड्यमाचार्यनन्दनः।।	</td><td>	8-56-21a<br>8-56-21b	
</td></tr>
				
<tr><td>
	ततोऽपरान्नवांस्तूर्णं नाराचान्कङ्कवाससः।<br>गत्या दशम्या संयुक्तानश्वत्थामाऽप्यवासृजत्।।	</td><td>	8-56-22a<br>8-56-22b	
</td></tr>
				
<tr><td>
	तानच्छिनत्तदा पाण्ड्यश्चतुर्भिरपरैः शरैः।<br>चतुरोऽभ्याहनच्चाश्वानाशु ते व्यसवोऽभवन्।।	</td><td>	8-56-23a<br>8-56-23b	
</td></tr>
				
<tr><td>
	अथ द्रोणसुतस्येषूंस्ताञ्छित्त्वा निशितैः शरैः।<br>धनुर्ज्यां विततां पाण्ड्यश्चिच्छेदादित्यतेजसः।।	</td><td>	8-56-24a<br>8-56-24b	
</td></tr>
				
<tr><td>
	दिव्यं धनुरथाधिज्यं कृत्वा द्रौणिरमित्रहा।<br>प्रेक्ष्य चाशु रथे युक्तान्नरैरन्यान्हयोत्तमान्।।	</td><td>	8-56-25a<br>8-56-25b	
</td></tr>
				
<tr><td>
	ततः शरसहस्राणि प्रेषयामास वै द्विजः।<br>इषुसम्बाधमाकाशमकरोद्दिश एव च।।	</td><td>	8-56-26a<br>8-56-26b	
</td></tr>
				
<tr><td>
	ततस्तानस्यतः सर्वान्द्रौणेर्बाणान्महात्मनः।<br>जानानोप्यक्षयान्पाण्ड्यो शातयत्पुरुषर्षभः।।	</td><td>	8-56-27a<br>8-56-27b	
</td></tr>
				
<tr><td>
	प्रयुक्तांस्तान्प्रयत्नेन छित्त्वा द्रौणेरिषूनरिः।<br>चक्ररक्षौ रणे तस्य प्राणुदन्निशितैः शरैः।।	</td><td>	8-56-28a<br>8-56-28b	
</td></tr>
				
<tr><td>
	अथ तल्लाघवं दृष्ट्वा मण्डलीकृतकार्मुकः।<br>प्रास्यद्द्रोणसुतो बाणान्वृष्टिं पूषानुजो यथा।।	</td><td>	8-56-29a<br>8-56-29b	
</td></tr>
				
<tr><td>
	अष्टावष्टगवान्यूहुः शकटानि यदायुधम्।<br>अह्नस्तदष्टभागेन द्रौणिश्चिक्षेप मारिष।।	</td><td>	8-56-30a<br>8-56-30b	
</td></tr>
				
<tr><td>
	तमन्तकमिव क्रुद्धमन्तकालान्तकोपमम्।<br>ये ये ददृशिरे रूपं विसंज्ञाः प्रायशोऽभवन्।।	</td><td>	8-56-31a<br>8-56-31b	
</td></tr>
				
<tr><td>
	आचार्यपुत्रस्तां सेनां बाणवृष्ट्या व्यवीवृषत्।<br>पर्जन्य इव घर्मान्ते वृष्ट्या साद्रिद्रुमां महिम्।।	</td><td>	8-56-32a<br>8-56-32b	
</td></tr>
				
<tr><td>
	द्रौणिपर्जन्यमुक्तां तां बाणवृष्टिं सुदुःसहाम्।<br>वायव्यास्त्रेण स क्षिप्रं विद्ध्वा पाण्ड्यातिलोऽनदत्।।	</td><td>	8-56-33a<br>8-56-33b	
</td></tr>
				
<tr><td>
	तस्य नानदतः केतुं चन्दनागुरुरूषितम्।<br>मलयप्रतिमं द्रौणिश्छित्त्वाश्वांश्चतुरोऽहनत्।।	</td><td>	8-56-34a<br>8-56-34b	
</td></tr>
				
<tr><td>
	सूतमेकेषुणा हत्वा महाजलदनिःस्वनम्।<br>धनुश्छित्त्वाऽर्धचन्द्रेण तिलशो व्यधमद्रथम्।।	</td><td>	8-56-35a<br>8-56-35b	
</td></tr>
				
<tr><td>
	अस्त्रैरस्त्राणि संवार्य छित्त्वा सर्वायुधानि च।<br>प्राप्तमप्यहितं द्रौणिर्नाहनद्युद्धतृष्णया।।	</td><td>	8-56-36a<br>8-56-36b	
</td></tr>
				
<tr><td>
	हतेश्वरो दन्तिवरः सुकल्पित--<br>सत्वराभिसृष्टः प्रतिशब्दगो बली।<br>तमाद्रवद्द्रौणिशराहतस्त्वरन्<br>जवेन कृत्वा प्रतिहस्तिगर्जितम्।।	</td><td>	8-56-37a<br>8-56-37b<br>8-56-37c<br>8-56-37d	
</td></tr>
				
<tr><td>
	तं वारणं वारणयुद्धकोविदो<br>द्विपोत्तमं पर्वतसानुसन्निभम्।<br>सम्भ्यतिष्ठन्मलयध्वजस्त्वर--<br>न्यथाऽद्रिशृङ्गं हरिरुन्नदंस्तथा।।	</td><td>	8-56-38a<br>8-56-38b<br>8-56-38c <br>8-56-38d	
</td></tr>
				
<tr><td>
	स तोमरं भास्कररश्मिवर्चसं<br>बलास्त्रसर्गोत्तमयत्नमन्युभिः।<br>ससर्ज शीघ्रं परिपीडयन्गजं<br>गुरोः सुताय द्रविडेश्वरो नदन्।।	</td><td>	8-56-39a<br>8-56-39b<br>8-56-39c<br>8-56-39d	
</td></tr>
				
<tr><td>
	मणिप्रवेकोत्तमवज्रहाटकै--<br>रलङ्कृतं चांशुकमाल्यमौक्तिकैः।<br>हतो मयासीत्यसकृन्मुदा नद--<br>न्पराभिनद्द्रौणिवराङ्गभूषणम्।।	</td><td>	8-56-40a<br>8-56-40b<br>8-56-40c<br>8-56-40d	
</td></tr>
				
<tr><td>
	तदर्कचन्द्रग्रहपावकत्विषं<br>भृशाभिघातात्पतितं विघूर्णितम्।<br>महेन्द्रवज्राभिहतं महास्वनं<br>यथाऽद्रिशृङ्गं भरणीतले तथा।।	</td><td>	8-56-41a<br>8-56-41b<br>8-56-41c<br>8-56-41d	
</td></tr>
				
<tr><td>
	ततः प्रजज्वाल परेण मन्युना'<br>पादाहतो नागपतिर्यथा तथा।<br>समाददे चान्तकदण्डसन्निभा--<br>निषूनमित्रान्तकरांश्चतुर्दश।।	</td><td>	8-56-42a<br>8-56-42b<br>8-56-42c<br>8-56-42d	
</td></tr>
				
<tr><td>
	द्विपस्य पादाग्रकरान्स पञ्चभि--<br>र्नृपस्य बाहू च शिरोऽथ च त्रिभिः।<br>जघान पड्भिः पडृतूपमत्विषः<br>स पाण्ड्यराजानुचरान्महारथान्।।	</td><td>	8-56-43a<br>8-56-43b<br>8-56-43c<br>8-56-43d	
</td></tr>
				
<tr><td>
	सुदीर्घवृत्तौ वरचन्दनोक्षितौ<br>सुवर्णमुक्तामणिवज्रभूषणौ।<br>भुजौ धरायां पतितौ नृपस्य तौ<br>विचेष्टतुस्तार्क्ष्यहताविवोरगौ।।	</td><td>	8-56-44a<br>8-56-44b<br>8-56-44c<br>8-56-44d	
</td></tr>
				
<tr><td>
	शिरश्च तत्पूर्णशशिप्रभाननं<br>सरोषताम्रायतनेत्रमुन्नसम्।<br>क्षितावपि भ्राजति तत्सकुण्डलं<br>विशाखयोर्मध्यगतः शशी यथा।।	</td><td>	8-56-45a<br>8-56-45b<br>8-56-45c<br>8-56-45d	
</td></tr>
				
<tr><td>
	[स तु द्विपः पञ्चभिरुत्तमेषुभिः<br>कृतः षडंशश्चतुरो नृपस्त्रिभिः।<br>कृतो दशांशः कुशलेन युध्यता<br>यथा हविस्तद्दश दैवतं तथा।।	</td><td>	8-56-46a<br>8-56-46b<br>8-56-46c<br>8-56-46d	
</td></tr>
				
<tr><td>
	स पादशो राक्षसभोजनान्बहून्<br>प्रदाय पाण्ड्योऽश्वमनुष्यकुञ्जरान्।<br>स्वधामिवाप्य ज्वलनः पितृप्रिय--<br>स्ततः प्रशान्तः सलिलप्रवाहतः]।।	</td><td>	8-56-47a<br>8-56-47b<br>8-56-47c<br>8-56-47d	
</td></tr>
				
<tr><td>
	समाप्तविद्यं तु गुरोः सुतं नृपः<br>समाप्तकर्माणमुपेत्य ते सुतः।<br>सुहृद्वृतोऽत्यर्थमपूजयन्मुदा<br>जिते बलौ विष्णुमिवामरेश्वरः।।	</td><td>	8-56-48a<br>8-56-48b<br>8-56-48c<br>8-56-48d	
</td></tr>
<tr><td>
	।। इति श्रीमन्महाभारते कर्णपर्वणि <br>सप्तदशदिवसयुद्धे षट्‌पञ्चाशोऽध्यायः।। 56 ।।	</td><td>		
</td></tr>
</tbody>