				
<tbody><tr><td>
<b>सञ्जय उवाच।</b></td><td>8-91-1x
</td></tr>				
<tr><td>
	वृषसेनं हतं दृष्ट्वा क्रोधामर्षसमन्वितः।<br>पुत्रशोकोद्भवं वारि नेत्राभ्यां समवासृजत्।।	</td><td>	8-91-1a<br>8-91-1b	
</td></tr>
				
<tr><td>
	रथेन कर्णस्तेजस्वी जगामाभिमुखो रिपुम्।<br>युद्धायामर्पताम्राक्षः समाहूय धनञ्जयम्।।	</td><td>	8-91-2a<br>8-91-2b	
</td></tr>
				
<tr><td>
	तौ रथौ सूर्यसङ्काशौ वैयाघ्रपरिवारितौ।<br>समेतौ ददृशुस्तत्र द्वाविवार्कौ समुद्गतौ।।	</td><td>	8-91-3a<br>8-91-3b	
</td></tr>
				
				
<tr><td>
	श्वेताश्वौ पुरुषादित्यावास्थितावरिमर्दनौ।<br>शुशुभाते महात्मानौ चन्द्रादित्यौ यथा दिवि।<br>`रथौ चतुर्भिर्जलदैर्भगमित्राविवाम्बरे'।।	</td><td>	8-91-4a<br>8-91-4b<br>8-91-4c	
</td></tr>
				
<tr><td>
	तौ दृष्ट्वा विस्मयं जग्मुः सर्वसैन्यानि मारिष।<br>त्रैलोक्यविजये यत्ताविन्द्रवैरोचनाविव।।	</td><td>	8-91-5a<br>8-91-5b	
</td></tr>
				
<tr><td>
	रथज्यातलनिर्हादैर्बाणशङ्खरवैस्तथा।<br>तौ रथावभ्यधावन्त क्षत्रियाः सर्व एव हि।।	</td><td>	8-91-6a<br>8-91-6b	
</td></tr>
				
<tr><td>
	ध्वजावालोक्य वीराणां विस्मयः समपद्यत।<br>हस्तिकक्ष्यां च कर्णस्य वानरं च किरीटिनः।।	</td><td>	8-91-7a<br>8-91-7b	
</td></tr>
				
<tr><td>
	तौ रथौ सम्प्रसक्तौ तु दृष्ट्वा भारत पार्थिवाः।<br>सिंहनादरवांश्चक्रुः साधुवादांश्च पुष्कलान्।।	</td><td>	8-91-8a<br>8-91-8b	
</td></tr>
				
<tr><td>
	श्रुत्वा तयोर्द्वैरथं च तत्र योधाः सहस्रशः।<br>चक्रुर्बाहुस्वनांश्चैव तथा बाणरवं महत्।।	</td><td>	8-91-9a<br>8-91-9b	
</td></tr>
				
<tr><td>
	आजघ्नुः कुरवस्तत्र वादित्राणि समन्ततः।<br>राधेयमभितो दध्मुः शङ्खाञ्शतसहस्रशः।।	</td><td>	8-91-10a<br>8-91-10b	
</td></tr>
				
<tr><td>
	तथैव पाण्डवाः सर्वे हर्षयन्तो धनञ्जयम्।<br>तूर्यशङ्खनिनादेन दिशः सर्वा व्यनादयन्।।	</td><td>	8-91-11a<br>8-91-11b	
</td></tr>
				
<tr><td>
	क्ष्वेलितास्फोटितोत्क्रुष्टैस्तुमुलं सर्वतोऽभवत्।<br>बाहुशब्दैश्च शूराणां कर्णार्जुनसमागमे।।	</td><td>	8-91-12a<br>8-91-12b	
</td></tr>
				
<tr><td>
	तौ दृष्ट्वा पुरुषव्याघ्रौ रथस्थौ रथिनां वरौ।<br>प्रगृहीतमहाचापौ शरशक्तिध्वजायुतौ।।	</td><td>	8-91-13a<br>8-91-13b	
</td></tr>
				
<tr><td>
	वर्मिणौ बद्धनिस्त्रिंशौ श्वेताश्वौ शङ्खशोभितौ।<br>तूणीरवसम्पन्नौ द्वावप्येतौ सुदर्शनौ।।	</td><td>	8-91-14a<br>8-91-14b	
</td></tr>
				
<tr><td>
	रक्तचन्दनदिग्धाङ्गौ समदौ गोवृषाविव।<br>चापविद्युद्ध्वजोपेतौ शस्त्रसम्पत्तियोधिनौ।।	</td><td>	8-91-15a<br>8-91-15b	
</td></tr>
				
<tr><td>
	चामरव्यजनोपैतौ श्वेतच्छत्रोपशोभितौ।<br>कृष्णशल्यरथोपेतौ तुल्यरूपौ महारथौ।।	</td><td>	8-91-16a<br>8-91-16b	
</td></tr>
				
				
<tr><td>
	सिंहस्कन्धौ दीर्घभुजौ रक्ताक्षौ हेममालिनौ।<br>सिंहस्कन्धप्रतीकाशौ व्यूढोरस्कौ महाबलौ।<br>अन्योन्यवधमिच्छन्तावन्योन्यजयकाङ्क्षिणौ।।	</td><td>	8-91-17a<br>8-91-17b<br>8-91-17c	
</td></tr>
				
<tr><td>
	अन्योन्यमभिधावन्तौ गोष्ठे गोवृषभाविव।<br>प्रभिन्नाविव मातङ्गौ सुसंरब्धाविवाचलौ।।	</td><td>	8-91-18a<br>8-91-18b	
</td></tr>
				
<tr><td>
	आशीविषशिशुप्रख्यौ यमकालान्तकोपमौ।<br>इन्द्रवृत्राविव क्रुद्धौ सूर्यचन्द्रसमप्रभौ।।	</td><td>	8-91-19a<br>8-91-19b	
</td></tr>
				
<tr><td>
	महाग्रहाविव क्रुद्धौ युगान्ताय समुत्थितौ।<br>देवगर्भौ देवसमौ देवतुल्यौ च रूपतः।।	</td><td>	8-91-20a<br>8-91-20b	
</td></tr>
				
<tr><td>
	यदृच्छया समायातौ सूर्याचन्द्रमसौ यथा।<br>बलिनौ समरे दृप्तौ नानाशस्त्रधरौ युधि।।	</td><td>	8-91-21a<br>8-91-21b	
</td></tr>
				
<tr><td>
	तौ दृष्ट्वा पुरुषव्याघ्रौ शार्दूलाविव धिष्ठितौ।<br>बभूव परमो हर्षस्तावकानां विशाम्पते।।	</td><td>	8-91-22a<br>8-91-22b	
</td></tr>
				
<tr><td>
	संशयः सर्वभूतानां विजये समपद्यत।<br>समेतौ पुरुषव्याघ्रौ प्रेक्ष्य कर्णधनञ्जयौ।।	</td><td>	8-91-23a<br>8-91-23b	
</td></tr>
				
<tr><td>
	उभौ वरायुधधरावुभौ रणकृतश्रमौ।<br>उभौ च बाहुशब्देन नादयन्तौ नभस्तलम्।।	</td><td>	8-91-24a<br>8-91-24b	
</td></tr>
				
<tr><td>
	उभौ विश्रुतकर्माणौ पौरुषेण बलेन च।<br>उभौ च सदृशौ युद्धे शम्बरामरराजयोः।।	</td><td>	8-91-25a<br>8-91-25b	
</td></tr>
				
<tr><td>
	कार्तवीर्यसमौ चोभावुभौ दाशरथेः समौ।<br>विष्णुवीर्यसमौ चोभावुभौ भवसमौ युधि।।	</td><td>	8-91-26a<br>8-91-26b	
</td></tr>
				
<tr><td>
	उभौ श्वेतहयौ राजन्रथप्रवरवाहिनौ।<br>सारथिप्रवरौ चापि उभौ मद्रजनार्दनौ।।	</td><td>	8-91-27a<br>8-91-27b	
</td></tr>
				
<tr><td>
	ततो दृष्ट्वा महाराज राजमानौ महारथौ।<br>सिद्धचारणसङ्घानां विस्मयः समपद्यत।।	</td><td>	8-91-28a<br>8-91-28b	
</td></tr>
				
<tr><td>
	धार्तराष्ट्रास्ततस्तूर्णं सबला भरतर्षभ।<br>परिवव्रुर्महात्मानं कर्णमाहवशोभिनम्।।	</td><td>	8-91-29a<br>8-91-29b	
</td></tr>
				
<tr><td>
	तथैव पाण्डवा दृष्ट्वा धृष्टद्युम्नपुरोगमाः।<br>यमौ च चेकितानश्च प्रहृष्टाश्च प्रभद्रकाः।।	</td><td>	8-91-30a<br>8-91-30b	
</td></tr>
				
<tr><td>
	नानादेश्याश्च ये शूराः शिष्टा युद्धाभिनन्दिनः।<br>ते सर्वे सहिता हृष्टाः परिवव्रुर्धनञ्जयम्।।	</td><td>	8-91-31a<br>8-91-31b	
</td></tr>
				
<tr><td>
	रिरक्षिषन्तः शथ्रुघ्नाः पत्त्यश्वरथकुञ्जराः।<br>धनञ्जयस्य विजये धृताः कर्णवधेऽपि च।।	</td><td>	8-91-32a<br>8-91-32b	
</td></tr>
				
<tr><td>
	तथैव तावकाः सर्वे यत्ताः सेनाप्रहारिणः।<br>दुर्योधनमुखा राजन्कर्णं जुगुपुराहवे।।	</td><td>	8-91-33a<br>8-91-33b	
</td></tr>
				
<tr><td>
	तावकानां रणे कर्णो ग्लहो ह्यासीद्विशाम्पते।<br>तथैव पाण्डवेयानां ग्लहः पार्थोऽभवत्तदा।।	</td><td>	8-91-34a<br>8-91-34b	
</td></tr>
				
<tr><td>
	तयोस्तु सभ्यास्तत्रासन्प्रेक्षकाश्चाभवन्युधि।<br>तत्रैषां ग्लहमानानां ध्रुवौ जयपराजयौ।।	</td><td>	8-91-35a<br>8-91-35b	
</td></tr>
				
<tr><td>
	ताभ्यां द्यतं समासक्तं विजयायेतराय वा।<br>अस्माकं पाण्डवानां च स्थितानां रणमूर्धनि।।	</td><td>	8-91-36a<br>8-91-36b	
</td></tr>
				
<tr><td>
	तौ तु स्थितौ महाराज समरे युद्धशालिनौ।<br>अन्योन्यं प्रतिसंरब्धावन्योन्यवधकाङ्क्षिणौ।।	</td><td>	8-91-37a<br>8-91-37b	
</td></tr>
				
<tr><td>
	तावुमौ प्रजिहीर्षन्ताविन्द्रवृत्राविव प्रभो।<br>भीमरूपधरावास्तां महाधूमाविव ग्रहौ।।	</td><td>	8-91-38a<br>8-91-38b	
</td></tr>
				
<tr><td>
	ततोऽन्तरिक्षे सञ्जज्ञे विवादो भरतर्षभ।<br>मिथो भेदाश्च भूतानामासन्कर्णार्जुनान्तरे।।	</td><td>	8-91-39a<br>8-91-39b	
</td></tr>
				
				
<tr><td>
	व्याश्रयन्त द्विधा भिन्नाः सर्वे लोकास्तु मारिष।<br>देवदानवगन्धर्वाः पिशाचोरगराक्षसाः।<br>प्रतिपक्षग्रहं चक्रुः कर्णार्जुनसमागमे।।	</td><td>	8-91-40a<br>8-91-40b<br>8-91-40c	
</td></tr>
				
<tr><td>
	द्यौरासीत्कर्णपक्षेऽत्र सनक्षत्रा विशाम्पते।<br>भूर्विशाला पार्थमाता पुत्रस्य जयकाङ्क्षिणी।।	</td><td>	8-91-41a<br>8-91-41b	
</td></tr>
				
<tr><td>
	सागराश्चैव गिरयः सरितश्च नरोत्तम।<br>महीजा जलजाश्चैव व्याश्रयन्त किरीटिनम्।।	</td><td>	8-91-42a<br>8-91-42b	
</td></tr>
				
<tr><td>
	असुरा यातुधानाश्च गुह्यकाश्च परन्तप।<br>कर्णः समभवद्यत्र खेचराणि वयांसि च।।	</td><td>	8-91-43a<br>8-91-43b	
</td></tr>
				
<tr><td>
	रत्नानि निधयः सर्वे वेदाश्चाख्यानपञ्चमाः।<br>सोपवेदोपनिषदो व्याश्रयन्त किरीटिनम्।।	</td><td>	8-91-44a<br>8-91-44b	
</td></tr>
				
				
<tr><td>
	वासुकिश्चित्रसेनश्च तक्षकश्चोपतक्षकः।<br>महीवियज्जलचराः काद्रवेयाश्च सान्वयाः।<br>विषवन्तो महानागा वेगिनश्चार्जुनेऽभवन्।।	</td><td>	8-91-45a<br>8-91-45b<br>8-91-45c	
</td></tr>
				
<tr><td>
	ऐरावताः सौरभेया वैशालेयाश्च भोगिनः।<br>एतेऽभवन्नर्जुनस्य पापाः सर्पाश्च कर्णतः।।	</td><td>	8-91-46a<br>8-91-46b	
</td></tr>
				
				
<tr><td>
	ईहामृगा व्यालमृगा मङ्गला मृगपक्षिणः।<br>मङ्गलाः पशवश्चैव सिंहव्याघ्रास्तथैव च।<br>पार्थस्य विजये राजन्सर्व एव समाश्रिताः।।	</td><td>	8-91-47a<br>8-91-47b<br>8-91-47c	
</td></tr>
				
				
<tr><td>
	वसवो मरुतः साध्या रुद्रा देवाश्विनावपि।<br>अग्नी रुद्रश्च सोमश्च पन्नगाश्च दिशो दश।<br>कर्णतः समपद्यन्त श्वसृगालवयांसि च।।	</td><td>	8-91-48a<br>8-91-48b<br>8-91-48c	
</td></tr>
				
<tr><td>
	वसवश्च महेन्द्रेण मरुतश्च सहाग्निना।<br>धनञ्जयस्य ते वर्गा आदित्याः कर्णतोऽभवन्।।	</td><td>	8-91-49a<br>8-91-49b	
</td></tr>
				
				
<tr><td>
	देवताः पितृभिः सार्धमृषिभिश्च परन्तप।<br>तुम्बुरुप्रमुखाः सर्वे गन्धर्वा भरतर्षभ।<br>यमौ वैश्रवणश्चैव वरुणश्च यतोऽर्जुनः।।	</td><td>	8-91-50a<br>8-91-50b<br>8-91-50c	
</td></tr>
				
<tr><td>
	देवर्षिब्रह्मर्षिगणाः सर्वे च खचराश्च ये<br>प्रालेयाः सहमौनेयाः शुभाश्चाप्सरसां गणाः।।	</td><td>	8-91-51a<br>8-91-51b	
</td></tr>
				
<tr><td>
	सहाप्सरोभिः शुभ्राभिर्देवदूताश्च गुह्यकाः।<br>किरीटिनं संश्रिताः स्म पुण्यगन्धा मनोरमाः।।	</td><td>	8-91-52a<br>8-91-52b	
</td></tr>
				
<tr><td>
	अमनोज्ञाश्च ये गन्धास्ते सर्वे कर्णमाश्रिताः।<br>विपरीतान्यनिष्टानि भवन्ति विनशिष्यताम्।।	</td><td>	8-91-53a<br>8-91-53b	
</td></tr>
				
				
<tr><td>
	ये त्वन्तकाले पुरुषं विपरीतमुपाश्रितम्।<br>प्रविशन्ति नरं क्षिप्रं मृत्युकालेऽभ्युपागते।<br>ते भावाः सहिताः कर्णं प्रविष्टाः सूतनन्दनम्।।	</td><td>	8-91-54a<br>8-91-54b<br>8-91-54c	
</td></tr>
				
<tr><td>
	ओजस्तेजश्च सिद्धिश्च प्रहर्षः सत्यविक्रमौ।<br>मनस्तुष्टिर्जयश्चापि तथाऽऽनन्दो नृपोत्तम।।	</td><td>	8-91-55a<br>8-91-55b	
</td></tr>
				
<tr><td>
	ईदृशार्नि नरव्याघ् तस्मिन्सङ्ग्रामसागरे।<br>निमित्तानि च शुभ्राणि विविशुर्जिष्णुमाहवे।।	</td><td>	8-91-56a<br>8-91-56b	
</td></tr>
<tr><td>
	ऋषयो ब्राह्मणैः सार्धमभजन्त किरीटिनम्।।	</td><td>	8-91-57a	
</td></tr>
				
<tr><td>
	ततो देवगणैः सार्धं सिद्धाश्च सह चारणैः।<br>द्विधा भूता महाराज व्याश्रयन्त नरोत्तमौ।।	</td><td>	8-91-58a<br>8-91-58b	
</td></tr>
				
				
<tr><td>
	विमानानि विचित्राणि गुणवन्ति च सर्वशः।<br>समारुह्य समाजग्मुर्द्वैरथं कर्णपार्थयोः।<br>अन्तरिक्षे महाराज देवगन्धर्वराक्षसाः।।	</td><td>	8-91-59a<br>8-91-59b<br>8-91-59c	
</td></tr>
				
				
<tr><td>
	एवं सर्वेषु भूतेषु द्विधा भूतेषु भारत।<br>आशंसमानेषु जयं राधेयस्यार्जुनस्य च।<br>विमानायुतसम्बाधमाकाशमभवत्तदा।।	</td><td>	8-91-60a<br>8-91-60b<br>8-91-60c	
</td></tr>
				
				
<tr><td>
	ईहामृगव्यालमृगैर्दिपाश्वरथपङ्क्तिभिः।<br>ऊह्यमानाः परे मेघैर्वायुना च मनीषिणः।<br>दिदृक्षवः समाजग्मुः कर्णार्जुनसमागमम्।।	</td><td>	8-91-61a<br>8-91-61b<br>8-91-61c	
</td></tr>
				
<tr><td>
	देवदानवगन्धर्वा नागयक्षपतत्रिणः।<br>महर्षयो देवगणाः पितरश्च स्वधाभुजः।।	</td><td>	8-91-62a<br>8-91-62b	
</td></tr>
				
<tr><td>
	तपोविद्यौषधीसिदधा नानारूपाम्बरत्विषः।<br>अन्तरिक्षे महाराज विवदन्तोऽवतस्थिरे।।	</td><td>	8-91-63a<br>8-91-63b	
</td></tr>
				
<tr><td>
	ब्रह्मा ब्रह्मर्षिभिः सार्धं प्रजापतिभिरेव च।<br>आस्थितो यानमाकाशे दिव्यं तेजः समागताः।।	</td><td>	8-91-64a<br>8-91-64b	
</td></tr>
				
<tr><td>
	ततः प्रजापतिस्तूर्णमाजगाम महामते।<br>द्वैरथं युधि तं द्रुष्टं कर्णपाण्डवयोस्तदा।।	</td><td>	8-91-65a<br>8-91-65b	
</td></tr>
				
				
				
<tr><td>
	विजित्य कर्णः स्विदिमां वसुन्धरा--<br>मथार्जुनः स्वित्प्रतिपद्यतेऽखिलाम्।<br>इतीश्वरस्यापि बभूव संशयः<br>प्रजापतेः प्रेक्ष्य तयोर्महद्बलम्।।	</td><td>	8-91-66a<br>8-91-66b<br>8-91-66c<br>8-91-66d	
</td></tr>
<tr><td>
	।। इति श्रीमन्महाभारते कर्णपर्वणि <br>सप्तदशदिवसयुद्धे एकनवतितमोऽध्यायः।। 91 ।।	</td><td>		
</td></tr>
</tbody>