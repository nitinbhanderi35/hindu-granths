				
<tbody><tr><td>
	<b>सञ्जय उवाच।</b>	</td><td>	8-35-1x	
</td></tr>
				
<tr><td>
	मारिषाधिरथेः श्रुत्वा वाचो युद्धाभिनन्दिनः।<br>शल्योऽब्रवीत्पुनः कर्णं निदर्शनमुदाहरन्।।	</td><td>	8-35-1a<br>8-35-1b	
</td></tr>
				
<tr><td>
	जातोऽहं यज्वनां वंशे सङ्ग्रामेष्वनिवर्तिनाम्।<br>राज्ञां मूर्धाभिषिक्तानां स्वयं धर्मपरायणः।।	</td><td>	8-35-2a<br>8-35-2b	
</td></tr>
				
<tr><td>
	यथैव मत्तो मद्येन त्वं तथा लक्ष्यसे वृष।<br>तथाऽद्य त्वां प्रमाद्यन्तं चिकित्सेयं सुहृत्तया।।	</td><td>	8-35-3a<br>8-35-3b	
</td></tr>
				
<tr><td>
	इमां काकोपमां कर्ण प्रोच्यमानां निबोध मे।<br>श्रुत्वा यथेष्टं कुर्यास्त्वं निहीन कुलपांसन।।	</td><td>	8-35-4a<br>8-35-4b	
</td></tr>
				
<tr><td>
	नाहमात्मनि किञ्चिद्वै किल्बिषं कर्ण संस्मरे।<br>येन मां त्वं महाबाहो हन्तुमिच्चस्यनागसम्।।	</td><td>	8-35-5a<br>8-35-5b	
</td></tr>
				
<tr><td>
	अवश्यं तु मया वाच्यं बुद्ध्वा तव हिताहितम्।<br>विशेषतो रथस्थेन राज्ञश्चैव हितैषिणा।।	</td><td>	8-35-6a<br>8-35-6b	
</td></tr>
				
<tr><td>
	समं च विषमं चैव रथिनश्च बलाबलम्।<br>श्रमः खेदश्च सततं हयानां रथिना सह।।	</td><td>	8-35-7a<br>8-35-7b	
</td></tr>
				
<tr><td>
	आयुधस्य परिज्ञानं रुतं च मृगपक्षिणाम्।<br>सारं चैवाप्यासरं च शल्यानां च प्रतिक्रिया।।	</td><td>	8-35-8a<br>8-35-8b	
</td></tr>
				
				
<tr><td>
	अस्त्रयोगं च युद्वं च निमित्तानि तथैव च।<br>सर्वमेतन्मया ज्ञेयं रथस्यास्य कुटुम्बिना।<br>अतस्त्वां कथये कर्ण निदर्शनमिदं पुनः।।	</td><td>	8-35-9a<br>8-35-9b<br>8-35-9c	
</td></tr>
				
<tr><td>
	वैश्यः किल समुद्रान्ते प्रभूतधनधान्यवान्।<br>यज्वा दानपतिः क्षान्तः स्वकर्मस्थोऽभवच्छुचिः।।	</td><td>	8-35-10a<br>8-35-10b	
</td></tr>
				
<tr><td>
	बहुपुत्रः प्रियापत्यः सर्वभूतानुकम्पकः।<br>राज्ञो धर्मप्रधानस्य राष्ट्रे वसति निर्भयः।।	</td><td>	8-35-11a<br>8-35-11b	
</td></tr>
				
<tr><td>
	पुत्राणां तस्य बालानां कुमाराणां यशस्विनाम्।<br>काको बहूनामभवदुच्छिष्टकृतभोजनः।।	</td><td>	8-35-12a<br>8-35-12b	
</td></tr>
				
<tr><td>
	तस्मैसदा प्रयच्छन्ति वैश्यपुत्राः कुमारकाः।<br>मांसोदनं दधि क्षीरं पायसं मधुसर्पिषी।।	</td><td>	8-35-13a<br>8-35-13b	
</td></tr>
				
<tr><td>
	स चोच्छिष्टभृतः काको वैश्यपुत्रैः कुमारकैः।<br>सदृशान्पक्षिणो दृप्तः श्रेयससश्चावमन्यते।।	</td><td>	8-35-14a<br>8-35-14b	
</td></tr>
				
<tr><td>
	अथ हंसाः समुद्रान्ते प्रजग्मुरतिपातिनः।<br>गरुडस्य गतौ तुल्याश्चक्राङ्गा हृष्टचेतसः।।	</td><td>	8-35-15a<br>8-35-15b	
</td></tr>
				
<tr><td>
	कुमरारकास्तदा हंसान्दृष्ट्वा काकमथाब्रुवन्।<br>भवानेव विशिष्टोऽसि पतत्रिभ्यो विहङ्गम।।	</td><td>	8-35-16a<br>8-35-16b	
</td></tr>
				
<tr><td>
	एतेऽतिपातिनः पश्य विहङ्गान्वियदाश्रितान्।<br>एहि त्वमपि शक्तो हि कस्मान्न पतितं त्वया।।	</td><td>	8-35-17a<br>8-35-17b	
</td></tr>
				
<tr><td>
	प्रतार्यमाणस्तैः सर्वैरल्पबुद्धिभइरण्डजः।<br>तद्वचः सत्यमित्येव मौर्ख्याद्दर्पाच्च जज्ञिवान्।।	</td><td>	8-35-18a<br>8-35-18b	
</td></tr>
				
<tr><td>
	तान्सोनुपत्य जिज्ञासुः क एषां श्रेष्ठभागिति।<br>उच्छिष्टदर्पितः काको बहूनामेकपातिनाम्।।	</td><td>	8-35-19a<br>8-35-19b	
</td></tr>
				
				
<tr><td>
	तेषां यं प्रवरं मेने हंसानां दूरपातिनाम्।<br>स तमाह्वत दुर्बुद्धिः पताव इति पक्षिणम्।<br>तच्छ्रुत्वा प्राहसन्हंसा ये तत्रासन्समागताः।।	</td><td>	8-35-20a<br>8-35-20b<br>8-35-20c	
</td></tr>
				
<tr><td>
	भाषतो बहु काकस्य बालिश्यात्पततां वराः।<br>इदमूचुः स्म चक्राङ्गावचः काकं विङ्गमाः।।	</td><td>	8-35-21a<br>8-35-21b	
</td></tr>
<tr><td>
	<b>हंसा ऊचुः।</b>	</td><td>	8-35-22x	
</td></tr>
				
<tr><td>
	वयं हंसाश्चरामेमां पृथिवीं मानसौकसः।<br>पक्षिणां च वयं नित्यं दूरपातेन पूजिताः।।	</td><td>	8-35-22a<br>8-35-22b	
</td></tr>
				
				
<tr><td>
	कथं हंसं नु बलिनं चक्राङ्गं दूरपातिनम्।<br>काको भूत्वा निपतने समाह्वयसि दुर्मते।<br>कथं त्वं पतिता काक सहास्माभिर्ब्रवीहि तत्।।	</td><td>	8-35-23a<br>8-35-23b<br>8-35-23c	
</td></tr>
				
<tr><td>
	अथ हंसवचो मूढः कुत्सयित्वा पुनः पुनः।<br>प्रजगादोत्तरं काकः कत्थनो जातिलाघवात्।।	</td><td>	8-35-24a<br>8-35-24b	
</td></tr>
<tr><td>
	<b>काक उवाच।</b>	</td><td>	8-35-25x	
</td></tr>
				
<tr><td>
	शतमेकं च पातानां पतिताऽस्मि न संशयः।<br>शतयोजनमेकैकं विचित्रं विविधं तथा।।	</td><td>	8-35-25a<br>8-35-25b	
</td></tr>
				
<tr><td>
	उड्डीनमवडीनं च प्रडीनं डीनमेव च।<br>निडीनमथ संडीनं तिर्यक्‌डीनगतानि च।।	</td><td>	8-35-26a<br>8-35-26b	
</td></tr>
				
<tr><td>
	विडीनं परिडीनं च पराडीनं सुडीनकम्।<br>अभिडीनं महाडीनं निर्डीनमतिडीनकम्।।	</td><td>	8-35-27a<br>8-35-27b	
</td></tr>
				
<tr><td>
	अवडीनं प्रडीनं च संडीनं डीनडीनकम्।<br>संडीनोड्डीनडीनं च पुनर्डीनविडीनकम्।।	</td><td>	8-35-28a<br>8-35-28b	
</td></tr>
				
				
<tr><td>
	संपातं समुदीषं च ततोऽन्यद्व्यतिरिक्तकम्।<br>गतागतं प्रतिगतं बह्वीश्च निकुलीनकाः।<br>कर्ताऽस्मि मिषतां वोऽद्य ततो द्रक्षयथ मे बलम्।।	</td><td>	8-35-29a<br>8-35-29b<br>8-35-29c	
</td></tr>
				
<tr><td>
	तेषामन्यतमेनाहं पतिष्यामि विहायसम्।<br>प्रदिशध्वं यथान्यायं केन हंसाः पताम्यहम्।।	</td><td>	8-35-30a<br>8-35-30b	
</td></tr>
				
<tr><td>
	ते वै ध्रुवं विनिश्चित्य सम्पतध्वं मया सह।<br>पातैरेभिः खलु खगाः पतितुं खे निराश्रये।।	</td><td>	8-35-31a<br>8-35-31b	
</td></tr>
				
<tr><td>
	एवमुक्ते तु काकेन प्रहस्यैको विहंगमः।<br>उवाच काकं राधेय वचनं तन्निबोध मे।।	</td><td>	8-35-32a<br>8-35-32b	
</td></tr>
<tr><td>
	<b>हंस उवाच।</b>	</td><td>	8-35-33x	
</td></tr>
				
				
<tr><td>
	शतमेकं च पातानां त्वं काक पतिता ध्रुवम्।<br>एकमेव तु यं पातं विदुः सर्वे विहङ्गमाः।<br>तमहं पतिता काक नान्यं जानामि कञ्चन।।	</td><td>	8-35-33a<br>8-35-33b<br>8-35-33c	
</td></tr>
<tr><td>
	<b>काक उवाच।</b>	</td><td>	8-35-34x	
</td></tr>
<tr><td>
	पत त्वमपि तत्राशु येन पातेन मन्यसे।।	</td><td>	8-35-34a	
</td></tr>
				
				
<tr><td>
	अथ काकं प्रजहसुर्ये तत्रासन्समागताः।<br>कथमेकेन पातेन हंसः पातशतं जयेत्।<br>एकेन वायस त्वैनं पातेनाभिभविष्यति।।	</td><td>	8-35-35a<br>8-35-35b<br>8-35-35c	
</td></tr>
				
				
<tr><td>
	हंसश्चोत्पतितः काको बलवानाशुविक्रमः।<br>प्रपेततुः स्पर्धया च ततस्तौ हंसवायसौ।<br>उपर्युपरि वेगेन समुद्रं मकरालयम्।।	</td><td>	8-35-36a<br>8-35-36b<br>8-35-36c	
</td></tr>
				
<tr><td>
	हंसस्त्वेकेन पातेन काकः पातशतेन च।<br>स्पर्धिनौ सहितौ तूर्णं खमास्थाय तरस्विनौ।।	</td><td>	8-35-37a<br>8-35-37b	
</td></tr>
				
<tr><td>
	हंसस्तु मृदुनैकेन विक्रान्तुमुपचक्रमे।<br>पूर्वमेव तु वै काकः स तं तूर्णं प्रचक्रमे।।	</td><td>	8-35-38a<br>8-35-38b	
</td></tr>
<tr><td>
	नात्यहीयत काकश्च मुहूर्तमिव सूतज।।	</td><td>	8-35-39a	
</td></tr>
				
<tr><td>
	काकोपि हंसं चापल्याच्छीघ्रतां प्रतिदर्शयन्।<br>वेगेनातीत्य तरसा पुनरेति मुहुर्मुहुः।।	</td><td>	8-35-40a<br>8-35-40b	
</td></tr>
				
				
<tr><td>
	तुण्डेनाभ्यहनच्चैनं कुर्वन्नामापसव्यतः।<br>रोरूयन्निव चाप्येनं समाह्वयति वै मुहुः।<br>विसिस्मापयिषुः पातैर्दर्शयन्नात्मनः क्रियाम्।।	</td><td>	8-35-41a<br>8-35-41b<br>8-35-41c	
</td></tr>
				
<tr><td>
	अथ तानि विचित्राणि पतितानीतराणि च।<br>दृष्ट्वा प्रमुदिताः काका विनेदुरधिकैः स्वरैः।।	</td><td>	8-35-42a<br>8-35-42b	
</td></tr>
				
<tr><td>
	हंसाश्चापहसन्ति स्म प्रवदन्ति प्रियाणि च।<br>कुर्वाणा विविधान्रावानिच्छन्तो जयमात्मनः।।	</td><td>	8-35-43a<br>8-35-43b	
</td></tr>
				
<tr><td>
	उत्पत्योत्पत्य च प्राहुर्मुहूर्तमिति चेति च।<br>वृक्षाग्रेभ्यः स्थलेभ्यश्च निपतन्त्युत्पतन्ति च।।	</td><td>	8-35-44a<br>8-35-44b	
</td></tr>
				
<tr><td>
	अवमत्य च हंसं तमिदं काकोऽब्रवीद्वचः।<br>योऽसावुत्पतितो हंसः सोऽसावेव प्रहीयते।।	</td><td>	8-35-45a<br>8-35-45b	
</td></tr>
				
<tr><td>
	अथ हंसस्तु तच्छ्रुत्वा भाषितं पततांवरः।<br>विगाह्य हंसो विक्षोभ्य प्रापतत्पश्चिमां दिशम्।।	</td><td>	8-35-46a<br>8-35-46b	
</td></tr>
				
<tr><td>
	उपर्युपरि वेगेन सागरं मकरालयम्। <br>बहुसत्वसमाकीर्णं वीचीभिर्भीमदर्शनम्।।	</td><td>	8-35-47a<br>8-35-47b	
</td></tr>
				
<tr><td>
	अथाचिरेण राधेय काको वेगादहीयत।<br>ततोऽतीव परिश्रान्तः कथञ्चिद्वंसमन्वगात्।।	</td><td>	8-35-48a<br>8-35-48b	
</td></tr>
				
				
<tr><td>
	भीश्चैनमाविशत्तीव्रं काकं कर्ण विचेतसम्।<br>द्वीपान्द्रुमान्वितान्पश्यन्विश्रमार्थं श्रमातुरः।<br>निपतेयं क्कनु श्रान्त इति तस्मिञ्जलार्णवे।।	</td><td>	8-35-49a<br>8-35-49b<br>8-35-49c	
</td></tr>
				
<tr><td>
	अवगाह्य समुद्रोऽपि बहुसत्वगणालयः।<br>महान्भूतशतोद्भूसी नभसस्तु विशिष्यते।।	</td><td>	8-35-50a<br>8-35-50b	
</td></tr>
				
				
<tr><td>
	गाम्भीर्यार्द्वि समुद्रस्य न विशेषं कुलाधम।<br>दिशश्च नाम्भसां कर्ण समुद्रस्था विदुर्जनाः।<br>विपश्चितोप्यपारत्वात्किं पुनः कर्ण वायसः।।	</td><td>	8-35-51a<br>8-35-51b<br>8-35-51c	
</td></tr>
				
<tr><td>
	अथ हंसोप्यतिक्रामन्मुहूर्तमिव दूरतः।<br>अतिक्रम्य च चक्राङ्गः काकं तं समुदैक्षत।।	</td><td>	8-35-52a<br>8-35-52b	
</td></tr>
				
<tr><td>
	शनकैः परिहीनं तं परिश्रान्तमचेतसम्।<br>अवेक्षमाणस्तं काकं प्रत्यागम्य हसन्निव।।	</td><td>	8-35-53a<br>8-35-53b	
</td></tr>
				
				
<tr><td>
	तं प्रहस्य च चक्राङ्गः काकं मन्दगतिं तदा।<br>हीयमानमथो दृष्ट्वा हंसः प्राह यथार्थवत्।<br>उज्जिहीर्षुर्निमज्जन्तं स्मरन्सत्पुरुषव्रतम्।।	</td><td>	8-35-54a<br>8-35-54b<br>8-35-54c	
</td></tr>
				
<tr><td>
	बहूनि पतितानि त्वमाचक्षाणो मुहुर्मुहुः।<br>पतस्यव्याहरन्खेदं ततो गर्ह्यं प्रभाषसे।।	</td><td>	8-35-55a<br>8-35-55b	
</td></tr>
				
<tr><td>
	जलं नाम पतितं काक यत्त्वं पतसि साम्प्रतम्।<br>जलं स्पृशसि पक्षाभ्यां तुण्डेन च पुनः पुनः।।	</td><td>	8-35-56a<br>8-35-56b	
</td></tr>
				
<tr><td>
	प्रब्रूहि कतमोऽयं ते पातो वर्तति वायस।<br>एह्येहि काक शीघ्रं त्वमेष त्वां परिपालये।।	</td><td>	8-35-57a<br>8-35-57b	
</td></tr>
				
<tr><td>
	स पक्षाभ्यां स्पृशन्नार्तस्तुण्डेन च जलं तदा।<br>काको दृढं परिश्रान्तः सहसा निपपात ह।।	</td><td>	8-35-58a<br>8-35-58b	
</td></tr>
				
<tr><td>
	सागराम्भसि तं दृष्ट्वा पततन्तं दीनचेतसम्।<br>म्रियमाणमिदं वाक्यं हंसः काकमुवाच ह।।	</td><td>	8-35-59a<br>8-35-59b	
</td></tr>
				
<tr><td>
	शतमेकं च पातानां पताम्यहमिति स्म ह।<br>श्लाघन्नात्मानमद्य त्वं काक भाषितवानसि।।	</td><td>	8-35-60a<br>8-35-60b	
</td></tr>
				
<tr><td>
	स त्वमेकशतं पातं पतन्नभ्यधिको मया।<br>कथमेवं परिश्रान्तः पतितोऽसि महार्णवे।।	</td><td>	8-35-61a<br>8-35-61b	
</td></tr>
				
<tr><td>
	प्रत्युवाच ततः काकः सीदमान इदं वचः।<br>उपरीतं तदा हंसं प्रसमीक्ष्य प्रसादयन्।।	</td><td>	8-35-62a<br>8-35-62b	
</td></tr>
				
<tr><td>
	उच्छिष्टान्नेन पुष्टोऽहं दर्पोत्सिक्तः कुसत्वतः।<br>सुपर्ण इव चात्मानं ज्ञातवान्पुत्रलाघवात्।।	</td><td>	8-35-63a<br>8-35-63b	
</td></tr>
				
<tr><td>
	शरणं त्वां प्रपन्नोऽहमुदकान्तमवाप्नुयाम्।<br>हंसेदानीं परिश्रान्तमापदो मां समुद्वर।।	</td><td>	8-35-64a<br>8-35-64b	
</td></tr>
				
<tr><td>
	यदि नाम पुनर्जीवन्गच्छेयं स्वं निवेशनम्।<br>नैनं पुनर्हीनमपि क्षेप्ताऽहं खे विचारिणम्।।	</td><td>	8-35-65a<br>8-35-65b	
</td></tr>
				
				
<tr><td>
	तमेवं करुणं दीनं विलपन्तमचेतसम्।<br>काककाकेति वाशन्तं निमज्जन्तं महार्णवे।<br>कृपयाऽभिपरीतो वै कृपां चक्रे दुरात्मनि।।	</td><td>	8-35-66a<br>8-35-66b<br>8-35-66c	
</td></tr>
				
<tr><td>
	अथ तं पततं दीनं जलक्लिन्नमचेतनम्।<br>पद्भ्यामुत्क्षिप्य वेपन्तं पृष्ठमारो पयत्तदा।।	</td><td>	8-35-67a<br>8-35-67b	
</td></tr>
				
				
<tr><td>
	स हंसः पृष्ठमारोप्य काकं कर्ण विचेतसम्।<br>अविस्मयंस्तदा कर्ण पुनरेव समानयत्।<br>तमेव देशं तरसा स्पर्धया पेततुर्यतः।।	</td><td>	8-35-68a<br>8-35-68b<br>8-35-68c	
</td></tr>
				
				
<tr><td>
	उत्सृज्य त्वब्रवीन्मैवं पुनः कार्यं त्वयेति ह।<br>स्थाप्य चैनं पुनर्द्वीपे समाश्वस्य च विक्लवम्।<br>गतो यथेप्सितं देशं हंसो मन इवाशुगः।।	</td><td>	8-35-69a<br>8-35-69b<br>8-35-69c	
</td></tr>
				
<tr><td>
	एवमुच्छिष्टपुष्टः स काकोऽहंसपराजितः।<br>बलं वीर्यं महत्कर्ण त्यक्त्वा क्षान्तिमुपागतः।।	</td><td>	8-35-70a<br>8-35-70b	
</td></tr>
				
<tr><td>
	उच्छिष्टभोजनः काको यथा वैश्यकुले पुरा।<br>एवं त्वमुच्छिष्टभृतो धार्तराष्ट्रैर्न संशयः।।	</td><td>	8-35-71a<br>8-35-71b	
</td></tr>
				
<tr><td>
	सदृशाञ्श्रेयसश्चापि सर्वान्कर्णावमन्यसे।<br>द्रोणद्रौणिकृपैर्गुप्तो भीष्मेणान्यैश्च कौरवैः।।	</td><td>	8-35-72a<br>8-35-72b	
</td></tr>
				
				
<tr><td>
	विराटनगरे पार्थमेकं किं नावधीस्तदा।<br>यत्र व्यस्ताः समस्ताश्च निर्जिताः स्थ किरीटिना<br>सृगाला इव सिंहेन क्व ते वीर्यं तदा गतम्।।	</td><td>	8-35-73a<br>8-35-73b<br>8-35-73c	
</td></tr>
				
<tr><td>
	भ्रातरं निहतं दृष्ट्वा समरे सव्यसाचिना।<br>पश्यतां कुरवीराणां प्रथमं त्वं पलायितः।।	</td><td>	8-35-74a<br>8-35-74b	
</td></tr>
				
<tr><td>
	तथा द्वैतवने कर्ण गन्धर्वैः समभिद्रुतान्।<br>कुरून्सदारानुत्सृज्य त्वमेवाग्रे पलायितः।।	</td><td>	8-35-75a<br>8-35-75b	
</td></tr>
				
<tr><td>
	हत्वा जित्वा च गन्धर्वांश्चित्रसेनमुखान्रणे।<br>कर्ण दुर्योधनं पार्थः सभ्रातृकममोक्षयत्।।	</td><td>	8-35-76a<br>8-35-76b	
</td></tr>
				
<tr><td>
	पुनः प्रभावः पार्थस्य पुराणः केशवस्य च।<br>कथितः कर्ण रामेण सभायां कुरुसंसदि।।	</td><td>	8-35-77a<br>8-35-77b	
</td></tr>
				
<tr><td>
	सततं च त्वमश्रौषीर्वचनं द्रोणभीष्मयोः।<br>अवध्यौ वदतोः कृष्णौ सन्निधौ च महीक्षिताम्।।	</td><td>	8-35-78a<br>8-35-78b	
</td></tr>
				
<tr><td>
	कियन्तं तत्र वक्ष्यामि येनयेन धनञ्जयः।<br>त्वत्तोऽतिरिक्तः सर्वेभ्यो भूतेभ्यो ब्राह्मणो यथा।।	</td><td>	8-35-79a<br>8-35-79b	
</td></tr>
				
<tr><td>
	इदानीमेव द्रष्टासि प्रधाने स्यन्दने स्थितौ।<br>पुत्रं च वसुदेवस्य कुन्तीपुत्रं च पाण्डवम्।।	</td><td>	8-35-80a<br>8-35-80b	
</td></tr>
				
<tr><td>
	यथाऽश्रयत चक्राङ्गं वायसो बुद्धिमास्थितः।<br>तथाश्रयस्व वार्ष्णेयं पाण्डवं च धनञ्जयम्।।	</td><td>	8-35-81a<br>8-35-81b	
</td></tr>
				
<tr><td>
	यदा त्वं युधि विक्रान्तौ वासुदेवधनञ्जयौ।<br>द्रष्टास्येकरथे कर्ण तदा नैवं वदिष्यसि।।	</td><td>	8-35-82a<br>8-35-82b	
</td></tr>
				
<tr><td>
	यदा शरशतैः पार्थो दर्पं तव वधिष्यति।<br>तदा त्वमन्तरं द्रष्टा आत्मनश्चार्जुनस्य च।।	</td><td>	8-35-83a<br>8-35-83b	
</td></tr>
				
<tr><td>
	देवासुरमनुष्येषु प्रख्यातौ यौ नरोत्तमौ।<br>तौ मावमंस्था मौर्ख्यात्त्वं स्वद्योत इव रोचनौ।।	</td><td>	8-35-84a<br>8-35-84b	
</td></tr>
				
<tr><td>
	सूर्याचन्द्रमसौ यद्वत्तद्वदजुनकेशवौ।<br>प्रकाश्येनाभिविख्यातौ त्वं तु खद्योतवन्नृषु।।	</td><td>	8-35-85a<br>8-35-85b	
</td></tr>
				
<tr><td>
	एवं विद्वन्मावमंस्थाः सूतपुत्राच्युतार्जुनौ।<br>नरसिंहौ नरश्वा त्वं जोषमास्स्व विकत्थसे।।	</td><td>	8-35-86a<br>8-35-86b	
</td></tr>
<tr><td>
	।। इति श्रीमन्महाभारते कर्णपर्वणि<br> पञ्चत्रिंशोऽध्यायः।। 35 ।।	</td><td>		
</td></tr>
</tbody>