				
<tbody><tr><td>
	<b>सञ्जय उवाच।</b>	</td><td>	8-7-1x	
</td></tr>
				
<tr><td>
	हते द्रोणे महेष्वासे तस्मिन्नहनि भारत।<br>कृते च मोघसंकल्पे द्रोणपुत्रे महारथे।।	</td><td>	8-7-1a<br>8-7-1b	
</td></tr>
				
<tr><td>
	द्रवमाणे महाराज कौरवाणां बलार्णवे।<br>व्यूह्य पार्थः स्वकं सैन्यमतिष्ठद्वातृभिर्वृतः।।	</td><td>	8-7-2a<br>8-7-2b	
</td></tr>
				
<tr><td>
	तमवस्थितमाज्ञाय पुत्रस्ते भरतर्षभ।<br>विद्रुतं स्वबलं दृष्ट्वा पौरुषेण न्यवारयत्।।	</td><td>	8-7-3a<br>8-7-3b	
</td></tr>
				
<tr><td>
	स्वमनीकमवस्थाप्य बाहुवीर्यमुपाश्रितः।<br>युद्धा च सुचिरं कालं पाण्डवैः सह भारत।।	</td><td>	8-7-4a<br>8-7-4b	
</td></tr>
				
<tr><td>
	लब्धलक्षैः परैर्हष्टैर्व्यायच्छद्भिश्चिरं तदा।<br>सन्ध्याकालं समासाद्य प्रत्याहारमकारयत्।।	</td><td>	8-7-5a<br>8-7-5b	
</td></tr>
				
<tr><td>
	`निवेश्य बलवद्वोरं क्षुत्पिपासाबलैर्युतम्।<br>श्रमेण महता युक्तं तथा द्रोणवधेन च।।	</td><td>	8-7-6a<br>8-7-6b	
</td></tr>
				
<tr><td>
	दीनरूपा रणे कर्म कृत्वा घोरं च शर्वरीम्।<br>विशं प्राप्य सा सेना विश्रम्य मुदिताऽभवत्'।।	</td><td>	8-7-7a<br>8-7-7b	
</td></tr>
				
<tr><td>
	कृत्वाऽवहारं सैन्यानां प्रविश्य शिबिरं स्वकम्।<br>कुरवः सहिता मन्त्रं मन्त्रयाञ्चक्रिरे मिथः।।	</td><td>	8-7-8a<br>8-7-8b	
</td></tr>
				
<tr><td>
	पर्यङ्केषु परार्ध्येषु स्पर्ध्यास्तरणवत्सु च।<br>वरासनेषूपविष्टाः सुखशय्यास्विवामराः।।	</td><td>	8-7-9a<br>8-7-9b	
</td></tr>
				
<tr><td>
	ततो दुर्योधनो राजा साम्ना परमवल्गुना।<br>तानाभाष्य महेष्वासान्प्राप्तकालमभाषत।।	</td><td>	8-7-10a<br>8-7-10b	
</td></tr>
				
<tr><td>
	मतं मतिमतां श्रेष्ठाः सर्वे प्रब्रूत मा चिरम्।<br>एवङ्गतेन यत्कार्यं भवेत्कार्यतरं नृपाः।।	</td><td>	8-7-11a<br>8-7-11b	
</td></tr>
<tr><td>
	<b>सञ्जय उवाच।</b>	</td><td>	8-7-12x	
</td></tr>
				
<tr><td>
	एवमुक्ते नरेन्द्रेण नरसिंहा युयुत्सवः।<br>चक्रुर्नानाविधाश्चेष्टाः सिंहासनगतास्तदा।।	</td><td>	8-7-12a<br>8-7-12b	
</td></tr>
				
				
<tr><td>
	तेषां निशाम्येङ्गितानि युद्धे प्राणाञ्जुहूषताम्।<br>समुद्वीक्ष्य मुखं राज्ञो बालार्कसमवर्चसम्।<br>आचार्यपुत्रो मेधावी वाक्यज्ञो वाक्यमाददे।।	</td><td>	8-7-13a<br>8-7-13b<br>8-7-13c	
</td></tr>
				
<tr><td>
	रागो योगस्तथा दाक्ष्यां नयश्चेत्यर्थसाधकाः।<br>उपायाः पण्डितैः प्रोक्तास्ते तु दैवमुपाश्रिताः।।	</td><td>	8-7-14a<br>8-7-14b	
</td></tr>
				
<tr><td>
	लोकप्रवीरा येऽस्माकं देवकल्पा महारथाः।<br>नीतिमन्तस्तथा युक्ता दक्षा रक्ताश्च ते हताः।।	</td><td>	8-7-15a<br>8-7-15b	
</td></tr>
				
<tr><td>
	न त्वेव कार्यं नैराश्यमस्माभिर्विजयं प्रति।<br>सुनीतैरिह सर्वार्थैर्दैवमप्यनुलोम्यते।।	</td><td>	8-7-16a<br>8-7-16b	
</td></tr>
				
<tr><td>
	ते वयं प्रवरं नॄणां सर्वैर्योधगुणैर्युतम्।<br>कर्णमेवाभिषेभ्यामः सैनापत्येन भारत।।	</td><td>	8-7-17a<br>8-7-17b	
</td></tr>
<tr><td>
	कर्णं सेनापतिं कृत्वा प्रमथिष्यामहे रिपून्।।	</td><td>	8-7-18a	
</td></tr>
				
<tr><td>
	एष ह्यतिबलः शूरः कृतास्त्रो युद्धदुर्मदः।<br>वैवस्वत इवासह्यः शक्तो जेतुं रणे निपून्।।	</td><td>	8-7-19a<br>8-7-19b	
</td></tr>
				
<tr><td>
	एतदाचार्यतनयाच्छ्रुत्वा राजंस्तवात्मजः।<br>`दुर्योधनो महाराज भृशं प्रीतमनास्तदा'।।	</td><td>	8-7-20a<br>8-7-20b	
</td></tr>
				
<tr><td>
	आशां बहुमतीं चक्रे वर्णं प्रति स वै तदा।<br>हते भीष्मे च द्रोणे च कर्णो जेष्यति पाण्डवान्।।	</td><td>	8-7-21a<br>8-7-21b	
</td></tr>
				
				
<tr><td>
	तामाशां हृदये कृत्वा समाश्वस्य च भारत।<br>[ततो दुर्योधनः प्रीतः प्रियं श्रुत्वाऽस्य तद्वचः।<br>प्रीतिसत्कारसंयुक्तं तथ्यमात्महितं शूभम्।।]	</td><td>	8-7-22a<br>8-7-22b<br>8-7-22c	
</td></tr>
<tr><td>
	स्वं मनः समवस्थाप्य बाहुवीर्यमुपाश्रितः।।	</td><td>	8-7-23a	
</td></tr>
				
<tr><td>
	`प्रियसत्कारसंयुक्तं तथ्यमात्महिते रतम्'।<br>दुर्योधनो महाराज राधेयमिदमब्रवीत्।।	</td><td>	8-7-24a<br>8-7-24b	
</td></tr>
				
<tr><td>
	कर्ण जानामि ते वीर्यं सौहृदं परमं मयि।<br>तथाऽपि त्वां महाबाहो प्रवक्ष्यामि हितं वचः।।	</td><td>	8-7-25a<br>8-7-25b	
</td></tr>
				
<tr><td>
	श्रुत्वा यथेष्टं च कुरु वीर यत्तव रोचते।<br>भवान्प्राज्ञतमो नित्यं मम चैव परा गतिः।।	</td><td>	8-7-26a<br>8-7-26b	
</td></tr>
				
<tr><td>
	भीष्मद्रोणावतिरथौ हतौ सेनापती मम।<br>सेनापतिर्भवानस्तु ताभ्यां द्रविणवत्तरः।।	</td><td>	8-7-27a<br>8-7-27b	
</td></tr>
				
<tr><td>
	वृद्धो च तौ महेष्वासौ सापेक्षो च धनञ्जये।<br>मानितौ च मया वीरौ राधेय वचनात्तव।।	</td><td>	8-7-28a<br>8-7-28b	
</td></tr>
				
<tr><td>
	पितामहत्वं सम्प्रेक्ष्य पाण्डुपुत्रा महारणे।<br>रक्षितास्तात भीष्मेण दिवसानि दशैव तु।।	</td><td>	8-7-29a<br>8-7-29b	
</td></tr>
				
<tr><td>
	न्यस्तशस्त्रे तु भवति हतो भीष्मः पितामहः।<br>शिखण्डिनं पुरुस्कृत्य फल्गुनेन महाहवे।।	</td><td>	8-7-30a<br>8-7-30b	
</td></tr>
				
<tr><td>
	हते तस्मिन्महेष्वासे शरतल्पगते तथा।<br>त्वयोक्ते पुरुषव्याघ्र द्रोणो ह्यासीत्पुरःसरः।।	</td><td>	8-7-31a<br>8-7-31b	
</td></tr>
				
<tr><td>
	तेनापि रक्षिताः पार्थाः शिष्यत्वादिति मे मतिः।<br>स चापि निहतो वृद्धो धृष्टद्युम्नेन सत्वरम्।।	</td><td>	8-7-32a<br>8-7-32b	
</td></tr>
				
<tr><td>
	निहताभ्यां प्रधानाभ्यां ताभ्यामतुलविक्रम।<br>त्वत्समं समरे योधं नान्यं पश्यामि चिन्तयन्।।	</td><td>	8-7-33a<br>8-7-33b	
</td></tr>
				
<tr><td>
	भवानेव तु नः शक्तो विजयाय न संशयः।<br>पूर्वं मध्ये च पश्चाश्च तथैव विहितं हितम्।।	</td><td>	8-7-34a<br>8-7-34b	
</td></tr>
				
<tr><td>
	स भवान्धुर्यवत्सङ्ख्ये धुरमुद्वोऽढुमर्हति।<br>अभिषेचय सैनान्ये स्वयमात्मानमात्मना।।	</td><td>	8-7-35a<br>8-7-35b	
</td></tr>
				
<tr><td>
	देवतानां यथा स्कन्दः सेनानीः प्रभुरव्ययः।<br>तथा भवानिमां सेनां धार्तराष्ट्रीं बिभर्तु वै।।	</td><td>	8-7-36a<br>8-7-36b	
</td></tr>
				
				
<tr><td>
	जहि शत्रुगणान्सर्वान्महेन्द्रो दानवानिव।<br>अवस्थितं रमे दृष्ट्वा पाण्डवास्त्वां महारथाः।<br>द्रविष्यन्ति च पाञ्चाला विष्णुं दृष्ट्वेव दानवाः।।	</td><td>	8-7-37a<br>8-7-37b<br>8-7-37c	
</td></tr>
<tr><td>
	तस्मात्त्वं पुरुषव्याघ्र प्रकर्षैतां महाचमूम्।।	</td><td>	8-7-38a	
</td></tr>
				
<tr><td>
	भवत्यवस्थिते यत्ते पाण्डवा मन्दचेतसः।<br>द्रविष्यन्ति सहामात्याः पाञ्चालाः सृञ्जयाश्च ह।	</td><td>	8-7-39a<br>8-7-39b	
</td></tr>
				
<tr><td>
	यथा ह्यभ्युदितः सूर्यः प्रतपन्स्वेन तेजसा।<br>व्यपोहति तमस्तीव्रं तथा शत्रून्प्रतापय।।	</td><td>	8-7-40a<br>8-7-40b	
</td></tr>
<tr><td>
	<b>सञ्जय उवाच।</b>	</td><td>	8-7-41x	
</td></tr>
				
				
<tr><td>
	एवमुक्तस्तु राधेयो राज्ञा दुर्योधनेन ह।<br>राज्ञां मध्ये महाबाहुः प्रीतात्मा स महाबलः।<br>हर्षयन्नब्रवीत्कर्णो दुर्योधनमिदं वचः।।	</td><td>	8-7-41a<br>8-7-41b<br>8-7-41c	
</td></tr>
<tr><td>
	<b>कर्ण उवाच।</b>	</td><td>	8-7-42x	
</td></tr>
				
<tr><td>
	उक्तमेतन्मया पूर्वं गान्धारे तव सन्निधौ।<br>जेष्यामि पाण्डवान्सर्वान्सपुत्रान्सजनार्दनान्।।	</td><td>	8-7-42a<br>8-7-42b	
</td></tr>
				
<tr><td>
	सेनापतिर्भविष्यामि तवाहं नात्र संशयः।<br>स्थिरो भव महाराज जितान्विद्वि च पाण्डवान्।।	</td><td>	8-7-43a<br>8-7-43b	
</td></tr>
<tr><td>
	<b>सञ्जय उवाच।</b>	</td><td>	8-7-44x	
</td></tr>
				
<tr><td>
	एवमुक्तो महाराज ततो दुर्याधनो नृपः।<br>उत्तस्थौ राजभिः सार्धं देवैरिव शतक्रतुः।।	</td><td>	8-7-44a<br>8-7-44b	
</td></tr>
				
<tr><td>
	सैनापत्येन सत्कर्तुं कर्णं स्कन्दमिवामराः।<br>ततोऽभिषिषिचुः कर्णं विधिदृष्टेन कर्मणा।।	</td><td>	8-7-45a<br>8-7-45b	
</td></tr>
				
<tr><td>
	दुर्योधनमुक्ता राजन्राजानो विजयैषिणः।<br>शातकुम्भमयैः कुम्भेर्माहेयैश्चाभिमन्त्रितैः।।	</td><td>	8-7-46a<br>8-7-46b	
</td></tr>
				
<tr><td>
	तोयपूर्णैर्विषाणैश्च द्विपखङ्गमहर्षभैः।<br>मणिमुक्तायुतैश्चान्यैः पुण्यगन्धैस्तथौषधैः।।	</td><td>	8-7-47a<br>8-7-47b	
</td></tr>
				
<tr><td>
	औदुम्बरे सुखासीनमासने क्षौमसंवृते।<br>शास्त्रदृष्टेन विधिना सम्भारैश्च सुसम्भृतैः।।	</td><td>	8-7-48a<br>8-7-48b	
</td></tr>
				
<tr><td>
	ब्राह्मणः क्षत्रिया वैश्यास्तथा शूद्राश्च सम्मताः।<br>तुष्टुवुस्तं महात्मानमभिषिक्तं वरासने।।	</td><td>	8-7-49a<br>8-7-49b	
</td></tr>
				
<tr><td>
	ततोऽभिषिक्ते राजेन्द्र निष्कैर्गोभिर्धनेन च।<br>वाचयामास विप्राग्र्यान्राधेयः परवीरहा।।	</td><td>	8-7-50a<br>8-7-50b	
</td></tr>
				
<tr><td>
	`स व्यरोचत राधेयः सूतमागधबन्दिभिः।<br>स्तूयमानो यथा भानुरुदये ब्रह्मवादिभिः।।	</td><td>	8-7-51a<br>8-7-51b	
</td></tr>
				
<tr><td>
	ततः पुण्याहघोषेण वादित्रनिनदेन च।<br>जयशब्देन शूराणां तुमुलः सर्वतोऽभवत्।।	</td><td>	8-7-52a<br>8-7-52b	
</td></tr>
<tr><td>
	जयेत्यूचुर्नृपाः सर्वे राधेयं तत्र सङ्गताः'।।	</td><td>	8-7-53a	
</td></tr>
				
<tr><td>
	जय पार्थान्सगोविन्दान्सानुगांस्तान्महामृधे।<br>इति तं बन्दिनः प्राहुर्द्विजाश्च पुरुषर्षभम्।।	</td><td>	8-7-54a<br>8-7-54b	
</td></tr>
				
<tr><td>
	जहि पार्थान्सपाञ्चालान्राधेय विजयाय नः।<br>उद्यन्निव सदा भानुस्तमांस्युग्रैर्गभस्तिभिः।।	</td><td>	8-7-55a<br>8-7-55b	
</td></tr>
				
<tr><td>
	न ह्यलं त्वद्विसृष्टानां शराणां वै सकेशवाः।<br>उलूकाः सूर्यरश्मीनां ज्वलतामिव दर्शने।।	</td><td>	8-7-56a<br>8-7-56b	
</td></tr>
				
<tr><td>
	न हि पार्थाः सपाञ्चालाः स्थातुं शक्तास्तवाग्रतः।<br>आत्तवज्रस्य समरे महेन्द्रस्येव दानवाः।।	</td><td>	8-7-57a<br>8-7-57b	
</td></tr>
<tr><td>
	<b>`सञ्जय उवाच।</b>	</td><td>	8-7-58x	
</td></tr>
				
<tr><td>
	स सत्कृतः स्तूयमानः सुहृद्गणवृतो रुषा।<br>कर्णो दुर्योधनं वाक्यमब्रवीत्प्रहसन्प्रियम्।।	</td><td>	8-7-58a<br>8-7-58b	
</td></tr>
				
<tr><td>
	दुर्योधनाद्य सगणं पाण्डूनां प्रवरैः सह।<br>फल्गुनं सूदयिष्यामि त्वत्प्रियार्थं सबान्धवम्।।	</td><td>	8-7-59a<br>8-7-59b	
</td></tr>
				
<tr><td>
	सपर्वतार्णवद्वीपां शाधि गां गतपाण्डवाम्।<br>पुत्रपौत्रप्रपौत्रेषु प्रतिष्ठां गमयिष्यमि।।	</td><td>	8-7-60a<br>8-7-60b	
</td></tr>
				
<tr><td>
	नासह्यं विद्यते मह्यं त्वत्प्रियार्थमरिन्दम।<br>सत्यधर्मानुरक्तस्य सिद्धिरात्मवतो यथा।।	</td><td>	8-7-61a<br>8-7-61b	
</td></tr>
				
<tr><td>
	अभिषिक्तस्तु राघेयः प्रभया सोऽमितप्रभः।<br>अत्यरिच्यत रूपेण दिवाकर इवापरः।।	</td><td>	8-7-62a<br>8-7-62b	
</td></tr>
				
<tr><td>
	सैनापत्ये तु राधेयमभिषिच्य सुतस्तव।<br>अमन्यत तदात्मानं कृतार्थं कालचोदितः।।	</td><td>	8-7-63a<br>8-7-63b	
</td></tr>
				
<tr><td>
	कर्णोऽपि राज्ञः संप्राप्य सैनापत्यमरिन्दमः।<br>योगमाज्ञापयामास सूर्यस्योदयनं प्रति।।	</td><td>	8-7-64a<br>8-7-64b	
</td></tr>
				
<tr><td>
	तव पुत्रैर्वृतः कर्णः शुशुभे तत्र भारत।<br>देवैरिव यथा स्कन्दः सङ्ग्रामे तारकामये।।	</td><td>	8-7-65a<br>8-7-65b	
</td></tr>
<tr><td>
	।। इति श्रीमन्महाभारते कर्णपर्वणि सप्तमोऽध्यायः।। 7 ।।	</td><td>		
</td></tr></tbody>