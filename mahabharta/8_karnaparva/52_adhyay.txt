				
<tbody><tr><td>
	<b>धृतराष्ट्र उवाच।</b>	</td><td>	8-52-1x	
</td></tr>
				
<tr><td>
	कथं संशप्तकैः सार्धमर्जुनस्याभवद्रणः।<br>सूतपुत्रस्य पाञ्चालैः कथं युद्धं प्रवर्तितम्।।	</td><td>	8-52-1a<br>8-52-1b	
</td></tr>
				
<tr><td>
	अश्वत्थाम्नस्तु यद्युद्धमर्जुनस्य च सञ्जय।<br>अन्येषां च मदीयानां पाण्डवैस्तद्ब्रवीहि मे।।	</td><td>	8-52-2a<br>8-52-2b	
</td></tr>
<tr><td>
	<b>सञ्जय उवाच।</b>	</td><td>	8-52-3x	
</td></tr>
				
<tr><td>
	शृणु राजन्यथावृत्तं सङ्ग्रामं ब्रुवतो मम।<br>वीराणां शत्रुभिः सार्धं देहपाप्मविनाशनम्।।	</td><td>	8-52-3a<br>8-52-3b	
</td></tr>
				
<tr><td>
	पार्थः संशप्तकबलं प्रविश्यार्णवसन्निभम्।<br>व्यक्षोभयदमित्रघ्नो महावात इवार्णवम्।।	</td><td>	8-52-4a<br>8-52-4b	
</td></tr>
				
				
<tr><td>
	पूर्णचन्द्राभवक्राणि स्वक्षिभ्रूदशनानि च।<br>शिरांस्युन्मथ्य वीराणां शितैर्भल्लैर्धनञ्जयः।<br>सन्तस्तार क्षितिं क्षिप्रं विनालैर्नलिनैरिव।।	</td><td>	8-52-5a<br>8-52-5b<br>8-52-5c	
</td></tr>
				
				
<tr><td>
	सुवृत्तानायतान्पुष्टांश्चन्दनागुरुभूषितान्।<br>सायुधान्सतलत्रांश्च पञ्चास्योरगसन्निभान्।<br>बाहून्क्षुरैरमित्राणां चिच्छेद समरेऽर्जुनः।।	</td><td>	8-52-6a<br>8-52-6b<br>8-52-6c	
</td></tr>
				
<tr><td>
	धुर्यान्धुर्योतरान्सूतान्ध्वजांश्चापानि सायकान्।<br>पाणीन्नितान्तनिशितैर्भल्लैश्चिच्छेद पाण्डवः।।	</td><td>	8-52-7a<br>8-52-7b	
</td></tr>
				
<tr><td>
	रथान्द्विपान्हयांश्चैव सारोहानर्जुनो युधि।<br>शरैरनेकसाहस्रैर्निन्ये राजन्यमक्षयम्।।	</td><td>	8-52-8a<br>8-52-8b	
</td></tr>
				
				
<tr><td>
	तं प्रवीराः सुसंरब्धा नर्दमाना इवर्षभाः।<br>वासितार्थमिव क्रुद्धमभिद्रुत्य महोत्कटाः।<br>निघ्न्तमभिजघ्नुस्ते शरैः शृङ्गैरिवर्षभाः।।	</td><td>	8-52-9a<br>8-52-9b<br>8-52-9c	
</td></tr>
				
<tr><td>
	तस्य तेषां च तद्युद्वमभवद्रोमहर्षणम्।<br>त्रैलोक्यविजये यद्वद्दैत्यानां सह वज्रिणा।।	</td><td>	8-52-10a<br>8-52-10b	
</td></tr>
				
<tr><td>
	अस्त्रैस्त्राणि संवार्य द्विषतां सर्वतोऽर्जुनः।<br>इषुभिर्बहुभिस्तूर्णं विद्व्वा प्राणाञ्जहार सः।।	</td><td>	8-52-11a<br>8-52-11b	
</td></tr>
				
<tr><td>
	छिन्नत्रिवेणुचक्राक्षान्हतयोधान्ससारथीन्।<br>विध्वस्तायुधतूणीरान्समुन्मथितकेतनान्।।	</td><td>	8-52-12a<br>8-52-12b	
</td></tr>
				
<tr><td>
	सञ्छिन्नयोक्ररश्मीषान्वित्रिवेणून्विकूबरान्।<br>विस्रस्तबन्धुरयुगान्विस्रस्ताक्षप्रमण्डलान्।।	</td><td>	8-52-13a<br>8-52-13b	
</td></tr>
<tr><td>
	रथान्विशकलीकुर्वन्महाभ्राणीव मारुतः।।	</td><td>	8-52-14a	
</td></tr>
				
<tr><td>
	विस्मापकं प्रेक्षकाणां द्विषतां भयवर्धनम्।<br>महारथसहस्रस्य समं कर्माकरोज्जयः।।	</td><td>	8-52-15a<br>8-52-15b	
</td></tr>
<tr><td>
	सिद्धदेवर्षिसङ्घाश्च चारणाश्चापि तुष्टुवुः।।	</td><td>	8-52-16a	
</td></tr>
				
<tr><td>
	देवदुन्दुभयो नेदुः पुष्पवर्षाणि चापतन्।<br>केशवार्जुनयोर्मूर्ध्नि प्राह वाक्वाशरीरिणी।।	</td><td>	8-52-17a<br>8-52-17b	
</td></tr>
				
<tr><td>
	चन्द्राग्न्यनिलसूर्याणां कान्तिदीप्तिबलद्युतीः।<br>यौ सदा बिभ्रतुर्वीराविमौ तौ केशवार्जुनौ।।	</td><td>	8-52-18a<br>8-52-18b	
</td></tr>
				
<tr><td>
	ब्रह्मेशानाविव पुरा वीरावेकरथे स्थितौ।<br>सर्वभूतवरौ वीरौ नरनारायणाविमौ।।	</td><td>	8-52-19a<br>8-52-19b	
</td></tr>
				
<tr><td>
	इत्येतन्महदाश्चर्यं दृष्ट्वा श्रुत्वा च भारत।<br>अश्वत्थामा सुसङ्क्रुद्धः कृष्णावभ्यद्रवद्रणे।।	</td><td>	8-52-20a<br>8-52-20b	
</td></tr>
				
<tr><td>
	अथ पाण्डवमस्यन्तममित्रान्तकराञ्छरान्।<br>सेषुणा पाणिनाऽऽहूय प्रहसन्द्रौणिरब्रवीत्।।	</td><td>	8-52-21a<br>8-52-21b	
</td></tr>
				
<tr><td>
	यदि मां मन्यसे वीर प्राप्तमर्हमिहातिथिम्।<br>ततः सर्वात्मना त्वद्य युद्वातिथ्यं प्रयच्छ मे।।	</td><td>	8-52-22a<br>8-52-22b	
</td></tr>
				
<tr><td>
	एवमाचार्यपुत्रेण समाहूतो युयुत्सया।<br>बहुमेनेऽर्जुनोऽऽत्मानमिति चाह जनार्दनम्।।	</td><td>	8-52-23a<br>8-52-23b	
</td></tr>
				
<tr><td>
	संशप्तकाश्च मे वध्या द्रौणिराह्वयते च माम्।<br>यदत्रानन्तरं प्राप्तं शंस मे तद्वि माधव।।	</td><td>	8-52-24a<br>8-52-24b	
</td></tr>
				
<tr><td>
	आतिथ्यकर्माभ्युत्थाय दीयतां यदि मन्यसे।<br>एवमुक्तोऽवहत्पार्थं कृष्णोद्रोणात्मजान्तिके।।	</td><td>	8-52-25a<br>8-52-25b	
</td></tr>
				
<tr><td>
	शैक्ष्येण विधिनाऽऽहूतं वायुरिन्द्रमिवाध्वरे।<br>तमामन्त्र्यैकमनसं केशवो द्रौणिमब्रवीत्।।	</td><td>	8-52-26a<br>8-52-26b	
</td></tr>
				
<tr><td>
	अश्वत्थामन्स्थिरो भूत्वा प्रहराशु सहस्व च।<br>निर्वेष्टुं भर्तृपिण्डं हि कालोऽयमुपजीविनाम्।।	</td><td>	8-52-27a<br>8-52-27b	
</td></tr>
<tr><td>
	सूक्ष्मो विवादो विप्राणां सूक्ष्मौ क्षास्त्रौ जयाजयौ।।	</td><td>	8-52-28a	
</td></tr>
				
<tr><td>
	नहि संक्षमसे मोहाद्दिव्यां पार्थस्य सत्क्रियाम्।<br>समाप्तिमिच्छन्युध्यस्व स्यिरो भूत्वाऽद्य पाण्डवं।।	</td><td>	8-52-29a<br>8-52-29b	
</td></tr>
				
<tr><td>
	इत्युक्तो वासुदेवेन तथेत्युक्त्वा द्विजोत्तमः।<br>विव्याध केशवं षष्ट्या नाराचैरर्जुनं त्रिभिः।।	</td><td>	8-52-30a<br>8-52-30b	
</td></tr>
				
<tr><td>
	तस्यार्जुनः सुसङ्क्रुद्धस्त्रिभिर्बाणैः शरासनम्।<br>चिच्छेदाथान्यदादत्त द्रौणिर्घोरतरं धनुः।।	</td><td>	8-52-31a<br>8-52-31b	
</td></tr>
				
<tr><td>
	सज्यं कृत्वा निमेषाच्च विव्याधार्जुनकेशवौ।<br>त्रिभिः शतैर्वासुदेवं सहस्रेण च पाण्डवम्।।	</td><td>	8-52-32a<br>8-52-32b	
</td></tr>
				
<tr><td>
	ततः शरसहस्राणि प्रयुतान्यर्बुदानि च।<br>ससृजे द्रौणिरायस्तः स्तम्भयामास चार्जुनम्।।	</td><td>	8-52-33a<br>8-52-33b	
</td></tr>
				
<tr><td>
	इषुधेर्धनुषो ज्यायास्त्वङ्गुलिभ्यश्च मारिष।<br>बाह्वोः कराभ्यामुरसो वदनाद्व्राणनेत्रतः।।	</td><td>	8-52-34a<br>8-52-34b	
</td></tr>
				
<tr><td>
	कर्णाभ्यां शिरसोऽङ्गेभ्यो लोमवर्मभ्य एव च।<br>रथध्वजाभ्यां च शरा निष्पेतुर्ब्रह्मवादिनः।।	</td><td>	8-52-35a<br>8-52-35b	
</td></tr>
				
<tr><td>
	शरजालेन महता बद्ध्वा माधवपाण्डवौ।<br>ननाद सुदितो द्रौणिर्महामेघौघनिःस्वनम्।।	</td><td>	8-52-36a<br>8-52-36b	
</td></tr>
				
<tr><td>
	`तैः पतद्भिर्महाराज द्रौणिमुक्तैः समन्ततः।<br>सञ्छादितौ रथस्थौ तावुभौ कृष्णधनञ्जयौ।।	</td><td>	8-52-37a<br>8-52-37b	
</td></tr>
				
<tr><td>
	ततः शरशतैस्तीक्ष्णैर्भारद्वाजः प्रतापवान्।<br>निश्चेष्टा तावुभौ चक्रे रणे माधवपाण्डवौ।।	</td><td>	8-52-38a<br>8-52-38b	
</td></tr>
				
<tr><td>
	महाकृतमभूत् सर्वं स्थावरं जङ्गमं तथा ।<br>चराचरसा मोप्तारौ दृष्ट्वा सञ्छादितौ शरैः।।	</td><td>	8-52-39a<br>8-52-39b	
</td></tr>
				
<tr><td>
	सिद्धचारxxxxxश्च संपेतुर्शै समन्ततः।<br>अपि xxxxxxxx लोकानामिति चाब्रुवन्।।	</td><td>	8-52-40a<br>8-52-40b	
</td></tr>
				
<tr><td>
	न मया xxxxxxxxxx राजन्दृष्टपृर्वः पराकमः।<br>xxxxxxxxxxxx कृष्णो छादयतो रणे।।	</td><td>	8-52-41a<br>8-52-41b	
</td></tr>
				
<tr><td>
	xxxxxxxxxxxशब्दं रथानां त्रासनं रणे।<br>xxxxxxxxxx राजन्सिंहस्य नदतो यथा।।	</td><td>	8-52-42a<br>8-52-42b	
</td></tr>
				
<tr><td>
	चरतो युद्धे सव्यं दक्षिणमस्यतः।<br>विद्युदम्भोधरस्येव भ्राजमाना व्यदृश्यत।।	</td><td>	8-52-43a<br>8-52-43b	
</td></tr>
				
<tr><td>
	स तदा क्षिप्रकारी च दृढहस्तश्च पाण्डवः।<br>प्रमोहं परमं गत्वा प्रेक्षन्नास्ते धनञ्जयः।।	</td><td>	8-52-44a<br>8-52-44b	
</td></tr>
				
<tr><td>
	विक्रमं चरतो युद्धे सव्यं दक्षिणमस्यतः।<br>विक्रमं च हृतं मेने आत्मनस्तेन संयुगे।।	</td><td>	8-52-45a<br>8-52-45b	
</td></tr>
				
<tr><td>
	अथास्य समरे राजन्वपुरासीत्सुदुर्दृशम्।<br>द्रौणेस्तत्कुर्वतः कर्म यादृग्रूपं पिनाकिनः।।	</td><td>	8-52-46a<br>8-52-46b	
</td></tr>
				
<tr><td>
	वर्धमाने ततस्तत्र द्रोणपुत्रे विशाम्पते।<br>हीयमाने च कौन्तेये कृष्णं रोषः समाविशत्।।	</td><td>	8-52-47a<br>8-52-47b	
</td></tr>
				
<tr><td>
	स रोषान्निश्वसन्राजन्निर्दहन्निव चक्षुषा।<br>द्रौणिं ददर्श सङ्ग्रामे फल्गुनं च मुहुर्मुहुः।।	</td><td>	8-52-48a<br>8-52-48b	
</td></tr>
<tr><td>
	ततः कृष्णोऽब्रवीत्क्रुद्धः पार्थं सप्रणयं वचः।।	</td><td>	8-52-49a	
</td></tr>
				
<tr><td>
	अत्यद्भुततमिदं पार्थ त्वयि पश्यामि संयुगे।<br>यत्त्वां विशेषयत्याजौ द्रोणपुत्रोऽद्य भारत।।	</td><td>	8-52-50a<br>8-52-50b	
</td></tr>
				
<tr><td>
	कच्चित्ते गाण्डिवं हस्ते मुष्टिर्वा न व्यशीर्यत।<br>कच्चिद्वीर्यं यथापूर्वं भुजयोर्वा बलं तव।।	</td><td>	8-52-51a<br>8-52-51b	
</td></tr>
				
				
<tr><td>
	उदीर्यमाणं हि रणे पश्यामि द्रौणिमाहवे।<br>गुरुपुत्र इति ह्येनं मानयन्पाण्डवर्षभ।<br>उपेक्षां मा कृथाः पार्थ नायं काल उपेक्षितुम्'।।	</td><td>	8-52-52a<br>8-52-52b<br>8-52-52c	
</td></tr>
<tr><td>
	<b>अर्जुन उवाच।</b>	</td><td>	8-52-53x	
</td></tr>
				
				
<tr><td>
	पश्य माधव दौरात्म्यं गुरुपुत्रस्य मां प्रति।<br>वधं प्राप्तौ मन्यते नौ प्रावेश्य शवरेश्मनि।<br>एषोस्मि हन्मि सङ्कल्पं शिक्षया च बलेन च।।	</td><td>	8-52-53a<br>8-52-53b<br>8-52-53c	
</td></tr>
				
<tr><td>
	`एवमुक्त्वाऽस्य चिच्छेद भल्लैः कर्मारमार्जितैः।<br>धनुश्छत्रं पताकां च रथशक्तिं गदां वराम्'।।	</td><td>	8-52-54a<br>8-52-54b	
</td></tr>
				
<tr><td>
	अश्वत्थाम्नः शरानस्ताञ्छित्त्वैकैकं त्रिधा त्रिधा।<br>व्यधमद्भरतश्रेष्ठो नीहारमिव मारुतः।।	</td><td>	8-52-55a<br>8-52-55b	
</td></tr>
				
<tr><td>
	ततः संशप्तकान्भूयः साश्वसूतरथद्विपान्।<br>ध्वजपत्तिगणानुर्ग्रैर्बाणैर्विव्याध पाण्डवः।।	</td><td>	8-52-56a<br>8-52-56b	
</td></tr>
				
<tr><td>
	ये ये ददृशिरे तत्र यद्यद्रूपास्तदा जनाः।<br>ते ते तत्र शरैर्व्याप्तं मेनिरेऽऽत्मानमात्मना।।	</td><td>	8-52-57a<br>8-52-57b	
</td></tr>
				
<tr><td>
	ते गाण्डीवप्रमुक्तास्तु नानारूपाः पतत्रिणः।<br>क्रोशे साग्रे स्थिताञ्जघ्नुर्द्विपांश्च पुरुषान्रणे।।	</td><td>	8-52-58a<br>8-52-58b	
</td></tr>
				
<tr><td>
	भल्लैश्छिन्नाः कराः पेतुः करिणां मदवर्षिणाम्।<br>यथा वने परशुभिर्निकृत्ताः शाल्मलिद्रुमाः।।	</td><td>	8-52-59a<br>8-52-59b	
</td></tr>
				
<tr><td>
	पश्चात्तु शैलवत्पतुस्ते गजाः सह सादिभिः।<br>वज्रिवज्रावमथिता यथैवाद्रिचयास्तथा।।	</td><td>	8-52-60a<br>8-52-60b	
</td></tr>
				
<tr><td>
	गन्धर्वनगराकारान्रथांश्चैव सुकल्पितान्।<br>विनीतैर्जवनैर्युक्तानास्थितान्युद्वदुर्मदैः।।	</td><td>	8-52-61a<br>8-52-61b	
</td></tr>
				
<tr><td>
	शरैर्विशकलीकुर्वन्नमित्रानभ्यवीवृषत्।<br>स्वलङ्कृतानश्वसादीन्पत्तींश्चाहन्धनञ्जयः।।	</td><td>	8-52-62a<br>8-52-62b	
</td></tr>
				
<tr><td>
	धनञ्जययुगान्तार्कः संशप्तकमहार्णवम्।<br>व्यशोषयत दुःशोषं तीक्ष्णैः शरगभस्तिभिः।।	</td><td>	8-52-63a<br>8-52-63b	
</td></tr>
				
<tr><td>
	पुनर्द्रौणिमहाशैलं नाराचैर्वज्रसन्निभैः।<br>निर्बिभेद महावेगैस्त्वरन्वज्रीव पर्वतम्।।	</td><td>	8-52-64a<br>8-52-64b	
</td></tr>
				
<tr><td>
	तमाचार्यसुतः क्रुद्धः साश्वयन्तारमाशुगैः।<br>युयुत्सुरागमद्योद्धुं पार्थस्तानच्छिनच्छरान्।।	</td><td>	8-52-65a<br>8-52-65b	
</td></tr>
				
<tr><td>
	ततः परमसङ्क्रुद्धः काण्डकोशमवासृजत्।<br>अश्वत्थामाभिरूपाय गृहानतिथये यथा।।	</td><td>	8-52-66a<br>8-52-66b	
</td></tr>
				
<tr><td>
	अथ संशप्तकांस्त्यक्त्वा पाण्डवो द्रौणिमभ्ययात्।<br>अपाङ्क्तेयानिव त्यक्त्वा दाता पाङ्क्तेयमर्थिनम्।।	</td><td>	8-52-67a<br>8-52-67b	
</td></tr>
<tr><td>
	`स्थिताः संशप्तका राजन्दृष्ट्वा युद्वं महात्मनोः'।।	</td><td>	8-52-68a	
</td></tr>
<tr><td>
	।। इति श्रीमन्महाभारते कर्णपर्वणि <br>सप्तदशदिवसयुद्धे द्विपञ्चाशोऽध्यायः।। 52 ।।	</td><td>		
</td></tr>
</tbody>