				
<tbody><tr><td>
	<b>धृतराष्ट्र उवाच।</b>	</td><td>	15-28-1x	
</td></tr>
				
<tr><td>
	युधिष्ठिर महाबाहो कच्चित्वं कुशली ह्यसि।<br>सहितो भ्रातृभिः सर्वैः पौरजानपदैस्तथा।।	</td><td>	15-28-1a<br>15-28-1b	
</td></tr>
				
<tr><td>
	ये च त्वामनुजीवन्ति कच्चित्तेऽपि निरामयाः।<br>सचिवा भृत्यवर्गाश्च गुरवश्चैव ते नृप।।	</td><td>	15-28-2a<br>15-28-2b	
</td></tr>
				
<tr><td>
	कच्चित्तेऽपि निरातङ्का वसन्ति विषये तव।<br>कच्चिद्वर्तसि पौराणीं वृत्तिं राजर्षिसेविताम्।।	</td><td>	15-28-3a<br>15-28-3b	
</td></tr>
				
				
<tr><td>
	कच्चिन्न्यायाननुच्छिद्य कोशस्तेऽभिप्रपूर्यते।<br>अरिमध्यस्थमित्रेषु वर्तसे चानुरूपतः।<br>ब्राह्मणानग्रहारैर्वा यथावदनुपश्यसि।।	</td><td>	15-28-4a<br>15-28-4b<br>15-28-4c	
</td></tr>
				
<tr><td>
	कच्चित्ते परितुष्यन्ति शीलेनि भरतर्षभ।<br>शत्रवोपि कुतः पौरा भृत्या वा स्वजनोपि वा।।	</td><td>	15-28-5a<br>15-28-5b	
</td></tr>
				
<tr><td>
	कच्चिद्यजसकि राजेन्द्र श्रद्धावान्पितृदेवताः।<br>अतिथीनन्नपानेनि कच्चिदर्चसि भारत।।	</td><td>	15-28-6a<br>15-28-6b	
</td></tr>
				
<tr><td>
	कच्चिन्नयपथे विप्राः स्वकर्मनिरतास्तव।<br>क्षत्रिया वैश्यवर्णा वा शूद्रा वाऽपि कुटुम्बिनः।।	</td><td>	15-28-7a<br>15-28-7b	
</td></tr>
				
<tr><td>
	कच्चित्स्त्रीबालवृद्धं ते न शोचति न याचते।<br>जामयः पूजिताः कच्चित्तव गेहे नरर्षभ।।	</td><td>	15-28-8a<br>15-28-8b	
</td></tr>
				
<tr><td>
	कच्चिद्राजर्षिवंशोऽयं त्वामासाद्य महीपतिम्।<br>यथोचितं महाराज यशसा नावसीदति।।	</td><td>	15-28-9a<br>15-28-9b	
</td></tr>
<tr><td>
	<b>वैशण्पायन उवाच।</b>	</td><td>	15-28-10x	
</td></tr>
				
<tr><td>
	इत्येवादिनं तं स न्यायवित्प्रत्यभाषत।<br>कुशलप्रश्नसंयुक्तं कुशलो वाक्यमब्रवीत्।।	</td><td>	15-28-10a<br>15-28-10b	
</td></tr>
<tr><td>
	<b>युधिष्ठिर उवाच।</b>	</td><td>	15-28-11x	
</td></tr>
<tr><td>
	अपि ते वर्धते राजंस्पपो मन्दः श्रमश्च ते ।।	</td><td>	15-28-11a	
</td></tr>
				
<tr><td>
	अपि मे जननी चेयं शुश्रूषुर्विगतक्लमा।<br>अथास्याः सफलो राजन्वनवासो भविष्यति।।	</td><td>	15-28-12a<br>15-28-12b	
</td></tr>
				
<tr><td>
	इयं च माता ज्येष्ठा मे शीतवाताध्वकर्शिता।<br>घोरेण तपसा युक्ता देवी कच्चिन्न शोचति।।	</td><td>	15-28-13a<br>15-28-13b	
</td></tr>
				
<tr><td>
	हतान्पुत्रान्महावीर्यान्क्षत्रधर्मपरायणान्।<br>नापध्यायति वा कच्चिदस्मान्पापकृतः सदा।।	</td><td>	15-28-14a<br>15-28-14b	
</td></tr>
				
<tr><td>
	क्व चासौ विदुरो राजन्नेमं पश्यामहे वयम्।<br>संजयः कुशली चायं कच्चिन्नु तपसि स्थिरः।।	</td><td>	15-28-15a<br>15-28-15b	
</td></tr>
<tr><td>
	<b>वैशम्पायन उवाच।</b>	</td><td>	15-28-16x	
</td></tr>
				
<tr><td>
	इत्युक्तः प्रत्युवाचैनं धृतराष्ट्रो जनाधिपम्।<br>कुशली विदुरः पुत्र तपो घोरं समाश्रितः।।	</td><td>	15-28-16a<br>15-28-16b	
</td></tr>
				
<tr><td>
	वायुभक्षो निराहारः कृशो धमनिसंततः।<br>कजाचिद्दृश्यते विप्रैः शून्येऽस्मिन्कानने क्वचित्।।	</td><td>	15-28-17a<br>15-28-17b	
</td></tr>
				
<tr><td>
	इत्येवं ब्रुवतस्तस्य जटी वीटामुखः कृशः।<br>दिग्वासा मलदिग्धाङ्गो वनरेणुसमुक्षितः।।	</td><td>	15-28-18a<br>15-28-18b	
</td></tr>
				
<tr><td>
	दूरादालक्षितः क्षत्ता तत्राख्यातो महीपतेः।<br>`कविदुरस्त्वेष धर्मात्मा जनं दृष्ट्वा निवर्तते।।'	</td><td>	15-28-19a<br>15-28-19b	
</td></tr>
				
				
<tr><td>
	निवर्तमानं सहसा जनं दृष्ट्वाऽऽश्रमं प्रति।<br>तमन्वधावन्नृपतिरेक एव युधिष्ठिरः।<br>प्रविशन्तं वनं घोरं लक्ष्यालक्ष्यं क्वचित्क्वचित्।।	</td><td>	15-28-20a<br>15-28-20b<br>15-28-20c	
</td></tr>
				
<tr><td>
	भोभो विदुर राजाऽहं दयितस्ते युधिष्ठिरः।<br>इति ब्रुवन्नरपतिस्तं यत्नादभ्यधावत।।	</td><td>	15-28-21a<br>15-28-21b	
</td></tr>
				
<tr><td>
	ततो विविक्त एकान्ते तस्थौ बुद्धिमतां वरः।<br>विदुरो वृक्षमाश्रित्य कञ्चित्तत्र वनान्तरे।।	</td><td>	15-28-22a<br>15-28-22b	
</td></tr>
				
<tr><td>
	तं राजा क्षीणभूयिष्ठमाकृतीमात्रसूचितम्।<br>अभिजज्ञे महाबुद्धिं महाबुद्धिर्युधिष्ठिरः।।	</td><td>	15-28-23a<br>15-28-23b	
</td></tr>
				
<tr><td>
	युधिष्ठिरोऽहमस्मीति वाक्यमुक्त्वाऽग्रतः स्थितः।<br>विदुरस्याश्रमे राजा स च प्रत्याह संज्ञया।।	</td><td>	15-28-24a<br>15-28-24b	
</td></tr>
				
<tr><td>
	ततः सोऽनिमिषो भूत्वा राजानं तमुदैक्षत।<br>संयोज्य विदुरस्तस्मिन्दृष्टिं दृष्ट्या समाहितः।।	</td><td>	15-28-25a<br>15-28-25b	
</td></tr>
				
<tr><td>
	विवेश विदुरो धीमान्गात्रैर्गात्राणि चैव ह।<br>प्राणान्प्राणेषु च दधदिन्द्रियाणीन्द्रियेषु च।।	</td><td>	15-28-26a<br>15-28-26b	
</td></tr>
				
<tr><td>
	स योगबलमास्थाय विवेश नृपतेस्तनुम्।<br>विदुरो धर्मराजस्य तेजसा प्रज्वलन्निव।।	</td><td>	15-28-27a<br>15-28-27b	
</td></tr>
				
<tr><td>
	विदुरस्य शरीरं तु तथैव स्तब्धलोचनम्।<br>वृक्षाश्रितं तदा राजा ददर्श गतचेतनम्।।	</td><td>	15-28-28a<br>15-28-28b	
</td></tr>
				
<tr><td>
	बलवन्तं तथाऽऽत्मानं मेने बहुगुणं तदा।<br>धर्मराजो महातेजास्तच्च सस्मार पाण्डवः।।	</td><td>	15-28-29a<br>15-28-29b	
</td></tr>
				
<tr><td>
	पौराणमात्मनः सर्वं भविष्यं च विशाम्पते।<br>योगधर्मं महातेजा व्यासेन कथिनं यथा।।	</td><td>	15-28-30a<br>15-28-30b	
</td></tr>
				
<tr><td>
	धर्मराजश्च तत्रैनं सञ्चस्कारयिषुस्तदा।<br>दग्धुकामोऽभवद्विद्वानथ वागभ्यभाषत।।	</td><td>	15-28-31a<br>15-28-31b	
</td></tr>
				
<tr><td>
	भोभो राजन्न दग्धव्यमेतद्विदुरसंज्ञकम्।<br>कलेबरमिहैवं ते धर्म एष सनातनः।।	</td><td>	15-28-32a<br>15-28-32b	
</td></tr>
				
<tr><td>
	लोको वैकर्तनो नाम भविष्यत्यस्य भारत।<br>यतिधर्ममवाप्तोसौ नैष शोच्यः परंतप।।	</td><td>	15-28-33a<br>15-28-33b	
</td></tr>
				
<tr><td>
	इत्युक्तो धर्मराजः स विनिवृत्य ततः पुनः।<br>राज्ञो वैचित्रवीर्यस्य तत्सर्वं प्रत्यवेदयत्।।	</td><td>	15-28-34a<br>15-28-34b	
</td></tr>
				
<tr><td>
	ततः स राजा धृतिमान्स च सर्वो जनस्तदा।<br>भीमसेनादयश्चैव परं विस्मियमागताः।।	</td><td>	15-28-35a<br>15-28-35b	
</td></tr>
				
<tr><td>
	तच्छ्रुत्वा प्रीतिमान्राजा भूत्वा धर्मजमब्रवीत्।<br>आपो मूलं फलं चैव ममेदं प्रतिगृह्यताम्।।	</td><td>	15-28-36a<br>15-28-36b	
</td></tr>
				
<tr><td>
	यदन्नो हि नरो राजंस्तदन्नोऽस्यातिथिः स्मृतः।<br>इत्युक्तः स तथेत्येवं प्राह धर्मात्मजो नृपम्।।	</td><td>	15-28-37a<br>15-28-37b	
</td></tr>
				
				
<tr><td>
	फलं मूलं च बुभुजे राज्ञा दत्तं सहानुजः।<br>ततस्ते वृक्षमूलेषु कृतवासपरिग्रहाः।<br>तां रात्रिमवसन्सर्वे फलमूलजलाशनाः।।	</td><td>	15-28-38a<br>15-28-38b<br>15-28-38c	
</td></tr>
<tr><td>
	।। इति श्रीमन्महाभारते आश्रमवासिकपर्वणि<br> आश्रमवासपर्वणि अष्टाविंशोऽध्यायः।। 28 ।।	</td><td>		
</td></tr></tbody>