				
<tbody><tr><td>
	<b>वैशम्पायन उवाच।</b>	</td><td>	15-16-1x	
</td></tr>
				
<tr><td>
	ततः प्रभाते राजा स धृतराष्ट्रोंऽबिकासुतः।<br>आनाय्य पाण्डवान्वीरान्वनषासे कृतक्षणः।।	</td><td>	15-16-1a<br>15-16-1b	
</td></tr>
				
<tr><td>
	गान्धारीसहितो धीमानभ्यनन्दद्यथाविधि।<br>कार्तिक्यां कारयित्वेष्टिं ब्राह्मणैर्वेदपारगैः।।	</td><td>	15-16-2a<br>15-16-2b	
</td></tr>
				
<tr><td>
	अग्निहोत्रं पुरस्कृत्य वल्कलाजिनसंवृतः।<br>वधूजनवृतो राजा निर्ययौ भवनात्ततः।।	</td><td>	15-16-3a<br>15-16-3b	
</td></tr>
				
				
				
<tr><td>
	ततः स्त्रियः कौरवपाण्डवानां<br>याञ्चापराः कौरवराजवंश्याः।<br>तासां नादः प्रादुरासीत्तदानीं<br>वैचित्रिवीर्ये नृपतौ प्रयाते।।	</td><td>	15-16-4a<br>15-16-4b<br>15-16-4c<br>15-16-4d	
</td></tr>
				
				
				
<tr><td>
	ततो लाजैः सुमनोभिश्च राजा<br>विचित्राभिस्तद्गृहं पूजयित्वा।<br>संयोज्याश्वैर्भृत्यवर्गं च सर्वं<br>ततः समुत्सृज्य ययौ नरेन्द्रः।।	</td><td>	15-16-5a<br>15-16-5b<br>15-16-5c<br>15-16-5d	
</td></tr>
				
				
				
<tr><td>
	ततो राजा प्राञ्जलिर्वेपमानो<br>युधिष्ठिरः सस्वरं बाष्पकण्ठः।<br>विनद्योच्चैर्गां महाराज साधो<br>क्व यास्यसीत्यपतत्ताति भूमौ।।	</td><td>	15-16-6a<br>15-16-6b<br>15-16-6c<br>15-16-6d	
</td></tr>
				
				
				
<tr><td>
	तथाऽर्जुनस्तीव्रदुःखाभितप्तो<br>मुहुर्मुहुर्निः श्वसन्भारताग्र्यः।<br>युधिष्ठिरं मैवमित्येवमुक्त्वा<br>निगृह्याथो दीनतरो बभूव।।	</td><td>	15-16-7a<br>15-16-7b<br>15-16-7c<br>15-16-7b	
</td></tr>
				
				
				
<tr><td>
	वृकोदरः फल्गुनश्चैव वीरौ<br>माद्रीपुत्रौ विदुरः संजयश्च।<br>वैश्यापुत्रः सहितो गौतमेन<br>धौम्यो विप्राश्चान्वयुर्बाष्पकण्ठाः।।	</td><td>	15-16-8a<br>15-16-8b<br>15-16-8c<br>15-16-8d	
</td></tr>
				
				
				
<tr><td>
	कुन्ती गान्धारीं बद्धनेत्रां व्रजन्तीं<br>स्कन्धासक्तं हस्तमथोद्वहन्ती।<br>राजा गान्धार्याः स्कन्धदेशेऽवसज्य<br>पाणिं ययौ धृतराष्ट्रः प्रतीतः।।	</td><td>	15-16-9a<br>15-16-9b<br>15-16-9c<br>15-16-9d	
</td></tr>
				
				
				
<tr><td>
	तथा कृष्णा द्रौपदी यादवी च<br>बालापत्या चोत्तरा कौरवी च।<br>चित्राङ्गदा याश्च काश्चित्स्त्रियोऽन्याः<br>सार्धं राज्ञा प्रस्थितास्ता वधूभिः।।	</td><td>	15-16-10a<br>15-16-10b<br>15-16-10c<br>15-16-10d	
</td></tr>
				
				
				
<tr><td>
	तासां नादो रुदतीनां तदाऽऽसी-<br>द्राजन्दुःखात्कुररीणामिवोच्चैः।<br>ततो निष्पेतुर्ब्राह्मणक्षत्रियाणां<br>विट्शूद्राणां चैव भार्याः समन्तात्।।	</td><td>	15-16-11a<br>15-16-11b<br>15-16-11c<br>15-16-11d	
</td></tr>
				
				
				
<tr><td>
	तन्निर्याणे दुःखितः पौरवर्गो<br>गजाह्वये चैव बभूव राजन्।<br>यथापूर्वं गच्छतां पाण्डवानां<br>द्यूते राजन्कौरवाणां सभायाम्।।	</td><td>	15-16-12a<br>15-16-12b<br>15-16-12b<br>15-16-12c	
</td></tr>
				
				
				
<tr><td>
	या नापश्यच्चन्द्रमा नैव सूर्यो<br>रामाः काश्चित्ताः स्म तस्मिन्नरेन्द्रे।<br>महावनं गच्छति कौरवेन्द्रे<br>शोकेनार्ता राजमार्गं प्रपेदुः।।	</td><td>	15-16-13a<br>15-16-13c<br>15-16-13d<br>15-16-13c	
</td></tr>
<tr><td>
	।। इति श्रीमन्महाभारते आश्रमवासिकपर्वणि<br> आश्रमवासपर्वणि षोडशोऽध्यायः।। 16 ।।	</td><td>		
</td></tr></tbody>