				
<tbody><tr><td>
	<b>वैशम्पायन उवाच।</b>	</td><td>	15-3-1x	
</td></tr>
				
<tr><td>
	युधिष्ठिरस्य नृपतेर्दुर्योधनपितुस्तदा।<br>नान्तरं दद्दशू राज्ये पुरुषाः प्रणयं प्रति।।	</td><td>	15-3-1a<br>15-3-1b	
</td></tr>
				
<tr><td>
	यदा तु कौरवो राजा पुत्रं सस्मार बालिशम्।<br>तदा भीमं हृदा राजन्नपध्याति स पार्थिवः।।	</td><td>	15-3-2a<br>15-3-2b	
</td></tr>
				
<tr><td>
	कौरवश्चैव भीमश्च हृदाऽन्योन्यमवर्तताम्।<br>ध्यायन्तौ श्लक्ष्णया वाचा त्वन्योन्यमभितिष्टितां	</td><td>	15-3-3a<br>15-3-3b	
</td></tr>
				
<tr><td>
	अप्रकाशं व्यलीकानि चकारास्य वृकोदरः।<br>आज्ञां प्रत्यहरच्चापि कृतकैः पुरुषैः सदा।।	</td><td>	15-3-4a<br>15-3-4b	
</td></tr>
				
<tr><td>
	स्मरन्दुर्मन्त्रितं तस्य वृत्तान्यप्यस्य कानिचित्।<br>`असकृच्चाप्युवाचेदं हतास्ते मन्दचेतसः।।'	</td><td>	15-3-5a<br>15-3-5b	
</td></tr>
				
<tr><td>
	अथ भीमः सुहृन्मध्ये बाहुशब्दं तथाऽकरोत्।<br>संश्रवे धृतराष्ट्रस्य गान्धार्याश्चाप्यमर्षणः।।	</td><td>	15-3-6a<br>15-3-6b	
</td></tr>
				
<tr><td>
	स्मृत्वा दुर्योधनं शत्रुं कर्णदुःखासनावपि।<br>प्रोवाचेदं सुसंरब्धो भीमः सपरुषं वचः।।	</td><td>	15-3-7a<br>15-3-7b	
</td></tr>
				
<tr><td>
	अन्धस्य नृपतेः पुत्रा मया परिघवाहुना।<br>नीता लोकममुं सर्वे नानाशस्त्रास्त्रयोधिनः।।	</td><td>	15-3-8a<br>15-3-8b	
</td></tr>
				
<tr><td>
	इमौ तौ परिघप्रख्यौ भुजौ मम दुरासदौ।<br>ययोरन्तरमासाद्य धार्तराष्ट्राः क्षयं गताः।।	</td><td>	15-3-9a<br>15-3-9b	
</td></tr>
				
<tr><td>
	ताविमौ चन्दनेनाकौ वन्दनीयौ च मे भुजौ।<br>याभ्यां दुर्योधनो नीतः क्षयं ससुतबान्धवः।।	</td><td>	15-3-10a<br>15-3-10b	
</td></tr>
				
<tr><td>
	एतास्चान्याश्च विविधाः शल्यभुता नराधिपः।<br>वृकोदरस्य ता वाचः श्रुत्वा निर्वेदमागमत्।।	</td><td>	15-3-11a<br>15-3-11b	
</td></tr>
				
				
<tr><td>
	सा च बुद्धिमती देवी कालपर्यायवेदिनी।<br>गान्धारी सर्वधर्मज्ञा तान्यलीकानि शुश्रुवे।<br>`कुन्तीं वर्या तु संवीक्ष्य शापे नास्याकरोन्मति'	</td><td>	15-3-12a<br>15-3-12b<br>15-3-12c	
</td></tr>
				
<tr><td>
	ततः पञ्चदशे वर्षे समतीते नराधिपः।<br>राजा निर्वेदमापेदे भीमवाग्बाणपीडितः।।	</td><td>	15-3-13a<br>15-3-13b	
</td></tr>
				
<tr><td>
	`सुखासक्तं कृच्छ्रपरं ज्ञात्वा चैव युधिष्ठिरम्।<br>तपोयोगात्तपस्तप्तुं मनश्चक्रे महामतिः।।'	</td><td>	15-3-14a<br>15-3-14b	
</td></tr>
				
<tr><td>
	नान्वबुध्यत तद्राजा कुन्तीपुत्रो युधिष्ठिरः।<br>श्वेताश्वोवाऽथकुन्ती वा द्रौपदी वा यशस्विनी।।	</td><td>	15-3-15a<br>15-3-15b	
</td></tr>
				
<tr><td>
	माद्रीपुत्रौ च भीमस्य मतं तावन्ववर्तताम्।<br>राज्ञस्तु चित्तं रक्षन्तौ नोचतुः स्वयमप्रियम्।।	</td><td>	15-3-16a<br>15-3-16b	
</td></tr>
				
<tr><td>
	ततः समानयामास धृतराष्ट्रः सुहृज्जनम्।<br>बाष्पसंदिग्धमत्यर्थमिदमाह च तान्भृशम्।।	</td><td>	15-3-17a<br>15-3-17b	
</td></tr>
				
<tr><td>
	विदितं भवतामेतद्यथा वृत्तः कुरुक्षयः।<br>ममापराधात्तत्सर्वमिति ज्ञेयं तु कौरवाः।।	</td><td>	15-3-18a<br>15-3-18b	
</td></tr>
				
				
<tr><td>
	योऽहं दुष्टमतिं मन्दो ज्ञातीनां भयवर्धनम्।<br>दुर्योधनं कौरवाणामाधइपत्येऽभ्यषेचयम्।<br>यच्चाहं वासुदेवस्य नाश्रौषं वाक्यमर्थवत्।।	</td><td>	15-3-19a<br>15-3-19b<br>15-3-19c	
</td></tr>
				
<tr><td>
	वध्यतां साध्वयं पापः सामात्य इति दुर्मतिः।<br>पुत्रस्नेहाभिभूतस्तु हितमुक्तो मनीषिभिः।।	</td><td>	15-3-20a<br>15-3-20b	
</td></tr>
				
				
<tr><td>
	विदुरेणाथ भीष्मेण द्रोणेन च कृपेण च।<br>पदेपदे भगवता व्यासेन च महात्मना।<br>संजयेनाथ गान्धार्या तदिदं तप्यते मया।।	</td><td>	15-3-21a<br>15-3-21b<br>15-3-21c	
</td></tr>
				
<tr><td>
	यच्चाहं पाण्डुपुत्रेषु गुणवत्सु महात्मसु।<br>न न्यस्तवाञ्श्रियं दीप्तां पितृपैतामहीमिमाम्।।	</td><td>	15-3-22a<br>15-3-22b	
</td></tr>
				
<tr><td>
	विनाशं पश्यमानो हि सर्वराज्ञां गदाग्रजः।<br>एतच्छ्रेयस्तु परमममन्यत जनार्दनः।।	</td><td>	15-3-23a<br>15-3-23b	
</td></tr>
				
<tr><td>
	सोहमेतान्यलीकानि दुर्वृत्तान्यात्मनस्तदा।<br>हृदये शल्यभूतानि धारयामि सहस्रशः।।	</td><td>	15-3-24a<br>15-3-24b	
</td></tr>
				
<tr><td>
	विशेषतस्तु दह्यामि वर्षे पञ्चदशेऽद्य वै।<br>अस्य पापस्य शुद्ध्यर्थं नियतोस्मि सुदुर्मतिः।।	</td><td>	15-3-25a<br>15-3-25b	
</td></tr>
				
<tr><td>
	चतुर्थे नियते काले कदाचिदपि चाष्टमे।<br>तृष्णाविनयनं भुञ्जे गान्धारी वेद तन्मम।।	</td><td>	15-3-26a<br>15-3-26b	
</td></tr>
				
<tr><td>
	करोत्याहारमिति मां सर्वः परिजनः सदा।<br>युधिष्ठिरभयादेति भृशं तप्यति पाण्डवः।।	</td><td>	15-3-27a<br>15-3-27b	
</td></tr>
				
<tr><td>
	भूमौ शये जप्यपरो दर्भष्वजिनसंवृतः।<br>नियमव्यपदेशेन गान्धारी च यशस्विनी।।	</td><td>	15-3-28a<br>15-3-28b	
</td></tr>
				
<tr><td>
	अहं पुत्रशतं वीरं सङ्ग्रामेष्वपलायिनम्।<br>नानुतप्ये हतं तत्र क्षत्रधर्मं हि तं विदुः।।	</td><td>	15-3-29a<br>15-3-29b	
</td></tr>
				
<tr><td>
	इत्युक्त्वा धर्मराजानमभ्यभाषत कौरवः।<br>भद्रं ते यादवीमातर्वचश्चेदं निबोध मे।।	</td><td>	15-3-30a<br>15-3-30b	
</td></tr>
				
<tr><td>
	सुखमध्युषितः पुत्र त्वया सुपरिपालितः।<br>मया दानानि दत्तानि श्राद्धानि च पुनःपुनः।।	</td><td>	15-3-31a<br>15-3-31b	
</td></tr>
				
<tr><td>
	प्रकृष्टं च मया पुत्र पुण्यं चीर्णं यथाबलम्।<br>गान्धारी हतपुत्रेयं धैर्येणोदीक्षते च माम्।।	</td><td>	15-3-32a<br>15-3-32b	
</td></tr>
				
<tr><td>
	द्रौपद्या ह्यपकर्तारस्तव चैश्वर्यहारिणः।<br>समतीता नृशंसास्ते स्वधर्मेण हता युधि।।	</td><td>	15-3-33a<br>15-3-33b	
</td></tr>
				
<tr><td>
	न तेषु प्रतिकर्तव्यं पश्यामि कुरुनन्दन।<br>सर्वे शस्त्रजिताँल्लोकान्गतास्तेऽभिमुखं हताः।।	</td><td>	15-3-34a<br>15-3-34b	
</td></tr>
				
<tr><td>
	आत्मनस्तु हितं पुण्यं प्रतिकर्तव्यमद्य ते।<br>गान्धार्याश्चैव राजेन्द्र तदनुज्ञातुमर्हसि।।	</td><td>	15-3-35a<br>15-3-35b	
</td></tr>
				
<tr><td>
	त्वं तु शस्त्रभृतां श्रेष्ठः सततं धर्मवत्सलः।<br>राजा गुरुः प्राणभृतां तस्मादेतद्ब्रवीम्यहम्।।	</td><td>	15-3-36a<br>15-3-36b	
</td></tr>
				
<tr><td>
	अनुज्ञातस्त्वया वीर संश्रयेयं वनान्यहम्।<br>चीरवल्कलभृद्राजन्गान्धार्या सहितोऽनया।।	</td><td>	15-3-37a<br>15-3-37b	
</td></tr>
				
				
<tr><td>
	तवाशिषः प्रयुञ्जानो भविष्यामि वनेचरः।<br>उचितं नः कुले तात सर्वेषां भरतर्षभ।<br>पुत्रेष्वैश्चर्यमाधाय वयसोन्ते वनं नृप।।	</td><td>	15-3-38a<br>15-3-38b<br>15-3-38c	
</td></tr>
				
<tr><td>
	तत्राहं वायुभक्षो वा निराहारोपि वा वसन्।<br>पत्न्या सहानया वीर चरिष्यामि तपः परम्।।	</td><td>	15-3-39a<br>15-3-39b	
</td></tr>
				
<tr><td>
	त्वं चापि फलभाक्तात तपसः पार्थिवो ह्यसि।<br>फलभाजो हि राजानः कल्याणस्येतरस्य वा।।	</td><td>	15-3-40a<br>15-3-40b	
</td></tr>
<tr><td>
	।। इति श्रीमन्महाभारते आश्रमवासिकपर्वणि <br>आश्रमवासपर्वणि तृतीयोऽध्यायः।। 3 ।।	</td><td>		
</td></tr>
</tbody>