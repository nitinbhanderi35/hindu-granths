				
<tbody><tr><td>
	<b>वैशम्पायन उवाच।</b>	</td><td>	15-35-1x	
</td></tr>
				
<tr><td>
	ततस्ते पुरषश्रेष्ठाः समाजग्मुः परस्परम्।<br>विगतक्रोधमात्सर्याः सर्वे विगतकल्मषाः।।	</td><td>	15-35-1a<br>15-35-1b	
</td></tr>
				
<tr><td>
	विधिं परममास्थाय ब्रह्मर्षिविहितं शुभम्।<br>संहृष्टमनसः सर्वे देवलोक इवामराः।।	</td><td>	15-35-2a<br>15-35-2b	
</td></tr>
				
<tr><td>
	पुत्रः पित्रा च मात्रा च भार्याश्च पतिभिः सह।<br>भ्रात्रा भ्राता सखा चैव सख्या राजन्समागताः।।	</td><td>	15-35-3a<br>15-35-3b	
</td></tr>
				
<tr><td>
	पाण्डवास्तु महेष्वासं कर्णं सौभद्रमेव च।<br>सम्प्रहर्षात्समाजग्मुर्द्रौपदेयांश्चक सर्वशः।।	</td><td>	15-35-4a<br>15-35-4b	
</td></tr>
				
<tr><td>
	ततस्ते प्रीयमाणा वै कर्णेन सह पाण्डवाः।<br>समेत्य पृथिवीपाल सौहृदे च स्थिताऽभवन्।।	</td><td>	15-35-5a<br>15-35-5b	
</td></tr>
				
<tr><td>
	परस्परं समागम्य योधास्ते भरतर्षभ।<br>मुनेः प्रसादात्ते ह्येवं क्षत्रिया नष्टमन्यवः।।	</td><td>	15-35-6a<br>15-35-6b	
</td></tr>
				
<tr><td>
	असौहृदं परित्यज्य सौहृदे पर्यवस्थिताः।<br>एवं समागताः सर्वे गुरुभिर्बान्धवैः सह।।	</td><td>	15-35-7a<br>15-35-7b	
</td></tr>
				
<tr><td>
	पुत्रैश्च पुरुषव्याघ्राः कुरवोऽन्ये च पार्थिवाः।<br>तां रात्रिमकिलामेवं विहृत्य प्रीतमानसाः।।	</td><td>	15-35-8a<br>15-35-8b	
</td></tr>
				
<tr><td>
	मेनिरे परितोषेण नृपाः स्वर्गसदो यथा।<br>नात्र शोको भयं त्रासो नारतिर्नायशोऽभवत्।।	</td><td>	15-35-9a<br>15-35-9b	
</td></tr>
				
				
<tr><td>
	परस्परं समागम्य योधानां भरतर्षभ।<br>समागतास्ताः पितृभिर्भ्रातृभिः पतिभिः सुतैः।<br>मुदं परमिकां प्राप्य नार्यो दुःखमथात्यजन्।।	</td><td>	15-35-10a<br>15-35-10b<br>15-35-10c	
</td></tr>
				
<tr><td>
	`देवलोकं गता ये च ये च ब्रह्मसदो गताः।<br>ये चापि वारुणं लोकं ये च गोलोकमाश्रिताः।।	</td><td>	15-35-11a<br>15-35-11b	
</td></tr>
				
<tr><td>
	तथा वैवस्वतं लोकं ये च यक्षानुपागताः।<br>राक्षसांश्च पिशाचांश्च कुरूंश्चापि तथोत्तरान्।।	</td><td>	15-35-12a<br>15-35-12b	
</td></tr>
				
<tr><td>
	विचित्राश्च गतीरन्ये ये प्राप्ताः कर्मभिर्नराः।<br>सर्वे ते तद्वयोरूपवेषास्तत्र समभ्ययुः।।'	</td><td>	15-35-13a<br>15-35-13b	
</td></tr>
				
<tr><td>
	एकां रात्रिं विहृत्यैवं ते वीरास्ताश्च योषितः।<br>आमन्त्र्यान्योन्यमाश्लिष्य ततो जग्मुर्यथागतं।।	</td><td>	15-35-14a<br>15-35-14b	
</td></tr>
				
<tr><td>
	ततो विसर्जयामास लोकांस्तान्मुनिपुङ्गवः।<br>क्षणेनान्तर्हिताश्चैव प्रेक्षतामेव तेऽभवन्।।	</td><td>	15-35-15a<br>15-35-15b	
</td></tr>
				
<tr><td>
	अवगाह्य महात्मानः पुण्यां भागीरथीं नदीम्।<br>सरथाः सध्वजाश्चैव स्वानि वेश्मानि भेजिरे।।	</td><td>	15-35-16a<br>15-35-16b	
</td></tr>
				
<tr><td>
	देवलोकं ययुः केचित्केचिद्ब्रह्मसदस्तथा।<br>केचिच्च वारुणं लोकं केचित्कौबेरमाप्नुवन्।।	</td><td>	15-35-17a<br>15-35-17b	
</td></tr>
				
<tr><td>
	ततो वैवस्वतं लोकं केचिच्चैवाप्नुवन्नृपाः।<br>राक्षसानां पिशाचानां केचिच्चाप्युत्तरान्कुरून्।।	</td><td>	15-35-18a<br>15-35-18b	
</td></tr>
				
<tr><td>
	विचित्रगतयः सर्वे यानवाप्यामरैः सह।<br>आजग्मुस्ते महात्मानः सवाहाः सपदानुगाः।।	</td><td>	15-35-19a<br>15-35-19b	
</td></tr>
				
				
<tr><td>
	गतेषु तेषु सर्वेषु सलिलस्थो महामुनिः।<br>धर्मसीलो महातेजाः कुरूणां हितकृतदा।<br>ततः प्रोवाच ताः सर्वाः क्षत्रिया निहतेश्वराः।	</td><td>	15-35-20a<br>15-35-20b<br>15-35-20c	
</td></tr>
				
<tr><td>
	यायाः पतिकृताँल्लोकानिच्छनति परमस्त्रियः।<br>ता जाह्नवीजलं क्षिप्रमवगाहन्त्वतन्द्रिताः।।	</td><td>	15-35-21a<br>15-35-21b	
</td></tr>
				
<tr><td>
	ततस्तस्य वचः श्रुत्वा श्रद्दधाना वराङ्गनाः।<br>श्वशुरं समनुज्ञाप्य विविशुर्जाह्नवीजलम्।।	</td><td>	15-35-22a<br>15-35-22b	
</td></tr>
				
<tr><td>
	विमुक्ता मानुषैर्देहैस्ततस्ता भर्तृभिः सह।<br>समाजग्मुस्तदा साध्व्यः सर्वा एवं विशाम्पते।।	</td><td>	15-35-23a<br>15-35-23b	
</td></tr>
				
<tr><td>
	एवं क्रमेणि सर्वास्ताः शीलवत्यः पतिव्रताः।<br>प्रविश्य तोयं निर्मुक्ता जग्मुर्भर्तृसलोकताम्।।	</td><td>	15-35-24a<br>15-35-24b	
</td></tr>
				
<tr><td>
	दिव्यरूपसमायुक्ता दिव्याभरणभूषिताः।<br>दिव्यमाल्यांबरधरा यथाऽऽसां पतयस्तथा।।	</td><td>	15-35-25a<br>15-35-25b	
</td></tr>
				
<tr><td>
	ताः शीलगुणसम्पन्ना विमानस्था गतक्लुमाः।<br>सर्वाः सर्वगुणोपेताः स्वस्थानं प्रतिपेदिरे।।	</td><td>	15-35-26a<br>15-35-26b	
</td></tr>
				
<tr><td>
	यस्य यस्य तु यः कामस्तस्मिन्काले बभूव ह।<br>तंतं विसृष्टवान्व्यासो वरदो धर्मवत्सलः।।	</td><td>	15-35-27a<br>15-35-27b	
</td></tr>
				
<tr><td>
	तच्छ्रुत्वा नरदेवानां पुनरागमनं नराः।<br>जहृषुर्मुदिताश्चासन्नानादेशगता अपि।।	</td><td>	15-35-28a<br>15-35-28b	
</td></tr>
				
<tr><td>
	`ते नष्टभयसङ्कल्पा नरा विगतकल्मषाः।<br>बभूवुः पौरवाःसर्वे तद्दृष्ट्वाऽऽश्चर्यमुत्तमम्।।'	</td><td>	15-35-29a<br>15-35-29b	
</td></tr>
				
				
<tr><td>
	प्रियैः समागमं तेषां यः सम्यक् शृणुयान्नरः।<br>प्रियाणि लभते नित्यमिह च प्रेत्य चैव सः।<br>इष्टबान्धवसंयोगमनायासमनामयम्।।	</td><td>	15-35-30a<br>15-35-30b<br>15-35-30c	
</td></tr>
				
<tr><td>
	यश्चैतच्छ्रावयेद्विद्वान्विदुषो धर्मवित्तमः।<br>स यशः प्राप्नुयाल्लोके परत्र च शुभां गतिम्।।	</td><td>	15-35-31a<br>15-35-31b	
</td></tr>
				
<tr><td>
	स्वाध्याययुक्ता मनुजास्तपोयुक्ताश्च भारत।<br>साध्वाचारा दमोपेता दाननिर्धूतकल्मषाः।।	</td><td>	15-35-32a<br>15-35-32b	
</td></tr>
				
				
<tr><td>
	ऋजवः शुचयः शान्ता हिंसानृतविवर्जिताः।<br>आस्तिकाः श्रद्दधानाश्च धृतिमन्तश्च मानवाः।<br>श्रुत्वाऽऽश्चर्यमिदं पर्व ह्यवाप्स्यन्ति परां गतिम्।।	</td><td>	15-35-33a<br>15-35-33b<br>15-35-33c	
</td></tr>
				
<tr><td>
	`पुनस्ते दर्शनं प्राप्ताः पुनश्च परिकीर्तिताः।<br>पुनःपुनः प्रयच्छन्ति शृण्वतामभयं सदा।।'	</td><td>	15-35-34a<br>15-35-34b	
</td></tr>
<tr><td>
	।। इति श्रीमन्महाभारते आश्रमवासिकपर्वणि<br> पुत्रदर्शनपर्वणि पञ्चत्रिंशोऽध्यायः।। 35 ।।	</td><td>		
</td></tr></tbody>