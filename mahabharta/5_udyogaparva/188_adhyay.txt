				
<tbody><tr><td><p>	<b>दुर्योधन उवाच।</b>	</p></td><td>	5-188-1x	<p class="mw-empty-elt"></p></td></tr>
<tr><td><p>	कथं शिखण्डी गाङ्गेय कन्यां भूत्वा पुरा तदा।<br>पुरुषोऽभूद्युधिश्रेष्ठ तन्मे ब्रूहि पितामह ।।	</p></td><td>	5-188-1a<br>5-188-1b	<p class="mw-empty-elt"></p></td></tr>
<tr><td><p>	<b>भीष्म उवाच।</b>	</p></td><td>	5-188-2x	<p class="mw-empty-elt"></p></td></tr>
<tr><td><p>	भार्या तु तस्य राजेन्द्र द्रुपदस्य महीपतेः।<br>महिषी दयिता ह्यासीदपुत्रा च विशांपते ।।	</p></td><td>	5-188-2a<br>5-188-2b	<p class="mw-empty-elt"></p></td></tr>
<tr><td><p>	एतस्मिन्नेव काले तु द्रुपदो वै महीपतिः।<br>अपत्यार्थे महाराज तोषयामास शङ्करम् ।।	</p></td><td>	5-188-3a<br>5-188-3b	<p class="mw-empty-elt"></p></td></tr>
<tr><td><p>	अस्माद्वधार्थं निश्चित्य तपो घोरं समास्थितः।<br>ऋते कन्यां महादेव पुत्रो मेस्यादिति ब्रुवन् ।।	</p></td><td>	5-188-4a<br>5-188-4b	<p class="mw-empty-elt"></p></td></tr>
<tr><td><p>	भगवन्पुत्रमिच्छामि भीष्मं प्रतिचिकीर्षया ।<br>इत्युक्तो देवदेवेन स्त्रीपुमांस्ते भविष्यति ।।	</p></td><td>	5-188-5a<br>5-188-5b	<p class="mw-empty-elt"></p></td></tr>
<tr><td><p>	निवर्तस्व महीपाल नैतञ्जात्वन्यथा भवेत् ।<br>स तु गत्वा च नगरं भार्यामिदमुवाच ह ।।	</p></td><td>	5-188-6a<br>5-188-6b	<p class="mw-empty-elt"></p></td></tr>
<tr><td><p>	कृतो यत्नो महादेवस्तपसाऽऽराधितो मया ।<br>कन्या भूत्वा पुमान्भावी इति चोक्तोस्मि शंभुना ।।	</p></td><td>	5-188-7a<br>5-188-7b	<p class="mw-empty-elt"></p></td></tr>
<tr><td><p>	पुनः पुनर्याच्यमानो दिष्टमित्यब्रवीच्छिवः ।<br>नतदन्यच्च भविता भवितव्यं हि तत्तथा ।।	</p></td><td>	5-188-8a<br>5-188-8b	<p class="mw-empty-elt"></p></td></tr>
<tr><td><p>	ततः सा नियता भूत्वा ऋतुकाले मनस्विनी ।<br>पत्नी द्रुपदराजस्य द्रुपदं प्रविवेश ह ।।	</p></td><td>	5-188-9a<br>5-188-9b	<p class="mw-empty-elt"></p></td></tr>
<tr><td><p>	लेभे गर्भं यथाकालं विधिदृष्टेन कर्मणा ।<br>पार्षतस्य महीपाल यथा मां नारदोऽब्रवीत् ।।	</p></td><td>	5-188-10a<br>5-188-10b	<p class="mw-empty-elt"></p></td></tr>
<tr><td><p>	ततो दधार सा देवी गर्भं राजीवलोचना ।<br>तां स राजा प्रियां भार्यां द्रुपदः कुरुनन्दन ।।	</p></td><td>	5-188-11a<br>5-188-11b	<p class="mw-empty-elt"></p></td></tr>
<tr><td><p>	पुत्रस्नेहान्महाबाहुः मुखं पर्यचरत्तदा ।<br>सर्वानभिप्रायकृतान्भार्याऽलभत कौरव ।।	</p></td><td>	5-188-12a<br>5-188-12b	<p class="mw-empty-elt"></p></td></tr>
<tr><td><p>	अपुत्रस्य सतो राज्ञो द्रुपदस्य महीपतेः ।<br>यथाकालं तु सा देवी महिषी द्रुपदस्य ह ।।	</p></td><td>	5-188-13a<br>5-188-13b	<p class="mw-empty-elt"></p></td></tr>
<tr><td><p>	कन्यां प्रवररूपां तु प्राजायत नराधिप ।<br>अपुत्रस्य तु राज्ञः सा द्रुपदस्य मनस्विनी ।।	</p></td><td>	5-188-14a<br>5-188-14b	<p class="mw-empty-elt"></p></td></tr>
<tr><td><p>	ख्यापयामास राजेन्द्र पुत्रो ह्येष ममेति वै।<br>ततः स राजा द्रुपद प्रच्छन्नाया नराधिप ।।	</p></td><td>	5-188-15a<br>5-188-15b	<p class="mw-empty-elt"></p></td></tr>
<tr><td><p>	पुत्रवत्पुत्रकार्याणि सर्वाणि समकारयत् ।<br>रक्षणं चैव मन्त्रस्य महिषी द्रुपदस्य सा।।	</p></td><td>	5-188-16a<br>5-188-16b	<p class="mw-empty-elt"></p></td></tr>
<tr><td><p>	चकार सर्वयत्नेन ब्रुवणा पुत्र इत्युत ।<br>न च तां वेदक नगरे कश्चिदन्यत्र पार्षतात् ।।	</p></td><td>	5-188-17a<br>5-188-17b	<p class="mw-empty-elt"></p></td></tr>
<tr><td><p>	श्रद्दधानो हि तद्वाक्यं देवस्याच्युततेजसः।<br>छादयामास तां कन्यां पुमानिति च सोब्रवीत् ।।	</p></td><td>	5-188-18a<br>5-188-18b	<p class="mw-empty-elt"></p></td></tr>
<tr><td><p>	जातकर्माणि सर्वाणि कारयामास पार्थिवः।<br>पुंवद्विधानयुक्तानि शिखण्डीति च तां विदुः ।।	</p></td><td>	5-188-19a<br>5-188-19b	<p class="mw-empty-elt"></p></td></tr>
<tr><td><p>	अहमेकस्तु चारेण वचनान्नारदस्य च।<br>ज्ञातवान्देववाक्येन अम्बायास्तपसा तथा ।।	</p></td><td>	5-188-20a<br>5-188-20b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि अम्बोपाख्यानपर्वणि <br>अष्टाशीत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>