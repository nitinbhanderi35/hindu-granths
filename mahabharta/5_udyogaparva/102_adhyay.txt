				
<tbody><tr><td><p>	<b>नारद उवाच।</b>	</p></td><td>	5-102-1x	<p class="mw-empty-elt"></p></td></tr>
<tr><td><p>	इदं रसातलं नाम सप्तमं पृथिवीतलम्।<br>यत्रास्ते सुरभिर्माता गवाममृतसंभवा ।।	</p></td><td>	5-102-1a<br>5-102-1b	<p class="mw-empty-elt"></p></td></tr>
<tr><td><p>	क्षरन्ती सततं क्षीरं पृथिवीसारसंभवम् ।<br>षण्णं रसानां सारेण रसमेकमनुत्तमम् ।।	</p></td><td>	5-102-2a<br>5-102-2b	<p class="mw-empty-elt"></p></td></tr>
<tr><td><p>	अमृतेनाभितृप्तस्य सारमुद्गिरतः पुरा।<br>पितामहस्य वदनादुदतिष्ठदनिन्दिता ।।	</p></td><td>	5-102-3a<br>5-102-3b	<p class="mw-empty-elt"></p></td></tr>
<tr><td><p>	यस्याः क्षीरस्य धाराया निपतन्त्या महीतले।<br>ह्रदः कृतः क्षीरनिधिः पवित्रं परमुच्यते ।।	</p></td><td>	5-102-4a<br>5-102-4b	<p class="mw-empty-elt"></p></td></tr>
<tr><td><p>	पुष्पितस्येव फेनेन पर्यन्तमनुवेष्टितम्।<br>पिबन्तो निवसन्त्यत्र फेनपा मुनिसत्तमाः ।।	</p></td><td>	5-102-5a<br>5-102-5b	<p class="mw-empty-elt"></p></td></tr>
<tr><td><p>	फेनपा नाम ते ख्याताः फेनाहाराश्च मातले।<br>उग्रे तपसि वर्तन्ते येषां बिभ्यति देवताः ।।	</p></td><td>	5-102-6a<br>5-102-6b	<p class="mw-empty-elt"></p></td></tr>
<tr><td><p>	अस्याश्चतस्रो धेन्वोऽन्या दिक्षु सर्वासु मातले।<br>निवसन्ति दिशां पाल्यो धारयन्त्योदिशःस्म ताः ।।	</p></td><td>	5-102-7a<br>5-102-7b	<p class="mw-empty-elt"></p></td></tr>
<tr><td><p>	पूर्वां दिशं धारयते सुरूपा नाम सौरभी ।<br>दक्षिणां हंसिका कनाम धारयत्यपरां दिशम्।।	</p></td><td>	5-102-8a<br>5-102-8b	<p class="mw-empty-elt"></p></td></tr>
<tr><td><p>	पश्चिमा वारुणी दिक्च धार्यते वै सुभद्रया।<br>महानुभावया नित्यं मातले विश्वरूपया ।।	</p></td><td>	5-102-9a<br>5-102-9b	<p class="mw-empty-elt"></p></td></tr>
<tr><td><p>	सर्वकामदुघा नाम धेनुर्धारयते दिशम्।<br>उत्तरां मातले धर्म्यां तथैलविलसंश्रिताम् ।।	</p></td><td>	5-102-10a<br>5-102-10b	<p class="mw-empty-elt"></p></td></tr>
<tr><td><p>	आसां त पयसा मिश्रं पयो निर्मथ्य सागरे ।<br>मन्थानं मन्दरं कृत्वा देवैरसुरसंहितैः ।।	</p></td><td>	5-102-11a<br>5-102-11b	<p class="mw-empty-elt"></p></td></tr>
<tr><td><p>	अद्धृता वारुणी लक्ष्मीरमृतं चापि मातले।<br>उच्चैःश्रवाश्चाश्वराजो मणिरत्नं च कौस्तुभम् ।।	</p></td><td>	5-102-12a<br>5-102-12b	<p class="mw-empty-elt"></p></td></tr>
<tr><td><p>	सुधाहारेषु च सुधां स्वधाभोजिषु च स्वधाम्।<br>अमृतं चामृताशेषु सुरभी क्षरते पयः ।।	</p></td><td>	5-102-13a<br>5-102-13b	<p class="mw-empty-elt"></p></td></tr>
<tr><td><p>	अत्र गाथा पुरा गीता रसातलनिवासिभिः ।<br>पौराणी श्रूयते लोके गीयते या मनीषिभिः ।।	</p></td><td>	5-102-14a<br>5-102-14b	<p class="mw-empty-elt"></p></td></tr>
<tr><td><p>	न नागलोके न स्वर्गे न विमाने त्रिविष्टपे।<br>परिवासः सुखस्तादृक् रसातलतले यथा ।।	</p></td><td>	5-102-15a<br>5-102-15b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवाद्यानपर्वणि द्‌व्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>