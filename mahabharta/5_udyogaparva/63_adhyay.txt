				
<tbody><tr><td><p>	<b>दुर्योधन उवाच।</b>	</p></td><td>	5-63-1x	<p class="mw-empty-elt"></p></td></tr>
<tr><td><p>	सदृशानां मनुष्येषु सर्वेषां तुल्यजन्मनाम्।<br>कथमेकान्ततस्तेषां पार्थानां मन्यसे जयम् ।।	</p></td><td>	5-63-1a<br>5-63-1b	<p class="mw-empty-elt"></p></td></tr>
<tr><td><p>	वयं च तेऽपि तुल्या वै वीर्येण च पराक्रमैः ।<br>समेन वयसा चैव प्रातिभेन श्रुतेन च ।।	</p></td><td>	5-63-2a<br>5-63-2b	<p class="mw-empty-elt"></p></td></tr>
<tr><td><p>	अस्त्रेण योधयुग्या च शीघ्रत्वे कौशले तथा।<br>सर्वे स्म समजातीयाः सर्वे मानुषयोनयः ।।	</p></td><td>	5-63-3a<br>5-63-3b	<p class="mw-empty-elt"></p></td></tr>
<tr><td><p>	पितामह विजानीषे पार्थेषु विजयं कथम्।<br>नाहं भवति न द्रोणे न कृपे न च बाह्लिके ।।	</p></td><td>	5-63-4a<br>5-63-4b	<p class="mw-empty-elt"></p></td></tr>
<tr><td><p>	अन्येषु च नरेन्द्रेषु पराक्रम्य समारभे।<br>अहं वैकर्तनः कर्णो भ्राता दुःशासनश्च मे ।।	</p></td><td>	5-63-5a<br>5-63-5b	<p class="mw-empty-elt"></p></td></tr>
<tr><td><p>	पाण्डवान्समरे पञ्च हनिष्यामः शितैः शरैः ।<br>ततो राजन्महायज्ञैर्विविधैर्भूरिदक्षिणैः ।।	</p></td><td>	5-63-6a<br>5-63-6b	<p class="mw-empty-elt"></p></td></tr>

<tr><td><p>	ब्राह्मणांस्तर्पयिष्यामि गोभिरश्वैर्धनेन च ।<br>यदा परिकरिष्यन्ति ऐणेयानिव तन्तुना ।<br>अतरित्रानिव जले बाहुभिर्मामका रणे ।।	</p></td><td>	5-63-7a<br>5-63-7b<br>5-63-7c	<p class="mw-empty-elt"></p></td></tr>
<tr><td><p>	पश्यन्तस्ते परांस्तत्र रथनागसमाकुलान्।<br>तदा दर्पं विमोक्ष्यन्ति पाण्डवाः स च केशवः ।।	</p></td><td>	5-63-8a<br>5-63-8b	<p class="mw-empty-elt"></p></td></tr>
<tr><td><p>	`सुखान्यवाप्य सहिताः कृत्वा कर्म सुदुस्तरम्।<br>विस्रब्धास्तु भविष्यामः प्राप्ते काले गतज्वराः ।।	</p></td><td>	5-63-9a<br>5-63-9b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-63-10x	<p class="mw-empty-elt"></p></td></tr>
<tr><td><p>	अथाब्रवीन्महाराजो धृतराष्ट्रः सुदुर्मनाः ।<br>विदुरं विदुषां श्रेष्ठं सर्वपार्थिवसंनिधौ ।।	</p></td><td>	5-63-10a<br>5-63-10b	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	5-63-11x	<p class="mw-empty-elt"></p></td></tr>
<tr><td><p>	मोहितो मृत्युपाशेन कालस्य वशमागतः।<br>तात कर्णेन सहितः पुत्रो दुर्योधनो मम ।।'	</p></td><td>	5-63-11a<br>5-63-11b	<p class="mw-empty-elt"></p></td></tr>
<tr><td><p>	<b>विदुर उवाच।</b>	</p></td><td>	5-63-12x	<p class="mw-empty-elt"></p></td></tr>
<tr><td><p>	इह निःश्रेयसं प्राहुर्वृद्धा निश्चितदर्शिनः ।<br>ब्राह्मणस्य विशेषेण दमो धर्मः सनातनः ।।	</p></td><td>	5-63-12a<br>5-63-12b	<p class="mw-empty-elt"></p></td></tr>
<tr><td><p>	तस्य दानं क्षमा सिद्धिर्यथावदुपपद्यते ।<br>दमो दानं तपो ज्ञानमधीतं चानुवर्तते ।।	</p></td><td>	5-63-13a<br>5-63-13b	<p class="mw-empty-elt"></p></td></tr>
<tr><td><p>	दमस्तेजो वर्धयति पवित्रं दम उत्तमम् ।<br>विपाप्मा वृद्धतेजास्तु पुरुषो विन्दते महत् ।।	</p></td><td>	5-63-14a<br>5-63-14b	<p class="mw-empty-elt"></p></td></tr>
<tr><td><p>	क्रव्याद्भ्य इव भूतानामदान्तेभ्यः सदा भयम् ।<br>येषां च प्रतिषेधार्थं क्षत्रं सृष्टं स्वयंभुवा ।।	</p></td><td>	5-63-15a<br>5-63-15b	<p class="mw-empty-elt"></p></td></tr>
<tr><td><p>	आश्रमेषु चतुर्ष्वाहुर्दममेवोत्तमं व्रतम्।<br>तस्य लिङ्गं प्रवक्ष्यामि येषां समुदयो दमः ।।	</p></td><td>	5-63-16a<br>5-63-16b	<p class="mw-empty-elt"></p></td></tr>
<tr><td><p>	क्षमा धृतिरहिंसा च समता सत्यमार्जवम् ।<br>इन्द्रियाभिजयो धैर्यं मार्दवं ह्रीरचापलम् ।।	</p></td><td>	5-63-17a<br>5-63-17b	<p class="mw-empty-elt"></p></td></tr>
<tr><td><p>	अकार्पण्यमसंरम्भः सन्तोषं श्रद्दधानता ।<br>एतानि यस्य राजेन्द्र स दान्तः पुरुषः स्मृतः ।।	</p></td><td>	5-63-18a<br>5-63-18b	<p class="mw-empty-elt"></p></td></tr>

<tr><td><p>	कामो लोभश्च दर्पश्च मन्युर्निद्रा विकत्थनम्।<br>मान ईर्ष्यां च शोकश्च नैतद्दान्तो निषेवते।<br>अजिह्ममशठं शुद्धमेतद्दान्तस्य लक्षणम् ।।	</p></td><td>	5-63-19a<br>5-63-19b<br>5-63-19c	<p class="mw-empty-elt"></p></td></tr>
<tr><td><p>	अलोलुपस्तथाऽल्पेप्सुः कामानामविचिन्तिता ।<br>समुद्रकल्पः परुषः स दान्तः परिकीर्तितः ।।	</p></td><td>	5-63-20a<br>5-63-20b	<p class="mw-empty-elt"></p></td></tr>
<tr><td><p>	सुवृत्तः शीलसंपन्नः प्रसन्नात्माऽत्मविद्बुधः ।<br>प्राप्येह लोके संमानं सुगतिं प्रेत्य गच्छति ।।	</p></td><td>	5-63-21a<br>5-63-21b	<p class="mw-empty-elt"></p></td></tr>
<tr><td><p>	अभयं यस्य भूतेभ्यः सर्वेषामभयं यतः।<br>स वै परिणतप्रज्ञः प्रख्यातो मनुजोत्तमः ।।	</p></td><td>	5-63-22a<br>5-63-22b	<p class="mw-empty-elt"></p></td></tr>
<tr><td><p>	सर्वभूतहितो मैत्रस्तस्मान्नोद्विजते जनः।<br>समुद्र इव गम्भीरः प्रज्ञातृप्तः प्रशाम्यति ।।	</p></td><td>	5-63-23a<br>5-63-23b	<p class="mw-empty-elt"></p></td></tr>
<tr><td><p>	कर्मणाऽचरितं पूर्वं सद्भिराचरितं च यत्।<br>तदेवास्थाय मोदन्ते दान्ताः शमपरायणाः ।।	</p></td><td>	5-63-24a<br>5-63-24b	<p class="mw-empty-elt"></p></td></tr>
<tr><td><p>	नैष्कर्म्यं वा समास्थाय ज्ञानतृप्तो जितेन्द्रियः।<br>कालाकाङ्क्षी चरँल्लोके ब्रह्मभूयाय कल्पते ।।	</p></td><td>	5-63-25a<br>5-63-25b	<p class="mw-empty-elt"></p></td></tr>
<tr><td><p>	शकुनीनामिवाकाशे पदं नैवोपलभ्यते।<br>एवं प्रज्ञानतृप्तस्य मुनेर्वर्त्म न दृश्यते ।।	</p></td><td>	5-63-26a<br>5-63-26b	<p class="mw-empty-elt"></p></td></tr>
<tr><td><p>	उत्सृज्यैव गृहान्यस्तु मोक्षमेवाभिमन्यते ।<br>लोकास्तेजोमयास्तस्य कल्पन्ते शाश्वता दिवि ।।	</p></td><td>	5-63-27a<br>5-63-27b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>यानसन्धिपर्वणि त्रिषष्टितमोऽध्यायः ।।	</p></td><td>		<p class="mw-empty-elt"></p></td></tr></tbody>