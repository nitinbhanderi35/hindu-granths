				
<tbody><tr><td><p>	<b>वैशंपायन उवाच।</b>	</p></td><td>	5-132-1x	<p class="mw-empty-elt"></p></td></tr>
<tr><td><p>	प्रविश्याथ गृहं तस्याश्चरणावभिवाद्य च।<br>आचख्यौ तत्समासेन यद्वृत्तं कुरुसंसदि ।।	</p></td><td>	5-132-1a<br>5-132-1b	<p class="mw-empty-elt"></p></td></tr>
<tr><td><p>	<b>वासुदेव उवाच।</b>	</p></td><td>	5-132-2x	<p class="mw-empty-elt"></p></td></tr>
<tr><td><p>	उक्तं बहुविधं वाक्यं ग्रहणीयं सहेतुकम्।<br>ऋषिभिश्चैव च मया न चासौ तद्गृहीतवान् ।।	</p></td><td>	5-132-2a<br>5-132-2b	<p class="mw-empty-elt"></p></td></tr>

<tr><td><p>	कालपक्वमिदं सर्वं सुयोधनवशानुगम्।<br>` सर्वक्षत्रं क्षणेनैव दह्यते पार्थवह्निना ।'<br>आपृच्छे भवतीं शीघ्रं प्रयास्ये पाण्डवान्प्रति ।।	</p></td><td>	5-132-3a<br>5-132-3b<br>5-132-3c	<p class="mw-empty-elt"></p></td></tr>
<tr><td><p>	किं वाच्याः पाण्डवेयास्ते भवत्या वचनान्मया ।<br>तद्ब्रूहि त्वं महाप्रज्ञे शुश्रूषे वचनं तव ।।	</p></td><td>	5-132-4a<br>5-132-4b	<p class="mw-empty-elt"></p></td></tr>
<tr><td><p>	<b>कुन्त्युवाच।</b>	</p></td><td>	5-132-5x	<p class="mw-empty-elt"></p></td></tr>
<tr><td><p>	ब्रूयाः केशव राजानं धर्मात्मानं युधिष्ठिरम् ।<br>भूयांस्ते हीयते धर्मो मा पुत्रक वृथा कृथाः ।।	</p></td><td>	5-132-5a<br>5-132-5b	<p class="mw-empty-elt"></p></td></tr>
<tr><td><p>	श्रोत्रियस्येव ते राजन्मन्दकस्याविपश्चितः ।<br>अनुवाकहता बुद्धिर्धर्ममेवैकमीक्षते ।।	</p></td><td>	5-132-6a<br>5-132-6b	<p class="mw-empty-elt"></p></td></tr>
<tr><td><p>	अङ्गावेक्षस्व धर्मं त्वं यथा सृष्टः स्वयंभुवा ।<br>बाहुभ्यां क्षत्रियाः सृष्टा बाहुवीर्योपजीविनः ।।	</p></td><td>	5-132-7a<br>5-132-7b	<p class="mw-empty-elt"></p></td></tr>
<tr><td><p>	क्रूराय कर्मणे नित्यं प्रजानां परिपालने।<br>श्रृणु चात्रोपमामेकां या वृद्धेभ्यः श्रुता मया ।।	</p></td><td>	5-132-8a<br>5-132-8b	<p class="mw-empty-elt"></p></td></tr>
<tr><td><p>	मुचुकुन्दस्य राजर्षेरददत्पृथिवीमिमाम्।<br>पुरा वैश्रवणः प्रीतो न चासौ तद्गृहीतवान् ।।	</p></td><td>	5-132-9a<br>5-132-9b	<p class="mw-empty-elt"></p></td></tr>
<tr><td><p>	बाहुवीर्यार्जितं राज्यमश्रीयामिति कामये।<br>ततो वैश्रवणः प्रीतो विस्मितः समपद्यत ।।	</p></td><td>	5-132-10a<br>5-132-10b	<p class="mw-empty-elt"></p></td></tr>
<tr><td><p>	मुचुकुन्दस्ततो राजा सोऽन्वशासद्वसुन्धराम् ।<br>बाहुवीर्यार्जितां सम्यक् क्षत्रधर्ममनुव्रतः।।	</p></td><td>	5-132-11a<br>5-132-11b	<p class="mw-empty-elt"></p></td></tr>
<tr><td><p>	यं हि धर्मं चरन्तीह प्रजा राज्ञा सुरक्षिताः ।<br>चतुर्थं तस्य धर्मस्य राजा विन्देन भारत ।।	</p></td><td>	5-132-12a<br>5-132-12b	<p class="mw-empty-elt"></p></td></tr>
<tr><td><p>	राजा चरति चेद्धर्मं देवत्वायैव कल्पते।<br>स चेदधर्मं चरति नरकायैव गच्छति ।।	</p></td><td>	5-132-13a<br>5-132-13b	<p class="mw-empty-elt"></p></td></tr>
<tr><td><p>	दण्डनीतिः स्वधर्मेण चातुर्वर्ण्यं नियच्छति।<br>प्रयुक्तास्वामिना सम्यगधर्मेभ्यो नियच्छति ।।	</p></td><td>	5-132-14a<br>5-132-14b	<p class="mw-empty-elt"></p></td></tr>
<tr><td><p>	दण्डनीत्यां यदा राजा सम्यक्कार्त्स्न्येन वर्तते।<br>तदा कृतयुं नाम कालः श्रेष्ठः प्रवर्तते ।।	</p></td><td>	5-132-15a<br>5-132-15b	<p class="mw-empty-elt"></p></td></tr>
<tr><td><p>	कालो वा कारणं राज्ञो राजा वा कालकारणम् ।<br>इति ते संशयो मा भूद्राजा कालस्य कारणम् ।।	</p></td><td>	5-132-16a<br>5-132-16b	<p class="mw-empty-elt"></p></td></tr>
<tr><td><p>	राजा कृतयुगस्रष्टा त्रेताया द्वापरस्य च।<br>युगस्य च चतुर्थस्य राजा भवति कारणम् ।।	</p></td><td>	5-132-17a<br>5-132-17b	<p class="mw-empty-elt"></p></td></tr>
<tr><td><p>	कृतस्य करणाद्राजा स्वर्गमत्यन्तमश्रुते ।<br>त्रेतायाः करणाद्राजा स्वर्गं नात्यन्तमश्रुते ।।	</p></td><td>	5-132-18a<br>5-132-18b	<p class="mw-empty-elt"></p></td></tr>
<tr><td><p>	प्रवर्तनाद्द्वापरस्य यथाभागमुपाश्रुते ।<br>कलेः प्रवर्तनाद्राजा पापमत्यन्तमश्रुते ।।	</p></td><td>	5-132-19a<br>5-132-19b	<p class="mw-empty-elt"></p></td></tr>
<tr><td><p>	ततो वसति दुष्कर्मा नरके शाश्वतीः समाः ।<br>राजदोषेण हि जगत्स्पृश्यते जगतः स च ।।	</p></td><td>	5-132-20a<br>5-132-20b	<p class="mw-empty-elt"></p></td></tr>
<tr><td><p>	राजधर्मानवेक्षस्व पितृपैतामहोचितान्।<br>नैतद्राजर्षिवृत्तं हि यत्र त्वं स्थातुमिच्छसि ।।	</p></td><td>	5-132-21a<br>5-132-21b	<p class="mw-empty-elt"></p></td></tr>
<tr><td><p>	न हि वैक्लब्यसंसृष्ट आनृशंस्ये व्यवस्थितः ।<br>प्रजापालनसंभूतं फलं किंचन लब्धवान् ।।	</p></td><td>	5-132-22a<br>5-132-22b	<p class="mw-empty-elt"></p></td></tr>
<tr><td><p>	न ह्येतामाशिषं पाण्डुर्न चाहं न पितामहः ।<br>प्रयुक्तवन्तः पूर्वं ते यया चरसि मेधया ।।	</p></td><td>	5-132-23a<br>5-132-23b	<p class="mw-empty-elt"></p></td></tr>
<tr><td><p>	यज्ञो दानं तपः शौर्यं प्रज्ञा सन्तानमेव च ।<br>माहात्म्यं बलमोजश्च नित्यमाशंसितं मया ।।	</p></td><td>	5-132-24a<br>5-132-24b	<p class="mw-empty-elt"></p></td></tr>
<tr><td><p>	नित्यं स्वाहा स्वधा नित्यं दद्युर्मानुषदेवताः ।<br>दीर्घमायुर्धनं पुत्रान्सम्यगाराधिताः शुभाः ।।	</p></td><td>	5-132-25a<br>5-132-25b	<p class="mw-empty-elt"></p></td></tr>
<tr><td><p>	पुत्रेष्वाशासते नित्यं पितरो दैवतानि च।<br>दानमध्ययनं यज्ञः प्रजानां परिपालनम् ।।	</p></td><td>	5-132-26a<br>5-132-26b	<p class="mw-empty-elt"></p></td></tr>
<tr><td><p>	एतद्धर्ममधर्मं वा जन्मनैवाभ्यजायथाः ।<br>ते तु वैद्याः कुले जाता अवृत्त्या तात पीडिताः ।।	</p></td><td>	5-132-27a<br>5-132-27b	<p class="mw-empty-elt"></p></td></tr>
<tr><td><p>	यत्र दानपतिं शूरं क्षुधिताः पृथिवीचराः ।<br>प्राप्य तुष्टाः प्रतिष्ठन्ते धर्मः कोऽभ्यधिकस्ततः ।।	</p></td><td>	5-132-28a<br>5-132-28b	<p class="mw-empty-elt"></p></td></tr>
<tr><td><p>	दानेनान्यं बलेनान्यं तथा सूनृतयाऽपरम्।<br>सर्वतः प्रतिगृह्णीयाद्राज्यं प्राप्येह धार्मिकः।।	</p></td><td>	5-132-29a<br>5-132-29b	<p class="mw-empty-elt"></p></td></tr>
<tr><td><p>	ब्राह्मणः प्रचरेद्भैक्षं क्षत्रियः परिपालयेत्।<br>वैश्यो धनार्जनं कुर्याच्छूद्रः परिचरेच्च तान् ।।	</p></td><td>	5-132-30a<br>5-132-30b	<p class="mw-empty-elt"></p></td></tr>
<tr><td><p>	भैक्षं विप्रतिषिद्धं ते कृषिर्नैवोपपद्यते ।<br>क्षत्रियोऽसि क्षतात्राता बाहुवीर्योपजीविता ।।	</p></td><td>	5-132-31a<br>5-132-31b	<p class="mw-empty-elt"></p></td></tr>
<tr><td><p>	पित्र्यमंशं महाबाहो निमग्नं पुनरुद्धर ।<br>साम्ना भेदेन दानेन दण्डेनाथ नयेन वा ।।	</p></td><td>	5-132-32a<br>5-132-32b	<p class="mw-empty-elt"></p></td></tr>
<tr><td><p>	इतो दुःखतरं किं नु यदहं दीनबान्धवा।<br>परपिण्डमुदीक्षे वै त्वां सूत्वा मित्रनन्दन ।।	</p></td><td>	5-132-33a<br>5-132-33b	<p class="mw-empty-elt"></p></td></tr>
<tr><td><p>	युध्यस्व राजधर्मेण मा निमञ्जीः पितामहान् ।<br>मा गमः क्षीणपुण्यस्त्वं सानुजः पापिकां गतिं ।।	</p></td><td>	5-132-34a<br>5-132-34b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवद्यानपर्वणि <br>द्वात्रिंशदधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>