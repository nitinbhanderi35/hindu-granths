				
<tbody><tr><td><p>	<b>भीष्म उवाच।</b>	</p></td><td>	5-191-1x	<p class="mw-empty-elt"></p></td></tr>
<tr><td><p>	ततः शिखण्डिनो माता यथातत्त्वं नराधिप।<br>आचचक्षे महाबाहो भर्त्र कन्यां शिखण्डिनीम् ।।	</p></td><td>	5-191-1a<br>5-191-1b	<p class="mw-empty-elt"></p></td></tr>
<tr><td><p>	अपुत्रया मया राजन्सपत्नीनां भयादिदम् ।<br>कन्या शिखण्डिनी जाता पुरुषो वै निवेदिता ।।	</p></td><td>	5-191-2a<br>5-191-2b	<p class="mw-empty-elt"></p></td></tr>
<tr><td><p>	त्वया चैव नरश्रेष्ठ तन्मे प्रीत्याऽनुमोदितम् ।<br>पुत्रकर्म कृतं चैव कन्यायाः पार्थिवर्षभ ।।	</p></td><td>	5-191-3a<br>5-191-3b	<p class="mw-empty-elt"></p></td></tr>

<tr><td><p>	भार्या चोढा त्वया राजन्दशार्णाधिपतेः सुता।<br>मया च प्रत्यभिहितं देववाक्यार्थदर्शनात्।<br>कन्या भूत्वा पुमान्भावीत्येवं चैतदुपेक्षितम् ।।	</p></td><td>	5-191-4a<br>5-191-4b<br>5-191-4c	<p class="mw-empty-elt"></p></td></tr>

<tr><td><p>	एतच्छ्रुत्वा द्रुपदो यज्ञसेनः<br>सर्वं तत्त्वं मन्त्रविद्भ्यो निवेद्य।<br>मन्त्रं राजा मन्त्रयामास राजन्<br>यथायुक्तं रक्षणे वै प्रजानाम् ।।	</p></td><td>	5-191-5a<br>5-191-5b<br>5-191-5c<br>5-191-5d	<p class="mw-empty-elt"></p></td></tr>

<tr><td><p>	संबन्धकं चैव समर्थ्य तस्मिन्<br>दाशार्णके वै नृपतौ नरेन्द्र।<br>स्वयं कृत्वा विप्रलम्भं यथाव-<br>न्मन्त्र्यैकाग्रो निश्चयं वै जगाम ।।	</p></td><td>	5-191-6a<br>5-191-6b<br>5-191-6c<br>5-191-6d	<p class="mw-empty-elt"></p></td></tr>
<tr><td><p>	स्वभावगुप्तं नगरमापत्काले तु भारत।<br>गोपयामास राजेन्द्र सर्वतः समलङ्कृतम् ।।	</p></td><td>	5-191-7a<br>5-191-7b	<p class="mw-empty-elt"></p></td></tr>
<tr><td><p>	आर्तिं च परमां राजा जगाम सह भार्यया।<br>दशार्णपतिना सार्धं विरोधे भरतर्षभ ।।	</p></td><td>	5-191-8a<br>5-191-8b	<p class="mw-empty-elt"></p></td></tr>
<tr><td><p>	कथं संबन्धिना सार्धं न मे स्याद्विग्रहो महान्।<br>इति संचिन्त्य मनसा देवतामर्चयत्तदा ।।	</p></td><td>	5-191-9a<br>5-191-9b	<p class="mw-empty-elt"></p></td></tr>
<tr><td><p>	तं तु दृष्ट्वा तदा राजन्देवी देवपरं तदा।<br>अर्चां प्रयुञ्जानमथो भार्या वचनमब्रवीत् ।।	</p></td><td>	5-191-10a<br>5-191-10b	<p class="mw-empty-elt"></p></td></tr>
<tr><td><p>	देवानां प्रतिपत्तिश्च सत्यं साधुमता सताम् ।<br>किमु दुःस्वार्णवं प्राप्य तस्मादर्चयतां गुरून् ।।	</p></td><td>	5-191-11a<br>5-191-11b	<p class="mw-empty-elt"></p></td></tr>
<tr><td><p>	दैवतानि च सर्वाणि पूज्यनां भूरिदक्षिणम् ।<br>अग्नयश्चापि हृयन्तां दाशार्णप्रतिषेधने ।।	</p></td><td>	5-191-12a<br>5-191-12b	<p class="mw-empty-elt"></p></td></tr>
<tr><td><p>	अयुद्धेन निवृत्तिं च मनसा चिन्तय प्रभो।<br>देवतानां प्रसादेन सर्वमेतद्भविष्यति ।।	</p></td><td>	5-191-13a<br>5-191-13b	<p class="mw-empty-elt"></p></td></tr>
<tr><td><p>	मन्त्रिभिर्मन्त्रितं सार्धं त्वया पृथुललोचन।<br>पुरस्यास्याविनाशाय यच्च राजंस्तथा कुरु।।	</p></td><td>	5-191-14a<br>5-191-14b	<p class="mw-empty-elt"></p></td></tr>
<tr><td><p>	दैवं हि मानुषोपेतं भृशं सिद्ध्यति पार्थिव ।<br>परम्परविरोधाद्धि सिद्धिरस्ति न चैतयोः ।।	</p></td><td>	5-191-15a<br>5-191-15b	<p class="mw-empty-elt"></p></td></tr>
<tr><td><p>	तस्माद्विधाय नगरे विधानं सचिवैः सह।<br>अर्चयस्व यथाकामं दैवतानि विशांपते ।।	</p></td><td>	5-191-16a<br>5-191-16b	<p class="mw-empty-elt"></p></td></tr>
<tr><td><p>	एवं संभाषमाणौ तु दृष्ट्वा शोकपरायणौ।<br>शिखण्डिनी तदा कन्या व्रीडितेव तपस्विनी ।।	</p></td><td>	5-191-17a<br>5-191-17b	<p class="mw-empty-elt"></p></td></tr>
<tr><td><p>	ततः सा चिन्तयामास मन्कृते दुःखितावुभौ ।<br>इमाविति ततश्चक्रे मतिं प्राणविनाशने ।।	</p></td><td>	5-191-18a<br>5-191-18b	<p class="mw-empty-elt"></p></td></tr>
<tr><td><p>	एवं सा निश्चयं कृत्वा भृशं शोकपरायणा।<br>निर्जगाम गृहं त्यक्त्वा गहनं निर्जनं वनम् ।।	</p></td><td>	5-191-19a<br>5-191-19b	<p class="mw-empty-elt"></p></td></tr>
<tr><td><p>	यक्षेणर्द्धिमता राजन्स्थूणाकर्णेन पालितम् ।<br>तद्भयादेव च जनो विसर्जयति तद्वनम् ।।	</p></td><td>	5-191-20a<br>5-191-20b	<p class="mw-empty-elt"></p></td></tr>
<tr><td><p>	तत्र च स्थूणभवनं सुधामृत्तिकलेपनम् ।<br>लाजोल्लापिकधूमाढ्यमुच्चप्राकारतोरणम् ।।	</p></td><td>	5-191-21a<br>5-191-21b	<p class="mw-empty-elt"></p></td></tr>
<tr><td><p>	तन्प्रविश्य शिखण्डी सा द्रुपदस्यात्मजा नृप ।<br>अनश्नाना बहुतिथं शरीरमुदशोपयत् ।।	</p></td><td>	5-191-22a<br>5-191-22b	<p class="mw-empty-elt"></p></td></tr>
<tr><td><p>	दर्शयामास तां यक्षः स्थूणो मार्दवसंयुतः ।<br>किमर्थोऽयं तवारम्भः करिष्ये ब्रूहि माचिरम् ।।	</p></td><td>	5-191-23a<br>5-191-23b	<p class="mw-empty-elt"></p></td></tr>
<tr><td><p>	अशक्ययिति सा यक्षं पुनः पुनरुवाच ह।<br>करिष्यामीति वै क्षिप्रं प्रत्युवाचाथ गुह्यकः ।।	</p></td><td>	5-191-24a<br>5-191-24b	<p class="mw-empty-elt"></p></td></tr>
<tr><td><p>	धनेश्वरस्यानुचरो वरदोऽस्मि नृपात्मजे।<br>अदेयमपि दास्यादि ब्रूहि यत्ते विवक्षितम् ।।	</p></td><td>	5-191-25a<br>5-191-25b	<p class="mw-empty-elt"></p></td></tr>
<tr><td><p>	ततः शिखण्डी तत्सर्वमखिलेन न्यवेदयत्।<br>तस्मै यक्षप्रधानाय स्थूणाकर्णाय भारत ।।	</p></td><td>	5-191-26a<br>5-191-26b	<p class="mw-empty-elt"></p></td></tr>
<tr><td><p>	<b>शिखण्ड्युवाच।</b>	</p></td><td>	5-191-27x	<p class="mw-empty-elt"></p></td></tr>
<tr><td><p>	आपन्नो मे पिता यक्ष न चिरान्नाशमेष्यति।<br>अभियास्यति सक्रोधो दशार्णाधिपतिर्हि तम् ।।	</p></td><td>	5-191-27a<br>5-191-27b	<p class="mw-empty-elt"></p></td></tr>
<tr><td><p>	मन्निमित्तं महोत्साहः सहेमकवचो नृपः ।<br>तस्माद्रक्षस्व मां यक्ष मातरं पितरं च मे ।।	</p></td><td>	5-191-28a<br>5-191-28b	<p class="mw-empty-elt"></p></td></tr>
<tr><td><p>	प्रतिज्ञातो हि भवता दुःखप्रतिशमो मम ।<br>भवेयं पुरुषो यक्ष त्वत्प्रसादादनिन्दितः ।।	</p></td><td>	5-191-29a<br>5-191-29b	<p class="mw-empty-elt"></p></td></tr>
<tr><td><p>	यावदेव स राजा वै नोपयाति पुरं मम ।<br>तावदेव महायक्ष प्रसादं कुरु गुह्यक ।।	</p></td><td>	5-191-30a<br>5-191-30b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि अम्बोपाख्यनपर्वणि <br>एकनवत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>