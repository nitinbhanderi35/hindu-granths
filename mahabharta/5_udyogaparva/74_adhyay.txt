				
<tbody><tr><td><p>	<b>वैशंपायन उवाच।</b>	</p></td><td>	5-74-1x	<p class="mw-empty-elt"></p></td></tr>
<tr><td><p>	एतछ्रुत्वा महाबाहुः केशवः प्रहसन्निव।<br>अभूतपूर्वं भीमस्य मार्दवोपहितं वचः ।।	</p></td><td>	5-74-1a<br>5-74-1b	<p class="mw-empty-elt"></p></td></tr>
<tr><td><p>	गिरेरिव लघुत्वं तच्छीतत्वमिव पावके।<br>मत्वा रामानुजः शौरिः शार्ङ्गधन्वा वृकोदरम् ।।	</p></td><td>	5-74-2a<br>5-74-2b	<p class="mw-empty-elt"></p></td></tr>
<tr><td><p>	सन्तेजसंस्तदा वाग्भिर्भातरिश्वेव पावकम्।<br>उवाच भीममासीनं कृपयाऽभिपरिप्लुतम् ।।	</p></td><td>	5-74-3a<br>5-74-3b	<p class="mw-empty-elt"></p></td></tr>
<tr><td><p>	<b>श्रीभगवानुवाच।</b>	</p></td><td>	5-74-4x	<p class="mw-empty-elt"></p></td></tr>
<tr><td><p>	त्वमन्यदा भीमसेन युद्धमेव प्रशंससि।<br>वधामिनन्दिनः क्रूरान्धार्तराष्ट्रन्मिमर्दिषुः ।।	</p></td><td>	5-74-4a<br>5-74-4b	<p class="mw-empty-elt"></p></td></tr>
<tr><td><p>	न च स्वपिषि जागर्षि न्युब्जः शेषे परन्तप ।<br>घोरामशान्तां रुशतीं सदा वाचं प्रभाषसे ।।	</p></td><td>	5-74-5a<br>5-74-5b	<p class="mw-empty-elt"></p></td></tr>
<tr><td><p>	निःश्वसन्नग्निवत्तेन सन्तप्तः स्वेन मन्युना ।<br>अप्रशान्तमना भीम सधूम इव पावकः ।।	</p></td><td>	5-74-6a<br>5-74-6b	<p class="mw-empty-elt"></p></td></tr>
<tr><td><p>	एकान्ते निःश्वसञ्शेपे भारार्त इव दुर्बलः ।<br>अपि त्वां केचिदुन्मत्तं मन्यन्तेऽतद्विदो जनाः ।।	</p></td><td>	5-74-7a<br>5-74-7b	<p class="mw-empty-elt"></p></td></tr>
<tr><td><p>	आरुज्य वृक्षान्निर्मूलान्गजः परिरुजन्निव ।<br>निघ्नन्पद्भिः क्षितिं भीम निष्टनन्परिधावसि ।।	</p></td><td>	5-74-8a<br>5-74-8b	<p class="mw-empty-elt"></p></td></tr>
<tr><td><p>	नास्मिञ्जने न रमसे रहः क्षिपसि पाण्डव ।<br>नान्यं निशि दिवा चापि कदाचिदभिनन्दसि ।।	</p></td><td>	5-74-9a<br>5-74-9b	<p class="mw-empty-elt"></p></td></tr>
<tr><td><p>	अकस्मात्स्मयमानश्च रहस्यास्से रुदन्निव।<br>जान्वोर्मूर्धानमाधाय चिरमास्ते प्रमीलितः ।।	</p></td><td>	5-74-10a<br>5-74-10b	<p class="mw-empty-elt"></p></td></tr>
<tr><td><p>	भ्रुकिटिं च पुनः कुर्वन्नोष्ठौ च विदशन्निव ।<br>अभीक्ष्णं दृश्यसे भीम सर्वं तन्मन्युकारितम् ।।	</p></td><td>	5-74-11a<br>5-74-11b	<p class="mw-empty-elt"></p></td></tr>
<tr><td><p>	यथा तपुरस्तात्सविता दृश्यते शुक्रमुच्चरन् ।<br>यथा च पश्चान्निर्मुक्तो ध्रुवं पर्येति रश्मिवान् ।।	</p></td><td>	5-74-12a<br>5-74-12b	<p class="mw-empty-elt"></p></td></tr>
<tr><td><p>	तथा सत्यं ब्रवीम्येतन्नास्ति तस्य व्यतिक्रमः ।<br>हन्ताहं गदयाभ्येत्य दुर्योधनममर्पणम् ।।	</p></td><td>	5-74-13a<br>5-74-13b	<p class="mw-empty-elt"></p></td></tr>
<tr><td><p>	इति स्म मध्ये भ्रातृणां सत्येनालभसे वदाम्।<br>तस्य ते प्रशमे बुद्धिर्ध्रियतेऽद्य परन्तप ।।	</p></td><td>	5-74-14a<br>5-74-14b	<p class="mw-empty-elt"></p></td></tr>
<tr><td><p>	अहो युद्धाभिकाङ्क्षाणां युद्धकाल उपस्थिते ।<br>चेतांसि विप्रतीपानि यत्त्वां भीभीम विन्दति ।।	</p></td><td>	5-74-15a<br>5-74-15b	<p class="mw-empty-elt"></p></td></tr>
<tr><td><p>	अहो पार्थ निमित्तानि विपरीतानि पश्यसि।<br>स्वप्नान्ते जागरान्ते च तस्मात्प्रशममिच्छसि ।।	</p></td><td>	5-74-16a<br>5-74-16b	<p class="mw-empty-elt"></p></td></tr>
<tr><td><p>	अहो नाशंससे किंचित्पुंस्त्वं क्लीब इवात्मनि ।<br>कश्मलेनाभिपन्नोऽसि तेन ते विकृतं मनः ।।	</p></td><td>	5-74-17a<br>5-74-17b	<p class="mw-empty-elt"></p></td></tr>
<tr><td><p>	उद्वेपते ते हृदयं मनस्ते प्रतिसीदति ।<br>ऊरुस्तम्भगृहीतोऽसि तस्मात्प्रशममिच्छसि ।।	</p></td><td>	5-74-18a<br>5-74-18b	<p class="mw-empty-elt"></p></td></tr>
<tr><td><p>	अनित्यं किल मर्त्यस्य पार्थ चित्तं चलाचलम् ।<br>वातवेगप्रचलिता अष्ठीला शाल्मलेरिव ।।	</p></td><td>	5-74-19a<br>5-74-19b	<p class="mw-empty-elt"></p></td></tr>
<tr><td><p>	तवैषा विकृता बुद्धिर्गवां वागिव मानुषी ।<br>मनांसि पाण्डुपुत्राणां मञ्जयत्यप्लवानिव ।।	</p></td><td>	5-74-20a<br>5-74-20b	<p class="mw-empty-elt"></p></td></tr>
<tr><td><p>	इदं मे महादाश्चर्यं पर्वतस्येव सर्पणम्।<br>यदीदृशं प्रभाषेथा भीमसेनासमं वचः ।।	</p></td><td>	5-74-21a<br>5-74-21b	<p class="mw-empty-elt"></p></td></tr>
<tr><td><p>	स दृष्ट्वा स्वानि कर्माणि कुले जन्म च भारत ।<br>उत्तिष्ठस्व विषादं मा कृथा वीर स्थिरो भव ।।	</p></td><td>	5-74-22a<br>5-74-22b	<p class="mw-empty-elt"></p></td></tr>
<tr><td><p>	न चैतदनुरूपं ते यत्ते ग्लानिररिन्दम।<br>यदोजसा न लभते क्षत्रियो न तदश्रुते ।।	</p></td><td>	5-74-23a<br>5-74-23b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि चतुःसप्ततितमोऽध्यायः ।।	</p></td><td>		<p class="mw-empty-elt"></p></td></tr></tbody>