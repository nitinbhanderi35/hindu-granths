				
<tbody><tr><td><p>	<b>भीष्म उवाच।</b>	</p></td><td>	5-180-1x	<p class="mw-empty-elt"></p></td></tr>
<tr><td><p>	आत्मनस्तु ततः सूतो हयानां च विशांपते।<br>मम चापनयामास शल्यान्कुशलसंमतः ।।	</p></td><td>	5-180-1a<br>5-180-1b	<p class="mw-empty-elt"></p></td></tr>
<tr><td><p>	स्नातापवृत्तैस्तुरगैर्लब्धतोयैरविह्वलैः।<br>प्रभाते चोदिते सूर्ये ततो युद्धमवर्तत ।।	</p></td><td>	5-180-2a<br>5-180-2b	<p class="mw-empty-elt"></p></td></tr>
<tr><td><p>	दृष्ट्वा भां तूर्णमायान्तं दंशितं स्यन्दने स्थितम्।<br>अकरोद्रथमत्यर्थं रामः सज्जं प्रतापवान् ।।	</p></td><td>	5-180-3a<br>5-180-3b	<p class="mw-empty-elt"></p></td></tr>
<tr><td><p>	ततोऽहं राममायान्तं दृष्ट्वा समरकाङ्क्षिणम् ।<br>धनुःश्रेष्ठं समित्सृज्य सहसावतरं रथात् ।।	</p></td><td>	5-180-4a<br>5-180-4b	<p class="mw-empty-elt"></p></td></tr>
<tr><td><p>	अभिवाद्य तथैवाहं रथमारुह्य भारत ।<br>युयुत्सुर्जामदग्न्यस्य प्रमुखे वीतभीः स्थितः ।।	</p></td><td>	5-180-5a<br>5-180-5b	<p class="mw-empty-elt"></p></td></tr>
<tr><td><p>	ततोऽहं शरवर्षेण महता समवाकिरम् ।<br>स च मां शरवर्षेण वर्षन्तं समवाकिरम्।।	</p></td><td>	5-180-6a<br>5-180-6b	<p class="mw-empty-elt"></p></td></tr>
<tr><td><p>	संक्रुद्धो जामदग्न्यस्तु पुनरेव सुतेजितान् ।<br>संप्रैषीन्मे शरान्घोरान्दीप्तास्यानुरगानिव ।।	</p></td><td>	5-180-7a<br>5-180-7b	<p class="mw-empty-elt"></p></td></tr>
<tr><td><p>	ततोऽहं निशितैर्भल्लैः शतशोऽथ सहस्रशः ।<br>अच्छिदं सहसा राजन्नन्तरिक्षे पुनः पुनः ।।	</p></td><td>	5-180-8a<br>5-180-8b	<p class="mw-empty-elt"></p></td></tr>
<tr><td><p>	ततस्त्वस्त्राणि दिव्यानि जामदग्न्यः प्रतापवान् ।<br>मयि प्रयोजयामास तान्यहं प्रत्यषेधयम् ।	</p></td><td>	5-180-9a<br>5-180-9b	<p class="mw-empty-elt"></p></td></tr>
<tr><td><p>	अस्त्रैरेव महाबाहो चिकीर्षन्नधिकां क्रियाम्।<br>ततो विदि महान्नादः प्रादुरासीत्समन्ततः ।।	</p></td><td>	5-180-10a<br>5-180-10b	<p class="mw-empty-elt"></p></td></tr>
<tr><td><p>	ततोऽहमस्त्रं वायव्यं जामदग्न्ये प्रयुक्तवान्।<br>प्रत्याजघ्ने च तद्रामो गुह्यकास्त्रेण भारत ।।	</p></td><td>	5-180-11a<br>5-180-11b	<p class="mw-empty-elt"></p></td></tr>
<tr><td><p>	ततोऽहमस्त्रमाग्नेयमनुमन्त्र्य प्रयुक्तवान् ।<br>वारुणेनैव तद्रामो वारयामास मे विभुः ।।	</p></td><td>	5-180-12a<br>5-180-12b	<p class="mw-empty-elt"></p></td></tr>
<tr><td><p>	एवमस्त्राणि दिव्यानि रामस्याहमवारयम् ।<br>रामश्च मम तेजस्वी दिव्यास्त्रविदरिन्दमः ।।	</p></td><td>	5-180-13a<br>5-180-13b	<p class="mw-empty-elt"></p></td></tr>
<tr><td><p>	ततो मां सव्यतो राजन्रामः कुर्वन्द्विजोत्तमः।<br>उरस्यविध्यत्संक्रुद्धो जामदग्न्यः प्रतापवान् ।।	</p></td><td>	5-180-14a<br>5-180-14b	<p class="mw-empty-elt"></p></td></tr>
<tr><td><p>	ततोऽहं भारतश्रेष्ठ संन्यषीदं रथोत्तमे।<br>ततो मां कश्मलाविष्टं सूतस्तूर्णमुदावहत् ।।	</p></td><td>	5-180-15a<br>5-180-15b	<p class="mw-empty-elt"></p></td></tr>
<tr><td><p>	ग्लायन्तं भरश्रेष्ठ रामबाणप्रपीडितम् ।<br>ततो मामपयातं वै भृशं विद्धमचेतसम् ।।	</p></td><td>	5-180-16a<br>5-180-16b	<p class="mw-empty-elt"></p></td></tr>
<tr><td><p>	रामस्यानुचरा हृष्टाः सर्वे दृष्ट्वा विचुक्रुशुः ।<br>अकृतव्रणप्रभृतयः काशिकन्या च भारत ।।	</p></td><td>	5-180-17a<br>5-180-17b	<p class="mw-empty-elt"></p></td></tr>
<tr><td><p>	ततस्तु लब्धसंज्ञोऽहं ज्ञात्वा सूतमथाब्रुवम् ।<br>याहि सूत यतो रामः सज्जोऽहं गतवेदनः ।।	</p></td><td>	5-180-18a<br>5-180-18b	<p class="mw-empty-elt"></p></td></tr>
<tr><td><p>	ततो मामवहत्सूतो हयैः परमशोभितैः ।<br>नृत्यद्भिरिव कौरव्य मारुतप्रतिमैर्गतौ ।।	</p></td><td>	5-180-19a<br>5-180-19b	<p class="mw-empty-elt"></p></td></tr>
<tr><td><p>	ततोऽहं राममासाद्य बाणवर्षैश्च कौरव ।<br>अवाकिरं सुसंरब्धः संरब्धं च जिगीषया ।।	</p></td><td>	5-180-20a<br>5-180-20b	<p class="mw-empty-elt"></p></td></tr>
<tr><td><p>	तानापतत एवासौ रामो बाणानजिह्मगान्।<br>बाणैरेवाच्छिनत्तूर्णमेकैकं त्रिभिराहवे ।।	</p></td><td>	5-180-21a<br>5-180-21b	<p class="mw-empty-elt"></p></td></tr>
<tr><td><p>	ततस्ते सूदिताः सर्वे मम बाणाः सुसंशिताः ।<br>रामबाणैर्द्विधा च्छिन्नाः शतशोऽथ सहस्रशः ।।	</p></td><td>	5-180-22a<br>5-180-22b	<p class="mw-empty-elt"></p></td></tr>
<tr><td><p>	ततः पुनः शरं दीप्तं सुप्रभं कालसंमितम् ।<br>असृजं जामदग्न्याय रामायाहं जिघांसया ।।	</p></td><td>	5-180-23a<br>5-180-23b	<p class="mw-empty-elt"></p></td></tr>
<tr><td><p>	तेन त्वभिहतो गाढं बाणवेगवशं गतः।<br>मुमोह समरे रामो भूमौ च निपपात ह ।।	</p></td><td>	5-180-24a<br>5-180-24b	<p class="mw-empty-elt"></p></td></tr>
<tr><td><p>	ततो हाहाकृतं कसर्वं रामे भूतलमाश्रिते ।<br>जगद्भारत संविग्नं यथार्कपतने भवेत् ।।	</p></td><td>	5-180-25a<br>5-180-25b	<p class="mw-empty-elt"></p></td></tr>
<tr><td><p>	तत एनं समुद्विग्नाः सर्व एवाभिदुद्रुवुः ।<br>तपोधनास्ते सहसा काश्या च कुरुनन्दन ।।	</p></td><td>	5-180-26a<br>5-180-26b	<p class="mw-empty-elt"></p></td></tr>
<tr><td><p>	तत एनं परिष्वज्य शनैराश्वासयंस्तदा ।<br>पाणिभिर्जलशीतैश्च जयाशीर्भिश्च कौरव ।।	</p></td><td>	5-180-27a<br>5-180-27b	<p class="mw-empty-elt"></p></td></tr>
<tr><td><p>	ततः स विह्वलं वाक्यं राम उत्थाय चाब्रवीत्।<br>तिष्ठ भीष्म हतोऽसीति बाणं संधाय कार्मुके ।।	</p></td><td>	5-180-28a<br>5-180-28b	<p class="mw-empty-elt"></p></td></tr>
<tr><td><p>	स मुक्तो न्यपतत्तूर्णं सव्ये पार्श्वे महाहवे ।<br>येनाहं भृशमुद्विग्रो व्याघूर्णित इव द्रुमः ।।	</p></td><td>	5-180-29a<br>5-180-29b	<p class="mw-empty-elt"></p></td></tr>
<tr><td><p>	हत्वा हयांस्ततो रामः शीघ्रास्त्रेण महाहवे ।<br>अवाकिरन्मां विस्रब्धो बाणैस्तैर्लोमवाहिभिः ।।	</p></td><td>	5-180-30a<br>5-180-30b	<p class="mw-empty-elt"></p></td></tr>
<tr><td><p>	ततोऽहमपि शीघ्रास्त्रं समरप्रतिवारणम् ।<br>अवासृजं महाबाहो तेन्तराधिष्ठिताः शराः ।।	</p></td><td>	5-180-31a<br>5-180-31b	<p class="mw-empty-elt"></p></td></tr>
<tr><td><p>	रामस्य मम चैवाशु व्योमावृत्य समन्ततः।<br>न स्म सूर्यः प्रतपति शरजालसमावृतः ।।	</p></td><td>	5-180-32a<br>5-180-32b	<p class="mw-empty-elt"></p></td></tr>
<tr><td><p>	मातरिश्वा ततस्तस्मिन्मेघरुद्ध इवाभवत् ।<br>ततो वायोः प्रकम्पाच्च सूर्यस्य च गभस्तिभिः ।।	</p></td><td>	5-180-33a<br>5-180-33b	<p class="mw-empty-elt"></p></td></tr>
<tr><td><p>	अभिघातप्रभावाच्च पावकः समजायत ।<br>ते शराः स्वसमुत्थेन प्रदीप्ताश्चित्रभानुना ।।	</p></td><td>	5-180-34a<br>5-180-34b	<p class="mw-empty-elt"></p></td></tr>
<tr><td><p>	भूमौ सर्वे तदा राजन्भस्मभूताः प्रपेदिरे ।<br>तदा शतसहस्राणि प्रयुतान्यर्बुदानि च ।।	</p></td><td>	5-180-35a<br>5-180-35b	<p class="mw-empty-elt"></p></td></tr>
<tr><td><p>	अयुतान्यथ खर्वाणि निखर्वाणि च कौरव ।<br>रामः शराणां संक्रुद्धो मयि तूर्णं न्यपातयत् ।।	</p></td><td>	5-180-36a<br>5-180-36b	<p class="mw-empty-elt"></p></td></tr>
<tr><td><p>	ततोऽहं तानपि रणे शरैराशीविषोपमैः ।<br>संछिद्य भूमौ नृपते पातयेयं नगानिव ।।	</p></td><td>	5-180-37a<br>5-180-37b	<p class="mw-empty-elt"></p></td></tr>
<tr><td><p>	एवं तदभवद्युद्वं तदा भरतसत्तम ।<br>सन्ध्याकाले व्यतीते तु व्यपायात्स च मे गुरुः ।।	</p></td><td>	5-180-38a<br>5-180-38b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि अम्बोपाख्यानपर्वणि <br>अशीत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>