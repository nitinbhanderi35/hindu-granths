				
<tbody><tr><td><p>	<b>वैशंपायन उवाच।</b>	</p></td><td>	5-147-1x	<p class="mw-empty-elt"></p></td></tr>
<tr><td><p>	आगम्य हास्तिनपुरादुपप्लाव्यमरिन्दमः ।<br>पाण्डवानां यथावृत्तं केशवः सर्वमुक्तवान् ।।	</p></td><td>	5-147-1a<br>5-147-1b	<p class="mw-empty-elt"></p></td></tr>
<tr><td><p>	संभाष्य सुचिरं कालं मन्त्रयित्वा पुनः पुनः ।<br>स्वमेव भवनं शौरिर्विश्रमार्थं जगाम ह ।।	</p></td><td>	5-147-2a<br>5-147-2b	<p class="mw-empty-elt"></p></td></tr>
<tr><td><p>	विसृज्य सर्वान्नृपतीन्विराटप्रमुखांस्तदा।<br>पाण्डवा भ्रातरः पञ्च भानावस्तंगते सति ।।	</p></td><td>	5-147-3a<br>5-147-3b	<p class="mw-empty-elt"></p></td></tr>
<tr><td><p>	सन्ध्यामुपास्य ध्यायन्तस्तमेव गतमानसाः।<br>आनाय्य कृष्णं दाशार्हं पुनर्मन्त्रममन्त्रयन् ।।	</p></td><td>	5-147-4a<br>5-147-4b	<p class="mw-empty-elt"></p></td></tr>
<tr><td><p>	<b>युधिष्ठिर उवाच।</b>	</p></td><td>	5-147-5x	<p class="mw-empty-elt"></p></td></tr>
<tr><td><p>	त्वया नागपुरं गत्वा सभायां धृतराष्ट्रजः।<br>किमुक्तः पुण्डरीकाक्ष तन्नः शंसितुमर्हसि ।।	</p></td><td>	5-147-5a<br>5-147-5b	<p class="mw-empty-elt"></p></td></tr>
<tr><td><p>	<b>वासुदेव उवाच।</b>	</p></td><td>	5-147-6x	<p class="mw-empty-elt"></p></td></tr>
<tr><td><p>	मया नागपुरं गत्वा सभायां धृतराष्ट्रजः।<br>तथ्यं पथ्यं हितं चोक्तो न च गृह्णाति दुर्मतिः ।	</p></td><td>	5-147-6a<br>5-147-6b	<p class="mw-empty-elt"></p></td></tr>
<tr><td><p>	<b>युधिष्ठिर उवाच।</b>	</p></td><td>	5-147-7x	<p class="mw-empty-elt"></p></td></tr>
<tr><td><p>	तस्मिन्नुत्पथमापन्ने कुरुवृद्धः पितामहः।<br>किमुक्तवान्हृषीकेश दुर्योधनममर्षणम् ।।	</p></td><td>	5-147-7a<br>5-147-7b	<p class="mw-empty-elt"></p></td></tr>
<tr><td><p>	आचार्यो वा महाभाग भारद्वाजः किमब्रवीत्।<br>पितरौ धृतराष्ट्रस्तं गान्धारी वा किमब्रवीत् ।।	</p></td><td>	5-147-8a<br>5-147-8b	<p class="mw-empty-elt"></p></td></tr>
<tr><td><p>	पिता यवीयानस्माकं क्षत्ता धर्मविदां वरः।<br>पुत्रशोकाभिसन्तप्तः किमाह धृतराष्ट्रजम् ।।	</p></td><td>	5-147-9a<br>5-147-9b	<p class="mw-empty-elt"></p></td></tr>
<tr><td><p>	किंच सर्वे नृपतयः सभायां ये समासते।<br>उक्तवन्तो यथातत्त्वं तद्ब्रूहि त्वं जनार्दन ।।	</p></td><td>	5-147-10a<br>5-147-10b	<p class="mw-empty-elt"></p></td></tr>
<tr><td><p>	उक्तवान्हि भवान्सर्वं वचनं कुरुमुख्ययोः।<br>धार्तराष्ट्रस्य तेषां हि वचनं कुरुसंसदि ।।	</p></td><td>	5-147-11a<br>5-147-11b	<p class="mw-empty-elt"></p></td></tr>
<tr><td><p>	कामलोभाभिभूतस्य मन्दस्य प्राज्ञमानिनः ।<br>अप्रियं हृदये मह्यं तन्न तिष्ठति केशव ।।	</p></td><td>	5-147-12a<br>5-147-12b	<p class="mw-empty-elt"></p></td></tr>

<tr><td><p>	तेषां वाक्यानि गोविन्द श्रोतुमिच्छाम्यहं विभो।<br>यथा च नाभिपद्येत कालस्तात तथा कुरु।<br>भवान्हि नो गतिः कृष्ण भवान्नाथो भवान्गुरुः ।।	</p></td><td>	5-147-13a<br>5-147-13b<br>5-147-13c	<p class="mw-empty-elt"></p></td></tr>
<tr><td><p>	<b>वासुदेव उवाच।</b>	</p></td><td>	5-147-14x	<p class="mw-empty-elt"></p></td></tr>
<tr><td><p>	श्रृणु राजन्यथा वाक्यमुक्तो राजा सुयोधनः।<br>मध्ये कुरूणां राजेन्द्र सभायां तन्निबोध मे ।।	</p></td><td>	5-147-14a<br>5-147-14b	<p class="mw-empty-elt"></p></td></tr>
<tr><td><p>	मया विश्राविते वाक्ये जहास धृतराष्ट्रजः ।<br>अथ भीष्मः सुसंक्रुद्ध इदं वचनमब्रवीत् ।।	</p></td><td>	5-147-15a<br>5-147-15b	<p class="mw-empty-elt"></p></td></tr>
<tr><td><p>	दुर्योधन निबोधेदं कुलार्थे यद्ब्रवीमि ते।<br>तच्छ्रुत्वा राजशार्दूल स्वकुलस्य हितं कुरु ।।	</p></td><td>	5-147-16a<br>5-147-16b	<p class="mw-empty-elt"></p></td></tr>
<tr><td><p>	मम तात पिता राजञ्शन्तनुर्लोकविश्रुतः।<br>तस्याहमेक एवासं पुत्रः पुत्रवतां वरः ।।	</p></td><td>	5-147-17a<br>5-147-17b	<p class="mw-empty-elt"></p></td></tr>
<tr><td><p>	तस्य बुद्धिः समुत्पन्ना द्वितीयः स्यात्कथं सुतः।<br>एकपुत्रमपुत्रं वै प्रवदन्ति मनीषिणः ।।	</p></td><td>	5-147-18a<br>5-147-18b	<p class="mw-empty-elt"></p></td></tr>
<tr><td><p>	न चोच्छेदं कुलं यायाद्विस्तीर्येच्च कथं यशः।<br>तस्याहमीप्सितं बुद्ध्वा कालीं मातरमावहम् ।।	</p></td><td>	5-147-19a<br>5-147-19b	<p class="mw-empty-elt"></p></td></tr>

<tr><td><p>	प्रतिज्ञां दुष्करां कृत्वा पितुरर्थे कुलस्य च।<br>अराजा चोर्ध्वरेताश्च यथा सुविदितं तव।<br>प्रतीतो निवसाम्येष प्रतिज्ञामनुपालयन् ।।	</p></td><td>	5-147-20a<br>5-147-20b<br>5-147-20c	<p class="mw-empty-elt"></p></td></tr>
<tr><td><p>	तस्यां जज्ञे महाबाहुः श्रीमान्कुरुकुलोद्वहः ।<br>विचित्रवीर्यो धर्मात्मा कनीयान्मम पार्थिव ।।	</p></td><td>	5-147-21a<br>5-147-21b	<p class="mw-empty-elt"></p></td></tr>
<tr><td><p>	स्वर्यातेऽहं पितरि तं स्वराज्ये सन्न्यवेशयम्।<br>विचित्रवीर्यं राजानं भृत्यो भूत्वा ह्यधश्चरः ।।	</p></td><td>	5-147-22a<br>5-147-22b	<p class="mw-empty-elt"></p></td></tr>
<tr><td><p>	तस्याहं सदृशान्दारान्राजेन्द्र समुपाहरम्।<br>जित्वा पार्थिवसङ्घातमपि ते बहुशः श्रुतम् ।।	</p></td><td>	5-147-23a<br>5-147-23b	<p class="mw-empty-elt"></p></td></tr>
<tr><td><p>	ततो रामेण समरे द्वन्द्वयुद्धमुपागमम्।<br>स हि रामभयादेभिर्नागरैर्विप्रवासितः ।।	</p></td><td>	5-147-24a<br>5-147-24b	<p class="mw-empty-elt"></p></td></tr>

<tr><td><p>	दारेष्वप्यतिसक्तश्च यक्ष्माणं समपद्यत।<br>यदा त्वराजके राष्ट्रे न ववर्ष सुरेश्वरः ।<br>तदाभ्यधावन्मामेव प्रजाः क्षुद्भयपीडिताः ।।	</p></td><td>	5-147-25a<br>5-147-25b<br>5-147-25c	<p class="mw-empty-elt"></p></td></tr>
<tr><td><p>	<b>प्रजा ऊचुः ।</b>	</p></td><td>	5-147-26x	<p class="mw-empty-elt"></p></td></tr>
<tr><td><p>	उपक्षीणाः प्रजाः सर्वा राजा भव भवाय नः।<br>ईतीः प्रणुद भद्रं शन्तनोः कुलवर्धन ।।	</p></td><td>	5-147-26a<br>5-147-26b	<p class="mw-empty-elt"></p></td></tr>
<tr><td><p>	पीड्यन्ते ते प्रजाः सर्वा व्याधिभिर्भृशदारुणैः ।<br>अल्पावशिष्टा गाङ्गेय ताः परित्रातुमर्हसि ।।	</p></td><td>	5-147-27a<br>5-147-27b	<p class="mw-empty-elt"></p></td></tr>
<tr><td><p>	व्याधीन्प्रणुद्य वीर त्वं प्रजा धर्मेण पालय।<br>त्वयि जिवती मा राष्ट्रं विनाशमुपगच्छतु ।।	</p></td><td>	5-147-28a<br>5-147-28b	<p class="mw-empty-elt"></p></td></tr>
<tr><td><p>	<b>भीष्म उवाच।</b>	</p></td><td>	5-147-29x	<p class="mw-empty-elt"></p></td></tr>

<tr><td><p>	प्रजानां क्रोशतीनां वै नैवाक्षुभ्यत मे मनः ।<br>प्रतिज्ञां रक्षमाणस्य तद्वृत्तं स्मरतस्तथा ।<br>ततः पौरा महाराज माता काली च मे शुभा ।।	</p></td><td>	5-147-29a<br>5-147-29b<br>5-147-29c	<p class="mw-empty-elt"></p></td></tr>
<tr><td><p>	भृत्याः पुरोहिताचार्या ब्राह्मणाश्च बहुश्रुताः।<br>मामूचुर्भृशसंतप्ता भव राजेति सन्ततम् ।।	</p></td><td>	5-147-30a<br>5-147-30b	<p class="mw-empty-elt"></p></td></tr>
<tr><td><p>	प्रतीपरक्षितं राष्ट्रं त्वां प्राप्य विनशिष्यति।<br>स त्वमस्मद्धितार्थं वै राजा भव महामते ।।	</p></td><td>	5-147-31a<br>5-147-31b	<p class="mw-empty-elt"></p></td></tr>
<tr><td><p>	इत्युक्तः प्राञ्जलिर्भूत्वा दुःखितो भृशमातुरः ।<br>तेभ्यो न्यवेदयं तत्र प्रतिज्ञां पितृगोरवात् ।।	</p></td><td>	5-147-32a<br>5-147-32b	<p class="mw-empty-elt"></p></td></tr>
<tr><td><p>	ऊर्ध्वरेता ह्यराजा च कुलस्यार्थे पुनः पुनः ।<br>विशेषतस्त्वदर्थं च धुरि मा मां नियोजय ।।	</p></td><td>	5-147-33a<br>5-147-33b	<p class="mw-empty-elt"></p></td></tr>
<tr><td><p>	ततोऽहं प्राञ्जलिर्भूत्वा मातरं संप्रसादयम्।<br>नाम्ब शन्तनुना जातः कौरवं वंशमुद्वहन् ।।	</p></td><td>	5-147-34a<br>5-147-34b	<p class="mw-empty-elt"></p></td></tr>
<tr><td><p>	प्रतिज्ञां वितथां कुर्यामिति राजन्पुनः पुनः ।<br>विशेषतस्त्वदर्थं च प्रतिज्ञां कृतवानहम् ।।	</p></td><td>	5-147-35a<br>5-147-35b	<p class="mw-empty-elt"></p></td></tr>
<tr><td><p>	अहं प्रेष्यश्च दासश्च तवाद्य सुतवत्सले ।<br>एवं तामनुनीयाहं मातरं जनसन्निधौ ।।	</p></td><td>	5-147-36a<br>5-147-36b	<p class="mw-empty-elt"></p></td></tr>
<tr><td><p>	अयाचं भ्रतृदारेषु तदा व्यासं महामुनिम् ।<br>सह मात्रा महाराज प्रसाद्य तमृषिं महामुनिम् ।	</p></td><td>	5-147-37a<br>5-147-37b	<p class="mw-empty-elt"></p></td></tr>
<tr><td><p>	अपत्यार्थं महाराज प्रसादं कृतवांश्च सः ।<br>त्रीन्स पुत्रानजनयत्तदा भरतसत्तम ।।	</p></td><td>	5-147-38a<br>5-147-38b	<p class="mw-empty-elt"></p></td></tr>
<tr><td><p>	अन्धः करणहीनत्वान्न वै राजा पिता तव।<br>राजा तु पाण्डुरभवन्महात्मा लोकविश्रुतः ।।	</p></td><td>	5-147-39a<br>5-147-39b	<p class="mw-empty-elt"></p></td></tr>
<tr><td><p>	स राजा तस्य ते पुत्राः पितुर्दायाद्यहारिणः ।<br>मा तात कलहं कार्षी राज्यस्यार्धं प्रदीयताम् ।।	</p></td><td>	5-147-40a<br>5-147-40b	<p class="mw-empty-elt"></p></td></tr>
<tr><td><p>	मयि जीवति राज्यं कः संप्रशासेत्पुमानिह।<br>मावमंस्या वचो मह्यं शममिच्छामि वः सदा ।।	</p></td><td>	5-147-41a<br>5-147-41b	<p class="mw-empty-elt"></p></td></tr>
<tr><td><p>	न विशेषोऽस्ति मे पुत्र त्वयि तेषु च षार्थिव।<br>मतमेतत्पितुस्तुभ्यं गान्धार्या विदुरस्य च ।।	</p></td><td>	5-147-42a<br>5-147-42b	<p class="mw-empty-elt"></p></td></tr>
<tr><td><p>	श्रोतव्यं खलु वृद्धानां नाभिशङ्कीर्वचो मम।<br>नाशयिष्यसि मा सर्वमात्मानं पृथिवीं तथा ।।	</p></td><td>	5-147-43a<br>5-147-43b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवद्यानपर्वणि <br>सप्तचत्वारिंशदधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>