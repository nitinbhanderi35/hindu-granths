				
<tbody><tr><td><p>	<b>भीष्म उवाच।</b>	</p></td><td>	5-189-1x	<p class="mw-empty-elt"></p></td></tr>
<tr><td><p>	चकार यत्नं द्रुपदः सुतायाः सर्वकर्मसु।<br>ततो लेख्यादिषु तथा शिल्पेषु च परंतप ।।	</p></td><td>	5-189-1a<br>5-189-1b	<p class="mw-empty-elt"></p></td></tr>
<tr><td><p>	इष्वस्त्रे चैव राजेन्द्र द्रोणशिष्यो बभूव ह।<br>तस्य माता महाराज राजानं वरवर्णिनी ।।	</p></td><td>	5-189-2a<br>5-189-2b	<p class="mw-empty-elt"></p></td></tr>

<tr><td><p>	चोदयामास भार्यार्थं कन्यायाः पुत्रवत्तदा ।<br>ततस्तां पार्षतो दृष्ट्वा कन्यां संप्राप्तयौवनाम् ।<br>स्त्रियं मत्वा ततश्चिन्तां प्रपेदे सह भार्यया ।।	</p></td><td>	5-189-3a<br>5-189-3b<br>5-189-3c	<p class="mw-empty-elt"></p></td></tr>
<tr><td><p>	<b>द्रुपद उवाच।</b>	</p></td><td>	5-189-4x	<p class="mw-empty-elt"></p></td></tr>
<tr><td><p>	कन्या ममेयं संप्राप्ता यौवनं शोकवर्धिनी ।<br>मया प्रच्छादिता चेयं वचनाच्छूलपाणिनः ।।	</p></td><td>	5-189-4a<br>5-189-4b	<p class="mw-empty-elt"></p></td></tr>
<tr><td><p>	<b>भार्योवाच।</b>	</p></td><td>	5-189-5x	<p class="mw-empty-elt"></p></td></tr>
<tr><td><p>	न तन्मिथ्या महाराज भविष्यति कथंचन ।<br>त्रैलोक्यकर्ता कस्माद्धि वृथा वक्तुमिहार्हति ।।	</p></td><td>	5-189-5a<br>5-189-5b	<p class="mw-empty-elt"></p></td></tr>
<tr><td><p>	यदि ते रोचते राजन्वक्ष्यामि श्रृणु मे वचः।<br>श्रुत्वेदानीं प्रपद्येथाः स्वां मतिं पृषतात्मज ।।	</p></td><td>	5-189-6a<br>5-189-6b	<p class="mw-empty-elt"></p></td></tr>
<tr><td><p>	क्रियतामस्य यत्नेन विधिवद्दारसंग्रहः ।<br>भविता तद्वचः सत्यमिति मे निश्चिता मतिः ।।	</p></td><td>	5-189-7a<br>5-189-7b	<p class="mw-empty-elt"></p></td></tr>
<tr><td><p>	ततस्तौ निश्चयं कृत्वा तस्मिन्कार्येऽथ दंपती ।<br>वरयाञ्चक्रतुः कन्यां दशार्णाधिपतेः सुताम् ।।	</p></td><td>	5-189-8a<br>5-189-8b	<p class="mw-empty-elt"></p></td></tr>

<tr><td><p>	ततो राजा द्रुपदो राजसिंहः<br>सर्वान्राज्ञः कुलतः सन्निशाम्य।<br>दाशार्णकस्य नृपतेस्तनूजां<br>शिखण्डिने वरयामास दारान् ।।	</p></td><td>	5-189-9a<br>5-189-9b<br>5-189-9c<br>5-189-9d	<p class="mw-empty-elt"></p></td></tr>
<tr><td><p>	हिरण्यवर्मेति नृपो योऽसौ दाशार्णकः स्मृतः।<br>स च प्रादान्महीपालः कन्यां तस्मै शिखण्डिने ।।	</p></td><td>	5-189-10a<br>5-189-10b	<p class="mw-empty-elt"></p></td></tr>
<tr><td><p>	स च राजा दशार्णेषु महानासीत्सुदुर्जयः।<br>हिरण्यवर्मा दुर्धर्षो महासेनो महामनाः ।।	</p></td><td>	5-189-11a<br>5-189-11b	<p class="mw-empty-elt"></p></td></tr>
<tr><td><p>	कृते विवाहे तु तदा सा कन्या राजसत्तम।<br>यौवनं समनुप्राप्ता सा च कन्या शिखण्डिनी ।।	</p></td><td>	5-189-12a<br>5-189-12b	<p class="mw-empty-elt"></p></td></tr>

<tr><td><p>	कृतदारः शिखण्डी च काम्पिल्यं पुनरागमत्।<br>न च सा वेद तां कन्यां कंचित्कालं स्त्रियं किल।<br>यदा त्वेनामजानात्सा स्त्रियमेव नृपात्मजा ।।	</p></td><td>	5-189-13a<br>5-189-13b<br>5-189-13c	<p class="mw-empty-elt"></p></td></tr>
<tr><td><p>	धात्रीणां च सखीनां च व्रीडयाना न्यवेदयत् ।<br>कन्यां पाञ्चालराजस्य सुतां तां वै शिखण्डिनीम् ।।	</p></td><td>	5-189-14a<br>5-189-14b	<p class="mw-empty-elt"></p></td></tr>
<tr><td><p>	ततस्ता राजशार्दूल धात्र्यो दाशार्णिकास्तदा।<br>जग्मुरार्ति परां प्रेष्याः प्रेषयामासुरेव च ।।	</p></td><td>	5-189-15a<br>5-189-15b	<p class="mw-empty-elt"></p></td></tr>
<tr><td><p>	ततो दशार्णाधिपतेः प्रेष्याः सर्वा न्यवेदयन् ।<br>विप्रलम्भं यथावृत्तं स च चुक्रोध पार्थिवः ।।	</p></td><td>	5-189-16a<br>5-189-16b	<p class="mw-empty-elt"></p></td></tr>
<tr><td><p>	शिखण्ड्यपि महाराज पुंवद्राजकुले तदा।<br>विजहार म्रुदा युक्तः स्त्रीत्वं नैवातिरोचयन् ।।	</p></td><td>	5-189-17a<br>5-189-17b	<p class="mw-empty-elt"></p></td></tr>
<tr><td><p>	ततः कतिपयाहस्य तच्छ्रुत्वा भरतर्षभ ।<br>हिरण्यवर्मा राजेन्द्र रोषादर्तिं जगाम ह ।।	</p></td><td>	5-189-18a<br>5-189-18b	<p class="mw-empty-elt"></p></td></tr>
<tr><td><p>	ततो दाशार्णको राजा तीव्रकोपसमन्वितः ।<br>दूतं प्रस्थापयामास द्रुपदस्य निवेशनम् ।।	</p></td><td>	5-189-19a<br>5-189-19b	<p class="mw-empty-elt"></p></td></tr>
<tr><td><p>	ततो द्रुपदमासाद्य दूतः काञ्चनवर्मणः।<br>एक एकान्तसुत्सार्य रहो वचनमब्रवीत् ।।	</p></td><td>	5-189-20a<br>5-189-20b	<p class="mw-empty-elt"></p></td></tr>
<tr><td><p>	दाशार्णराजो राजंस्त्वामिदं वचनमब्रवीत् ।<br>अभिष्गात्प्रकुपितो विप्रलब्धस्त्वयाऽनघ ।।	</p></td><td>	5-189-21a<br>5-189-21b	<p class="mw-empty-elt"></p></td></tr>
<tr><td><p>	अवमन्यसे मां नृपते नूनं दुर्मन्त्रितं तव।<br>यन्मे कन्यां स्वकन्यार्थे मोहाद्याचितवानसि ।।	</p></td><td>	5-189-22a<br>5-189-22b	<p class="mw-empty-elt"></p></td></tr>
<tr><td><p>	तस्याद्य विप्रलम्भस्य फलं प्राप्नुहि दुर्मते ।<br>एष त्वं सजनामात्यमुद्धरामि स्थिरो भव ।।	</p></td><td>	5-189-23a<br>5-189-23b	<p class="mw-empty-elt"></p></td></tr>
<tr><td><p>	अवमत्य च वीर्यं मे कुलं चारित्रमेव च ।<br>विप्रलम्भस्त्वयापूर्वो मनुष्येषु प्रवर्तितः ।।	</p></td><td>	5-189-24a<br>5-189-24b	<p class="mw-empty-elt"></p></td></tr>
<tr><td><p>	कुरु सर्वाणि कार्याणि भुङ्क्ष्व कभोगाननुत्तमान्।<br>अभियास्यामि शीघ्रं त्वां समुद्धर्तुं सबान्धवम् ।।	</p></td><td>	5-189-25a<br>5-189-25b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि अम्बोपाख्यानपर्वणि <br>एकोननवत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>