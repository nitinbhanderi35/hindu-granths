				
<tbody><tr><td><p>	<b>` वैशंपायन उवाच।</b>	</p></td><td>	5-93-1x	<p class="mw-empty-elt"></p></td></tr>
<tr><td><p>	विदुरस्य वचः श्रुत्वा प्रश्रितं पुरुषोत्तमः ।<br>इदं होवाच वचनं मधुरं मधुसूदनः ।।'	</p></td><td>	5-93-1a<br>5-93-1b	<p class="mw-empty-elt"></p></td></tr>
<tr><td><p>	<b>श्रीभगवानुवाच।</b>	</p></td><td>	5-93-2x	<p class="mw-empty-elt"></p></td></tr>
<tr><td><p>	यथा व्रूयान्महाप्राज्ञो यथा ब्रूयाद्विचक्षणः।<br>सथा वाच्यस्त्वद्विधेन भवता मद्विधः सुहृत् ।।	</p></td><td>	5-93-2a<br>5-93-2b	<p class="mw-empty-elt"></p></td></tr>
<tr><td><p>	धर्मार्थयुक्तं तथ्यं च यथा त्वय्युपपद्यते।<br>तथा वचनमुक्तोऽस्ति त्वयैतत्पितृमातृवत् ।।	</p></td><td>	5-93-3a<br>5-93-3b	<p class="mw-empty-elt"></p></td></tr>
<tr><td><p>	सत्यं प्राप्तं च युक्तं वाऽप्येवमेव यथाऽऽत्थ माम्।<br>श्रृणुष्वागमने हेतुं विदुरावहितो मम ।।	</p></td><td>	5-93-4a<br>5-93-4b	<p class="mw-empty-elt"></p></td></tr>
<tr><td><p>	दौरात्म्यं धार्तराष्ट्रस्य क्षत्रियाणां च वैरिताम्।<br>सर्वमेतदहं जानन्क्षत्तः प्राप्तोऽद्य कौरवान्।।	</p></td><td>	5-93-5a<br>5-93-5b	<p class="mw-empty-elt"></p></td></tr>
<tr><td><p>	पर्यस्तां पृथिवीं सर्वां साश्वां सरथकुञ्जराम् ।<br>यो मोचयेन्मृत्युपाशात्प्राप्नुयाद्धर्ममुत्तमम् ।।	</p></td><td>	5-93-6a<br>5-93-6b	<p class="mw-empty-elt"></p></td></tr>
<tr><td><p>	धर्मकार्यं यतञ्शक्त्या नो चेत्प्राप्नोति मानवः ।<br>प्राप्तो भवति तत्पुण्यमत्र मे नास्ति संशयः ।।	</p></td><td>	5-93-7a<br>5-93-7b	<p class="mw-empty-elt"></p></td></tr>
<tr><td><p>	मनसा चिन्तयन्पापं कर्मणा नातिरोचयन्।<br>न प्राप्नोति फलं तस्येत्येवं धर्मविदो विदुः ।।	</p></td><td>	5-93-8a<br>5-93-8b	<p class="mw-empty-elt"></p></td></tr>
<tr><td><p>	सोऽहं यतिष्ये प्रशमं क्षत्तः कर्तुममायया।<br>कुरूणां सृञ्जयानां च सङ्ग्राने विनशिष्यताम् ।।	</p></td><td>	5-93-9a<br>5-93-9b	<p class="mw-empty-elt"></p></td></tr>
<tr><td><p>	सेयमापन्महाघोरा कुरुष्वेव समुत्थिता ।<br>कर्णदुर्योधनकृता सर्वे ह्येते तदन्वयाः ।।	</p></td><td>	5-93-10a<br>5-93-10b	<p class="mw-empty-elt"></p></td></tr>
<tr><td><p>	व्यसने क्लिश्यमानं हि यो मित्रं नाभिपद्यते ।<br>अनुनीय यथाशक्ति तं नृशंसं विदुर्बुधाः ।।	</p></td><td>	5-93-11a<br>5-93-11b	<p class="mw-empty-elt"></p></td></tr>
<tr><td><p>	आकेशग्रहणान्मित्रमकार्यात्संनिवर्तयन्।<br>अवाच्यः कस्यचिद्भवति कृतयत्नो यथाबलम् ।।	</p></td><td>	5-93-12a<br>5-93-12b	<p class="mw-empty-elt"></p></td></tr>
<tr><td><p>	तत्समर्थं शुभं वाक्यं धर्मार्थसहितं हितम्।<br>धार्तराष्ट्रः सहामात्यो ग्रहीतुं विदुरार्हति ।।	</p></td><td>	5-93-13a<br>5-93-13b	<p class="mw-empty-elt"></p></td></tr>
<tr><td><p>	हितं हि धार्तराष्ट्राणां पाण्डवानां तथैव च ।<br>पृथिव्यां क्षत्रियाणां च यतिष्येऽहममायया ।।	</p></td><td>	5-93-14a<br>5-93-14b	<p class="mw-empty-elt"></p></td></tr>
<tr><td><p>	हिते प्रयतमानं मां शङ्केद्दुर्योधनो यदि।<br>हृदयस्य च मे प्रीतिरानृण्यं च भविष्यति ।।	</p></td><td>	5-93-15a<br>5-93-15b	<p class="mw-empty-elt"></p></td></tr>
<tr><td><p>	ज्ञातीनां हि मिथो भेदे यन्मित्रं नाभिपद्यते ।<br>सर्वयत्नेन माध्यस्थ्यं न तन्मित्रं विदुर्बुधाः ।।	</p></td><td>	5-93-16a<br>5-93-16b	<p class="mw-empty-elt"></p></td></tr>
<tr><td><p>	न मां ब्रूयुरधर्मिष्ठा मूढा ह्यसुहृदस्तथा ।<br>शक्तो नावारयत्कृष्णः संरब्धान्कुरुपाण्डवान् ।।	</p></td><td>	5-93-17a<br>5-93-17b	<p class="mw-empty-elt"></p></td></tr>
<tr><td><p>	उभयोः साधयन्नर्थमहामागत इत्युत ।<br>तत्र यत्नमहं कृत्वा गच्छेयं नृष्ववाच्यताम् ।।	</p></td><td>	5-93-18a<br>5-93-18b	<p class="mw-empty-elt"></p></td></tr>
<tr><td><p>	मम धर्मार्थयुक्तं हि श्रुत्वा वाक्यमनामयम्।<br>न चेदादास्यते बालो दिष्टस्य वशमेष्यति ।।	</p></td><td>	5-93-19a<br>5-93-19b	<p class="mw-empty-elt"></p></td></tr>

<tr><td><p>	अहापयन्पाण्डवार्थं यथाव-<br>च्छमं कुरूणां यदि चाचरेयम्।<br>पुण्यं च मे स्याच्चरितं महात्म-<br>न्मुच्येरंश्च कुरवो मृत्युपाशात् ।।	</p></td><td>	5-93-20a<br>5-93-20b<br>5-93-20c<br>5-93-20d	<p class="mw-empty-elt"></p></td></tr>

<tr><td><p>	अपि वाचं भाषमाणस्य काव्यां<br>धर्मरामामर्थवतीमहिंस्राम्।<br>अवेक्षेरन्धार्तराष्ट्राः शमार्थं<br>मां च प्राप्तं कुरवः पूजयेयुः ।।	</p></td><td>	5-93-21a<br>5-93-21b<br>5-93-21c<br>5-93-21d	<p class="mw-empty-elt"></p></td></tr>
<tr><td><p>	न चापि मम पर्याप्ताः सहिताः सर्वपार्थिवाः।<br>क्रुद्धस्य प्रमुखे स्थातुं सिंहस्येवेतरे मृगाः ।।	</p></td><td>	5-93-22a<br>5-93-22b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-93-23x	<p class="mw-empty-elt"></p></td></tr>
<tr><td><p>	इत्येवमुक्त्वा वचनं वृष्णीनामृषभस्तदा।<br>शयने सुखसंस्पर्शे शिश्ये यदुसुखावहः ।।	</p></td><td>	5-93-23a<br>5-93-23b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि त्रिनवतितमोऽध्यायः ।।	</p></td><td>		<p class="mw-empty-elt"></p></td></tr>
</tbody>