				
<tbody><tr><td><p>	<b>नारद उवाच।</b>	</p></td><td>	5-118-1x	<p class="mw-empty-elt"></p></td></tr>
<tr><td><p>	तथैव तां श्रियं त्यक्त्वा कन्या भूत्वा यशस्विनी ।<br>माधवी गालवं विप्रमभ्ययात्सत्यसङ्गरा ।।	</p></td><td>	5-118-1a<br>5-118-1b	<p class="mw-empty-elt"></p></td></tr>
<tr><td><p>	गालवो विमृशन्नेव स्वकार्यगतमानसः ।<br>जगाम भोजनगरं द्रष्टुमौशीनरं नृपम् ।।	</p></td><td>	5-118-2a<br>5-118-2b	<p class="mw-empty-elt"></p></td></tr>
<tr><td><p>	तमुवाचाथ गत्वा स नृपतिं सत्यविक्रमम्।<br>इय कन्या सुतौ द्वौ ते जनयिष्यति पार्थिवौ ।।	</p></td><td>	5-118-3a<br>5-118-3b	<p class="mw-empty-elt"></p></td></tr>
<tr><td><p>	अस्यां भवानवाप्तार्थो भविता प्रेत्य चेह च।<br>सोमार्कप्रतिसङ्काशौ जनयित्वा सुतौ नृप ।।	</p></td><td>	5-118-4a<br>5-118-4b	<p class="mw-empty-elt"></p></td></tr>
<tr><td><p>	शुल्कं तु सर्वधर्मज्ञ हयानां चन्द्रवर्चसाम्।<br>एकतःश्यामकर्णानां देयं मह्यं चतुःशतम् ।।	</p></td><td>	5-118-5a<br>5-118-5b	<p class="mw-empty-elt"></p></td></tr>
<tr><td><p>	गुर्वर्थोऽयं समारम्भो न हयैः कृत्यमस्ति मे।<br>यदि शक्यं महाराज क्रियतामविचारितम् ।।	</p></td><td>	5-118-6a<br>5-118-6b	<p class="mw-empty-elt"></p></td></tr>
<tr><td><p>	अनपत्योऽसि राजर्षे पुत्रौ जनय पार्थिव ।<br>पितॄन्पुत्रप्लवेन त्वमात्मानं चैव तारय ।।	</p></td><td>	5-118-7a<br>5-118-7b	<p class="mw-empty-elt"></p></td></tr>
<tr><td><p>	न पुत्रफलभोक्ता हि राजर्षे पात्यते दिवः।<br>न याति नरकं घोरं यत्र गच्छन्त्यनात्मजाः ।।	</p></td><td>	5-118-8a<br>5-118-8b	<p class="mw-empty-elt"></p></td></tr>
<tr><td><p>	एतच्चान्यच्च विविधं श्रुत्वा गालवभाषितम् ।<br>उशीनरः प्रतिवचो ददौ तस्य नराधिपः ।।	</p></td><td>	5-118-9a<br>5-118-9b	<p class="mw-empty-elt"></p></td></tr>
<tr><td><p>	श्रुतवानस्मि ते वाक्यं यथा वदसि गालव ।<br>विधिस्तु बलवान्ब्रह्मन्प्रवणं हि मनो मम ।।	</p></td><td>	5-118-10a<br>5-118-10b	<p class="mw-empty-elt"></p></td></tr>
<tr><td><p>	शते द्वे तु ममाश्वानामीदृशानां द्विजोत्तम।<br>इतरेषां सहस्राणि सुबहूनि चरन्ति मे ।।	</p></td><td>	5-118-11a<br>5-118-11b	<p class="mw-empty-elt"></p></td></tr>
<tr><td><p>	अहमप्येकमेवास्यां जनयिष्यामि गालव ।<br>पुत्रवद्भिर्गतं मार्गं गमिष्यामि परैरहम् ।।	</p></td><td>	5-118-12a<br>5-118-12b	<p class="mw-empty-elt"></p></td></tr>
<tr><td><p>	मूल्येनापि समं कुर्यां तवाहं द्विजसत्तम।<br>पौरजानपदार्थं तु ममार्थो नात्मभोगतः ।।	</p></td><td>	5-118-13a<br>5-118-13b	<p class="mw-empty-elt"></p></td></tr>
<tr><td><p>	कामतो हि धनं राजा पारक्यं यः प्रयच्छति।<br>न स धर्मेण धर्मात्मन्युज्यते यशसा न च ।।	</p></td><td>	5-118-14a<br>5-118-14b	<p class="mw-empty-elt"></p></td></tr>
<tr><td><p>	सोऽहं प्रतिग्रहीष्यामि ददात्वेतां भवान्मम ।<br>कुमारीं देवगर्भाभामेकपुत्रभवाय मे।।	</p></td><td>	5-118-15a<br>5-118-15b	<p class="mw-empty-elt"></p></td></tr>
<tr><td><p>	तथा तु बहुधा कन्यामुक्तवन्तं नराधिपम् ।<br>उशीनरं द्विजश्रेष्ठो गालवः प्रत्यपूजयत् ।।	</p></td><td>	5-118-16a<br>5-118-16b	<p class="mw-empty-elt"></p></td></tr>
<tr><td><p>	उशीनरं प्रतिग्राह्य गालवः प्रययौ वनम् ।<br>रेमे स तां समासाद्य कृतपुण्य इव श्रियम् ।।	</p></td><td>	5-118-17a<br>5-118-17b	<p class="mw-empty-elt"></p></td></tr>
<tr><td><p>	कन्दरेषु च शैलानां नदीनां निर्झरेषु च।<br>उद्यानेषु विचित्रेषु वनेषूपवनेषु च ।।	</p></td><td>	5-118-18a<br>5-118-18b	<p class="mw-empty-elt"></p></td></tr>
<tr><td><p>	हर्म्येषु रमणीयेषु प्रासादशिखरेषु च।<br>वातायनविमानेषु तथा गर्भगृहेषु च।।	</p></td><td>	5-118-19a<br>5-118-19b	<p class="mw-empty-elt"></p></td></tr>
<tr><td><p>	ततोऽस्य समये यज्ञे पुत्रो बालरविप्रभः ।<br>शिबिर्नाम्नाभिविख्यातो यः स पार्थिवसत्तमः ।।	</p></td><td>	5-118-20a<br>5-118-20b	<p class="mw-empty-elt"></p></td></tr>
<tr><td><p>	उपस्थाय स तं विप्रो गालवः प्रतिगृह्य च।<br>कन्यां प्रयातस्तां राजन्दृष्टवान्विनतात्मजम् ।।	</p></td><td>	5-118-21a<br>5-118-21b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि अष्टादशाधिकशततमोऽध्यायाः ।।	</p></td><td>		<p class="mw-empty-elt"></p></td></tr>
</tbody>