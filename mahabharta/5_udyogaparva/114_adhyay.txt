				
<tbody><tr><td><p>	<b>नारद उवाच।</b>	</p></td><td>	5-114-1x	<p class="mw-empty-elt"></p></td></tr>

<tr><td><p>	अथाह गालवं दीनं सुपर्णः पततां वरः।<br>निर्मितं वह्निना भूमौ वायुना शोधितं तथा।<br>यस्माद्धिरण्मयं सर्वं हिरण्यं तेन चोच्यते ।।	</p></td><td>	5-114-1a<br>5-114-1b<br>5-114-1c	<p class="mw-empty-elt"></p></td></tr>
<tr><td><p>	धत्ते धारयते चेदमतस्मात्कारणाद्धनम् ।<br>तदेतत्रिषु लोकेषु धनं तिष्ठति शाश्वतम् ।।	</p></td><td>	5-114-2a<br>5-114-2b	<p class="mw-empty-elt"></p></td></tr>
<tr><td><p>	नित्यं प्रोष्ठपदाभ्यां च शुक्रे धनपतौ तथा।<br>मनुष्येभ्यः समादत्ते शुक्रश्चित्तार्जितं धनम् ।।	</p></td><td>	5-114-3a<br>5-114-3b	<p class="mw-empty-elt"></p></td></tr>

<tr><td><p>	अजैकपादहिर्बुध्न्यौ रक्ष्येते धनदेन च।<br>एवं न शक्यते लब्धुमलब्धव्यं द्विजर्षभ ।<br>ऋते च धनमश्वानां नावाप्तिर्विद्यते तव ।।	</p></td><td>	5-114-4a<br>5-114-4b<br>5-114-4c	<p class="mw-empty-elt"></p></td></tr>
<tr><td><p>	स त्वं याचात्र राजानं कंचिद्राजर्षिवंशजम् ।<br>अपीड्य राजा पौरान्हि यो नौ कुर्यात्कृतार्थिनौ ।।	</p></td><td>	5-114-5a<br>5-114-5b	<p class="mw-empty-elt"></p></td></tr>
<tr><td><p>	अस्ति सोमान्ववाये मे जातः कश्चिन्नृपः सखा ।<br>अभिगच्छावहे तं वै तस्यास्ति विभवो भुवि ।।	</p></td><td>	5-114-6a<br>5-114-6b	<p class="mw-empty-elt"></p></td></tr>
<tr><td><p>	ययातिर्नाम राजर्षिर्नोहुषः सत्यविक्रमः ।<br>स दास्यति मया चोक्तो भवता चार्थितः स्वयम् ।।	</p></td><td>	5-114-7a<br>5-114-7b	<p class="mw-empty-elt"></p></td></tr>
<tr><td><p>	विभवश्चास्य सुमहानासीद्धनपतेरिव ।<br>एवं गुरुधनं विद्वन्दानेनैव विशोधय ।।	</p></td><td>	5-114-8a<br>5-114-8b	<p class="mw-empty-elt"></p></td></tr>
<tr><td><p>	तथा तौ कथयन्तौ च चिन्तयन्तौ च यत्क्षमम्।<br>प्रतिष्ठाने नरपतिं ययातिं प्रत्युपस्थितौ ।।	</p></td><td>	5-114-9a<br>5-114-9b	<p class="mw-empty-elt"></p></td></tr>
<tr><td><p>	प्रतिगृह्य च सत्कारैरर्घ्यपाद्यादिकं वरम् ।<br>पृष्टश्चागमने हेतुमुवाच विनतासुतः ।।	</p></td><td>	5-114-10a<br>5-114-10b	<p class="mw-empty-elt"></p></td></tr>
<tr><td><p>	अयं मे नाहुष सखा गालवस्तपसो निधिः ।<br>विश्वामित्रस्य शिष्योऽभूद्वर्षाण्ययुतशो नृप ।।	</p></td><td>	5-114-11a<br>5-114-11b	<p class="mw-empty-elt"></p></td></tr>
<tr><td><p>	सोऽयं तेनाभ्यनुज्ञात उपकारेप्सया द्विजः।<br>तमाह भगवान्किं ते ददानि गुरुदक्षिणाम् ।।	</p></td><td>	5-114-12a<br>5-114-12b	<p class="mw-empty-elt"></p></td></tr>
<tr><td><p>	असकृत्तेन चोक्तेन किंचिदागतमन्युना ।<br>अयमुक्तः प्रयच्छेति जानता विभवं लघु ।।	</p></td><td>	5-114-13a<br>5-114-13b	<p class="mw-empty-elt"></p></td></tr>
<tr><td><p>	एकतःश्यामकर्णानां शुभ्राणां शुद्धजन्मनाम् ।<br>अष्टौ शतानि मे देहि हयानां चन्द्रवर्चसाम् ।।	</p></td><td>	5-114-14a<br>5-114-14b	<p class="mw-empty-elt"></p></td></tr>
<tr><td><p>	गुर्वर्थो दीयतामेव यदि गालव मन्यसे ।<br>इत्येवमाह सक्रोधो विश्वामित्रस्तपोधनः ।।	</p></td><td>	5-114-15a<br>5-114-15b	<p class="mw-empty-elt"></p></td></tr>
<tr><td><p>	सोऽयं शोकेन महता तप्यमानो द्विजर्षभः ।<br>अशक्तः प्रतिकर्तुं तद्भवन्तं शरणं गतः ।।	</p></td><td>	5-114-16a<br>5-114-16b	<p class="mw-empty-elt"></p></td></tr>
<tr><td><p>	प्रतिगृह्य नरव्याघ्र त्वत्तो भिक्षां गतव्यथः ।<br>कृत्वाऽऽपवर्गं गुरवे चरिष्यति महत्तपः ।।	</p></td><td>	5-114-17a<br>5-114-17b	<p class="mw-empty-elt"></p></td></tr>
<tr><td><p>	तपसः संविभागेन भवन्तमपि योक्ष्यते।<br>स्वेन राजर्षितपसा पूर्णं त्वां पूरयिष्यति ।।	</p></td><td>	5-114-18a<br>5-114-18b	<p class="mw-empty-elt"></p></td></tr>
<tr><td><p>	यावन्ति रोमाणि हये भवन्तीह नरेश्वर ।<br>तावन्तो वाजिनो लोकान्प्राप्नुवन्ति महीपते ।।	</p></td><td>	5-114-19a<br>5-114-19b	<p class="mw-empty-elt"></p></td></tr>
<tr><td><p>	पात्रं प्रतिग्रहस्यायं दातुं पात्रं तथा भवान् ।<br>शङ्खे क्षीरमिवासक्तं भवत्वेतत्तथोपमम् ।।	</p></td><td>	5-114-20a<br>5-114-20b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि चतुर्दशाधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>