				
<tbody><tr><td><p>	<b>विदुर उवाच।</b>	</p></td><td>	5-64-1x	<p class="mw-empty-elt"></p></td></tr>
<tr><td><p>	शकुनीनामिहार्थाय पाशं भूमावयोजयत्।<br>कश्चिच्छाकुनिकस्तात पूर्वेषामिति शुश्रुम् ।।	</p></td><td>	5-64-1a<br>5-64-1b	<p class="mw-empty-elt"></p></td></tr>
<tr><td><p>	तस्मिंस्तौ शकुनौ बद्धौ युगपत्सहचारिणौ।<br>तावुपादाय तं पाशं जग्मतुः खचरावुभौ ।।	</p></td><td>	5-64-2a<br>5-64-2b	<p class="mw-empty-elt"></p></td></tr>
<tr><td><p>	तौ विहायसमाक्रान्तौ दृष्ट्वा शाकुनिकस्तदा ।<br>अन्वधावदनिर्विण्णो येन येन स्म गच्छतः ।।	</p></td><td>	5-64-3a<br>5-64-3b	<p class="mw-empty-elt"></p></td></tr>
<tr><td><p>	तथा तमनुधावन्तमृगयुं शकुनार्थिनम् ।<br>आश्रमस्थो मुनिः कश्चिद्ददर्शाथ कृताह्निकः ।।	</p></td><td>	5-64-4a<br>5-64-4b	<p class="mw-empty-elt"></p></td></tr>
<tr><td><p>	तावन्तरिक्षगौ शीघ्रमनुयान्तं महीचरम्।<br>श्लोकेनानेन कौरव्य पप्च्छ स मुनिस्तदा ।।	</p></td><td>	5-64-5a<br>5-64-5b	<p class="mw-empty-elt"></p></td></tr>
<tr><td><p>	विचित्रमिदमाश्चर्यं मृगहन्प्रतिभाति मे।<br>प्लवमानौ हि खचरौ पदातिरनुधावसि ।।	</p></td><td>	5-64-6a<br>5-64-6b	<p class="mw-empty-elt"></p></td></tr>
<tr><td><p>	<b>शाकुनिक उवाच।</b>	</p></td><td>	5-64-7x	<p class="mw-empty-elt"></p></td></tr>
<tr><td><p>	पाशमेकमुभावेतौ सहितौ हरतो मम।<br>यत्र वै विवदिष्येते तत्र मे वशमेष्यतः ।।	</p></td><td>	5-64-7a<br>5-64-7b	<p class="mw-empty-elt"></p></td></tr>
<tr><td><p>	<b>विदुर उवाच।</b>	</p></td><td>	5-64-8x	<p class="mw-empty-elt"></p></td></tr>
<tr><td><p>	तौ विवादमनुप्राप्तौ शकुनौ मृत्युसन्धितौ।<br>विगृह्य च स्रुदुर्बुद्धी पृथिव्यां संनिपेततुः ।।	</p></td><td>	5-64-8a<br>5-64-8b	<p class="mw-empty-elt"></p></td></tr>
<tr><td><p>	तौ युध्यमानौ संरब्धौ मृत्युपाशवशानुगौ ।<br>उपसृत्य प्रमत्तौ तौ जग्राह मृगहा तदा ।।	</p></td><td>	5-64-9a<br>5-64-9b	<p class="mw-empty-elt"></p></td></tr>
<tr><td><p>	एवं ये ज्ञातयोऽर्थेषु मिथो गच्छन्ति विग्रहम्।<br>ते मृत्युवशमायान्ति शकुनाविव विग्रहात् ।।	</p></td><td>	5-64-10a<br>5-64-10b	<p class="mw-empty-elt"></p></td></tr>
<tr><td><p>	संभोजनं संकथनं संप्रश्नोऽथ समागमः ।<br>एतानि ज्ञातिकार्याणि न विरोधः कदाचन ।।	</p></td><td>	5-64-11a<br>5-64-11b	<p class="mw-empty-elt"></p></td></tr>
<tr><td><p>	ये स्म काले सुमनसः सर्वे वृद्धानुपासते।<br>सिंहगुप्तमिवारण्यमप्रधृष्या भवन्ति ते।।	</p></td><td>	5-64-12a<br>5-64-12b	<p class="mw-empty-elt"></p></td></tr>
<tr><td><p>	येऽर्थं सन्ततमासाद्य दीना इव समासते।<br>श्रियं ते संप्रयच्छन्ति द्विषद्भ्यो भरतर्षभ ।।	</p></td><td>	5-64-13a<br>5-64-13b	<p class="mw-empty-elt"></p></td></tr>
<tr><td><p>	धूमायन्ते व्यपेतानि ज्वलन्ति सहितानि च।<br>धृतराष्ट्रोल्मुकानीव ज्ञातयो भरतर्षभ ।।	</p></td><td>	5-64-14a<br>5-64-14b	<p class="mw-empty-elt"></p></td></tr>
<tr><td><p>	इदमन्यत्प्रवक्ष्यामि यथा दृष्टं गिरौ मया।<br>श्रुत्वा तदपि कौरव्य यथा श्रेयस्तथा कुरु ।।	</p></td><td>	5-64-15a<br>5-64-15b	<p class="mw-empty-elt"></p></td></tr>
<tr><td><p>	वयं किरातैः सहिता गच्छामो गिरिमुत्तरम् ।<br>ब्राह्मणैर्देवकल्पैश्च विद्याजम्भकवार्तिकैः ।।	</p></td><td>	5-64-16a<br>5-64-16b	<p class="mw-empty-elt"></p></td></tr>
<tr><td><p>	कुञ्चभूतं गिरिं सर्वमभितो गन्धमादनम्।<br>दीप्यमानौषधिगणं सिद्धगन्धर्वसेवितम् ।।	</p></td><td>	5-64-17a<br>5-64-17b	<p class="mw-empty-elt"></p></td></tr>
<tr><td><p>	तत्रापश्याम वै सर्वे मधु पीतकमाक्षिकम्।<br>मरुप्रपाते विषमे निविष्टं कुम्भसंमितम् ।।	</p></td><td>	5-64-18a<br>5-64-18b	<p class="mw-empty-elt"></p></td></tr>
<tr><td><p>	आशीविषै रक्ष्यमाणं कुबेरदयितं भृशम्।<br>यत्प्राप्य पुरुषो मर्त्योऽप्यमरत्वं नियच्छति ।।	</p></td><td>	5-64-19a<br>5-64-19b	<p class="mw-empty-elt"></p></td></tr>
<tr><td><p>	अचक्षुर्लभते चक्षुर्वृद्धो भवति वै युवा।<br>इति ते कथयन्तिस्म ब्राह्मणा जम्भसाधकाः ।।	</p></td><td>	5-64-20a<br>5-64-20b	<p class="mw-empty-elt"></p></td></tr>
<tr><td><p>	ततः किरातास्तद्दृष्ट्वा प्रार्थयन्तो महीपते।<br>विनेशुर्विषमे तस्मिन्ससर्पे गिरिगह्वरे ।।	</p></td><td>	5-64-21a<br>5-64-21b	<p class="mw-empty-elt"></p></td></tr>
<tr><td><p>	तथैव तव पुत्रोऽयं पृथिवीमेक इच्छति।<br>मधु पश्यति संमोहात्प्रपातं नानुपश्यति ।।	</p></td><td>	5-64-22a<br>5-64-22b	<p class="mw-empty-elt"></p></td></tr>
<tr><td><p>	दुर्योधनो योद्धुमनाः समरे सव्यसाचिना।<br>न च पश्यामि तेजोस्य विक्रमं वा तथाविधम् ।।	</p></td><td>	5-64-23a<br>5-64-23b	<p class="mw-empty-elt"></p></td></tr>
<tr><td><p>	एकेन रथमास्थाय पृथिवी येन निर्जिता ।<br>भीष्मद्रोणप्रभृतयः सन्त्रस्ताः साधुयायिनः ।।	</p></td><td>	5-64-24a<br>5-64-24b	<p class="mw-empty-elt"></p></td></tr>
<tr><td><p>	विराटनगरे भग्नाः किं तत्र तव दृश्यताम् ।<br>प्रतीक्षमाणो यो वीरः क्षमते वीक्षितं तव ।।	</p></td><td>	5-64-25a<br>5-64-25b	<p class="mw-empty-elt"></p></td></tr>
<tr><td><p>	द्रुपदो मत्स्यराजश्च सङ्कुद्धश्च धनञ्जयः ।<br>न शेषयेयुः समरे वायुयुक्ता इवाग्नयः ।।	</p></td><td>	5-64-26a<br>5-64-26b	<p class="mw-empty-elt"></p></td></tr>
<tr><td><p>	अङ्के कुरुष्व राजानं धृतराष्ट्र युधिष्ठिरम्।<br>युध्यतोर्हि द्वयोर्युद्धे नैकान्तेन भवेञ्जयः ।।	</p></td><td>	5-64-27a<br>5-64-27b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>यानसन्धिपर्वणि चतुःषष्टितमोऽध्यायः ।।	</p></td><td>		<p class="mw-empty-elt"></p></td></tr></tbody>