				
<tbody><tr><td><p>	<b>वासुदेव उवाच।</b>	</p></td><td>	5-149-1x	<p class="mw-empty-elt"></p></td></tr>
<tr><td><p>	एवमुक्ते तु गान्धार्या धृतराष्ट्रो जनेश्वरः।<br>दुर्योधनमुवाचेदं राजमध्ये जनाधिप ।।	</p></td><td>	5-149-1a<br>5-149-1b	<p class="mw-empty-elt"></p></td></tr>
<tr><td><p>	दुर्योधन निबोधेदं यत्त्वां वक्ष्यामि पुत्रक ।<br>तथा तत्कुरु भद्रं ते यद्यस्ति पितृगौरवम् ।।	</p></td><td>	5-149-2a<br>5-149-2b	<p class="mw-empty-elt"></p></td></tr>
<tr><td><p>	सोमः प्रजापतिः पूर्वं कुरूणां वंशवर्धनः ।<br>सोमाद्बभूव षष्ठोऽयं ययातिर्नहुषात्मजः ।।	</p></td><td>	5-149-3a<br>5-149-3b	<p class="mw-empty-elt"></p></td></tr>
<tr><td><p>	तस्य पुत्रा बभूवुर्हि पञ्च राजर्षिसत्तमाः ।<br>तेषां यदुर्महातेजा ज्येष्ठः समभवत्प्रभुः ।।	</p></td><td>	5-149-4a<br>5-149-4b	<p class="mw-empty-elt"></p></td></tr>
<tr><td><p>	पूरुर्यवीयांश्च ततो योऽस्माकं वंशवर्धनः।<br>शर्मिष्ठया संप्रसूतो दुहित्रा वृषपर्वणः ।।	</p></td><td>	5-149-5a<br>5-149-5b	<p class="mw-empty-elt"></p></td></tr>
<tr><td><p>	यदुश्च भरतश्रेष्ठ देवयान्याः सुतोऽभवत्।<br>दौहित्रस्तात शुक्रस्य काव्यस्यामिततेजसः ।।	</p></td><td>	5-149-6a<br>5-149-6b	<p class="mw-empty-elt"></p></td></tr>
<tr><td><p>	यादवानां कुलकरो बलवान्वीर्यसंमतः ।<br>अवमेने स तु क्षत्रं दर्पपूर्णः सुमन्दधीः ।।	</p></td><td>	5-149-7a<br>5-149-7b	<p class="mw-empty-elt"></p></td></tr>
<tr><td><p>	न चातिष्ठत्पितुः शस्त्रि बलदर्पविमोहितः ।<br>अवमेने च पितरं भ्रातॄंश्चाप्यपराजितः ।।	</p></td><td>	5-149-8a<br>5-149-8b	<p class="mw-empty-elt"></p></td></tr>
<tr><td><p>	पृथिव्यां चतुरन्तायां यदुदेवाभवद्बली ।<br>वशे कृत्वा स नृपतीन्न्यवसन्नागसाह्वये ।।	</p></td><td>	5-149-9a<br>5-149-9b	<p class="mw-empty-elt"></p></td></tr>
<tr><td><p>	तं पिता परमक्रुद्धो ययातिर्नहुषात्मजः ।<br>शशाप पुत्रं गान्धारे राज्याच्चापि व्यरोपयत् ।।	</p></td><td>	5-149-10a<br>5-149-10b	<p class="mw-empty-elt"></p></td></tr>
<tr><td><p>	ये चैनमन्ववर्तन्त भ्रातरो बलदर्पिताः ।<br>शशाप तानपि क्रुद्धो ययातिस्तनयानथ ।।	</p></td><td>	5-149-11a<br>5-149-11b	<p class="mw-empty-elt"></p></td></tr>
<tr><td><p>	यवीयांसं ततः पुरुं पुत्रं स्ववशवर्तिनम् ।<br>राज्ये निवेशयामास विधेयं नृपसत्तमः ।।	</p></td><td>	5-149-12a<br>5-149-12b	<p class="mw-empty-elt"></p></td></tr>
<tr><td><p>	एवं ज्येष्ठोऽप्यथोत्सिक्तो न राज्यमभिजायते ।<br>यवीयांसोपि जायन्ते राज्यं वृद्धोपसेवया ।।	</p></td><td>	5-149-13a<br>5-149-13b	<p class="mw-empty-elt"></p></td></tr>
<tr><td><p>	तथैव सर्वधर्मज्ञः पितुर्मम पितामहः ।<br>प्रतीपः पृथिवीपालस्त्रिषु लोकेषु विश्रुतः ।।	</p></td><td>	5-149-14a<br>5-149-14b	<p class="mw-empty-elt"></p></td></tr>
<tr><td><p>	तस्य पार्थिवसिंहस्य राज्यं धर्मेण शासतः ।<br>त्रयः प्रजज्ञिरे पुत्रा देवकल्पा यशस्विनः ।।	</p></td><td>	5-149-15a<br>5-149-15b	<p class="mw-empty-elt"></p></td></tr>
<tr><td><p>	देवापिरभवच्छ्रेष्ठो बाह्लीकस्तदनन्तरम् ।<br>तृतीयः शन्तनुस्तात धृतिमान्मे पितामहः ।।	</p></td><td>	5-149-16a<br>5-149-16b	<p class="mw-empty-elt"></p></td></tr>
<tr><td><p>	देवापिस्तु महातेजास्त्वग्दोषी राजसत्तमः ।<br>धार्मिकः सत्यवादी च पितुः शुश्रूषणे रतः ।।	</p></td><td>	5-149-17a<br>5-149-17b	<p class="mw-empty-elt"></p></td></tr>
<tr><td><p>	पौरजानपदानां च संमतः साधुसत्कृतः ।<br>सर्वेषां बालवृद्धानां देवापिर्हृदयङ्गमः ।।	</p></td><td>	5-149-18a<br>5-149-18b	<p class="mw-empty-elt"></p></td></tr>
<tr><td><p>	वदान्यः सत्यसन्धश्च सर्वभूतहिते रतः ।<br>वर्तमानः पितुः शास्त्रे ब्राह्मणानां तथैव च ।।	</p></td><td>	5-149-19a<br>5-149-19b	<p class="mw-empty-elt"></p></td></tr>
<tr><td><p>	बाह्लीकस्य प्रियो भ्राता शन्तनोश्च महात्मनः ।<br>सौभ्रात्रं च परं तेषां सहितानां महात्मनाम् ।।	</p></td><td>	5-149-20a<br>5-149-20b	<p class="mw-empty-elt"></p></td></tr>
<tr><td><p>	अथ कालस्य पर्याये वृद्धो नृपतिसत्तमः ।<br>संभारानभिषेकार्थं कारयामास शास्त्रतः ।।	</p></td><td>	5-149-21a<br>5-149-21b	<p class="mw-empty-elt"></p></td></tr>
<tr><td><p>	कारयामास सर्वाणि मङ्गलार्थानि वै विभुः ।<br>तं ब्राह्मणाश्च वृद्धाश्च पौरजानपदैः सह ।।	</p></td><td>	5-149-22a<br>5-149-22b	<p class="mw-empty-elt"></p></td></tr>

<tr><td><p>	सर्वे निवारयामासुर्देवापेरभिषेचनम् ।<br>स तच्छ्रुत्वा तु नृपतिरभिषेकनिवारणम्।<br>अश्रुकण्ठोऽभवद्राजा पर्यशोचत चात्मजम् ।।	</p></td><td>	5-149-23a<br>5-149-23b<br>5-149-23c	<p class="mw-empty-elt"></p></td></tr>
<tr><td><p>	एवं वदान्यो धर्मज्ञः सत्यसन्धश्च सोऽभवत्।<br>प्रियः प्रजानामपि संस्त्वग्दोषेण प्रदूषितः ।।	</p></td><td>	5-149-24a<br>5-149-24b	<p class="mw-empty-elt"></p></td></tr>
<tr><td><p>	हीनाङ्गं पृथिवीपालं नाभिनन्दन्ति देवताः।<br>इति कृत्वा नृपश्रेष्ठं प्रत्यषेधन्द्विजर्षभाः ।।	</p></td><td>	5-149-25a<br>5-149-25b	<p class="mw-empty-elt"></p></td></tr>
<tr><td><p>	ततः प्रव्यथिताङ्गोऽसौ पुत्रशोकसमन्वितः ।<br>ममार तं मृतं दृष्ट्वा देवापिः संश्रितो वनम् ।।	</p></td><td>	5-149-26a<br>5-149-26b	<p class="mw-empty-elt"></p></td></tr>
<tr><td><p>	बाह्लीको मातुलकुलं त्यक्त्वा राज्यं समाश्रितः ।<br>पितृभ्रातॄन्परित्यज्य प्राप्तवान्परमर्धिमत् ।।	</p></td><td>	5-149-27a<br>5-149-27b	<p class="mw-empty-elt"></p></td></tr>
<tr><td><p>	बाह्लीकेन त्वनुज्ञातः शन्तनुर्लोकविश्रुतः ।<br>पितर्युपरते राजन्राजा राज्यमकारयत् ।।	</p></td><td>	5-149-28a<br>5-149-28b	<p class="mw-empty-elt"></p></td></tr>
<tr><td><p>	तथैवाहं मतिमता परिचिन्त्येह पाण्डुना।<br>ज्येष्ठः प्रभ्रंशितो राज्याद्धीनाङ्ग इति भारत ।।	</p></td><td>	5-149-29a<br>5-149-29b	<p class="mw-empty-elt"></p></td></tr>
<tr><td><p>	पाण्डुस्तु राज्यं संप्राप्तः कनीयानपि सन्नृपः ।<br>विनाशे तस्य पुत्राणामिदं राज्यमरिन्दम ।।	</p></td><td>	5-149-30a<br>5-149-30b	<p class="mw-empty-elt"></p></td></tr>
<tr><td><p>	मय्यभागिनि राज्याय कथं त्वं राज्यमिच्छसि।<br>अराजपुत्रो ह्यस्वामी परस्वं हर्तुमिच्छसि ।।	</p></td><td>	5-149-31a<br>5-149-31b	<p class="mw-empty-elt"></p></td></tr>

<tr><td><p>	युधिष्ठिरो राजपुत्रो महात्मा<br>न्यायागतं राज्यमिदं च तस्य।<br>स कौरवस्यास्य कुलस्य भर्ता<br>प्रशासिता चैव महानुभावः ।।	</p></td><td>	5-149-32a<br>5-149-32b<br>5-149-32c<br>5-149-32d	<p class="mw-empty-elt"></p></td></tr>

<tr><td><p>	स सत्यसन्धः स तथाऽप्रमत्तः<br>शास्त्रे स्थितो बन्धुजनस्य साधुः।<br>प्रियः प्रजानां सुहृदानुकम्पी<br>जितेन्द्रियः साधुजनस्य भर्ता ।।	</p></td><td>	5-149-33a<br>5-149-33b<br>5-149-33c<br>5-149-33d	<p class="mw-empty-elt"></p></td></tr>

<tr><td><p>	क्षमा तितिक्षा दम आर्जवं च<br>सत्यव्रतत्वं श्रुतमप्रमादः ।<br>भूतानुकम्पा ह्यनुशासनं च<br>युधिष्ठिरे राजगुणाः समस्ताः ।।	</p></td><td>	5-149-34a<br>5-149-34b<br>5-149-34c<br>5-149-34d	<p class="mw-empty-elt"></p></td></tr>

<tr><td><p>	अराजपुत्रस्त्वमनार्यवृत्तो<br>लुब्धः सदा बन्धुषु पापबुद्धिः ।<br>क्रमागतं राज्यमिदं परेषां<br>हर्तुं कथं शक्ष्यसि दुर्विनीत ।।	</p></td><td>	5-149-35a<br>5-149-35b<br>5-149-35c<br>5-149-35d	<p class="mw-empty-elt"></p></td></tr>

<tr><td><p>	प्रयच्छ राज्यार्धमपेतमोहः<br>सवाहनं त्व सपरिच्छदं च ।<br>ततोऽवशेषं तव जीवितस्य<br>सहानुजस्यैव भवेन्नरेन्द्र ।।	</p></td><td>	5-149-36a<br>5-149-36b<br>5-149-36c<br>5-149-36d	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवद्यानपर्वणि <br>एकोनपञ्चाशदधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>