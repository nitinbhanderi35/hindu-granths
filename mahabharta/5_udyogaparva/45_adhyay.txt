				
<tbody><tr><td><p>	<b>सनत्सुजात उवाच।</b>	</p></td><td>	5-45-1x	<p class="mw-empty-elt"></p></td></tr>
<tr><td><p>	शोकः क्रोधश्च लोभश्च कामो मानः परासुता।<br>ईर्ष्या मोहो विवित्सा च कृपाऽसूया जुगुप्सुता ।।	</p></td><td>	5-45-1a<br>5-45-1b	<p class="mw-empty-elt"></p></td></tr>

<tr><td><p>	द्वादशैते महादोषा मनुष्यप्राणनाशनाः।<br>एकैकमेते राजेन्द्र मनुष्यान्पर्युपासते।<br>यौराविष्टो नरः पापं मूढसंज्ञो व्यवस्यति ।।	</p></td><td>	5-45-2a<br>5-45-2b<br>5-45-2c	<p class="mw-empty-elt"></p></td></tr>

<tr><td><p>	स्पृहयालुरुग्रः परुषो वा वदान्यः<br>क्रोधं बिभ्रन्मनसा वै विकत्थी।<br>नृशंसधर्माः षडिमे जना वै<br>प्राप्याप्यर्थं नोत सभाजयन्ते ।।	</p></td><td>	5-45-3a<br>5-45-3b<br>5-45-3c<br>5-45-3d	<p class="mw-empty-elt"></p></td></tr>

<tr><td><p>	संभोगसंविद्विषमोऽतिमानी<br>दत्त्वा विकत्थी कृपणो दुर्बलश्च।<br>बहुप्रशंकसी वनिताद्विट् सदैव<br>सप्तैवोक्ताः पापशीला नृशंसाः ।।	</p></td><td>	5-45-4a<br>5-45-4b<br>5-45-4c<br>5-45-4d	<p class="mw-empty-elt"></p></td></tr>

<tr><td><p>	धर्मश्च सत्यं च तपो दमश्च<br>अमात्सर्यं ह्रीस्तितिक्षानसूया।<br>दानं श्रुतं चैव धृतिः क्षमा च<br>महाव्रता द्वादश ब्राह्मणस्य ।।	</p></td><td>	5-45-5a<br>5-45-5b<br>5-45-5c<br>5-45-5d	<p class="mw-empty-elt"></p></td></tr>

<tr><td><p>	यो नैतेभ्यः प्रच्यवेद्द्वादशभ्यः<br>सर्वामपीमां पृथिवीं स शिष्यात्।<br>त्रिभिर्द्वाभ्यामेकतो वार्थितो यो<br>नास्य स्वमस्तीति च वेदितव्यम् ।।	</p></td><td>	5-45-6a<br>5-45-6b<br>5-45-6c<br>5-45-6d	<p class="mw-empty-elt"></p></td></tr>
<tr><td><p>	दमस्त्यागोऽथाप्रमाद इत्येतेष्वमृतं स्थितम्।<br>एतानि ब्रह्ममुख्यानां ब्राह्मणानां मनीषिणाम् ।।	</p></td><td>	5-45-7a<br>5-45-7b	<p class="mw-empty-elt"></p></td></tr>
<tr><td><p>	सद्वाऽसद्वा परीवादे ब्राह्मणस्य न शस्यते।<br>नरकप्रतिष्ठास्ते स्युर्य एवं कुरुते जनाः ।।	</p></td><td>	5-45-8a<br>5-45-8b	<p class="mw-empty-elt"></p></td></tr>
<tr><td><p>	मदोऽष्टादशदोषः स स्यात्पुरा योऽप्रकीर्तितः ।<br>लोकद्वेष्यं प्रतिकूल्यमभ्यसूया मृषावचः ।।	</p></td><td>	5-45-9a<br>5-45-9b	<p class="mw-empty-elt"></p></td></tr>
<tr><td><p>	कामक्रोधौ पारतन्त्र्यं परिवादोऽथ पैशुनम्।<br>अर्थहानिर्विवादश्च मात्सर्यं प्राणिपीडनम् ।।	</p></td><td>	5-45-10a<br>5-45-10b	<p class="mw-empty-elt"></p></td></tr>
<tr><td><p>	ईर्ष्या मोदोऽतिवादश्च संज्ञानाशोऽभ्यसूयिता।<br>तस्मात्प्राज्ञो न माद्येत सदा ह्येतद्विगर्हितम् ।।	</p></td><td>	5-45-11a<br>5-45-11b	<p class="mw-empty-elt"></p></td></tr>

<tr><td><p>	नभ्यर्थितश्चार्हति शुद्धभावः ।।	</p></td><td>	5-45-12f	<p class="mw-empty-elt"></p></td></tr>
<tr><td><p>	त्यक्तद्रव्यः संवसेन्नेह कामा-<br>द्भिङ्क्ते कर्मस्वाशिषं बाधते च ।।	</p></td><td>	5-45-13a<br>5-45-13b	<p class="mw-empty-elt"></p></td></tr>
<tr><td><p>	द्रव्यवान्गुणवानेवं त्यागी भवति सात्विकः।<br>पञ्चभूतानि पञ्चभ्यो निवर्तयति तादृशः ।।	</p></td><td>	5-45-14a<br>5-45-14b	<p class="mw-empty-elt"></p></td></tr>
<tr><td><p>	एतत्समृद्धमप्यृद्धं तपो भवति केवलम्।<br>सत्वात्प्रच्यवमानानां सङ्कल्पेन समाहितम् ।।	</p></td><td>	5-45-15a<br>5-45-15b	<p class="mw-empty-elt"></p></td></tr>
<tr><td><p>	यतो यज्ञः प्रवर्धन्ते मत्यस्यैवावरोधनात्।<br>मनसान्यस्य भवति वाच्यन्यस्याथ कर्मणा ।।	</p></td><td>	5-45-16a<br>5-45-16b	<p class="mw-empty-elt"></p></td></tr>
<tr><td><p>	सङ्कल्पसिद्धं पुरुषमसङ्कल्पोऽधितिष्ठति।<br>ब्राह्मणस्य विशेषेण किञ्चान्यदपि मे श्रृणु ।।	</p></td><td>	5-45-17a<br>5-45-17b	<p class="mw-empty-elt"></p></td></tr>

<tr><td><p>	अध्यापयेन्महदेतद्यशस्यं<br>वाचो विकराः कवयो वदन्ति।<br>अस्मिन्योगे सर्वमिदं प्रतिष्ठितं<br>ये तद्विदुरमृतास्ते भवन्ति।।	</p></td><td>	5-45-18a<br>5-45-18b<br>5-45-18c<br>5-45-18d	<p class="mw-empty-elt"></p></td></tr>

<tr><td><p>	न कर्मणा सुकृतेनैव राजन्<br>सत्यं जयेज्जुहुयाद्वा यजेद्वा।<br>नैतेन वालोऽमृत्युमभ्येति राजन्<br>रतिं चासौ न लभत्यन्तकाले ।।	</p></td><td>	5-45-19a<br>5-45-19b<br>5-45-19c<br>5-45-19d	<p class="mw-empty-elt"></p></td></tr>
<tr><td><p>	तृष्णीमेक उपासीत चेष्टेत मनसापि न।<br>तथा संस्तुतिनिन्दाभ्यां प्रीतिरोषौ विवर्जयेत् ।।	</p></td><td>	5-45-20a<br>5-45-20b	<p class="mw-empty-elt"></p></td></tr>
<tr><td><p>	अत्रैव तिष्ठन्क्षत्रिय ब्रह्माविशति पश्यति।<br>वेदेषु चानुपूर्व्येण एतद्विद्वन्ब्रवीमि ते ।।	</p></td><td>	5-45-21a<br>5-45-21b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि<br> सनत्सुजातपर्वणि पञ्चचत्वारिंशोऽध्यायः ।।	</p></td><td>		<p class="mw-empty-elt"></p></td></tr></tbody>