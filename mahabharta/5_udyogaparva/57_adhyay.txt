				
<tbody><tr><td><p>	<b>धृतराष्ट्र उवाच।</b>	</p></td><td>	5-57-1x	<p class="mw-empty-elt"></p></td></tr>
<tr><td><p>	कांस्तत्र सञ्जयापश्यः प्रीत्यर्थेन समागतान्।<br>ये योत्स्यन्ते पाण्डवार्थे पुत्रस्य मम वाहिनीम् ।।	</p></td><td>	5-57-1a<br>5-57-1b	<p class="mw-empty-elt"></p></td></tr>
<tr><td><p>	<b>सञ्जय उवाच।</b>	</p></td><td>	5-57-2x	<p class="mw-empty-elt"></p></td></tr>
<tr><td><p>	मुख्यमन्धकवृष्णीनामपश्यं कृष्णमागतम्।<br>चेकितानं च तत्रैव युयुधानं च सात्यकिम् ।।	</p></td><td>	5-57-2a<br>5-57-2b	<p class="mw-empty-elt"></p></td></tr>
<tr><td><p>	पृथगक्षौहिणीभ्यां तु पाण्डवानभिसंश्रितौ ।<br>महारथौ समाख्यातावुभौ पुरुषमानिनौ ।।	</p></td><td>	5-57-3a<br>5-57-3b	<p class="mw-empty-elt"></p></td></tr>
<tr><td><p>	अक्षौहिण्याऽथ पाञ्चाल्यो दशभिस्तनयैर्वृतः।<br>सत्यजित्प्रमुखैर्वीरैर्धृष्टद्युम्नपुरोगमैः ।	</p></td><td>	5-57-4a<br>5-57-4b	<p class="mw-empty-elt"></p></td></tr>
<tr><td><p>	द्रुपदो वर्धयन्मानं शिखण्डिपरिपालितः।<br>उपायात्सर्वसैन्यानां प्रतिच्छाद्य तदा वपुः ।।	</p></td><td>	5-57-5a<br>5-57-5b	<p class="mw-empty-elt"></p></td></tr>
<tr><td><p>	विराटः सह पुत्राभ्यां शङ्खेनैवोत्तरेण च।<br>सूर्यदत्तादिभिर्वीरैर्मदिराक्षपुरोगमैः ।।	</p></td><td>	5-57-6a<br>5-57-6b	<p class="mw-empty-elt"></p></td></tr>
<tr><td><p>	सहितः पृथिवीपालो भ्रातृभिस्तनयैस्तथा ।<br>अक्षौहिण्यैव सैन्यानां वृतः पार्थं समाश्रितः ।।	</p></td><td>	5-57-7a<br>5-57-7b	<p class="mw-empty-elt"></p></td></tr>
<tr><td><p>	जारासन्धिर्मागधश्च धृष्टकेतुश्च चेदिराट्।<br>पृथक्पृथगनुप्राप्तौ पृथगक्षौहिणीवृतौ ।।	</p></td><td>	5-57-8a<br>5-57-8b	<p class="mw-empty-elt"></p></td></tr>
<tr><td><p>	केकया भ्रातरः पञ्च सर्वे लोहितकध्वजाः ।<br>अक्षौहिणीपरिवृताः पाण्डवानभिसंश्रिताः ।।	</p></td><td>	5-57-9a<br>5-57-9b	<p class="mw-empty-elt"></p></td></tr>
<tr><td><p>	एतानेतावतस्तत्र तानपश्यं समागतान्।<br>ये पाण्डवार्थे योत्स्यन्ति धार्तराष्ट्रस्य वाहिनीम् ।।	</p></td><td>	5-57-10a<br>5-57-10b	<p class="mw-empty-elt"></p></td></tr>
<tr><td><p>	यो वेद `मानुषं व्यूहं दैवं गान्धर्वमासुरम्।<br>स तत्र सेनाप्रमुखे धृषटद्युम्नो महारथः ।।	</p></td><td>	5-57-11a<br>5-57-11b	<p class="mw-empty-elt"></p></td></tr>
<tr><td><p>	भीष्मः शान्तनवो राजन्भागः क्लृप्तः शिखण्डिनः<br>तं विराटोऽनुसंयाता सार्धं मत्स्यैः प्रहारिभिः ।।	</p></td><td>	5-57-12a<br>5-57-12b	<p class="mw-empty-elt"></p></td></tr>
<tr><td><p>	ज्येष्ठस्य पाण्डुपुत्रस्य भागो मद्राधिपो बली।<br>तौ तु तत्राब्रुवन्केचिद्विषमौ नो मताविति ।।	</p></td><td>	5-57-13a<br>5-57-13b	<p class="mw-empty-elt"></p></td></tr>
<tr><td><p>	दुर्योधनः सहसुतः सार्धं भ्रातृशतेन च।<br>प्राच्याश्च दाक्षिणात्याश्च भीमसेनस्य भागतः ।।	</p></td><td>	5-57-14a<br>5-57-14b	<p class="mw-empty-elt"></p></td></tr>
<tr><td><p>	अर्जुनस्य तु भागेन कर्णे वैकर्तनो मतः।<br>अश्वत्थामा विकर्णश्च सैन्धवश्च जयद्रथः ।।	</p></td><td>	5-57-15a<br>5-57-15b	<p class="mw-empty-elt"></p></td></tr>
<tr><td><p>	अशक्याश्चैव ये केचित्पृथिव्यां शूरमानिनः ।<br>सर्वांस्तानर्जुनः पार्थः कल्पयामास भागतः ।।	</p></td><td>	5-57-16a<br>5-57-16b	<p class="mw-empty-elt"></p></td></tr>
<tr><td><p>	महेष्वांसा राजपुत्रा भ्रातरः पञ्च केकयाः ।<br>केकयानेव भागेन कृत्वा योत्स्यन्ति संयुगे ।।	</p></td><td>	5-57-17a<br>5-57-17b	<p class="mw-empty-elt"></p></td></tr>
<tr><td><p>	तेषामेव कृतो भागो मालवाः साल्वकास्तथा।<br>त्रिगर्तानां च वै मुख्यौ यौ तौ संशप्तकाविति ।।	</p></td><td>	5-57-18a<br>5-57-18b	<p class="mw-empty-elt"></p></td></tr>
<tr><td><p>	दुर्योधनसुताः सर्वे तथा दुःशासनस्य च।<br>सौभद्रेण कृतो भागो राजा चैव बृहद्बलः ।।	</p></td><td>	5-57-19a<br>5-57-19b	<p class="mw-empty-elt"></p></td></tr>
<tr><td><p>	द्रौपदेया महेष्वासाः सुवर्णविकृतध्वजाः ।<br>धृष्टद्युम्नमुखा द्रोणमभियास्यन्ति भारत ।।	</p></td><td>	5-57-20a<br>5-57-20b	<p class="mw-empty-elt"></p></td></tr>
<tr><td><p>	चेकितानः सोमदत्तं द्वैरथे योद्धुमिच्छति।<br>भोजं तु कृतवर्माणं युयुधानो युयुत्सति ।।	</p></td><td>	5-57-21a<br>5-57-21b	<p class="mw-empty-elt"></p></td></tr>
<tr><td><p>	सहदेवस्तु माद्रेयः शूरः संक्रन्दनो युधि।<br>स्वमंशं कल्पयामास श्यालं ते सुबलात्मजम् ।।	</p></td><td>	5-57-22a<br>5-57-22b	<p class="mw-empty-elt"></p></td></tr>
<tr><td><p>	उलूकं चैव कैतव्यं ये च सारस्वता गणाः।<br>नकुलः कल्पयामास भागं माद्रवतीसुतः ।।	</p></td><td>	5-57-23a<br>5-57-23b	<p class="mw-empty-elt"></p></td></tr>
<tr><td><p>	ये चान्ये पार्थिवा राजन्प्रत्युद्यास्यन्ति सङ्गरे।<br>समाह्वानेन तांश्चापि पाण्डुपुत्रा अकल्पयन् ।।	</p></td><td>	5-57-24a<br>5-57-24b	<p class="mw-empty-elt"></p></td></tr>
<tr><td><p>	एवमेषामनीकानि प्रविभक्तानि भागशः।<br>यत्ते कार्यं सपुत्रस्य क्रियतां तदकालिकम् ।।	</p></td><td>	5-57-25a<br>5-57-25b	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	5-57-26x	<p class="mw-empty-elt"></p></td></tr>
<tr><td><p>	न सन्ति सर्वे पुत्रा मे मूढा दुर्द्यूतदेविनः।<br>येषां युद्धं बलवता भीमेन रणमूर्धनि ।।	</p></td><td>	5-57-26a<br>5-57-26b	<p class="mw-empty-elt"></p></td></tr>
<tr><td><p>	राजानः पार्थिवाः सर्वे प्रोक्षिताः कालधर्मणा ।<br>गाण्डीवाग्निं प्रवेक्ष्यन्ति पतङ्गा इव पावकम् ।।	</p></td><td>	5-57-27a<br>5-57-27b	<p class="mw-empty-elt"></p></td></tr>
<tr><td><p>	विद्रुतां वाहिनीं मन्ये कृतवैरैर्महात्मभिः ।<br>तां रणे केऽनुयास्यन्ति प्रभग्नां पाण्डवैर्युधि ।।	</p></td><td>	5-57-28a<br>5-57-28b	<p class="mw-empty-elt"></p></td></tr>
<tr><td><p>	सर्वे ह्यतिरथाः शूराः कीर्तिमन्तः प्रतापिनः ।<br>सूर्यपावकयोस्तुल्यास्तेजसा समितिंजयाः ।।	</p></td><td>	5-57-29a<br>5-57-29b	<p class="mw-empty-elt"></p></td></tr>
<tr><td><p>	येषां युधिष्ठिरो नेता गोप्ता च मधुसूदनः ।<br>योधौ च पाण्डवौ वीरौ सव्यसाचिवृकोदरौ ।।	</p></td><td>	5-57-30a<br>5-57-30b	<p class="mw-empty-elt"></p></td></tr>
<tr><td><p>	नकुलः सहदेवश्च धृष्टद्युम्नश्च पार्षतः।<br>सात्यकिर्द्रुपदश्चैव धृष्टकेतुश्च सानुजः ।।	</p></td><td>	5-57-31a<br>5-57-31b	<p class="mw-empty-elt"></p></td></tr>
<tr><td><p>	उत्तमौजाश्च पाञ्चाल्यो युधामन्युश्च दुर्जयः।<br>शिखण्डी क्षत्रदेवश्च तथा वैराटिरुत्तरः ।।	</p></td><td>	5-57-32a<br>5-57-32b	<p class="mw-empty-elt"></p></td></tr>
<tr><td><p>	काशयश्चेदयश्चैव मत्स्याः सर्वे च सृञ्जयाः ।<br>विराटपुत्रो बभ्रुश्च पाञ्चालाश्च प्रभद्रकाः ।।	</p></td><td>	5-57-33a<br>5-57-33b	<p class="mw-empty-elt"></p></td></tr>
<tr><td><p>	येषांमिन्द्रोऽप्यकामानां न हरेत्पृथिवीमिमाम्।<br>वीराणां रणधीराणां ये भिन्द्युः पर्वतानपि ।।	</p></td><td>	5-57-34a<br>5-57-34b	<p class="mw-empty-elt"></p></td></tr>
<tr><td><p>	तान्सर्वगुणसंपन्नानमनुष्यप्रतापिनः ।<br>क्रोशतो मम दुष्पुत्रो योद्धुमिच्छति सञ्जय ।।	</p></td><td>	5-57-35a<br>5-57-35b	<p class="mw-empty-elt"></p></td></tr>
<tr><td><p>	<b>दुर्योधन उवाच।</b>	</p></td><td>	5-57-36x	<p class="mw-empty-elt"></p></td></tr>
<tr><td><p>	उभौ स्व एकजातीयौ तथोभौ भूमिगोचरौ ।<br>अथ कस्मात्पाण्डवानामेकतो मन्यसे जयम् ।।	</p></td><td>	5-57-36a<br>5-57-36b	<p class="mw-empty-elt"></p></td></tr>
<tr><td><p>	पितामहं च द्रोणं च कृपं कर्णं च दुर्जयम्।<br>जयद्रथं सोमदत्तमश्वत्थामानमेव च ।।	</p></td><td>	5-57-37a<br>5-57-37b	<p class="mw-empty-elt"></p></td></tr>
<tr><td><p>	सुतेजसो महेष्वासानिन्द्रोऽपि सहितोऽमरैः ।<br>अशक्तः समरे जेतुं किं पुनस्तात पाण्डवाः ।।	</p></td><td>	5-57-38a<br>5-57-38b	<p class="mw-empty-elt"></p></td></tr>
<tr><td><p>	सर्वे च पृथिवीपाला मदर्थे तात पाण्डवान्।<br>आर्याः शस्त्रभृतः शूराः समर्थाः प्रतिबाधितुं ।।	</p></td><td>	5-57-39a<br>5-57-39b	<p class="mw-empty-elt"></p></td></tr>
<tr><td><p>	न मामकान्पाण्डवास्ते समर्थाः प्रतिवीक्षितुम् ।<br>पराक्रान्तो ह्यहं पाण्डून्सपुत्रान्योद्धुमाहवे ।।	</p></td><td>	5-57-40a<br>5-57-40b	<p class="mw-empty-elt"></p></td></tr>
<tr><td><p>	मत्प्रियं पार्थिवाः सर्वे ये चिकीर्षन्ति भारत ।<br>ते तानावारयिष्यन्ति ऐणेयानिव तन्तुना ।।	</p></td><td>	5-57-41a<br>5-57-41b	<p class="mw-empty-elt"></p></td></tr>
<tr><td><p>	महता रथवंशेन शरजालैश्च मामकैः ।<br>अभिद्रुता भविष्यन्ति पाञ्चालाः पाण्डवैः सह ।।	</p></td><td>	5-57-42a<br>5-57-42b	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	5-57-43x	<p class="mw-empty-elt"></p></td></tr>
<tr><td><p>	उन्मत्त इव मे पुत्रो विलपत्येष सञ्जय।<br>न हि शक्तो रमे जेतुं धर्मराजं युधिष्ठिरम् ।।	</p></td><td>	5-57-43a<br>5-57-43b	<p class="mw-empty-elt"></p></td></tr>
<tr><td><p>	जानाति हि यथा भीष्मः पाण्डवानां यशस्विनाम्।<br>बलवत्तां सपुत्राणां धर्मज्ञानां महात्मनाम् ।।	</p></td><td>	5-57-44a<br>5-57-44b	<p class="mw-empty-elt"></p></td></tr>
<tr><td><p>	यतो नारोचयदयं विग्रहं तैर्महात्मभिः।<br>किं तु सञ्जय मे ब्रूहि पुनस्तेषां विचेष्टितम् ।।	</p></td><td>	5-57-45a<br>5-57-45b	<p class="mw-empty-elt"></p></td></tr>
<tr><td><p>	कस्तांस्तरस्विनो भूयः सन्दीपयति पाण्डवान्।<br>अर्चिष्मतो महेष्वासान्हविषा पावकानिव ।।	</p></td><td>	5-57-46a<br>5-57-46b	<p class="mw-empty-elt"></p></td></tr>
<tr><td><p>	<b>सञ्जय उवाच।</b>	</p></td><td>	5-57-47x	<p class="mw-empty-elt"></p></td></tr>
<tr><td><p>	धृष्टद्युम्नः सदैवैतान्सन्दीपयति भारत।<br>युद्ध्यध्वमिति माभैष्ट युद्धाद्भरतसत्तमाः ।।	</p></td><td>	5-57-47a<br>5-57-47b	<p class="mw-empty-elt"></p></td></tr>
<tr><td><p>	ये केचित्पार्थिवास्तत्र धार्तराष्ट्रेण संवृताः।<br>युद्धे समागमिष्यन्ति तुमुले शस्त्रसङ्कुले ।।	</p></td><td>	5-57-48a<br>5-57-48b	<p class="mw-empty-elt"></p></td></tr>
<tr><td><p>	तान्सर्वानाहवे क्रुद्धान्सानुबन्धान्समागतान्।<br>अहमेकः समादास्ये तिमिर्यत्स्यानिवोदकात् ।।	</p></td><td>	5-57-49a<br>5-57-49b	<p class="mw-empty-elt"></p></td></tr>
<tr><td><p>	भीष्मं द्रोणं कृपं कर्णं द्रौणिं शल्यं सुयोधनम् ।<br>एतांश्चापि निरोत्स्यामि वेलेव मकरालयम् ।।	</p></td><td>	5-57-50a<br>5-57-50b	<p class="mw-empty-elt"></p></td></tr>
<tr><td><p>	तथा ब्रुवन्तं धर्मात्मा प्राह राजा युधिष्ठिरः।<br>तव धैर्यं च वीर्यं च पाञ्चालः पाण्डवैः सह ।।	</p></td><td>	5-57-51a<br>5-57-51b	<p class="mw-empty-elt"></p></td></tr>
<tr><td><p>	सर्वे समधिरूढाः स्म सङ्ग्रामान्नः समुद्धर ।<br>जानामि त्वां महाबाहो क्षत्रधर्मे व्यवस्थितम् ।।	</p></td><td>	5-57-52a<br>5-57-52b	<p class="mw-empty-elt"></p></td></tr>
<tr><td><p>	समर्थमेकं पर्याप्तं कौरवाणां विनिग्रहे ।<br>पुरस्तादुपयातानां कौरवाणां युयुत्सताम् ।।	</p></td><td>	5-57-53a<br>5-57-53b	<p class="mw-empty-elt"></p></td></tr>
<tr><td><p>	भवत्ता यद्विधातव्यं तन्नः श्रेयः परंतप।<br>सङ्ग्रामादपयातानां भग्नानां शरणैषिणाम् ।।	</p></td><td>	5-57-54a<br>5-57-54b	<p class="mw-empty-elt"></p></td></tr>
<tr><td><p>	पौरुषं दर्शयञ्शूरो यस्तिष्ठेदग्रतः पुमान्।<br>क्रीणीयात्तं सहस्रेण इति नीतिमतां मतम् ।।	</p></td><td>	5-57-55a<br>5-57-55b	<p class="mw-empty-elt"></p></td></tr>
<tr><td><p>	स त्वं शूरश्च वीरश्च विक्रान्तश्च नरर्षभ ।<br>भयार्तानां परित्राता संयुगेषु न संशयः ।।	</p></td><td>	5-57-56a<br>5-57-56b	<p class="mw-empty-elt"></p></td></tr>

<tr><td><p>	एवं ब्रुवति कौन्तेये धर्मात्मनि युधिष्ठिरे।<br>धृष्टद्युम्न उवाचेदं मां वचो गतसाध्वसम् ।<br>सर्वाञ्जनपदान्सूत योधा दुर्योधनस्य ये ।।	</p></td><td>	5-57-57a<br>5-57-57b<br>5-57-57c	<p class="mw-empty-elt"></p></td></tr>
<tr><td><p>	सबाह्लिकान्कुरून्ब्रूयाः प्रातिपेयाञ्शरद्वतः ।<br>सूतपुत्रं तथा द्रोणं सहपुत्रं जयद्रथम् ।।	</p></td><td>	5-57-58a<br>5-57-58b	<p class="mw-empty-elt"></p></td></tr>
<tr><td><p>	दुःशासनं विकर्णं च तथा दुर्योधनं नृपम्<br>भीष्मं च ब्रूहि गत्वा त्वमाशु गच्छ च माचिरम् ।।	</p></td><td>	5-57-59a<br>5-57-59b	<p class="mw-empty-elt"></p></td></tr>

<tr><td><p>	युधिष्ठिरः साधुनैवाभ्युपेयो<br>मा वोऽवधीदर्जुनो देवगुप्तः।<br>राज्यं दद्ध्वं धर्मराजस्य तूर्णं<br>याचध्वं वै पाण्डवं लोकवीरम् ।।	</p></td><td>	5-57-60a<br>5-57-60b<br>5-57-60c<br>5-57-60d	<p class="mw-empty-elt"></p></td></tr>
<tr><td><p>	नैतादृशो हि योधोऽस्ति पृथिव्यामिह कश्चन।<br>यथाविधः सव्यसाची पाण्डवः सत्यविक्रमः ।।	</p></td><td>	5-57-61a<br>5-57-61b	<p class="mw-empty-elt"></p></td></tr>
<tr><td><p>	देवैर्हि संभृतो दिव्यो रथो गाण्डीवधन्वनः ।<br>न सजेयोमनुष्येण मा स्म कृद्ध्वं मनो युधि ।।	</p></td><td>	5-57-62a<br>5-57-62b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>यानसन्धिपर्वणि सप्तपञ्चाशत्तमोऽध्यायः ।।	</p></td><td>		<p class="mw-empty-elt"></p></td></tr></tbody>