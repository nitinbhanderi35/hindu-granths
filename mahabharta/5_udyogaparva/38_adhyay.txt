				
<tbody><tr><td><p>	<b>विदुर उवाच।</b>	</p></td><td>	5-38-1x	<p class="mw-empty-elt"></p></td></tr>
<tr><td><p>	ऊर्ध्वं प्राणा ह्युत्क्रामन्ति यूनः स्थविर आयति।<br>प्रत्युत्थानाभिवादाभ्यां पुनस्तान्प्रतिपद्यते ।।	</p></td><td>	5-38-1a<br>5-38-1b	<p class="mw-empty-elt"></p></td></tr>

<tr><td><p>	पीठं दत्त्वा साधवेऽभ्यागताय<br>आनीयापः परिनिर्णिज्य पादौ।<br>सुखं पृष्ट्वा प्रतिवेद्यात्मसंस्थां<br>ततो दद्यादन्नमवेक्ष्य धीरः ।।	</p></td><td>	5-38-2a<br>5-38-2b<br>5-28-2c<br>5-28-2d	<p class="mw-empty-elt"></p></td></tr>

<tr><td><p>	यस्योदकं मधुपर्कं च गां च<br>न मन्त्रवित्प्रतिगृह्णाति गेहे ।<br>लोभाद्भयादथ कार्पण्यतो वा<br>तस्यानर्थं जीवितमाहुरर्याः ।।	</p></td><td>	5-38-3a<br>5-38-3b<br>5-38-3c<br>5-38-3d	<p class="mw-empty-elt"></p></td></tr>

<tr><td><p>	चिकित्सकः शल्यकर्तावकीर्णी<br>स्तेनः क्रूरो मद्यपो भ्रूणहा च।<br>सेनाजीवी श्रुतिविक्रायकश्च<br>भृशं प्रियोऽप्यतिथिर्नोदकार्हः ।।	</p></td><td>	5-38-4a<br>5-38-4b<br>5-38-4c<br>5-38-4d	<p class="mw-empty-elt"></p></td></tr>

<tr><td><p>	अविक्रेयं लवणं पक्वमन्नं<br>दधि क्षीरं मधु तैलं घृतं च।<br>तिला मांसं फलमूलानि शाकं<br>रक्तं वासः सर्वगन्धा गुडाश्च।।	</p></td><td>	5-38-5a<br>5-38-5b<br>5-38-5c<br>5-38-5d	<p class="mw-empty-elt"></p></td></tr>

<tr><td><p>	अरोषणो यः समलोष्ठाश्मकाञ्चनः<br>प्रहीणशोको गतसन्धिविग्रहः ।<br>निन्दाप्रशंसोपरतः प्रियाप्रिये<br>त्यजन्नुदासीनवदेष भिक्षुकः ।।	</p></td><td>	5-38-6a<br>5-38-6b<br>5-38-6c<br>5-38-6d	<p class="mw-empty-elt"></p></td></tr>

<tr><td><p>	नीवारमूलेङ्गुदशाकवृत्तिः<br>सुसंयतात्माग्निकार्येषु चोद्यः।<br>वने वसन्नतिथिष्वप्रमत्तो<br>धुरन्धरः पुण्यकृदेष तापसः ।।	</p></td><td>	5-38-7a<br>5-38-7b<br>5-38-7c<br>5-38-7d	<p class="mw-empty-elt"></p></td></tr>
<tr><td><p>	अपकृत्य बुद्धिमतो दूरस्थोऽस्मीति नाश्वसेत्।<br>दीर्घौ बुद्धिमतो बाहू याभ्यां हिंसति हिंसितः ।।	</p></td><td>	5-38-8a<br>5-38-8b	<p class="mw-empty-elt"></p></td></tr>
<tr><td><p>	न विश्वसेदविश्वस्ते विश्वस्ते नातिविश्वसेत्।<br>विश्वासाद्भयमुत्पन्नं मूलान्यपि निकृन्तति ।।	</p></td><td>	5-38-9a<br>5-38-9b	<p class="mw-empty-elt"></p></td></tr>
<tr><td><p>	अनीर्षुर्गुप्तदारश्च संविभागी प्रियंवदः।<br>श्लक्ष्णो मधुरवाक्स्त्रीणां न चासां वशगो भवेत् ।।	</p></td><td>	5-38-10a<br>5-38-10b	<p class="mw-empty-elt"></p></td></tr>
<tr><td><p>	पूजनीया महाभागाः पुण्याश्च गृहदीप्तयः।<br>स्त्रियः श्रियो गृहस्योक्तास्तस्माद्रक्ष्या विशेषतः ।।	</p></td><td>	5-38-11a<br>5-38-11b	<p class="mw-empty-elt"></p></td></tr>

<tr><td><p>	पितुरन्तःपुरं दद्यान्मातुर्दद्यान्महानसम्।<br>गोषु चात्मसमं दद्यात्स्वयमेव कृषिं व्रजेत्।<br>भृत्यैर्वाणिज्यचारं च पुत्रैः सेवेत च द्विजान् ।।	</p></td><td>	5-38-12a<br>5-38-12b<br>5-38-12c	<p class="mw-empty-elt"></p></td></tr>
<tr><td><p>	अद्भ्योऽग्निर्ब्रह्मतः क्षत्रमश्मनो लोहमुत्थितम्।<br>तेषां सर्वत्रगं तेजः स्वासु योनिषु शाम्यति ।।	</p></td><td>	5-38-13a<br>5-38-13b	<p class="mw-empty-elt"></p></td></tr>
<tr><td><p>	नित्यं सन्तं कुले जाताः पावकोपमतेजसः।<br>क्षमावन्तो निराकाराः काष्ठेऽग्निरिव शेरते ।।	</p></td><td>	5-38-14a<br>5-38-14b	<p class="mw-empty-elt"></p></td></tr>
<tr><td><p>	यस्य मन्त्रं न जानन्ति बाह्याश्चाभ्यन्तराश्च ये।<br>स राजा सर्वतश्चक्षुश्चिरमैश्वर्यमश्नुते ।।	</p></td><td>	5-38-15a<br>5-38-15b	<p class="mw-empty-elt"></p></td></tr>
<tr><td><p>	करिष्यन्न प्रभाषेत कृतान्येव तु दर्शयेत्।<br>धर्मकामार्थकार्याणि तथा मन्त्रो न भिद्यते ।।	</p></td><td>	5-38-16a<br>5-38-16b	<p class="mw-empty-elt"></p></td></tr>
<tr><td><p>	गिरिपृष्ठमुपारुह्य प्रासादं वा रहोगतः।<br>अरण्ये निःशलाके वा तत्र मन्त्रोऽभिधीयते ।।	</p></td><td>	5-38-17a<br>5-38-17b	<p class="mw-empty-elt"></p></td></tr>
<tr><td><p>	नासुहृत्परमं मन्त्रं भारतार्हति वेदितुम्।<br>अपण्डितो वापि सुहृत्पण्डितो वाप्यनात्मवान् ।।	</p></td><td>	5-38-18a<br>5-38-18b	<p class="mw-empty-elt"></p></td></tr>
<tr><td><p>	नापरीक्ष्य महीपालः कुर्यात्सचिवमात्मनः।<br>अमात्ये ह्यर्थलिप्सा च मन्त्ररक्षणमेव च ।।	</p></td><td>	5-38-19a<br>5-38-19b	<p class="mw-empty-elt"></p></td></tr>
<tr><td><p>	कृतानि सर्वकार्याणि यस्य पारिषदा विदुः।<br>धर्मे चार्थे च कामे च स राजा राजसत्तमः।	</p></td><td>	5-38-20a<br>5-38-20b	<p class="mw-empty-elt"></p></td></tr>
<tr><td><p>	गूढमन्त्रस्य नृपतेस्तस्य सिद्धिरसंशयम् ।।<br>अप्रशस्तानि कार्याणि यो मोहादनुतिष्ठति।	</p></td><td>	5-38-21a<br>5-38-21b	<p class="mw-empty-elt"></p></td></tr>
<tr><td><p>	स तेषां विपरिभ्रंशाद्भ्रश्यते जीवितादपि ।।<br>कर्मणां तु प्रशस्तानामनुष्ठानं सुखावहम्।	</p></td><td>	5-38-22a<br>5-38-22b	<p class="mw-empty-elt"></p></td></tr>
<tr><td><p>	तेषामेवाननुष्ठानं पश्चात्तापकरं मतम्।।<br>अनधीत्य यथा वेदान्न विप्रः श्राद्धमर्हति ।	</p></td><td>	5-38-23a<br>5-38-23b	<p class="mw-empty-elt"></p></td></tr>
<tr><td><p>	एवमश्रुतषाङ्गुण्यो न मन्त्रं श्रोतुमर्हति ।।<br>स्थानवृद्धिक्षयज्ञस्य षाङ्गुण्यविदितात्मनः।	</p></td><td>	5-38-24a<br>5-38-24b	<p class="mw-empty-elt"></p></td></tr>
<tr><td><p>	अनवज्ञातशीलस्य स्वाधीना पृथिवी नृप ।।<br>अमोघक्रोधहर्षस्य स्वयं कृत्वान्ववेक्षिणः।	</p></td><td>	5-38-25a<br>5-38-25b	<p class="mw-empty-elt"></p></td></tr>
<tr><td><p>	आत्मप्रत्ययकोशस्य वसुदैव वसुन्धरा ।।<br>नाममात्रेणा तुष्येत छत्रेण च महीपतिः।	</p></td><td>	5-38-26a<br>5-38-26b	<p class="mw-empty-elt"></p></td></tr>
<tr><td><p>	भृत्येभ्यो विसृजेदर्थान्नैकः सर्वहरो भवेत् ।।<br>ब्राह्मणं ब्राह्मणो वेद भर्ता वेद स्त्रियं तथा।	</p></td><td>	5-38-27a<br>5-38-27b	<p class="mw-empty-elt"></p></td></tr>
<tr><td><p>	अमात्यं नृपतिर्वेद राजा राजानमेव च ।।<br>न शत्रुर्वशमापन्नो मोक्तव्यो वध्यतां गतः।	</p></td><td>	5-38-28a<br>5-38-28b	<p class="mw-empty-elt"></p></td></tr>
<tr><td><p>	न्यग्भूत्वा पर्युपासीत वध्वं हन्याद्बले सति ।।<br>अहताद्धि भयं तस्माज्जायते नचिरादिव ।।	</p></td><td>	5-38-29a<br>5-38-29b	<p class="mw-empty-elt"></p></td></tr>
<tr><td><p>	दैवतेषु प्रयत्नेन राजसु ब्राह्मणेषु च।<br>नियन्तव्यः सदा क्रोधो वृद्धबालातुरेषु च।।	</p></td><td>	5-38-30a<br>5-38-30b	<p class="mw-empty-elt"></p></td></tr>
<tr><td><p>	निरर्थं कलहं प्राज्ञो वर्जयेन्मूढसेवितम्।<br>कीर्ति च लभते लोके न चानर्थेन युज्यते ।।	</p></td><td>	5-38-31a<br>5-38-31b	<p class="mw-empty-elt"></p></td></tr>
<tr><td><p>	प्रसादो निष्फलो यस्य क्रोधश्चापि निरर्थकः।<br>न तं भर्तारमिच्छन्ति षण्ढं पतिमिव स्त्रियः ।।	</p></td><td>	5-38-32a<br>5-38-32b	<p class="mw-empty-elt"></p></td></tr>
<tr><td><p>	न बुद्धिर्धनलाभाय न जाड्यमसमृद्धये।<br>लोकपर्यायवृत्तान्तं प्राज्ञो जानाति नेतरः ।।	</p></td><td>	5-38-33a<br>5-38-33b	<p class="mw-empty-elt"></p></td></tr>
<tr><td><p>	विद्याशीलवयोवृद्धान्बुद्धिवृद्धांश्च भारत।<br>धनाभिजातवृद्धांश्च नित्यं मूढोऽवमन्यते।।	</p></td><td>	5-38-34a<br>5-38-34b	<p class="mw-empty-elt"></p></td></tr>
<tr><td><p>	अनार्यवृत्तमप्राज्ञमसूयकमधार्मिकम्।<br>अनर्थाः क्षिप्रमायान्ति वाग्दुष्टं क्रोधनं तथा ।।	</p></td><td>	5-38-35a<br>5-38-35b	<p class="mw-empty-elt"></p></td></tr>
<tr><td><p>	अविसंवादनं दानं समयस्याव्यतिक्रमः ।<br>आवर्तयन्ति भूतानि सम्यक्प्रणिहिता च वाक्।।	</p></td><td>	5-38-36a<br>5-38-36b	<p class="mw-empty-elt"></p></td></tr>
<tr><td><p>	अविसंवादको दक्षः कृतज्ञो मतिमानृजुः ।<br>अपि संक्षीणकोशोऽपि लभते परिवारणम् ।।	</p></td><td>	5-38-37a<br>5-38-37b	<p class="mw-empty-elt"></p></td></tr>
<tr><td><p>	धृतिः शमो दमः शौचं कारुण्यं वागनिष्ठुरा।<br>मित्राणां चानभिद्रोहः सप्तैताः समिधः श्रियः ।।	</p></td><td>	5-38-38a<br>5-38-38b	<p class="mw-empty-elt"></p></td></tr>
<tr><td><p>	असंविभागी दुष्टात्मा कृतघ्नो निरपत्रपः ।<br>तादृङ्वराधिपो लोके वर्जनीयो नराधिप ।।	</p></td><td>	5-38-39a<br>5-38-39b	<p class="mw-empty-elt"></p></td></tr>
<tr><td><p>	न च रात्रौ सुखं शेते ससर्प इव वेश्मनि।<br>यः कोपयति निर्दोषं सदोषोऽभ्यन्तरं जनम् ।।	</p></td><td>	5-38-40a<br>5-38-40b	<p class="mw-empty-elt"></p></td></tr>
<tr><td><p>	येषु दुष्टेषु दोषः स्याद्योगक्षेमस्य भारत।<br>सदा प्रसादनं तेषां देवतानामिवाचरेत् ।।	</p></td><td>	5-38-41a<br>5-38-41b	<p class="mw-empty-elt"></p></td></tr>
<tr><td><p>	येऽर्थाः स्त्रीषु समायुक्ताः प्रमत्तपतितेषु च।<br>ये चानार्ये समासक्ताः सर्वे ते संशयं गताः ।।	</p></td><td>	5-38-42a<br>5-38-42b	<p class="mw-empty-elt"></p></td></tr>
<tr><td><p>	यत्र स्त्री यत्र कितवो बालो यत्रानुशासिता।<br>मञ्जन्ति तेऽवशा राजन्नद्यामश्मप्लवा इव ।।	</p></td><td>	5-38-43a<br>5-38-43b	<p class="mw-empty-elt"></p></td></tr>
<tr><td><p>	प्रयोजनेषु ये सक्ता न विशेषेषु भारत।<br>तानहं पण्डितान्मन्ये विशेषा हि प्रसङ्गिनः ।।	</p></td><td>	5-38-44a<br>5-38-44b	<p class="mw-empty-elt"></p></td></tr>
<tr><td><p>	यं प्रशंसन्ति कितवा यं प्रशंसन्ति चारणाः ।<br>यं प्रशंसन्ति बन्धक्यो न स जीवति मानवः ।।	</p></td><td>	5-38-45a<br>5-38-45b	<p class="mw-empty-elt"></p></td></tr>
<tr><td><p>	हित्वा तान्परमेष्वासान्पाण्डवानमितौजसः।<br>आहितं भारतैश्वर्यं त्वया दुर्योधने महत् ।।	</p></td><td>	5-38-46a<br>5-38-46b	<p class="mw-empty-elt"></p></td></tr>
<tr><td><p>	तं द्रक्ष्यसि परिभ्रष्टं तस्मात्त्वमचिरादिव।<br>ऐश्वर्यमदसंमूढं बलिं लोकत्रयादिव ।।	</p></td><td>	5-38-47a<br>5-38-47b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>प्रजागरपर्वणि अष्टत्रिंशोऽध्यायः ।।	</p></td><td>		<p class="mw-empty-elt"></p></td></tr></tbody>