				
<tbody><tr><td><p>	<b>वैशंपायन उवाच।</b>	</p></td><td>	5-47-1x	<p class="mw-empty-elt"></p></td></tr>
<tr><td><p>	एवं सनत्सुजातेन विदुरेण च धीमता।<br>सार्धं कथयतो राज्ञः सा व्यतीयय सर्वरी ।।	</p></td><td>	5-47-1a<br>5-47-1b	<p class="mw-empty-elt"></p></td></tr>
<tr><td><p>	तस्यां रजन्यां व्युष्टायां राजानः सर्व एव ते।<br>सभामाविविशुर्हृष्टाःक सूतस्योपदिदृक्षया ।।	</p></td><td>	5-47-2a<br>5-47-2b	<p class="mw-empty-elt"></p></td></tr>
<tr><td><p>	शुश्रूषमाणाः पार्थानां वाचो धर्मार्थसंहिताः ।<br>धृतराष्ट्रमुखाः सर्वे ययू राजन्सभां शुभाम् ।।	</p></td><td>	5-47-3a<br>5-47-3b	<p class="mw-empty-elt"></p></td></tr>
<tr><td><p>	सुधावदातां विस्तीर्णां कनकाजिरभूषिताम् ।<br>चन्द्रप्रभां सुरुचिरां सिक्तां चिन्दनवारिणा ।।	</p></td><td>	5-47-4a<br>5-47-4b	<p class="mw-empty-elt"></p></td></tr>
<tr><td><p>	रुचिरैरासनैः स्तीर्णां काञ्चनैर्दारवैरपि।<br>अश्मसारमयैर्दान्तैःक स्वास्तीर्णैः सोत्तरच्छदैः ।।	</p></td><td>	5-47-5a<br>5-47-5b	<p class="mw-empty-elt"></p></td></tr>
<tr><td><p>	भीष्मो द्रोणः कृपः शल्यः कृतवर्मा जयद्रथः ।<br>अश्वत्थामा विकर्णश्च सोमदत्तश्च बाह्लिकः ।	</p></td><td>	5-47-6a<br>5-47-6b	<p class="mw-empty-elt"></p></td></tr>

<tr><td><p>	विदुरश्च महाप्राज्ञो युयुत्सुश्च महारथः।<br>सर्वे च सहिताः शूराः पार्थिवा भरतर्षभ ।<br>धृतराष्ट्रं पुरस्कृत्य विविशुस्तां सभां शुभाम् ।।	</p></td><td>	5-47-7a<br>5-47-7b<br>5-47-7c	<p class="mw-empty-elt"></p></td></tr>
<tr><td><p>	दुःशासनश्चित्रसेनः शकुनिश्चापि सौबलः।<br>दुर्मुखो दुःसहः कर्ण उलूकोऽथ विविंशतिः ।।	</p></td><td>	5-47-8a<br>5-47-8b	<p class="mw-empty-elt"></p></td></tr>
<tr><td><p>	कुरुराजं पुरस्कृत्य दुर्योधनममर्षणम्।<br>विविशुस्तां सभां राजन्सुराः शक्रसदो यथा ।।	</p></td><td>	5-47-9a<br>5-47-9b	<p class="mw-empty-elt"></p></td></tr>
<tr><td><p>	आविशद्भिस्तदा राजञ्शूरैः परिघबाहुभिः ।<br>शुशुभे सा सभा रजन्सिंहैरिव गिरेर्गुहा ।।	</p></td><td>	5-47-10a<br>5-47-10b	<p class="mw-empty-elt"></p></td></tr>
<tr><td><p>	ते प्रविश्य महेष्वासाः सभां सर्वे महौजसः ।<br>आसनानि विचित्राणि भेजिरे सूर्यवर्चसः ।।	</p></td><td>	5-47-11a<br>5-47-11b	<p class="mw-empty-elt"></p></td></tr>
<tr><td><p>	आसनस्थेषु सर्वेषु तेषु राजसु भारत।<br>द्वाःस्थो निवेदयामास सूतपुत्रमुपस्थितम् ।।	</p></td><td>	5-47-12a<br>5-47-12b	<p class="mw-empty-elt"></p></td></tr>
<tr><td><p>	अयं सरथ आयाति योऽयासीत्पाण्डवान्प्रति।<br>दूतो नस्तूर्णमायाति सैन्धवैः साधुवाहिभिः ।।	</p></td><td>	5-47-13a<br>5-47-13b	<p class="mw-empty-elt"></p></td></tr>
<tr><td><p>	..पेयाय स तु क्षिप्रं रथात्प्रस्कन्द्य कुण्डली।<br>प्रविवेश सभां पूर्णां महीपालैर्महात्मभिः ।।	</p></td><td>	5-47-14a<br>5-47-14b	<p class="mw-empty-elt"></p></td></tr>
<tr><td><p>	<b>सञ्जय उवाच।</b>	</p></td><td>	5-47-15x	<p class="mw-empty-elt"></p></td></tr>
<tr><td><p>	प्राप्तोऽस्मि पाण्डवान्गत्वा तं विजानीत कौरवाः।<br>यथावयः कुरून्सर्वान्प्रतिनन्दन्ति पाण्डवाः ।।	</p></td><td>	5-47-15a<br>5-47-15b	<p class="mw-empty-elt"></p></td></tr>
<tr><td><p>	अभिवादयन्ति वृद्धांश्च वयस्यांश्च वयस्यवत्।<br>पुनश्चाभ्यवदन्पार्थाः प्रतिपूज्य यथावयः ।।	</p></td><td>	5-47-16a<br>5-47-16b	<p class="mw-empty-elt"></p></td></tr>
<tr><td><p>	यथाहं धृतराष्ट्रेण शिष्टः पूर्वमितो गतः।<br>अब्रवं पाण्डवान्गत्वा नात्र किञ्चन हापितम् ।।	</p></td><td>	5-47-17a<br>5-47-17b	<p class="mw-empty-elt"></p></td></tr>
<tr><td><p>	<b>` धृतराष्ट्र उवाच।</b>	</p></td><td>	5-47-18x	<p class="mw-empty-elt"></p></td></tr>

<tr><td><p>	पृच्छामि त्वां सञ्जय राजमध्ये<br>यदब्रवीद्वाक्यमदीनसत्वः।<br>जनार्दनस्तात युधां प्रणेता<br>दुरात्मनां जीवितच्छिन्महात्मा ।।	</p></td><td>	5-47-18a<br>5-47-18b<br>5-47-18c<br>5-47-18d	<p class="mw-empty-elt"></p></td></tr>
<tr><td><p>	<b>सञ्जय उवाच।</b>	</p></td><td>	5-47-19x	<p class="mw-empty-elt"></p></td></tr>
<tr><td><p>	आगुल्फेभ्योऽभिसंवीतः प्रयतोऽहं कृताञ्जलिः।<br>शुद्धान्तं प्राविशं राजन्नाख्यातो नरसिंहयोः ।।	</p></td><td>	5-47-19a<br>5-47-19b	<p class="mw-empty-elt"></p></td></tr>
<tr><td><p>	न चाभिमन्युर्न यमौ तं देशमभिजग्मतुः ।<br>यत्र कृष्णौ च कृष्णा च सत्यभामा च भामिनी ।।	</p></td><td>	5-47-20a<br>5-47-20b	<p class="mw-empty-elt"></p></td></tr>
<tr><td><p>	उभौ मध्वासवक्षीबौ वरचन्दनरूषितौ ।<br>स्त्रग्विणौ वरवस्त्राङ्गौ वराभरणभूषितौ ।।	</p></td><td>	5-47-21a<br>5-47-21b	<p class="mw-empty-elt"></p></td></tr>
<tr><td><p>	नैकरत्नविचित्रं च काञ्चनं च वरासनम्।<br>नानास्तरणसंस्तीर्णं यत्रासाते नरर्षभौ ।।	</p></td><td>	5-47-22a<br>5-47-22b	<p class="mw-empty-elt"></p></td></tr>

<tr><td><p>	सत्याङ्कमुपधानं तु कृत्वा शेते जनार्दनः।<br>अर्जुनाङ्कगतौ पादौ केशवस्योपलक्षये।<br>अर्जुनस्य च कृष्णायाः शुभायाश्चाङ्कगावुभौ ।।	</p></td><td>	5-47-23a<br>5-47-23b<br>5-47-23c	<p class="mw-empty-elt"></p></td></tr>
<tr><td><p>	काञ्चनं पादपीठं तु पार्थो वै प्रादिशन्मुदा।<br>दासीभ्यामाहृतं मह्यं स्पृष्ट्वा भूमावुपाविशम् ।।	</p></td><td>	5-47-24a<br>5-47-24b	<p class="mw-empty-elt"></p></td></tr>
<tr><td><p>	ऊर्ध्वरेखाङ्कितौ पादौ पार्थस्य शुभलक्षणौ।<br>पादपीठादपहृतौ धारयेतां वरस्त्रियौ ।।	</p></td><td>	5-47-25a<br>5-47-25b	<p class="mw-empty-elt"></p></td></tr>
<tr><td><p>	न नूनं कल्मषं किञ्चिन्मम कर्मसु विद्यते।<br>स्त्रीरत्नाभ्यां समेतौ यन्मिथो मामभ्यभाषताम् ।।	</p></td><td>	5-47-26a<br>5-47-26b	<p class="mw-empty-elt"></p></td></tr>
<tr><td><p>	विस्मयो मे महानासीदास्त्रं मे बहुसङ्गतम्।<br>हृष्टानि चैव रोमाणि दृष्ट्वा तौ सहितावुभौ ।।	</p></td><td>	5-47-27a<br>5-47-27b	<p class="mw-empty-elt"></p></td></tr>
<tr><td><p>	श्यामौ बृहन्तौ तरुणौ नागाविव समुच्छ्रितौ ।<br>एकशय्यागतौ दृष्ट्वा भयं मे महदाविशत् ।।	</p></td><td>	5-47-28a<br>5-47-28b	<p class="mw-empty-elt"></p></td></tr>

<tr><td><p>	ततोऽभ्यचिन्तयं तत्र दृष्ट्वा तौ पुरुषर्षभौ ।<br>सङ्कल्पो धर्मराजस्य नानवाप्योऽस्ति कश्चन।<br>निदेशगाविमौ यस्य नरनारायणावुभौ ।।	</p></td><td>	5-47-29a<br>5-47-29b<br>5-47-29c	<p class="mw-empty-elt"></p></td></tr>
<tr><td><p>	सत्कृतश्चान्नपानाभ्यामाच्छन्नो लब्धसत्क्रियः ।<br>अञ्जलिं मूर्ध्नि सन्धाय सन्देशं चाभ्यचोदयम् ।।	</p></td><td>	5-47-30a<br>5-47-30b	<p class="mw-empty-elt"></p></td></tr>
<tr><td><p>	धनुर्धरोचितेनाथ पाणिनैकं सलक्षणम्।<br>पादमानाययत्पार्थः केशवस्य यशस्विनः ।।	</p></td><td>	5-47-31a<br>5-47-31b	<p class="mw-empty-elt"></p></td></tr>
<tr><td><p>	इन्द्रकेतुरिवोत्थाय दिव्याभरणभूषितः।<br>इन्द्रवीर्योपमः कृष्णः संविष्टो माऽभ्यभाषत ।।	</p></td><td>	5-47-32a<br>5-47-32b	<p class="mw-empty-elt"></p></td></tr>
<tr><td><p>	स वाचं वदतां श्रेष्ठ आददे वचनक्षमाम्।<br>दीपनीं धार्तराष्ट्राणां मृदुपूर्वां सुदारुणाम् ।।	</p></td><td>	5-47-33a<br>5-47-33b	<p class="mw-empty-elt"></p></td></tr>
<tr><td><p>	बहिश्चरस्य प्राणस्य प्रियस्य प्रियकारिणः।<br>मतिमान्मतिमास्थाय केशवः सन्दधे वचः ।।	</p></td><td>	5-47-34a<br>5-47-34b	<p class="mw-empty-elt"></p></td></tr>
<tr><td><p>	वचनं वचनज्ञस्य शिक्षाक्षरसमन्वितम्।<br>मनःप्रह्लादनं श्रेष्ठं पश्चाद्धृदयतापनम् ।।	</p></td><td>	5-47-35a<br>5-47-35b	<p class="mw-empty-elt"></p></td></tr>
<tr><td><p>	<b>श्रीभगवानुवाच।</b>	</p></td><td>	5-47-36x	<p class="mw-empty-elt"></p></td></tr>
<tr><td><p>	सञ्जयैतद्वचो ब्रूयाः प्राप्य क्षत्रियसंसदम्।<br>श्रृण्वतः कुरुवृद्धस्य आचार्यस्य च धीमतः ।।	</p></td><td>	5-47-36a<br>5-47-36b	<p class="mw-empty-elt"></p></td></tr>
<tr><td><p>	अर्थांस्त्यजत पार्थेषु सुखमाप्नुत कामजम्।<br>प्रियं प्रियेभ्यश्चरत राजा हि त्वरते जये।।	</p></td><td>	5-47-37a<br>5-47-37b	<p class="mw-empty-elt"></p></td></tr>
<tr><td><p>	यजध्वं विविधैर्यज्ञैर्दक्षिणाश्च प्रयच्छत।<br>पुत्रेर्दारैश्च मोदध्वमागतं वो महद्भयम् ।।	</p></td><td>	5-47-38a<br>5-47-38b	<p class="mw-empty-elt"></p></td></tr>
<tr><td><p>	ऋणं प्रवृद्धमिव मे हृदयान्नापसर्पति।<br>गोविन्देति यदाक्रन्दत्कृष्णा मां दूरवासिनम् ।।	</p></td><td>	5-47-39a<br>5-47-39b	<p class="mw-empty-elt"></p></td></tr>
<tr><td><p>	तेजोमयं दुराधर्पं बिभ्रता गाण्डिवं धनुः।<br>मद्द्वितीयेन पार्थेन वैरं वः प्रत्युपस्थितम् ।।	</p></td><td>	5-47-40a<br>5-47-40b	<p class="mw-empty-elt"></p></td></tr>
<tr><td><p>	कृष्णस्यैतद्वचः श्रुत्वा महन्मे भयमाविशत्।<br>तव पुत्रस्य लोभं च वर्धमानं प्रपश्यतः ।।	</p></td><td>	5-47-41a<br>5-47-41b	<p class="mw-empty-elt"></p></td></tr>
<tr><td><p>	सोमेन्द्रसदृशौ वीरौ तौ मन्दो नावबुध्यते।<br>भीष्मद्रोणाश्रयाच्चैव कर्णस्य च विकत्थनात् '।।	</p></td><td>	5-47-42a<br>5-47-42b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>यानसन्धिपर्वणि सप्तचत्वारिंशोऽध्यायः ।।	</p></td><td>		<p class="mw-empty-elt"></p></td></tr></tbody>