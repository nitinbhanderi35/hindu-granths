				
<tbody><tr><td><p>	<b>धृतराष्ट्र उवाच।</b>	</p></td><td>	5-34-1x	<p class="mw-empty-elt"></p></td></tr>
<tr><td><p>	जाग्रतो दह्यमानस्य यत्कार्यमनुपश्यसि।<br>तद्ब्रूहि त्वं हि नस्तात धर्मार्थकुशलः शुचिः ।।	</p></td><td>	5-34-1a<br>5-34-1b	<p class="mw-empty-elt"></p></td></tr>

<tr><td><p>	तस्माद्यथावद्विदुर प्रशाधि<br>प्रज्ञापूर्वं सर्वमजातशत्रोः।<br>यन्मन्यसे पथ्यमदीनसत्व<br>श्रेयस्करं ब्रूहि तद्वै कुरूणाम् ।।	</p></td><td>	5-34-2a<br>5-34-2b<br>5-34-2c<br>5-34-2d	<p class="mw-empty-elt"></p></td></tr>

<tr><td><p>	पापाशङ्की पापमेवानुपश्यन्<br>पृच्छामि त्वां व्याकुलेनात्मनाहम् ।<br>कजे तन्मे ब्रूहि तत्पं यथाव-<br>न्मनीषितं सर्वमजातशत्रोः ।।	</p></td><td>	5-34-3a<br>5-34-3b<br>5-34-3c<br>5-34-3d	<p class="mw-empty-elt"></p></td></tr>
<tr><td><p>	<b>विदुर उवाच।</b>	</p></td><td>	5-34-4x	<p class="mw-empty-elt"></p></td></tr>
<tr><td><p>	शुभं वा यदि वा पापं द्वेष्यं वा यदि वा प्रियम्।<br>नापृष्टः कस्यचिद्ब्रूयाद्यः स नेच्छेत्पराभवम् ।।	</p></td><td>	5-34-4a<br>5-34-4b	<p class="mw-empty-elt"></p></td></tr>
<tr><td><p>	तस्माद्वक्ष्यामि ते राजन्हितं यत्स्यान्कुरून्प्रति।<br>वचः श्रेयस्करं धर्म्यं ब्रुवतस्तन्निबोध मे ।।	</p></td><td>	5-34-5a<br>5-34-5b	<p class="mw-empty-elt"></p></td></tr>
<tr><td><p>	मिथ्योपेतानि कर्माणि सिद्ध्येतादीनि भारत।<br>अनुपायप्रयुक्तानि मा स्म ते....मनः कृथाः ।।	</p></td><td>	5-34-6a<br>5-34-6b	<p class="mw-empty-elt"></p></td></tr>
<tr><td><p>	तथैव योगविहितं यत्तु कर्म न सिध्यति।<br>उपाययुक्तं मेधावी न तत्र ग्लपयेन्मनः ।।	</p></td><td>	5-34-7a<br>5-34-7b	<p class="mw-empty-elt"></p></td></tr>
<tr><td><p>	अनुबन्धानवेक्षेत सानुबन्धेषु कर्मसु।<br>संप्रधार्य च कुर्वीत सहसा न समाचरेत् ।।	</p></td><td>	5-34-8a<br>5-34-8b	<p class="mw-empty-elt"></p></td></tr>
<tr><td><p>	अनुबन्धं च संप्रेक्ष्य विपाकं चैव कर्मणाम्।<br>उत्थानमात्मनश्चैव धीरः कुर्वीत वा न वा ।।	</p></td><td>	5-34-9a<br>5-34-9b	<p class="mw-empty-elt"></p></td></tr>
<tr><td><p>	यः प्रमाणं न जानाति स्थाने वृद्धौ तथा क्षये।<br>कोशे जनपदे दण्डे न स राज्येऽवतिष्ठते ।।	</p></td><td>	5-34-10a<br>5-34-10b	<p class="mw-empty-elt"></p></td></tr>
<tr><td><p>	यस्त्वेतानि प्रमाणानि यथोक्तान्यनुपश्यति।<br>युक्तो धर्मार्थयोर्ज्ञाने स राज्यमधिगच्छति ।।	</p></td><td>	5-34-11a<br>5-34-11b	<p class="mw-empty-elt"></p></td></tr>
<tr><td><p>	न राज्यं प्राप्तमित्येव वर्तितव्यमसांप्रतम्।<br>श्रियं ह्यविनयो हन्ति जरा रूपमिवोत्तमम् ।।	</p></td><td>	5-34-12a<br>5-34-12b	<p class="mw-empty-elt"></p></td></tr>
<tr><td><p>	भक्ष्योत्तमप्रतिच्छन्नं मत्स्यो बडिशमायसम्।<br>अन्नाभिलाषी ग्रसते नानुबन्धमवेक्षते ।।	</p></td><td>	5-34-13a<br>5-34-13b	<p class="mw-empty-elt"></p></td></tr>
<tr><td><p>	यच्छक्यं ग्रसितुं ग्रस्यं ग्रस्तं परिणमेच्च यत्।<br>हितं च परिणामे यत्तदाद्यं भूतिमिच्छता ।।	</p></td><td>	5-34-14a<br>5-34-14b	<p class="mw-empty-elt"></p></td></tr>
<tr><td><p>	वनस्पतेरपक्वानि फलानि प्रचिनोति यः।<br>स नाप्नोति रसं तेभ्यो बीजं चास्य विनश्यति ।।	</p></td><td>	5-34-15a<br>5-34-15b	<p class="mw-empty-elt"></p></td></tr>
<tr><td><p>	यस्तु पक्वमुपादत्ते काले परिणतं फलम्।<br>फलाद्रसं स लभते बीजाच्चैव फलं पुनः ।।	</p></td><td>	5-34-16a<br>5-34-16b	<p class="mw-empty-elt"></p></td></tr>
<tr><td><p>	यथा मधु समादत्ते रक्षन्पुष्पाणि षट्पदः।<br>तद्वदर्थान्मनुष्येभ्य आदद्यादविहिंसया ।।	</p></td><td>	5-34-17a<br>5-34-17b	<p class="mw-empty-elt"></p></td></tr>
<tr><td><p>	पुष्पं पुष्पं विचिन्वीत मूलच्छेदं न कारयेत् ।<br>मालाकार इवारामे न यथाङ्गारकारकः ।।	</p></td><td>	5-34-18a<br>5-34-18b	<p class="mw-empty-elt"></p></td></tr>
<tr><td><p>	किं नु मे स्यादिदं कृत्वा किं नु मे स्यादकुर्वतः।<br>इति कर्माणि सञ्चिन्त्य कुर्याद्वा पुरुषो न वा ।।	</p></td><td>	5-34-19a<br>5-34-19b	<p class="mw-empty-elt"></p></td></tr>
<tr><td><p>	अनारभ्या भवन्त्यर्थाः केचिन्नित्यं यथाऽगताः ।<br>कृतः पुरुषकारोऽहि भवेद्येषु निरर्थकः ।।	</p></td><td>	5-34-20a<br>5-34-20b	<p class="mw-empty-elt"></p></td></tr>
<tr><td><p>	` अनर्थे चैव निरतमर्थे चैव पराङ्भुखम्।<br>न तं भर्तारमिच्छन्ति षण्ढं पतिमिव स्त्रियः ।।	</p></td><td>	5-34-21a<br>5-34-21b	<p class="mw-empty-elt"></p></td></tr>
<tr><td><p>	प्रसादो निष्फलो यस्य क्रोधश्चापि निरर्थकः।<br>न तं भर्तारमिच्छन्ति षण्ढं पतिमिव स्त्रियः ।।	</p></td><td>	5-34-22a<br>5-34-22b	<p class="mw-empty-elt"></p></td></tr>
<tr><td><p>	कांश्चिदर्थान्नरः प्राज्ञो लघुमूलान्महाफलान् ।<br>क्षिप्रमारभते कर्तुं न दीर्घयति तादृशान् ।।	</p></td><td>	5-34-23a<br>5-34-23b	<p class="mw-empty-elt"></p></td></tr>
<tr><td><p>	ऋजु पश्यति यः सर्वं चक्षुषा नु पिबन्निव ।<br>आसीनमपि तूष्णीकमनुरज्यन्ति तं प्रजाः ।।	</p></td><td>	5-34-24a<br>5-34-24b	<p class="mw-empty-elt"></p></td></tr>
<tr><td><p>	सुपुष्पितः स्यादफलः फलितः स्याद्दुरारुहः ।<br>अपक्वः पक्वसङ्काशो न तु शीर्येत कर्हिचित् ।।	</p></td><td>	5-34-25a<br>5-34-25b	<p class="mw-empty-elt"></p></td></tr>
<tr><td><p>	चक्षुषा मनसा वाचा कर्मणा च चतुर्विधम्।<br>प्रसादयति यो लोकं तं लोकोऽनुप्रसीदति ।।	</p></td><td>	5-34-26a<br>5-34-26b	<p class="mw-empty-elt"></p></td></tr>
<tr><td><p>	यस्मात्रस्यन्ति भूतानि मृगव्याधान्मृगा इव।<br>सागरान्तामपि महीं लब्ध्वा स परिहीयते ।।	</p></td><td>	5-34-27a<br>5-34-27b	<p class="mw-empty-elt"></p></td></tr>
<tr><td><p>	पितृपैतामहं राज्यं प्राप्यापि स्वेन कर्मणा।<br>वायुरभ्रमिवासाद्य भ्रंशयत्यनये स्थितः ।।	</p></td><td>	5-34-28a<br>5-34-28b	<p class="mw-empty-elt"></p></td></tr>
<tr><td><p>	धर्ममाचरतो राज्ञः सद्भिश्चरितमादितः।<br>वसुधा वसुसंपूर्णा वर्धते भूतिवर्धनी ।।	</p></td><td>	5-34-29a<br>5-34-29b	<p class="mw-empty-elt"></p></td></tr>
<tr><td><p>	अथ संत्यजतो धर्ममधर्मं चानुतिष्ठतः।<br>प्रतिसंवेष्टते भूमिरग्नौ चर्माहितं यथा।	</p></td><td>	5-34-30a<br>5-34-30b	<p class="mw-empty-elt"></p></td></tr>
<tr><td><p>	य एव यत्नः क्रियते परराष्ट्रविमर्दने।<br>स एव यत्नः कर्तव्यः स्वराष्ट्रपरिपालने ।	</p></td><td>	5-34-31a<br>5-34-31b	<p class="mw-empty-elt"></p></td></tr>
<tr><td><p>	धर्मेण राज्यं विन्देत धर्मेण परिपालयेत्।<br>धर्ममूलां श्रियं प्राप्य न जहाति न हीयते ।।	</p></td><td>	5-34-32a<br>5-34-32b	<p class="mw-empty-elt"></p></td></tr>
<tr><td><p>	अप्युन्मत्तात्प्रलपतो बालाच्च परिजल्पतः।<br>सर्वतः सारमादद्यादश्मभ्य इव काञ्चनम् ।।	</p></td><td>	5-34-33a<br>5-34-33b	<p class="mw-empty-elt"></p></td></tr>
<tr><td><p>	सुव्याहृतानि महतां सुकृतानि ततस्ततः।<br>सञ्चिन्वन्धीर आसीत शिलाहारी शिलं यथा ।।	</p></td><td>	5-34-34a<br>5-34-34b	<p class="mw-empty-elt"></p></td></tr>
<tr><td><p>	गन्धेन गावः पश्यन्ति वेदैः पश्यन्ति ब्राह्मणाः ।<br>चारैः पश्यन्ति राजानश्चक्षुर्भ्यामितरे जनाः ।।	</p></td><td>	5-34-35a<br>5-34-35b	<p class="mw-empty-elt"></p></td></tr>
<tr><td><p>	भूयांसं लभते क्लेशं या गौर्भवति दुर्दुहा ।<br>अथ या सुदुघा राजन्नैव तां वितुदन्त्यपि ।।	</p></td><td>	5-34-36a<br>5-34-36b	<p class="mw-empty-elt"></p></td></tr>
<tr><td><p>	यदतप्तं प्रणमति न तत्सन्तापमर्हति।<br>यच्च स्वयं नतं दारु न तत्संनामयेद्बुधः ।।	</p></td><td>	5-34-37a<br>5-34-37b	<p class="mw-empty-elt"></p></td></tr>
<tr><td><p>	एतयोपमया धीरः सन्नमेत बलीयसे।<br>इन्द्राय स प्रणमते नमते यो बलीयसे ।।	</p></td><td>	5-34-38a<br>5-34-38b	<p class="mw-empty-elt"></p></td></tr>
<tr><td><p>	पर्जन्यनाथाः पशवो राजानो मन्त्रिबान्धवाः।<br>पतयो बान्धवाः स्त्रीणां ब्राह्मणा वेदबान्धवाः ।।	</p></td><td>	5-34-39a<br>5-34-39b	<p class="mw-empty-elt"></p></td></tr>
<tr><td><p>	सत्येन रक्ष्यते धर्मो विद्या योगेन रक्ष्यते ।<br>मृजया रक्ष्यते रूपं कुलं वृत्तेन रक्ष्यते ।।	</p></td><td>	5-34-40a<br>5-34-40b	<p class="mw-empty-elt"></p></td></tr>
<tr><td><p>	मानेन रक्ष्यते धान्यमश्वान्रक्षेदनुक्रमात्।<br>अभीक्ष्णदर्शनाद्गावः स्त्रियो रक्ष्याः कुचेलतः ।।	</p></td><td>	5-34-41a<br>5-34-41b	<p class="mw-empty-elt"></p></td></tr>
<tr><td><p>	न कुलं वृत्तहीनस्य प्रमाणमिति मे मतिः।<br>अन्तेष्वपि हि जातानां वृत्तमेव विशिष्यते ।।	</p></td><td>	5-34-42a<br>5-34-42b	<p class="mw-empty-elt"></p></td></tr>
<tr><td><p>	य ईर्षुः परवित्तेषु रूपे वीर्ये कुलान्वये ।<br>सुखसौभाग्यसत्कारे तस्य व्याधिरनन्तकः ।।	</p></td><td>	5-34-43a<br>5-34-43b	<p class="mw-empty-elt"></p></td></tr>
<tr><td><p>	अकार्यकरणाद्भीतः कार्याणां च विवर्जनात्।<br>अकाले मन्त्रभेदाच्च येन माद्येन्न तत्पिबेत् ।।	</p></td><td>	5-34-44a<br>5-34-44b	<p class="mw-empty-elt"></p></td></tr>
<tr><td><p>	विद्यामदो धनमदस्तृतीयोऽभिजनो मदः।<br>मदा एतेऽवलिप्तानामेत एव सतां दमाः ।।	</p></td><td>	5-34-45a<br>5-34-45b	<p class="mw-empty-elt"></p></td></tr>
<tr><td><p>	असन्तोऽभ्यर्थिताः सद्भिः क्वचित्कार्ये कदाचन।<br>मन्यन्ते सन्तमात्मानमसन्तमपि विश्रुतम् ।।	</p></td><td>	5-34-46a<br>5-34-46b	<p class="mw-empty-elt"></p></td></tr>
<tr><td><p>	गतिरात्मवतां सन्तः सन्त एव सतां गतिः ।<br>असतां च गतिः सन्तो न त्वसन्तः सतां गतिः ।।	</p></td><td>	5-34-47a<br>5-34-47b	<p class="mw-empty-elt"></p></td></tr>
<tr><td><p>	जिता सभा वस्त्रवता मिष्टाशा गोमता जिता।<br>अध्वा जितो यानवता सर्वं शीलवता जितम् ।।	</p></td><td>	5-34-48a<br>5-34-48b	<p class="mw-empty-elt"></p></td></tr>
<tr><td><p>	शीलं प्रधानं पुरुषे तद्यस्येह प्रणश्यति।<br>न तस्य जीवितेनार्थो न धनेन न बन्धुभिः ।।	</p></td><td>	5-34-49a<br>5-34-49b	<p class="mw-empty-elt"></p></td></tr>
<tr><td><p>	आढ्यानां मांसपरमं मध्यानां गोरसोत्तरम्।<br>तैलोत्तरं दरिद्राणां भोजनं भरतर्षभ ।।	</p></td><td>	5-34-50a<br>5-34-50b	<p class="mw-empty-elt"></p></td></tr>
<tr><td><p>	संपन्नतरमेवान्नं दरिद्रा भुञ्जते सदा।<br>श्रुत्स्वादुतां जनयति सा चाढ्येषु सुदुर्लभा ।।	</p></td><td>	5-34-51a<br>5-34-51b	<p class="mw-empty-elt"></p></td></tr>
<tr><td><p>	प्रायेण श्रीमतां लोके भोक्तुं शक्तिर्न विद्यते।<br>जीर्यन्त्यपि हि काष्ठानि दरिद्राणां महीपते ।।	</p></td><td>	5-34-52a<br>5-34-52b	<p class="mw-empty-elt"></p></td></tr>
<tr><td><p>	अवृत्तिर्भयमन्त्यानां मध्यानां मरणाद्भयम् ।<br>उत्तमानां तु मर्त्यानामवमानात्परं भयम् ।।	</p></td><td>	5-34-53a<br>5-34-53b	<p class="mw-empty-elt"></p></td></tr>
<tr><td><p>	ऐश्वर्यमदपापिष्ठा मदाः पानमदादयः ।<br>ऐश्वर्यमदमत्तो हि नो पतित्वाऽवबुध्यते ।।	</p></td><td>	5-34-54a<br>5-34-54b	<p class="mw-empty-elt"></p></td></tr>
<tr><td><p>	इन्द्रियौरिन्द्रियार्थेषु वर्तमानैरनिग्रहैः ।<br>तैरयं ताप्यते लोको नक्षत्राणि ग्रहैरिव ।।	</p></td><td>	5-34-55a<br>5-34-55b	<p class="mw-empty-elt"></p></td></tr>
<tr><td><p>	यो जितः पञ्चवर्गेण सहजेनात्मकर्षिणा ।<br>आपदस्तस्य वर्धन्ते शुक्लपक्ष इवोडुराट् ।।	</p></td><td>	5-34-56a<br>5-34-56b	<p class="mw-empty-elt"></p></td></tr>
<tr><td><p>	अविजित्य य आत्मानममात्यान्विजिगीषते ।<br>अमित्रान्वा जितामात्यः सोऽवशः परिहीयते ।।	</p></td><td>	5-34-57a<br>5-34-57b	<p class="mw-empty-elt"></p></td></tr>
<tr><td><p>	आत्मानमेव प्रथमं द्वेष्यरूपेण योजयेत् ।<br>ततोऽमात्यानमित्रांश्च न मोघं विजिगीषते ।।	</p></td><td>	5-34-58a<br>5-34-58b	<p class="mw-empty-elt"></p></td></tr>
<tr><td><p>	वश्येन्द्रियं जितामात्यं धृतदण्डं विकारिषु ।<br>परीक्ष्यकारिणं धीरमत्यन्तं श्रीर्निषेवते ।।	</p></td><td>	5-34-59a<br>5-34-59b	<p class="mw-empty-elt"></p></td></tr>

<tr><td><p>	रथः शरीरं पुरुषस्य राज-<br>न्नात्मा नियन्तेन्द्रियाण्यस्य चाश्वाः।<br>तैरप्रमत्तः कुशली सदश्वै-<br>र्दान्तैः सुखं याति रथीव धीरः ।।	</p></td><td>	5-34-60a<br>5-34-60b<br>5-34-60c<br>5-34-60d	<p class="mw-empty-elt"></p></td></tr>
<tr><td><p>	एतान्यनिगृहीतानि व्यापादयितुमप्यलम्।<br>अविधेया इवादान्ताः सरथं सारथिं हयम् ।।	</p></td><td>	5-34-61a<br>5-34-61b	<p class="mw-empty-elt"></p></td></tr>
<tr><td><p>	अनर्थमर्थतः पश्यन्नर्थं चैवाप्यनर्थतः।<br>इन्द्रियैरजितैर्बालः सुदुःखं मन्यते सुखम् ।।	</p></td><td>	5-34-62a<br>5-34-62b	<p class="mw-empty-elt"></p></td></tr>
<tr><td><p>	धर्मार्थौ यः परित्यज्य स्यादिन्द्रियवशानुगः ।<br>श्रीप्राणधनदारेभ्यः क्षिप्रं स परिहीयते ।।	</p></td><td>	5-34-63a<br>5-34-63b	<p class="mw-empty-elt"></p></td></tr>
<tr><td><p>	अर्थानामीश्वरो यः स्यादिन्द्रियाणामनीश्वरः।<br>इन्द्रियाणामनैश्वर्यादैश्वार्याद्भूश्यते हि सः ।।	</p></td><td>	5-34-64a<br>5-34-64b	<p class="mw-empty-elt"></p></td></tr>
<tr><td><p>	आत्मनात्मानमन्विच्छेन्मनोबुद्धीन्द्रियैर्यतैः ।<br>आत्मा ह्येवात्मनो बन्धुरात्मैव रिपुरात्मनः ।।	</p></td><td>	5-34-65a<br>5-34-65b	<p class="mw-empty-elt"></p></td></tr>
<tr><td><p>	बन्धुरात्मात्मनस्तस्य येनैवात्मात्मना जितः।<br>स एव नियतो बन्धुः स एव नियतो रिपुः ।।	</p></td><td>	5-34-66a<br>5-34-66b	<p class="mw-empty-elt"></p></td></tr>
<tr><td><p>	क्षुद्राक्षेणेव जालेन झपावपिहितावुरू।<br>कामश्च राजन्क्रोधश्च तौ प्रज्ञानं विलुम्पतः ।।	</p></td><td>	5-34-67a<br>5-34-67b	<p class="mw-empty-elt"></p></td></tr>
<tr><td><p>	समवेक्ष्येह धर्मार्थौ संभारान्योऽधिगच्छति।<br>स वै संभृतसंभारः सततं सुखमेधते ।।	</p></td><td>	5-34-68a<br>5-34-68b	<p class="mw-empty-elt"></p></td></tr>
<tr><td><p>	यः पञ्चाभ्यन्तराञ्शत्रूनविजित्य मनोमयान्।<br>जिगीषति रिपूनन्यान्रिपवोऽभिभवन्ति तम् ।।	</p></td><td>	5-34-69a<br>5-34-69b	<p class="mw-empty-elt"></p></td></tr>
<tr><td><p>	दृश्यन्ते हि महात्मानो बध्यमानाः स्वकर्मभिः।<br>इन्द्रियाणामनीशत्वाद्राजानो राज्यविभ्रमैः ।।	</p></td><td>	5-34-70a<br>5-34-70b	<p class="mw-empty-elt"></p></td></tr>

<tr><td><p>	असंत्यागात्पापकृतामपापां-<br>स्तुल्यो दण्डः स्पृशते मिश्रभावात्।<br>शुष्केणार्द्रं दह्यते मिश्रभावा-<br>त्तस्मात्पापैः सह सन्धिं न कुर्यात् ।।	</p></td><td>	5-34-71a<br>5-34-71b<br>5-34-71c<br>5-34-71d	<p class="mw-empty-elt"></p></td></tr>
<tr><td><p>	निजानुत्पततः शत्रून्पश्च पञ्चप्रयोजनान्।<br>यो मोहान्न निगृह्णाति तमापद्ग्रसते नरम् ।।	</p></td><td>	5-34-72a<br>5-34-72b	<p class="mw-empty-elt"></p></td></tr>
<tr><td><p>	अनसूयार्जवं शौचं सन्तोषः प्रियवादिता।<br>दमः सत्यमनायासो न भवन्ति दुरात्मनाम् ।।	</p></td><td>	5-34-73a<br>5-34-73b	<p class="mw-empty-elt"></p></td></tr>
<tr><td><p>	आत्मज्ञानमानायासस्तितिक्षा धर्मनित्यता।<br>वाक्चैव गुप्ता दानं च नैतान्यन्त्येषु भारत ।।	</p></td><td>	5-34-74a<br>5-34-74b	<p class="mw-empty-elt"></p></td></tr>
<tr><td><p>	आक्रोशपरिवादाभ्यां विहिंसन्त्यबुधा बुधान्।<br>वक्ता पापमुपादत्ते क्षममाणो विमुच्यते ।।	</p></td><td>	5-34-75a<br>5-34-75b	<p class="mw-empty-elt"></p></td></tr>
<tr><td><p>	हिंसा बलमसाधूनां राज्ञां दण्डविधिर्बलम् ।<br>शुश्रूपा तु वलं स्त्रीणां क्षमा गुणवतां बलम् ।।	</p></td><td>	5-34-76a<br>5-34-76b	<p class="mw-empty-elt"></p></td></tr>
<tr><td><p>	वाक्संयमो हि नृपते सुदुष्करतमो मतः।<br>अर्थवच्च विचित्रं च न शक्यं बहु भाषितुम् ।।	</p></td><td>	5-34-77a<br>5-34-77b	<p class="mw-empty-elt"></p></td></tr>
<tr><td><p>	अभ्यावहति कल्याणं विविधं वाक् सुभाषिता ।<br>सैव दुर्भाषिता राजन्ननर्थायोपपद्यते ।।	</p></td><td>	5-34-78a<br>5-34-78b	<p class="mw-empty-elt"></p></td></tr>
<tr><td><p>	रोहते सायकैर्विद्धं वनं परशुना हतम्।<br>वाचा दुरुक्तं बीभत्सं न संरोहति वाक्क्षतम्।।	</p></td><td>	5-34-79a<br>5-34-79b	<p class="mw-empty-elt"></p></td></tr>
<tr><td><p>	कर्णिनालीकनाराचान्निर्हरन्ति शरीरतः।<br>वाक्छशल्यस्तु न निर्हर्तुं शक्यो हृदिशयो हि सः ।।	</p></td><td>	5-34-80a<br>5-34-80b	<p class="mw-empty-elt"></p></td></tr>

<tr><td><p>	वाक्सायका वदनान्निष्पतन्ति<br>यैराहतः शोचति रात्र्यहानि।<br>परस्य नामर्मसु ते पतन्ति<br>तान्पण्डितो नावसृजेत्परेभ्यः ।।	</p></td><td>	5-34-81a<br>5-34-81b<br>5-34-81c<br>5-34-81d	<p class="mw-empty-elt"></p></td></tr>
<tr><td><p>	यस्मै देवाः प्रयच्छन्ति पुरुषाय पराभवम्।<br>बुद्धिं तस्यापकर्षन्ति सोऽवाचीनानि पश्यति।।	</p></td><td>	5-34-82a<br>5-34-82b	<p class="mw-empty-elt"></p></td></tr>
<tr><td><p>	बुद्धौ कलुषभूतायां विनाशे प्रत्युपस्थिते।<br>अनयो नयसङ्काशो हृदयान्नापसर्पति ।।	</p></td><td>	5-34-83a<br>5-34-83b	<p class="mw-empty-elt"></p></td></tr>
<tr><td><p>	सेयं बुद्धिः परीता ते पुत्राणां भरतर्षभ ।<br>पाण्डवानां विरोधेन न चैनानवबुध्यसे ।।	</p></td><td>	5-34-84a<br>5-34-84b	<p class="mw-empty-elt"></p></td></tr>
<tr><td><p>	राजा लक्षणसंपन्नस्त्रैलोक्यस्यापि यो भवेत्।<br>शिष्यस्ते शासिता सोऽस्तु धृतराष्ट्र युधिष्ठिरः ।।	</p></td><td>	5-34-85a<br>5-34-85b	<p class="mw-empty-elt"></p></td></tr>
<tr><td><p>	अतीव सर्वान्पुत्रांस्ते भागधेयपुरस्कृतः।<br>तेजसा प्रज्ञया चैव युक्तो धर्मर्थतत्त्ववित् ।।	</p></td><td>	5-34-86a<br>5-34-86b	<p class="mw-empty-elt"></p></td></tr>
<tr><td><p>	अनुक्रोशादानृशंस्याद्योऽसौ धर्मभृतां वरः।<br>गौरवात्तव राजेन्द्र बहून्क्लेशांस्तितिक्षति ।।	</p></td><td>	5-34-87a<br>5-34-87b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>प्रजागरपर्वणि चतुस्त्रिंशोऽध्यायः ।।	</p></td><td>		<p class="mw-empty-elt"></p></td></tr></tbody>