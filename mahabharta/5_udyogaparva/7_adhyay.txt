				
<tbody><tr><td><p>	<b>वैशंपायन उवाच।</b>	</p></td><td>	5-7-1x	<p class="mw-empty-elt"></p></td></tr>
<tr><td><p>	पुरोहितं ते प्रस्थाप्य नगरं नागसाह्वयम्।<br>दूतान्प्रस्थापयामासुः पार्थिवेभ्यस्ततस्ततः ।।	</p></td><td>	5-7-1a<br>5-7-1b	<p class="mw-empty-elt"></p></td></tr>
<tr><td><p>	प्रस्थाप्य दूतानन्यत्र द्वारकां पुरुषर्षभः ।<br>स्वयं जगाम कौरव्यः कुन्तीपुत्रो धनञ्जयः ।।	</p></td><td>	5-7-2a<br>5-7-2b	<p class="mw-empty-elt"></p></td></tr>
<tr><td><p>	गते द्वारवतीं कृष्ण बलदेवे च माधवे।<br>सह वृष्ण्यन्धकैः सर्वैर्भोजैश्च शतशस्तदा ।।	</p></td><td>	5-7-3a<br>5-7-3b	<p class="mw-empty-elt"></p></td></tr>
<tr><td><p>	सर्वमागमयामास पाण्डवानां विचेष्टितम् ।<br>धृतराष्ट्रात्मजो राजा गूढैः प्रणिहितैश्चरैः ।।	</p></td><td>	5-7-4a<br>5-7-4b	<p class="mw-empty-elt"></p></td></tr>
<tr><td><p>	स श्रुत्वा माधवं यान्तं सदश्वैरनिलोपमैः ।<br>बलेन नातिमहता द्वारकामभ्ययात्पुरीम् ।।	</p></td><td>	5-7-5a<br>5-7-5b	<p class="mw-empty-elt"></p></td></tr>
<tr><td><p>	तमेव दिवसं चापि कौन्तेयः पाण्डुनन्दनः ।<br>आनन्रतनगरीं रम्यां जगामाशु धनञ्जयः ।।	</p></td><td>	5-7-6a<br>5-7-6b	<p class="mw-empty-elt"></p></td></tr>
<tr><td><p>	तौ यात्वा पुरुषव्याघ्रौ द्वारकां कुरुनन्दनौ ।<br>सुप्तं ददृशतुः कृष्णं शयानं चाभिजग्मतुः ।।	</p></td><td>	5-7-7a<br>5-7-7b	<p class="mw-empty-elt"></p></td></tr>
<tr><td><p>	दुर्योधनस्तु प्रथमं वासुदेवमुपाश्रयत् ।<br>उच्छीर्षतश्च कृष्णस्य निषसाद वरासने ।।	</p></td><td>	5-7-8a<br>5-7-8b	<p class="mw-empty-elt"></p></td></tr>
<tr><td><p>	ततः किरीटी तस्यानु प्रविवेश महामनाः ।<br>पश्चार्धे तु स कृष्णस्य प्रह्वोऽतिष्ठत्कृताञ्जलिः ।।	</p></td><td>	5-7-9a<br>5-7-9b	<p class="mw-empty-elt"></p></td></tr>
<tr><td><p>	प्रतिबुद्धः स वार्ष्णेयो ददर्शाग्रे किरीटिनाम्।<br>सिंहासनगतं पश्चात्परिवृत्य च दृष्टवान् ।।	</p></td><td>	5-7-10a<br>5-7-10b	<p class="mw-empty-elt"></p></td></tr>
<tr><td><p>	स तयोः स्वागतं कृत्वा यथावत्प्रतिपूज्य तौ ।<br>तदागमनजं हेतुं पप्रच्छ मधुसूदनः ।।	</p></td><td>	5-7-11a<br>5-7-11b	<p class="mw-empty-elt"></p></td></tr>
<tr><td><p>	ततो दुर्योधनः कृष्णामुवाच प्रहसन्निव।<br>विग्रहेऽस्मिन्भवान्साह्यं मम दातुमिहार्हति ।।	</p></td><td>	5-7-12a<br>5-7-12b	<p class="mw-empty-elt"></p></td></tr>
<tr><td><p>	समं हि भवतः सख्यं मम चैवार्जुनेऽपि च।<br>तथा संबन्धकं तुल्यमस्माकं त्वयि माधव ।।	</p></td><td>	5-7-13a<br>5-7-13b	<p class="mw-empty-elt"></p></td></tr>
<tr><td><p>	अहं चाभिगतं सन्तो भजन्ते पूर्वसारिणः ।।<br>त्वं च श्रेष्ठतमो लोके सतामद्य जनार्दन ।	</p></td><td>	5-7-14a<br>5-7-14b	<p class="mw-empty-elt"></p></td></tr>
<tr><td><p>	सततं संमतश्चैव सद्वृत्तमनुपालय ।।	</p></td><td>	5-7-15a	<p class="mw-empty-elt"></p></td></tr>
<tr><td><p>	<b>कृष्ण उवाच।</b>	</p></td><td>	5-7-16x	<p class="mw-empty-elt"></p></td></tr>
<tr><td><p>	भवानभिगतः पूर्वमत्र मे नास्ति संशयः।<br>दृष्टस्तु प्रथमं राजन्मया पार्थो धनञ्जयः ।।	</p></td><td>	5-7-16a<br>5-7-16b	<p class="mw-empty-elt"></p></td></tr>
<tr><td><p>	तव पूर्वाभिगमनात्पूर्वं चाप्यस्य दर्शनात् ।<br>साहाय्यमुभयोरेव करिष्यामि सुयोधन ।।	</p></td><td>	5-7-17a<br>5-7-17b	<p class="mw-empty-elt"></p></td></tr>
<tr><td><p>	प्रवारणं तु बालानां पूर्वं कार्यमिति श्रुतिः।<br>तस्मात्प्रवारणं पूर्वमर्हः पार्थो धनञ्जयः ।।	</p></td><td>	5-7-18a<br>5-7-18b	<p class="mw-empty-elt"></p></td></tr>
<tr><td><p>	मत्संहननतुल्यानां गोपानामर्बुदं महत्।<br>नारायणा इति ख्याताः सर्वे संग्रामयोधिनः ।।	</p></td><td>	5-7-19a<br>5-7-19b	<p class="mw-empty-elt"></p></td></tr>
<tr><td><p>	ते वा युधि दुराधर्षा भवन्त्वेकस्य सैनिकाः ।<br>अयुध्यमानः संग्रामे न्यस्तशस्त्रोऽहमेकतः ।।	</p></td><td>	5-7-20a<br>5-7-20b	<p class="mw-empty-elt"></p></td></tr>
<tr><td><p>	आभ्यामन्यतरं पार्थ यत्ते हृद्यतरं मतम्।<br>तद्वृणीतां भवानग्रे प्रवार्यस्त्वं हि धर्मतः ।।	</p></td><td>	5-7-21a<br>5-7-21b	<p class="mw-empty-elt"></p></td></tr>
<tr><td><p>	` एतद्विदित्वा कौन्तेय विचार्य च पुनः पुनः ।<br>तान्वा वरय साहाय्ये मां साचिव्येऽथवा पुनः '	</p></td><td>	5-7-22a<br>5-7-22b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-7-23x	<p class="mw-empty-elt"></p></td></tr>
<tr><td><p>	एवमुक्तस्तु कृष्णेन कुन्तीपुत्रे धनञ्जयः।<br>अयुध्यमानं संग्रामे वरयामास केशवम्।।	</p></td><td>	5-7-23a<br>5-7-23b	<p class="mw-empty-elt"></p></td></tr>
<tr><td><p>	नारायणममिघ्नं कामाज्जातमजं नृषु ।<br>सर्वक्षत्रस्य पुरतो देवदानवयोरपि ।।	</p></td><td>	5-7-24a<br>5-7-24b	<p class="mw-empty-elt"></p></td></tr>
<tr><td><p>	दुर्योधनस्तु तत्सैन्यं सर्वमावरयत्तदा ।<br>सहस्राणां महस्रं तु योधानां प्राप्य भारत ।।	</p></td><td>	5-7-25a<br>5-7-25b	<p class="mw-empty-elt"></p></td></tr>
<tr><td><p>	कृष्णं चापहृतं ज्ञात्वा संप्राप परमां मुदम् ।<br>दुर्योधनस्तु तत्सैन्यं सर्वमादाय पार्थिवः ।।	</p></td><td>	5-7-26a<br>5-7-26b	<p class="mw-empty-elt"></p></td></tr>

<tr><td><p>	ततोऽभ्ययाद्भीमबलो रौहिणेयं महाबलम् ।<br>सर्वं चागमने हेतुं स तस्मै संन्यवेदयत्।<br>प्रत्युवाच ततः शौरिर्धार्तराष्ट्रमिदं वचः ।।	</p></td><td>	5-7-27a<br>5-7-27b<br>5-7-27c	<p class="mw-empty-elt"></p></td></tr>
<tr><td><p>	<b>बलदेव उवाच।</b>	</p></td><td>	5-7-28x	<p class="mw-empty-elt"></p></td></tr>
<tr><td><p>	विदितं ते नरव्याघ्र सर्वं भवितुमर्हति।<br>यन्मयोक्तं विराटस्य पुरा वैवाहिके तदा ।।	</p></td><td>	5-7-28a<br>5-7-28b	<p class="mw-empty-elt"></p></td></tr>
<tr><td><p>	निगृह्योक्तो हृषीकेशस्त्वदर्थं कुरुनन्दन।<br>मया संबन्धकं तुल्यमिति राजन्पुनःपुनः ।।	</p></td><td>	5-7-29a<br>5-7-29b	<p class="mw-empty-elt"></p></td></tr>
<tr><td><p>	न च तद्वाक्यमुक्तं वै केशवं प्रत्यपद्यत।<br>न चाहमुत्सहे कृष्णं विना स्थातुमपि क्षणम्।।	</p></td><td>	5-7-30a<br>5-7-30b	<p class="mw-empty-elt"></p></td></tr>
<tr><td><p>	नाहं सहायः पार्थस्य नापि दुर्योधनस्य वै ।<br>इति मे निश्चिता बुद्धिर्वासुदेवमवेक्ष्य ह ।।	</p></td><td>	5-7-31a<br>5-7-31b	<p class="mw-empty-elt"></p></td></tr>
<tr><td><p>	जातोऽसि भारते वंशे सर्वपार्थिवपूजिते ।<br>गच्छ युध्यस्व धर्मेण क्षात्रेण पुरुषर्षभ ।।	</p></td><td>	5-7-32a<br>5-7-32b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-7-33x	<p class="mw-empty-elt"></p></td></tr>
<tr><td><p>	इत्येवमुक्तस्तु तदा परिष्वज्य हलायुधम्।<br>कृष्णं चापि महाबाहुमामन्त्र्य भरतर्षभ ।।	</p></td><td>	5-7-33a<br>5-7-33b	<p class="mw-empty-elt"></p></td></tr>
<tr><td><p>	सोऽभ्ययात्कृतवर्माणं धृतराष्ट्रसुतो नृपः ।<br>कृतवर्मा ददौ तस्य सेनामक्षौहिणीं तदा ।।	</p></td><td>	5-7-34a<br>5-7-34b	<p class="mw-empty-elt"></p></td></tr>
<tr><td><p>	स तेन सर्वसैन्येन भीमेन कुरुनन्दनः ।<br>वृतः परिययौ हृष्टः सुहृदः संप्रहर्षयन् ।।	</p></td><td>	5-7-35a<br>5-7-35b	<p class="mw-empty-elt"></p></td></tr>
<tr><td><p>	ततः पीताम्बरधरो जगत्स्रष्टा जनार्दनः ।<br>गते दुर्योधने कृष्णः किरीटिनमथाब्रवीत् ।।	</p></td><td>	5-7-36a<br>5-7-36b	<p class="mw-empty-elt"></p></td></tr>
<tr><td><p>	अयुध्यमानः कां बृद्धिमास्थायाहं वृतस्त्वया ।	</p></td><td>	5-7-37a	<p class="mw-empty-elt"></p></td></tr>
<tr><td><p>	<b>अर्जुन उवाच।</b>	</p></td><td>	5-7-37x	<p class="mw-empty-elt"></p></td></tr>
<tr><td><p>	भवान्समर्थस्तान्सर्वान्निहन्तुं नात्र संशयः ।<br>निहन्तुमहमष्येकः समर्थः पुरुषर्षभः ।।	</p></td><td>	5-7-37b<br>5-7-37c	<p class="mw-empty-elt"></p></td></tr>
<tr><td><p>	भवांस्तु कीर्तिमाँल्लोके तद्यशस्त्वां गमिष्यति।<br>यशसां चाहमप्यर्थी तस्मादसि मया वृतः ।।	</p></td><td>	5-7-38a<br>5-7-38b	<p class="mw-empty-elt"></p></td></tr>
<tr><td><p>	सारथ्यं तु त्वया कार्यमिति मे मानसं सदा।<br>चिररात्रेप्सितं कामं तद्भवान्कर्तुमर्हति ।।	</p></td><td>	5-7-39a<br>5-7-39b	<p class="mw-empty-elt"></p></td></tr>
<tr><td><p>	<b>वासुदेव उवाच।</b>	</p></td><td>	5-7-40x	<p class="mw-empty-elt"></p></td></tr>
<tr><td><p>	उपपन्नमिदं पार्थ यत्स्पर्धसि मया सह।<br>सारथ्यं ते करिष्यामि कामः संपद्यतां तव ।।	</p></td><td>	5-7-40a<br>5-7-40b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-7-41x	<p class="mw-empty-elt"></p></td></tr>
<tr><td><p>	एवं प्रमुदितः पार्थः कुष्णेन सहितस्तदा।<br>वृतो दाशार्हप्रवरैः पुनरायाद्युधिष्ठिरम् ।।	</p></td><td>	5-7-41a<br>5-7-41b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि<br> सेनोद्योगपर्वणि सप्तमोऽध्यायः ।।	</p></td><td>		<p class="mw-empty-elt"></p></td></tr></tbody>