				
<tbody><tr><td><p>	<b>नारद उवच।</b>	</p></td><td>	5-107-1x	<p class="mw-empty-elt"></p></td></tr>
<tr><td><p>	एवमुक्तस्तदा तेन विश्वामित्रेण धीमता।<br>नास्ते न शेते नाहारं कुरुते गालवस्तदा ।।	</p></td><td>	5-107-1a<br>5-107-1b	<p class="mw-empty-elt"></p></td></tr>

<tr><td><p>	त्वगस्थिभूतो हरिणाश्चिन्ताशोकपरायणः।<br>शोचमानोऽतिमात्रं स दह्यमानश्च मन्युना ।<br>गालवो दुःखितो दुःखाद्विललाप सुयोधन ।।	</p></td><td>	5-107-2a<br>5-107-2b<br>5-107-2c	<p class="mw-empty-elt"></p></td></tr>
<tr><td><p>	कुतः पुष्टानि मित्राणि कुतोऽर्थाः सञ्चयः कृतः ।<br>हयानां चन्द्रशुभ्राणां शतान्यष्टौ कुतो मम ।।	</p></td><td>	5-107-3a<br>5-107-3b	<p class="mw-empty-elt"></p></td></tr>
<tr><td><p>	कुतो मे भोजने श्रद्धा सुखश्रद्धा कुतश्च मे।<br>श्रद्धा मे जीवितस्यापि छिन्ना किं जीवितेन मे ।।	</p></td><td>	5-107-4a<br>5-107-4b	<p class="mw-empty-elt"></p></td></tr>
<tr><td><p>	अहं पारे समुद्रस्य पृथिव्या वा परं परात्।<br>गत्वाऽऽत्मानं विमुञ्चामि किं फलं जीवितेन मे ।।	</p></td><td>	5-107-5a<br>5-107-5b	<p class="mw-empty-elt"></p></td></tr>
<tr><td><p>	अदनस्याकृतार्थस्य त्यक्तस्य विविधैः फलैः ।<br>ऋणं धारयमाणस्य कुतः सुखमनीहया ।।	</p></td><td>	5-107-6a<br>5-107-6b	<p class="mw-empty-elt"></p></td></tr>
<tr><td><p>	सुहृदां हि धनं भुक्त्वा कृत्वा प्रणयमीप्सितम् ।<br>प्रतिकर्तुमशक्तस्य जीवितान्मरणं वरम् ।।	</p></td><td>	5-107-7a<br>5-107-7b	<p class="mw-empty-elt"></p></td></tr>
<tr><td><p>	प्रतिश्रुत्य करिष्येति कर्तव्यं तदकुर्वतः ।<br>मिथ्यावचनदग्धस्य इष्टापूर्तं प्रणश्यति ।।	</p></td><td>	5-107-8a<br>5-107-8b	<p class="mw-empty-elt"></p></td></tr>
<tr><td><p>	न रूपमनृतस्यास्ति नानृतस्यास्ति सन्ततिः ।<br>नानृतस्याधिपत्यं च कुत एव गतिः शुभा ।।	</p></td><td>	5-107-9a<br>5-107-9b	<p class="mw-empty-elt"></p></td></tr>
<tr><td><p>	कुतः कृतघ्नस्य यशः कुतः स्थानं कुतः सुखम्।<br>अश्रद्धेयः कृतघ्नो हि कृतघ्ने नास्ति निष्कृतिः ।।	</p></td><td>	5-107-10a<br>5-107-10b	<p class="mw-empty-elt"></p></td></tr>
<tr><td><p>	न जीवत्यधनः पापः कुतः पापस्य तन्त्रणम्।<br>पापो ध्रुवमवाप्नोति विनाशं नाशयन्कृतम् ।।	</p></td><td>	5-107-11a<br>5-107-11b	<p class="mw-empty-elt"></p></td></tr>
<tr><td><p>	सोऽहं पापः कृतघ्नस्य कृपणश्चानृतोऽपि च ।<br>गुरोर्यः कृतकार्यः संस्तत्करोमि न भाषितम् ।।	</p></td><td>	5-107-12a<br>5-107-12b	<p class="mw-empty-elt"></p></td></tr>
<tr><td><p>	सोऽहं प्राणान्विमोक्ष्यामि कृत्वा यत्नमनुत्तमम् ।<br>अर्थिता न मया काचित्कृतपूर्वा दिवौकसाम् ।।	</p></td><td>	5-107-13a<br>5-107-13b	<p class="mw-empty-elt"></p></td></tr>

<tr><td><p>	मानयन्ति च मां सर्वे त्रिदशा यज्ञसंस्तरे।<br>अहं तु विबुधश्रेष्ठं देवं त्रिभुवनेश्वरम् ।<br>विष्णुं गच्छाम्यहं कृष्णं गतिं गतिमतां वरम् ।।	</p></td><td>	5-107-14a<br>5-107-14b<br>5-107-14c	<p class="mw-empty-elt"></p></td></tr>
<tr><td><p>	भोगा यस्मात्प्रतिष्ठन्ते व्याप्य सर्वान्सुरासुरान्।<br>प्रणतो द्रष्टुमिच्छामि कृष्णं योगिनमव्ययम् ।।	</p></td><td>	5-107-15a<br>5-107-15b	<p class="mw-empty-elt"></p></td></tr>
<tr><td><p>	एवमुक्ते सखा तस्य गरुडो विनतात्मजः ।<br>दर्शयामास तं प्राह संहृष्टः प्रियकाम्यया ।।	</p></td><td>	5-107-16a<br>5-107-16b	<p class="mw-empty-elt"></p></td></tr>
<tr><td><p>	सहृद्भवान्मम मतः सुहृदां च मतः सुहृत्।<br>ईप्सितेनाभिलाषेण योक्तव्यो विभवे सति ।।	</p></td><td>	5-107-17a<br>5-107-17b	<p class="mw-empty-elt"></p></td></tr>
<tr><td><p>	विभवश्चास्ति मे विप्र वासवावरजो द्विज ।<br>पूर्वमुक्तस्त्वदर्थं च कृतः कामश्च तेन मे ।।	</p></td><td>	5-107-18a<br>5-107-18b	<p class="mw-empty-elt"></p></td></tr>
<tr><td><p>	स भवानेतु गच्छाव नयिष्ये त्वां यथासुखम् ।<br>देशं पारं पृथिव्या वा गच्छ गालव मा चिरम् ।।	</p></td><td>	5-107-19a<br>5-107-19b	<p class="mw-empty-elt"></p></td></tr>
</tbody>