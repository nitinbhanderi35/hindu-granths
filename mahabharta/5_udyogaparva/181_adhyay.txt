				
<tbody><tr><td><p>	<b>भीष्म उवाच।</b>	</p></td><td>	5-181-1x	<p class="mw-empty-elt"></p></td></tr>
<tr><td><p>	समागतस्य रामेण पुनरेवातिदारुणम्।<br>अन्येद्युस्तुमुलं युद्धं तदा भरतसत्तम ।।	</p></td><td>	5-181-1a<br>5-181-1b	<p class="mw-empty-elt"></p></td></tr>
<tr><td><p>	ततो दिव्यास्त्रविच्छूरो दिव्यान्यस्त्राण्यनेकशःक ।<br>अयोजयत्स धर्मात्मा दिवसे दिवसे विभुः ।।	</p></td><td>	5-181-2a<br>5-181-2b	<p class="mw-empty-elt"></p></td></tr>
<tr><td><p>	तान्यहं तत्प्रतीघातैरस्त्रैरस्त्राणि भारत।<br>व्यधमं तुमुलेयुद्धेप्राणांस्त्यक्त्वासुदुस्त्यजान् ।।	</p></td><td>	5-181-3a<br>5-181-3b	<p class="mw-empty-elt"></p></td></tr>
<tr><td><p>	अस्त्रैरस्त्रेषु बहुधा हतेष्वेव च भारत ।<br>अक्रुध्यत महातेजास्त्यक्तप्राणः स संयुगे ।।	</p></td><td>	5-181-4a<br>5-181-4b	<p class="mw-empty-elt"></p></td></tr>

<tr><td><p>	ततः शक्तिं प्राहिणोद्धोररूपा-<br>मस्त्रे रुद्धे जामदग्न्यो महात्मा।<br>कालोत्सृष्टां प्रज्वलितामिवोल्कां<br>संदीप्ताग्रां तेजसा व्याप्य लोकम् ।।	</p></td><td>	5-181-5a<br>5-181-5b<br>5-181-5c<br>5-181-5d	<p class="mw-empty-elt"></p></td></tr>

<tr><td><p>	ततोऽहं तामिषुभिर्दीप्यमानां<br>समायान्तीमन्तकालार्कदीप्ताम् ।<br>छित्त्वा त्रिधा पातयामास भूमौ<br>ततो ववौ पवनः पुण्यगन्धिः ।।	</p></td><td>	5-181-6a<br>5-181-6b<br>5-181-6c<br>5-181-6d	<p class="mw-empty-elt"></p></td></tr>

<tr><td><p>	तस्यां छिन्नायां क्रोधदीप्तोऽथ रामः<br>शक्तीर्घोराः प्राहिणोद्‌द्वादशान्याः ।<br>तासां रूपं भारत नोत शक्यं<br>तेजस्वित्वाल्लाघवाच्चैव वक्तुम् ।।	</p></td><td>	5-181-7a<br>5-181-7b<br>5-181-7c<br>5-181-7d	<p class="mw-empty-elt"></p></td></tr>

<tr><td><p>	किन्त्वेवाहं विह्वलः संप्रदृश्य<br>दिग्भ्यः सर्वास्ता महोत्का इवाग्नेः ।<br>नानारूपास्तेजसोग्रेण दीप्ता<br>यथाऽऽदित्या द्वादश लोकसंक्षये ।।	</p></td><td>	5-181-8a<br>5-181-8b<br>5-181-8c<br>5-181-8d	<p class="mw-empty-elt"></p></td></tr>

<tr><td><p>	ततो जालं बाणमयं विवृत्तं<br>संदृश्य भित्त्वा शरजालेन राजन्।<br>द्वादशेषून्प्राहिणवं रणेऽहं<br>ततः शक्तीरप्यधमं घोररूपाः ।।	</p></td><td>	5-181-9a<br>5-181-9b<br>5-181-9c<br>5-181-9d	<p class="mw-empty-elt"></p></td></tr>

<tr><td><p>	ततो राजञ्जामदग्न्यो महात्मा<br>शक्तीर्घोरा व्याक्षिपद्धेमदण्डाः।<br>विचित्रिताः काञ्चनपट्टनंद्धा<br>यथा महोल्का ज्वलितास्तथा ताः ।।	</p></td><td>	5-181-10a<br>5-181-10b<br>5-181-10c<br>5-181-10d	<p class="mw-empty-elt"></p></td></tr>

<tr><td><p>	ताश्चाप्युग्राश्चर्मणा वारयित्वा<br>खङ्गेनाजौ पातयित्वा नरेन्द्र।<br>बाणैर्दिव्यैर्जामदग्न्यस्य सङ्ख्ये<br>दिव्यानश्वानभ्यवर्षं ससूतान् ।।	</p></td><td>	5-181-11a<br>5-181-11b<br>5-181-11c<br>5-181-11d	<p class="mw-empty-elt"></p></td></tr>

<tr><td><p>	निर्मिक्तानां पन्नगानां सरूपा<br>दृष्ट्वा शक्तीर्हेमचित्रा निकृत्ताः ।<br>प्रादुश्चक्रे दिव्यमस्त्रं महात्मा<br>क्रोधाविष्टो हैहयेशममाथी ।।	</p></td><td>	5-181-12a<br>5-181-12b<br>5-181-12c<br>5-181-12d	<p class="mw-empty-elt"></p></td></tr>

<tr><td><p>	ततः श्रेण्यः शलभानामिवोग्राः<br>समापेतुर्विशिखानां प्रदीप्ताः ।<br>समाचिनोच्चापि भृशं शरीरं<br>हयान्सूतं सरथं चैव मह्यम् ।।	</p></td><td>	5-181-13a<br>5-181-13b<br>5-181-13c<br>5-181-13d	<p class="mw-empty-elt"></p></td></tr>

<tr><td><p>	रथः शरैर्मे निचितः सर्वतोऽभू-<br>त्तथा वाहाः सारथिश्चैव राजन्।<br>युगं रथेषां च तथैव चक्रे<br>तथैवाक्षः शरकृत्तोऽथ भग्नः ।।	</p></td><td>	5-181-14a<br>5-181-14b<br>5-181-14c<br>5-181-14d	<p class="mw-empty-elt"></p></td></tr>

<tr><td><p>	ततस्तस्मिन्बाणवर्षे व्यतीते<br>शरौघेण प्रत्यवर्षं गुरुं तम्।<br>स विक्षतो मार्गणैर्ब्रह्मराशि-<br>र्देहादसक्तं मुमुचे भूरि रक्तम् ।।	</p></td><td>	5-181-15a<br>5-181-15b<br>5-181-15c<br>5-181-15d	<p class="mw-empty-elt"></p></td></tr>

<tr><td><p>	यथा रामो बाणजालाभितप्त-<br>स्तथैवाहं सुभृशं गाढविद्धः ।<br>ततो युद्धं व्यरमच्चापराह्णे<br>भानावस्तं प्रतियाते महीध्रम् ।।	</p></td><td>	5-181-16a<br>5-181-16b<br>5-181-16c<br>5-181-16d	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि अम्बोपाख्यानपर्वणि <br>एकाशीत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>