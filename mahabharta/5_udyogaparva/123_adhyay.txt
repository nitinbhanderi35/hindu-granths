				
<tbody><tr><td><p>	<b>नारद उवाच।</b>	</p></td><td>	5-123-1x	<p class="mw-empty-elt"></p></td></tr>
<tr><td><p>	सद्भिरारोपितः स्वर्गं पार्थिवैर्भूरिदक्षिणैः ।<br>अभ्यनुज्ञाय दौहित्रान्ययातिर्दिवमास्थितः ।।	</p></td><td>	5-123-1a<br>5-123-1b	<p class="mw-empty-elt"></p></td></tr>
<tr><td><p>	अभिवृष्टश्च वर्षेण नानापुष्पसुगन्धिना।<br>परिष्वक्तश्च पुण्येन वायुना पुण्यगन्धिना ।।	</p></td><td>	5-123-2a<br>5-123-2b	<p class="mw-empty-elt"></p></td></tr>
<tr><td><p>	अचलं स्थानमासाद्य दौहित्रफलनिर्जितम् ।<br>कर्मभिः स्वैरुपचितो जज्वाल परया श्रिया ।।	</p></td><td>	5-123-3a<br>5-123-3b	<p class="mw-empty-elt"></p></td></tr>
<tr><td><p>	उपगीतोपनृत्तश्च गन्धर्वाप्सरसां गणैः ।<br>प्रीत्या प्रतिगृहीतश्च स्वर्गे दुन्दुभिनिःस्वनैः ।।	</p></td><td>	5-123-4a<br>5-123-4b	<p class="mw-empty-elt"></p></td></tr>
<tr><td><p>	अभिष्टुतश्च विविधैर्देवराजर्षिचारणैः ।<br>अर्चितश्चोत्तमार्घेण दैवतैरभिनन्दितः ।।	</p></td><td>	5-123-5a<br>5-123-5b	<p class="mw-empty-elt"></p></td></tr>
<tr><td><p>	प्राप्तः स्वर्गफलं चैव तमुवाच पितामहः ।<br>निर्वृतं शान्तमनसं वचोभिस्तर्पयन्निव ।।	</p></td><td>	5-123-6a<br>5-123-6b	<p class="mw-empty-elt"></p></td></tr>
<tr><td><p>	चतुष्पादस्त्वया धर्मश्रितो लोक्येन कर्मणा ।<br>अक्षयस्तव लोकोऽयं कीर्तिश्चैवाक्षया दिवि ।।	</p></td><td>	5-123-7a<br>5-123-7b	<p class="mw-empty-elt"></p></td></tr>
<tr><td><p>	पुनस्त्वयैव राजर्षे स्वकृतेन विघातितम्।<br>आवृतं तमसा चेतः सर्वेषां स्वर्गवासिनाम् ।।	</p></td><td>	5-123-8a<br>5-123-8b	<p class="mw-empty-elt"></p></td></tr>
<tr><td><p>	येन त्वां नाभिजानन्ति ततोऽज्ञातोसि पातितः ।<br>प्रीत्यैव चासि दौहित्रैस्तारितस्त्वमिहागतः ।।	</p></td><td>	5-123-9a<br>5-123-9b	<p class="mw-empty-elt"></p></td></tr>
<tr><td><p>	स्थानं च प्रतिपन्नोऽसि कर्मणा स्वेन निर्जितम् ।<br>अचलं शाश्वतं पुण्यमुत्तमं ध्रुवमव्ययम् ।।	</p></td><td>	5-123-10a<br>5-123-10b	<p class="mw-empty-elt"></p></td></tr>
<tr><td><p>	<b>ययातिरुवाच।</b>	</p></td><td>	5-123-11x	<p class="mw-empty-elt"></p></td></tr>
<tr><td><p>	भगवन्संशयो मेऽस्ति कश्चितं छेत्तुमर्हसि ।<br>न ह्यन्यमहमर्हामि प्रष्टुं लोकपितामह ।।	</p></td><td>	5-123-11a<br>5-123-11b	<p class="mw-empty-elt"></p></td></tr>
<tr><td><p>	बहुवर्षसहस्रान्तं प्रजापालनवर्धितम्।<br>अनेकक्रतुदानौघैरार्जितं मे महत्फलम् ।।	</p></td><td>	5-123-12a<br>5-123-12b	<p class="mw-empty-elt"></p></td></tr>

<tr><td><p>	कथं तदल्पकालेन क्षीणं येनास्मि पातितः ।<br>भगवन्वेत्थ लोकांश्च शाश्वतान्मम निर्मितान् ।<br>कथं नु मम तत्सर्वं विप्रनष्टं महाद्युते ।।	</p></td><td>	5-123-13a<br>5-123-13b<br>5-123-13c	<p class="mw-empty-elt"></p></td></tr>
<tr><td><p>	<b>पितामह उवाच।</b>	</p></td><td>	5-123-14x	<p class="mw-empty-elt"></p></td></tr>
<tr><td><p>	बहुवर्षसहस्रान्तं प्रजापालनवर्धितम्।<br>अनेकक्रतुदानौघैर्यत्त्वयोपार्जितं फलम् ।।	</p></td><td>	5-123-14a<br>5-123-14b	<p class="mw-empty-elt"></p></td></tr>
<tr><td><p>	तदनेनैव दोषेण क्षीणं येनासि पातितः।<br>अभिमानेन राजेन्द्र धिक्कृतः स्वर्गवासिभिः ।।	</p></td><td>	5-123-15a<br>5-123-15b	<p class="mw-empty-elt"></p></td></tr>
<tr><td><p>	नायं मानेन राजर्षे न बलेन न हिंसया।<br>न शाठ्येन न मायाभिर्लोको भवति शाश्वतः ।।	</p></td><td>	5-123-16a<br>5-123-16b	<p class="mw-empty-elt"></p></td></tr>
<tr><td><p>	नावमान्यास्त्वया राजन्नधमोत्कृष्टमध्यमाः।<br>न हि मानप्रदग्धानां कश्चिदस्ति शमः क्वचित् ।।	</p></td><td>	5-123-17a<br>5-123-17b	<p class="mw-empty-elt"></p></td></tr>
<tr><td><p>	पतनारोहणमिदं कथयिष्यन्ति ये नराः ।<br>विषमाण्यपि ते प्राप्तास्तरिष्यन्ति न संशयः ।।	</p></td><td>	5-123-18a<br>5-123-18b	<p class="mw-empty-elt"></p></td></tr>
<tr><td><p>	<b>नारद उवाच।</b>	</p></td><td>	5-123-19x	<p class="mw-empty-elt"></p></td></tr>
<tr><td><p>	एष दोषोऽभिमानेन पुरा प्राप्तो ययातिना ।<br>निर्बध्नताऽतिमात्रं च गालवेन महीपते ।।	</p></td><td>	5-123-19a<br>5-123-19b	<p class="mw-empty-elt"></p></td></tr>
<tr><td><p>	श्रोतव्यं हितकामानां सुहृदां हितमिच्छताम्।<br>न कर्तव्यो हि निर्बन्धो निर्बन्धो हि क्षयोदयः ।।	</p></td><td>	5-123-20a<br>5-123-20b	<p class="mw-empty-elt"></p></td></tr>
<tr><td><p>	तस्मात्त्वमपि गान्धारे मानं क्रोधं च वर्जय ।<br>सन्धत्स्व पाण्डवैर्वीर संरम्भं त्यज पार्थिव ।।	</p></td><td>	5-123-21a<br>5-123-21b	<p class="mw-empty-elt"></p></td></tr>
<tr><td><p>	स भवान्सुहृदां पथ्यं वचो गृह्णातु माऽनृतम् ।<br>समर्थैर्विग्रहं कृत्वा विषमस्थो भविष्यसि ।।	</p></td><td>	5-123-22a<br>5-123-22b	<p class="mw-empty-elt"></p></td></tr>

<tr><td><p>	ददाति यत्पार्थिव यत्करति<br>यद्वा तपस्तप्यति यञ्जुहोति।<br>न तस्य नाशोऽस्ति न चापकर्षो<br>नान्यस्तदश्नाति स एव कर्ता ।।	</p></td><td>	5-123-23a<br>5-123-23b<br>5-123-23c<br>5-123-23d	<p class="mw-empty-elt"></p></td></tr>

<tr><td><p>	इदं महाख्यानमनुत्तमं हितं<br>बहुश्रुतानां गतरोषरागिणाम्।<br>समीक्ष्य लोके बहुधा प्रधारितं<br>त्रिवर्गदृष्टिः पृथिवीमुपाश्नुते ।।	</p></td><td>	5-123-24a<br>5-123-24b<br>5-123-24c<br>5-123-24d	<p class="mw-empty-elt"></p></td></tr>
<tr><td><p>	` एतत्पुण्यतमं राजन्ययातेश्चरितं महत्।<br>यच्छ्रुत्वा श्रावयित्वा च स्वर्गं यान्तीह मानवाः ।।'	</p></td><td>	5-123-25a<br>5-123-25b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवद्यानपर्वणि <br>त्रयोविंशत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>