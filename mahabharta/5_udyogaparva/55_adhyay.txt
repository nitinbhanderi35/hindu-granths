				
<tbody><tr><td><p>	<b>दुर्योधन उवाच।</b>	</p></td><td>	5-55-1x	<p class="mw-empty-elt"></p></td></tr>
<tr><td><p>	न भेतव्यं महाराज न शोच्या भवतां वयम्।<br>समर्थाः स्म पराञ्जेतुं बलिनः समरे विभो ।।	</p></td><td>	5-55-1a<br>5-55-1b	<p class="mw-empty-elt"></p></td></tr>
<tr><td><p>	वने प्रव्राजितान्पार्थान्यदायान्मधुसूदनः ।<br>महता बलचक्रेण परराष्ट्रावमर्दिना ।।	</p></td><td>	5-55-2a<br>5-55-2b	<p class="mw-empty-elt"></p></td></tr>
<tr><td><p>	केकया धृष्टकेतुश्च धृष्टद्युम्नश्च पार्षत।<br>राजानश्चान्वयुः पार्थान्बहवोऽन्येऽनुयायिनः ।।	</p></td><td>	5-55-3a<br>5-55-3b	<p class="mw-empty-elt"></p></td></tr>
<tr><td><p>	इन्द्रप्रस्थस्य चादूरात्समाजग्मुर्महारथाः ।<br>व्यगर्हयंश्च संगम्य भवन्तं कुरुभिः सह ।।	</p></td><td>	5-55-4a<br>5-55-4b	<p class="mw-empty-elt"></p></td></tr>
<tr><td><p>	ते युधिष्ठिरमासीनमजिनैः प्रतिवासितम्।<br>कृष्णप्रधानाः संहत्य पर्युपासन्त भारत ।।	</p></td><td>	5-55-5a<br>5-55-5b	<p class="mw-empty-elt"></p></td></tr>
<tr><td><p>	प्रत्यादनं च राज्यस्य कार्यमूचुर्नराधिपाः ।<br>भवतः सानुबन्धस्य समुच्छेदं चिकीर्षवः।।	</p></td><td>	5-55-6a<br>5-55-6b	<p class="mw-empty-elt"></p></td></tr>
<tr><td><p>	श्रुत्वा चैवं मयोस्तास्तु भीष्मद्रोणकृपास्तदा।<br>ज्ञातिक्षयभयाद्राजन्भीतेन भरतर्षभ ।।	</p></td><td>	5-55-7a<br>5-55-7b	<p class="mw-empty-elt"></p></td></tr>
<tr><td><p>	ततः स्थास्यन्ति समये पाण्डवा इति मे मतिः।<br>समुच्छेदं हि नः कृत्स्नं वासुदेवश्चिकीर्षति ।।	</p></td><td>	5-55-8a<br>5-55-8b	<p class="mw-empty-elt"></p></td></tr>
<tr><td><p>	ऋते च विदुरात्सर्वे यूयं वध्या मता मम।<br>धृतराष्ट्रस्तु धर्मज्ञो न वध्यः कुरुसत्तमः।।	</p></td><td>	5-55-9a<br>5-55-9b	<p class="mw-empty-elt"></p></td></tr>
<tr><td><p>	समुच्छेदं च कृत्स्नं नः कृत्वा तात जनार्दनः।<br>एकराज्यं कुरूणां स्म चिकीर्षति युधिष्ठिरे ।।	</p></td><td>	5-55-10a<br>5-55-10b	<p class="mw-empty-elt"></p></td></tr>
<tr><td><p>	तत्र किं प्राप्तकालं नः प्रणिपातः पलायनम्।<br>प्राणान्वा संपरित्यज्य प्रतियुध्यामाहे परान् ।।	</p></td><td>	5-55-11a<br>5-55-11b	<p class="mw-empty-elt"></p></td></tr>
<tr><td><p>	प्रतियुद्धे तु नियतः स्यादस्माकं पराजयः।<br>युधिष्ठिरस्य सर्वे हि पार्थिवा वशवर्तिनः ।।	</p></td><td>	5-55-12a<br>5-55-12b	<p class="mw-empty-elt"></p></td></tr>
<tr><td><p>	विरक्तराष्ट्राश्च वयं मित्राणि कुपितानि नः।<br>धिक्कृताः पार्थिवैः सर्वैः स्वजनेन च सर्वशः ।।	</p></td><td>	5-55-13a<br>5-55-13b	<p class="mw-empty-elt"></p></td></tr>
<tr><td><p>	प्रणिपाते न दोषोस्ति सन्धिर्नः शाश्वतीः समाः।<br>पितरं त्वेव शोचामि प्रज्ञानेत्रं जनाधिपम् ।।	</p></td><td>	5-55-14a<br>5-55-14b	<p class="mw-empty-elt"></p></td></tr>

<tr><td><p>	मत्कृते दुःखमापन्नं क्लेशं प्राप्तमनन्तकम्।<br>कृतं हि तव पुत्रैश्च परेषामवरोधनम् ।<br>मत्प्रयार्थं पुरैवैतद्विदितं ते नरोत्तम ।।	</p></td><td>	5-55-15a<br>5-55-15b<br>5-55-15c	<p class="mw-empty-elt"></p></td></tr>
<tr><td><p>	ते राज्ञो धृतराष्ट्रस्य सामात्यस्य महारथाः ।<br>वैरं प्रतिकरिष्यन्ति कुलोच्छेदेन पाण्डवाः ।।	</p></td><td>	5-55-16a<br>5-55-16b	<p class="mw-empty-elt"></p></td></tr>
<tr><td><p>	ततो द्रोणोऽब्रवीद्भीष्मः कृपो द्रौणिश्च भारत।<br>मत्वा मां महतीं चिन्तामास्थितंव्यथितेन्द्रियं ।।	</p></td><td>	5-55-17a<br>5-55-17b	<p class="mw-empty-elt"></p></td></tr>
<tr><td><p>	अभिद्रुग्धाः परे चेन्नो न भेतव्यं परन्तप।<br>असमर्थाः परे जेतुमस्मान्युधि समास्थितान् ।।	</p></td><td>	5-55-18a<br>5-55-18b	<p class="mw-empty-elt"></p></td></tr>
<tr><td><p>	एकैकशः समर्थाः स्मो विजेतुं सर्वपार्थिवान्।<br>आगच्छन्तु विनेष्यामो दर्पमेषां शितैः शरैः ।।	</p></td><td>	5-55-19a<br>5-55-19b	<p class="mw-empty-elt"></p></td></tr>
<tr><td><p>	पुरैकेन हि भीष्मेण विजिताः सर्वपार्थिवाः।<br>मृते पितर्यतिक्रुद्धो रथेनैकेन भारत।।	</p></td><td>	5-55-20a<br>5-55-20b	<p class="mw-empty-elt"></p></td></tr>
<tr><td><p>	जघान सुबहूंस्तेषां संरब्धः कुरुसत्तमः।<br>ततस्ते शरणं जग्मुर्देवव्रतमिमं भयात्।।	</p></td><td>	5-55-21a<br>5-55-21b	<p class="mw-empty-elt"></p></td></tr>
<tr><td><p>	स भीष्मः सुसमर्थोऽयमस्माभिः सहितो रणे।<br>परान्विजेतुं तस्मात्ते व्येतु भीर्भरतर्षभ ।।	</p></td><td>	5-55-22a<br>5-55-22b	<p class="mw-empty-elt"></p></td></tr>
<tr><td><p>	इत्येषां निश्चयो ह्यासीत्तत्कालेऽमिततेजसाम्।<br>पुरा तेषां पृथिवी कृत्स्नासीद्वशवर्तिनी ।।	</p></td><td>	5-55-23a<br>5-55-23b	<p class="mw-empty-elt"></p></td></tr>
<tr><td><p>	अस्मान्पुनरमी नाद्य समर्था जेतुमाहवे।<br>छिन्नपक्षाः परे ह्यद्य वीर्यहीनाश्च पाण्डवाः ।।	</p></td><td>	5-55-24a<br>5-55-24b	<p class="mw-empty-elt"></p></td></tr>
<tr><td><p>	अस्मत्संस्था च पृथिवी वर्तते भरतर्षभ।<br>एकार्थाः सुखदुःखेषु समानीताश्च पार्थिवाः ।।	</p></td><td>	5-55-25a<br>5-55-25b	<p class="mw-empty-elt"></p></td></tr>
<tr><td><p>	अप्यग्निं प्रविशेयुस्ते समुद्रं वा परन्तप।<br>मदर्थं पार्थिवाः सर्वे तद्विद्धि कुरुसत्तम।।	</p></td><td>	5-55-26a<br>5-55-26b	<p class="mw-empty-elt"></p></td></tr>
<tr><td><p>	उन्मत्तमिव चापि त्वां प्रहसन्तीह दुःखितम्।<br>विलपन्तं बहुविधं भीतं परविकत्थने।।	</p></td><td>	5-55-27a<br>5-55-27b	<p class="mw-empty-elt"></p></td></tr>
<tr><td><p>	एषां ह्येकैकशो राज्ञां समर्थं पाण्डवान्प्रति ।<br>आत्मानं मन्यते सर्वो व्येतु ते भयमागतम् ।।	</p></td><td>	5-55-28a<br>5-55-28b	<p class="mw-empty-elt"></p></td></tr>
<tr><td><p>	जेतुं समग्रां सेनां मे वासवोऽपि न शक्नुयात्।<br>हन्तुमक्षय्यरूपेयं ब्रह्मणोऽपि स्वयंभुवः ।।	</p></td><td>	5-55-29a<br>5-55-29b	<p class="mw-empty-elt"></p></td></tr>
<tr><td><p>	युधिष्ठिरः पुरं हित्वा पञ्चग्रामान्स याचते।<br>भीतो हि मामकात्सैन्यात्प्रभावाच्चैव मे विभो ।।	</p></td><td>	5-55-30a<br>5-55-30b	<p class="mw-empty-elt"></p></td></tr>
<tr><td><p>	समर्थं मन्यसे यच्च कुन्तीपुत्रं वृकोदरम्।<br>तन्मिथ्या न हि मे कृत्स्नं प्रभावं वेत्सि भारत ।।	</p></td><td>	5-55-31a<br>5-55-31b	<p class="mw-empty-elt"></p></td></tr>
<tr><td><p>	मत्समो हि गदायुद्धे पृथिव्यां नास्ति कश्चन।<br>नासीत्कश्चिदतिक्रान्तो भविता न च कश्चन ।।	</p></td><td>	5-55-32a<br>5-55-32b	<p class="mw-empty-elt"></p></td></tr>
<tr><td><p>	युक्तो दुःखोषितश्चाहं विद्यापारगतस्तथा।<br>तस्मान्न भीमान्नान्येभ्यो भयं मे विद्यते क्वचित् ।।	</p></td><td>	5-55-33a<br>5-55-33b	<p class="mw-empty-elt"></p></td></tr>
<tr><td><p>	दुर्योधनसमो नास्ति गदायामिति निश्चयः।<br>सङ्कर्षणस्य भवने यत्तदैनमुपावसम्।	</p></td><td>	5-55-34a<br>5-55-34b	<p class="mw-empty-elt"></p></td></tr>
<tr><td><p>	युद्धे सङ्कर्षणसमो बलेनाभ्यधिको भुवि।<br>गदाप्रहारं भीमो मे न जातु विषहेद्युधि ।।	</p></td><td>	5-55-35a<br>5-55-35b	<p class="mw-empty-elt"></p></td></tr>
<tr><td><p>	एकं प्रहारं यं दद्यां भीमाय रुषितो नृप।<br>स एवैनं नयोद्धोरः क्षिप्रं वैवस्वतक्षयम् ।।	</p></td><td>	5-55-36a<br>5-55-36b	<p class="mw-empty-elt"></p></td></tr>
<tr><td><p>	इच्छेयं च गदाहस्तं राजन्द्रष्टुं वृकोदरम्।<br>सुचिरं प्रार्थितो ह्येष मम नित्यं मनोरथः ।।	</p></td><td>	5-55-37a<br>5-55-37b	<p class="mw-empty-elt"></p></td></tr>
<tr><td><p>	गदया निहतो ह्याजौ मया पार्थो वृकोदरः ।<br>विशीर्णगावः पृथिवीं परासुः प्रपतिष्यति ।।	</p></td><td>	5-55-38a<br>5-55-38b	<p class="mw-empty-elt"></p></td></tr>
<tr><td><p>	गदाप्रहाराभिहतो हिमवानपि पर्वतः।<br>सकृन्मया विदीर्येत गिरिः शतसहस्रधा ।।	</p></td><td>	5-55-39a<br>5-55-39b	<p class="mw-empty-elt"></p></td></tr>
<tr><td><p>	स चाप्येतद्विजानाति वासुदेवार्जुनौ तथा।<br>दुर्योधनसमो नास्ति गदायामिति निश्चयः ।।	</p></td><td>	5-55-40a<br>5-55-40b	<p class="mw-empty-elt"></p></td></tr>
<tr><td><p>	तत्ते वृकोदरमयं भयं व्येतु महाहवे।<br>व्यपनेष्याम्यहं ह्येनं मा राजन्विमना भव ।।	</p></td><td>	5-55-41a<br>5-55-41b	<p class="mw-empty-elt"></p></td></tr>
<tr><td><p>	तस्मिन्मया हते क्षिप्रमर्जुनं बहवो रथाः ।<br>तुल्यरूपा विशिष्टाश्च क्षेप्स्यन्ति भरतर्षभ ।।	</p></td><td>	5-55-42a<br>5-55-42b	<p class="mw-empty-elt"></p></td></tr>
<tr><td><p>	भीष्मो द्रोणः कृपो द्रौणिः कर्णो भूरिश्रवास्तथा ।<br>प्राग्ज्योतिषाधिपः शल्यः सिन्धुराजो जयद्रथः।।	</p></td><td>	5-55-43a<br>5-55-43b	<p class="mw-empty-elt"></p></td></tr>
<tr><td><p>	एकैक एषां शक्तस्तु हन्तुं भारत पाण्डवान्।<br>समेतास्तु क्षणेनैतान्नेष्यन्ति यमसादनम् ।।	</p></td><td>	5-55-44a<br>5-55-44b	<p class="mw-empty-elt"></p></td></tr>
<tr><td><p>	समग्रा पार्थिवी सेना पार्थमेकं धनञ्जयम्।<br>कस्मादशक्ता निर्जेतुमिति हेतुर्न विद्यते ।।	</p></td><td>	5-55-45a<br>5-55-45b	<p class="mw-empty-elt"></p></td></tr>
<tr><td><p>	शरव्रातैस्तु भीष्मेण शतशो निचितोऽवशः।<br>द्रोणद्रौणिकृपैश्चैव गन्ता पार्थो यमक्षयम्।।	</p></td><td>	5-55-46a<br>5-55-46b	<p class="mw-empty-elt"></p></td></tr>
<tr><td><p>	पितामहोऽपि गाङ्गेयः शान्तनोरधि भारत।<br>ब्रह्मर्पिसदृशो जज्ञे देवैरपि सुदुःसहः ।।	</p></td><td>	5-55-47a<br>5-55-47b	<p class="mw-empty-elt"></p></td></tr>
<tr><td><p>	न हन्ता विद्यते चापि राजन्भीष्मस्य कश्चन।<br>पित्रा ह्युक्तः प्रसन्नेन नाकामस्त्वं मरिष्यसि ।।	</p></td><td>	5-55-48a<br>5-55-48b	<p class="mw-empty-elt"></p></td></tr>
<tr><td><p>	ब्रह्मर्षेश्च भरद्वाजाद्द्रोणो द्रोण्यामजायत।<br>द्रोणाज्जज्ञे महाराज द्रौणिश्च परमाश्त्रवित् ।।	</p></td><td>	5-55-49a<br>5-55-49b	<p class="mw-empty-elt"></p></td></tr>
<tr><td><p>	कृपश्चाचार्यमुख्योयं महर्षेर्गौतमादपि ।<br>शरस्तम्बोद्भवः श्रीमानवध्य इति मे मतिः ।।	</p></td><td>	5-55-50a<br>5-55-50b	<p class="mw-empty-elt"></p></td></tr>
<tr><td><p>	अयोनिजास्त्रयो ह्येते पिता माता च मातुलः ।<br>अश्वत्थाम्नो महारात स च शूरः स्थितो मम ।।	</p></td><td>	5-55-51a<br>5-55-51b	<p class="mw-empty-elt"></p></td></tr>
<tr><td><p>	सर्व एते महाराज देवकल्पा महारथाः।<br>शक्रस्यापि व्यथां कुर्युः संयुगे भरतर्षभ ।।	</p></td><td>	5-55-52a<br>5-55-52b	<p class="mw-empty-elt"></p></td></tr>
<tr><td><p>	नैतेषामर्जुनः शक्त एकैकं प्रतिवीक्षितुम्।<br>सहितास्तु नरव्याघ्रा हनिष्यन्ति धनञ्जयम् ।।	</p></td><td>	5-55-53a<br>5-55-53b	<p class="mw-empty-elt"></p></td></tr>
<tr><td><p>	भीष्माद्रोणकृपाणां च तुल्यः कर्णो मतो मम।<br>अनुज्ञातश्च रामेण मत्समोऽसीति भारत ।।	</p></td><td>	5-55-54a<br>5-55-54b	<p class="mw-empty-elt"></p></td></tr>
<tr><td><p>	कुण्डले रुचिरे चास्तां कर्णस्य सहजे शुभे ।<br>ते शच्यर्थं महेन्द्रेण याचितः स परन्तपः ।।	</p></td><td>	5-55-55a<br>5-55-55b	<p class="mw-empty-elt"></p></td></tr>
<tr><td><p>	अमोघया महाराज शक्त्या परमभीमया।<br>तस्य शक्त्योपगूढस्य कस्माज्जीवेद्धनञ्जयः।।	</p></td><td>	5-55-56a<br>5-55-56b	<p class="mw-empty-elt"></p></td></tr>
<tr><td><p>	विजयो मे ध्रुवं राजन्फलं पाणाविवाहितम्।<br>अभिव्यक्तः परेषां च कृत्स्नो भुवि पराजयः ।	</p></td><td>	5-55-57a<br>5-55-57b	<p class="mw-empty-elt"></p></td></tr>
<tr><td><p>	अह्ना ह्येकेन भीष्मोयं प्रयुतं हन्ति भारत।<br>तत्समाश्च महेष्वासा द्रोणद्रौणिकृपा अपि ।।	</p></td><td>	5-55-58a<br>5-55-58b	<p class="mw-empty-elt"></p></td></tr>
<tr><td><p>	संशप्तकानां वृन्दानि क्षत्रियाणां परन्तप।<br>अर्जुनं वयमस्मान्वा निहन्यात्कपिकेतनः ।।	</p></td><td>	5-55-59a<br>5-55-59b	<p class="mw-empty-elt"></p></td></tr>
<tr><td><p>	तांश्चालमिति मन्यन्ते सव्यसाचिवधे धृताः।<br>पार्थिवाः स भवांस्तेभ्यो ह्यकस्माद्व्यथते कथम्।।	</p></td><td>	5-55-60a<br>5-55-60b	<p class="mw-empty-elt"></p></td></tr>
<tr><td><p>	भीमसेने च निहते कोऽन्यो युध्येत भारत।<br>परेषां तन्ममाचक्ष्व यदि वेत्थ परन्तप ।।	</p></td><td>	5-55-61a<br>5-55-61b	<p class="mw-empty-elt"></p></td></tr>
<tr><td><p>	पञ्च ते भ्रातरः सर्वे धृष्टद्युम्नोऽथ सात्यकिः ।<br>परेषां सप्त ये राजन्योधाः सारं बलं मतम् ।।	</p></td><td>	5-55-62a<br>5-55-62b	<p class="mw-empty-elt"></p></td></tr>
<tr><td><p>	अस्माकं तु विशिष्टा ये भीष्मद्रोणकृपादयः ।<br>द्रौणिर्विकर्तनः कर्णः सोमदत्तोथ बाह्लिकः ।।	</p></td><td>	5-55-63a<br>5-55-63b	<p class="mw-empty-elt"></p></td></tr>
<tr><td><p>	प्राग्ज्योतिषाधिपः शल्य आवन्त्यौ च जयद्रथः।<br>दुःशासनो दुर्मखश्च दुःसहश्च विशांपते।।	</p></td><td>	5-55-64a<br>5-55-64b	<p class="mw-empty-elt"></p></td></tr>
<tr><td><p>	श्रुतायुश्चित्रसेनश्च पुरुमित्रो विविंशतिः।<br>शलो भूरिश्रवाश्चैव विकर्णश्च तवात्मजः ।।	</p></td><td>	5-55-65a<br>5-55-65b	<p class="mw-empty-elt"></p></td></tr>
<tr><td><p>	अक्षौहिण्यो हि मे राजन्दशैका च समाहृताः।<br>न्यूना परेषां सप्तैव कस्मान्मे स्यात्पराजयः ।।	</p></td><td>	5-55-66a<br>5-55-66b	<p class="mw-empty-elt"></p></td></tr>
<tr><td><p>	बलं त्रिगुणतो हीनं योध्यं प्राह बृहस्पतिः।<br>परेभ्यस्त्रिगुणा चेयं मम राजन्ननीकिनी ।।	</p></td><td>	5-55-67a<br>5-55-67b	<p class="mw-empty-elt"></p></td></tr>
<tr><td><p>	गुणहीनं परेषां च बहु पश्यामि भारत।<br>गुणोदयं बहुगुणमात्मनश्च विशांपते।।	</p></td><td>	5-55-68a<br>5-55-68b	<p class="mw-empty-elt"></p></td></tr>
<tr><td><p>	एतत्सर्वं समाज्ञाय बलाग्र्यं मम भारत ।<br>न्यूनतां पाण्डवानां च न मोहं गन्तुमर्हसि ।।	</p></td><td>	5-55-69a<br>5-55-69b	<p class="mw-empty-elt"></p></td></tr>
<tr><td><p>	इत्युक्त्वा सञ्जयं भूयः पर्यपृच्छत भारत।<br>विवित्सुः प्राप्तकालानि ज्ञात्वा परपुरञ्जयः ।।	</p></td><td>	5-55-70a<br>5-55-70b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>यानसन्धिपर्वणि पञ्चपञ्चाशत्तशोऽध्यायः ।।	</p></td><td>		<p class="mw-empty-elt"></p></td></tr></tbody>