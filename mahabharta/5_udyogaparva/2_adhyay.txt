				
<tbody><tr><td><p>	<b>बलदेव उवाच।</b>	</p></td><td>	5-2-1x	<p class="mw-empty-elt"></p></td></tr>

<tr><td><p>	श्रुतं भवद्भिर्गदपूर्वजस्य<br>वाक्यं यथा धर्मवदर्थवच्च।<br>अजातशत्रोश्च हितं च युक्तं<br>दुर्योधनस्यापि तथैव राज्ञः ।।	</p></td><td>	5-2-1a<br>5-2-1b<br>5-2-1c<br>5-2-1d	<p class="mw-empty-elt"></p></td></tr>

<tr><td><p>	अर्धं हि राज्यस्य विसृज्य वीराः<br>कुन्तीसुतास्तस्य कृते यतन्ते।<br>प्रदाय चार्धं धृतराष्ट्रपुत्रः<br>सुखी सहास्माभिरतीव मोदेत् ।।	</p></td><td>	5-2-2a<br>5-2-2b<br>5-2-2c<br>5-2-2d	<p class="mw-empty-elt"></p></td></tr>

<tr><td><p>	लब्ध्वा हि राज्यं पूरुषप्रवीराः<br>सम्यक्प्रवृत्तेषु परेषु चैव ।<br>ध्रुवं प्रशान्ताः सुखमाविशेयु-<br>स्तेषां प्रशान्तिश्च हितं प्रजानाम् ।।	</p></td><td>	5-2-3a<br>5-2-3b<br>5-2-3c<br>5-2-3d	<p class="mw-empty-elt"></p></td></tr>

<tr><td><p>	दुर्योधनस्यापि मतं च वेत्तुं<br>वक्तुं च वाक्यानि युधिष्ठिरस्य।<br>प्रियं च मे स्याद्यदि तत्र कश्चि-<br>द्व्रजेच्छमार्थं कुरुपाण्डवानाम् ।।	</p></td><td>	5-2-4a<br>5-2-4b<br>5-2-4c<br>5-2-4d	<p class="mw-empty-elt"></p></td></tr>

<tr><td><p>	स भीष्ममामन्त्र्य कुरुप्रवीरं<br>वैचित्रवीर्यं च महानुभावम् ।<br>द्रोणं सपुत्रं विदुरं कृपं च<br>गान्धारराजं च समूतपुत्रम् ।।	</p></td><td>	5-2-5a<br>5-2-5b<br>5-2-5c<br>5-2-5d	<p class="mw-empty-elt"></p></td></tr>

<tr><td><p>	सवे च येऽन्ये धृतराष्ट्रपुत्रा<br>बलप्रधाना निगमप्रधानाः ।<br>स्थिताश्च धर्मेषु यथा स्वकेषु<br>लोकप्रवीराः श्रुतशीलवृद्धाः ।।	</p></td><td>	5-2-6a<br>5-2-6b<br>5-2-6c<br>5-2-6d	<p class="mw-empty-elt"></p></td></tr>

<tr><td><p>	एतेषु सर्वेषु समागतेषु<br>पौरेषु वृद्धेषु च संगतेषु।<br>ब्रवीतु वाक्यं प्रणिपातयुक्तं<br>कुन्तीसुतस्यार्थकरं यथा स्यात् ।।	</p></td><td>	5-2-7a<br>5-2-7b<br>5-2-7c<br>5-2-7d	<p class="mw-empty-elt"></p></td></tr>

<tr><td><p>	सर्वास्ववस्थासु च ते न कोप्या<br>ग्रस्तो हि सोऽर्थो बलमाश्रितैस्तैः।<br>प्रियाभ्युपेतस्य युधिष्ठिरस्य<br>द्यूते प्रसक्तस्य हृतं च राज्यम् ।।	</p></td><td>	5-2-8a<br>5-2-8b<br>5-2-8c<br>5-2-8d	<p class="mw-empty-elt"></p></td></tr>

<tr><td><p>	निवार्यमाणश्च कुरुप्रवीरः<br>सर्वैः सुहृद्भिर्ह्यमप्यतञ्झः।<br>स दीव्यमानः प्रतिदीव्य चैनं<br>गान्धारराजस्य सुतं मताक्षम् ।।	</p></td><td>	5-2-9a<br>5-2-9b<br>5-2-9c<br>5-2-9d	<p class="mw-empty-elt"></p></td></tr>

<tr><td><p>	हित्वा हि कर्णं च सुयोधनं च<br>समाह्वयद्देवितुमाजमीढः।<br>दुरोदरास्तत्र सहस्रशोऽन्ये<br>युधिष्ठिरो यान्विषहेत जेतुम् ।।	</p></td><td>	5-2-10a<br>5-2-10b<br>5-2-10c<br>5-2-10d	<p class="mw-empty-elt"></p></td></tr>

<tr><td><p>	उत्सृज्य तान्सौबलमेव चायं<br>समाह्वयत्तेन जितोऽक्षवत्याम्।<br>स दीव्यमानः प्रतिदेवनेन<br>अक्षेषु नित्यं स्वपराङ्भुखेषु ।।	</p></td><td>	5-2-11a<br>5-2-11b<br>5-2-11c<br>5-2-11d	<p class="mw-empty-elt"></p></td></tr>

<tr><td><p>	संरम्भमाणो विजितः प्रसह्य<br>तत्रापराधः शकुनेर्न कश्चित्।<br>तस्मात्प्रणम्यैव वचो ब्रवीतु<br>वैचित्रवीर्यं बहुसामयुक्तम् ।।	</p></td><td>	5-2-12a<br>5-2-12b<br>5-2-12c<br>5-2-12d	<p class="mw-empty-elt"></p></td></tr>

<tr><td><p>	तथा हि शक्यो धृतराष्ट्रपुत्रः<br>स्वार्थें नियोक्तुं पुरुषेण तेन।<br>अयुद्धमाकाङ्क्षत कौरवाणां<br>साम्नैव दुर्योधनमाश्वसध्वम्।।	</p></td><td>	5-2-13a<br>5-2-13b<br>5-2-13c<br>5-2-13d	<p class="mw-empty-elt"></p></td></tr>
<tr><td><p>	साम्ना जितोऽर्थोऽर्थकरो भवेत<br>युद्धेऽनयो भविता नेह सोऽर्थः ।।	</p></td><td>	5-2-14a<br>5-2-14b	<p class="mw-empty-elt"></p></td></tr>

<tr><td><p>	एवं ध्रुवत्येव मधुप्रवीरे<br>शिनिप्रवीरः सहसोत्पपात<br>तच्चापि वाक्यं परिनिन्द्य तस्य<br>समाददे वाक्यमिदं समुन्युः ।।	</p></td><td>	5-2-15a<br>5-2-15b<br>5-2-15c<br>5-2-15d	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि<br> सेनोद्योगपर्वणि द्वितीयोऽध्यायः ।।	</p></td><td>		<p class="mw-empty-elt"></p></td></tr></tbody>