				
<tbody><tr><td><p>	<b>सञ्जय उवाच।</b>	</p></td><td>	5-160-1x	<p class="mw-empty-elt"></p></td></tr>
<tr><td><p>	हिरण्वत्यां निविष्टेषु पाण्डवेषु महात्मसु।<br>न्यविशन्त महाराज कौरवेया यथाविधि ।।	</p></td><td>	5-160-1a<br>5-160-1b	<p class="mw-empty-elt"></p></td></tr>
<tr><td><p>	तत्र दुर्योधनो राजा निवेस्य बलमोजसा ।<br>संमानयित्वा नृपतीन्न्यस्य गुल्मांस्तथैव च ।।	</p></td><td>	5-160-2a<br>5-160-2b	<p class="mw-empty-elt"></p></td></tr>
<tr><td><p>	आरक्षस्य विधिं कृत्वा योधानां तत्र भारत ।<br>कर्णं दुःशासनं चैव शकुनिं चापि सौबलम् ।।	</p></td><td>	5-160-3a<br>5-160-3b	<p class="mw-empty-elt"></p></td></tr>
<tr><td><p>	आनाय्य नृपतिस्तत्र मन्त्रयामास भारत।<br>तत्र दुर्योधनो राजा कर्णेन सह भारत ।।	</p></td><td>	5-160-4a<br>5-160-4b	<p class="mw-empty-elt"></p></td></tr>
<tr><td><p>	सौबलेन च राजेन्द्र मन्त्रयित्वा नरर्षभ ।<br>आहूयोपह्वरे राजन्नुलूकमिदमब्रवीत् ।।	</p></td><td>	5-160-5a<br>5-160-5b	<p class="mw-empty-elt"></p></td></tr>
<tr><td><p>	उलूक गच्छ कैतव्य पाण्डवान्सहसोमकान्।<br>गत्वा मम वचो ब्रूहि वासुदेवस्य श्रृण्वतः।।	</p></td><td>	5-160-6a<br>5-160-6b	<p class="mw-empty-elt"></p></td></tr>
<tr><td><p>	इदं तत्समनुप्राप्तं वर्षपूगाभिचिन्तितम् ।<br>पाण्डवानां कुरूणां च युद्धं लोकभयङ्करम् ।।	</p></td><td>	5-160-7a<br>5-160-7b	<p class="mw-empty-elt"></p></td></tr>
<tr><td><p>	यदेतत्कत्थनावाक्यं सञ्जयो महदब्रवीत्।<br>वासुदेवसहायस्य गर्जतः सानुजस्य ते ।।	</p></td><td>	5-160-8a<br>5-160-8b	<p class="mw-empty-elt"></p></td></tr>
<tr><td><p>	मध्ये करूणां कौन्तेय तस्य कालोयमागतः ।<br>यथावत्संप्रतिज्ञातं तत्सर्वं क्रियतामिति ।।	</p></td><td>	5-160-9a<br>5-160-9b	<p class="mw-empty-elt"></p></td></tr>
<tr><td><p>	ज्येष्ठं तथैव कौन्तेयं ब्रूयास्त्यं वचनान्मम ।।	</p></td><td>	5-160-10a	<p class="mw-empty-elt"></p></td></tr>

<tr><td><p>	भ्रातृभिः सहितः सर्वैः सोमकैश्च सकेकयैः।<br>कथं वा धार्मिको भूत्वा त्वमधर्मे मनः कृथाः।<br>य इच्छसि जगत्सर्वं नश्यमानं नृशंसवत् ।।	</p></td><td>	5-160-11a<br>5-160-11b<br>5-160-11c	<p class="mw-empty-elt"></p></td></tr>
<tr><td><p>	अभयं सर्वभूतेभ्यो पाता त्वमिति मे मतिः ।।	</p></td><td>	5-160-12a	<p class="mw-empty-elt"></p></td></tr>
<tr><td><p>	श्रूयते हि पुरा गीतः श्लोकोऽयं भरतर्षभ ।<br>प्रह्लादेनाथ भद्रं ते हृते राज्ये तु दैवतैः ।।	</p></td><td>	5-160-13a<br>5-160-13b	<p class="mw-empty-elt"></p></td></tr>
<tr><td><p>	यस्य धर्मध्वजो नित्यं सुरा ध्वज इवोच्छ्रितः।<br>प्रच्छन्नानि च पापानि बैडालं नाम तद्ब्रतम् ।।	</p></td><td>	5-160-14a<br>5-160-14b	<p class="mw-empty-elt"></p></td></tr>
<tr><td><p>	अत्र ते वर्तयिष्यामि आख्यानमिदमुत्तमम् ।<br>कथितं नारदेनेह पितुर्मम नराधिप ।।	</p></td><td>	5-160-15a<br>5-160-15b	<p class="mw-empty-elt"></p></td></tr>
<tr><td><p>	मार्जारः किल दुष्टात्मा निश्चेष्टः सर्वकर्मसु।<br>ऊर्ध्वबाहुः स्थितो राजन् गङ्गातीर कदाचन ।।	</p></td><td>	5-160-16a<br>5-160-16b	<p class="mw-empty-elt"></p></td></tr>
<tr><td><p>	स वै कृत्वा मनःशुद्धिं प्रत्ययार्थं शरीरिणाम् ।<br>करोमि धर्ममित्याह सर्वानेव शरीरिणः ।।	</p></td><td>	5-160-17a<br>5-160-17b	<p class="mw-empty-elt"></p></td></tr>
<tr><td><p>	तस्य कालेन महता विस्त्रम्यं जग्मुरण्डजाः।<br>समेत्य च प्रशंसन्ति मार्जारं तं विशांपते ।।	</p></td><td>	5-160-18a<br>5-160-18b	<p class="mw-empty-elt"></p></td></tr>
<tr><td><p>	पूज्यमानस्तु तैः सर्वैः पक्षिभिः पक्षिभोजनः।<br>आत्मकार्यं कृतं मेने चार्यायाश्च कृतं फलम् ।।	</p></td><td>	5-160-19a<br>5-160-19b	<p class="mw-empty-elt"></p></td></tr>
<tr><td><p>	अथ दीर्घस्य कालस्य तं देशं मूषिका ययुः।<br>ददृशुस्तं च ते तत्र धार्मिकं व्रतचारिणम् ।।	</p></td><td>	5-160-20a<br>5-160-20b	<p class="mw-empty-elt"></p></td></tr>
<tr><td><p>	कार्येण महता युक्तं दम्भयुक्तेन भारत ।<br>तेषां मतिरियं राजन्नासीत्तत्र विनिश्चये ।।	</p></td><td>	5-160-21a<br>5-160-21b	<p class="mw-empty-elt"></p></td></tr>
<tr><td><p>	बहुमित्रा वयं सर्वे तेषां नो मातुलो ह्ययम् ।<br>रक्षां करोतु सततं वृद्धबालस्य सर्वशः ।।	</p></td><td>	5-160-22a<br>5-160-22b	<p class="mw-empty-elt"></p></td></tr>
<tr><td><p>	उपगम्य तु ते सर्वे बिडालमिदमब्रुवन् ।<br>भवत्प्रसादादिच्छामश्चर्तुं चैव यथासुखम् ।।	</p></td><td>	5-160-23a<br>5-160-23b	<p class="mw-empty-elt"></p></td></tr>
<tr><td><p>	भवान्नो गतिरव्यग्रा भवान्नः परमः सुहृत्।<br>ते वयं सहिताः सर्वे भवन्तं शरणं गताः ।।	</p></td><td>	5-160-24a<br>5-160-24b	<p class="mw-empty-elt"></p></td></tr>
<tr><td><p>	भवान्धर्मपरो नित्यं भवान्धर्मे व्यवस्थितः।<br>स नो रक्ष महाप्रज्ञ त्रिदशानिव वज्रभृत् ।।	</p></td><td>	5-160-25a<br>5-160-25b	<p class="mw-empty-elt"></p></td></tr>
<tr><td><p>	एवमुक्तस्तु तैः सर्वैर्मूषिकैः स विशांपते।<br>प्रत्युवाच ततः सर्वान्मूषिकान्मूषिकान्तकृत् ।।	</p></td><td>	5-160-26a<br>5-160-26b	<p class="mw-empty-elt"></p></td></tr>
<tr><td><p>	द्वयोर्योगं न पश्यामि तपसो रक्षणस्य च।<br>अवश्यं तु मया कार्यं वचनं भवतां हितम् ।।	</p></td><td>	5-160-27a<br>5-160-27b	<p class="mw-empty-elt"></p></td></tr>
<tr><td><p>	युष्माभिरपि कर्तव्यं वचनं मम नित्यशः।<br>तपसास्मि परिश्रान्तो दृढं नियमामास्थितः ।।	</p></td><td>	5-160-28a<br>5-160-28b	<p class="mw-empty-elt"></p></td></tr>
<tr><td><p>	न चापि गमने शक्तिं कांचित्पश्यामि चिन्तयन्।<br>सोस्मि नेयः सदा ताता नदीकूलमितःपरम् ।।	</p></td><td>	5-160-29a<br>5-160-29b	<p class="mw-empty-elt"></p></td></tr>
<tr><td><p>	तथेति तं प्रतिज्ञाय मूषिका भरतर्षभ ।<br>वृद्धबालमथो सर्वं मार्जाराय न्यवेदयन् ।।	</p></td><td>	5-160-30a<br>5-160-30b	<p class="mw-empty-elt"></p></td></tr>
<tr><td><p>	ततः स पापो दुष्टात्मा मूषिकानथ भक्षयन्।<br>पीवरश्च सुवर्णश्च दृढबन्धश्च जायते।।	</p></td><td>	5-160-31a<br>5-160-31b	<p class="mw-empty-elt"></p></td></tr>
<tr><td><p>	मूषिकाणां गणश्चात्र भृशं संक्षीयतेऽथ सः।<br>मार्जारो वर्धते चापि तेजोबलसमन्वितः ।।	</p></td><td>	5-160-32a<br>5-160-32b	<p class="mw-empty-elt"></p></td></tr>
<tr><td><p>	ततस्ते मूषिकाः सर्वे समेत्यान्योन्यमब्रुवन् ।<br>मातुलो वर्धते नित्यं वयं क्षीयामहे भृशम् ।।	</p></td><td>	5-160-33a<br>5-160-33b	<p class="mw-empty-elt"></p></td></tr>
<tr><td><p>	ततः प्राज्ञतमः कश्चिड्डिण्डिको नाम मूषिकः।<br>अब्रवीद्वचनं राजन्मूषिकाणां महागणम् ।।	</p></td><td>	5-160-34a<br>5-160-34b	<p class="mw-empty-elt"></p></td></tr>
<tr><td><p>	गच्छतां वो नदीतीरं सहितानां विशेषतः।<br>पृष्ठतोऽहं गमिष्यामि सहैव मातुलेन तु ।।	</p></td><td>	5-160-35a<br>5-160-35b	<p class="mw-empty-elt"></p></td></tr>
<tr><td><p>	साधु साध्विति ते सर्वे पूजयाञ्चक्रिरे तदा।<br>चक्रुश्चैव यथान्यायं डिण्डिकस्य वचोऽर्थवत् ।।	</p></td><td>	5-160-36a<br>5-160-36b	<p class="mw-empty-elt"></p></td></tr>
<tr><td><p>	अविज्ञानात्ततः सोऽथ डिण्डिकं ह्युपभुक्तवान्।<br>ततस्ते सहिताः सर्वे मन्त्रयामासुरञ्जसा ।।	</p></td><td>	5-160-37a<br>5-160-37b	<p class="mw-empty-elt"></p></td></tr>
<tr><td><p>	तत्र वृद्धतमः कश्चित्कोलिको नाम मूषिकः ।<br>अब्रवीद्वचनं राजञ्ज्ञातिमध्ये यथातथम् ।।	</p></td><td>	5-160-38a<br>5-160-38b	<p class="mw-empty-elt"></p></td></tr>
<tr><td><p>	न मातुलो धर्मकामश्छद्ममात्रं कृता शिखा।<br>न मूलफलभक्षस्य विष्ठा भवति लोमशा ।।	</p></td><td>	5-160-39a<br>5-160-39b	<p class="mw-empty-elt"></p></td></tr>
<tr><td><p>	अस्य गात्राणि वर्धन्ते गणश्च परिहीयते ।<br>अद्य सप्ताष्टदिवसान्डिण्डिकोपि न दृश्यते ।।	</p></td><td>	5-160-40a<br>5-160-40b	<p class="mw-empty-elt"></p></td></tr>
<tr><td><p>	एतच्छ्रुत्वा वचः सर्वे मूषिका विप्रदुद्रुवुः।<br>बिडालोपि स दुष्टात्मा जगामैव यथागतम् ।।	</p></td><td>	5-160-41a<br>5-160-41b	<p class="mw-empty-elt"></p></td></tr>
<tr><td><p>	तथा त्वमपि दुष्टात्मन्बैडालं व्रतमास्थितः।<br>चरसि ज्ञातिषु सदा बिडालोमूषिकेष्विव ।।	</p></td><td>	5-160-42a<br>5-160-42b	<p class="mw-empty-elt"></p></td></tr>
<tr><td><p>	अन्यथा किल ते वाक्यमन्यथा कर्म दृश्यते।<br>दम्भनार्थाय लोकस्य वेदाश्चोपशमश्च ते ।।	</p></td><td>	5-160-43a<br>5-160-43b	<p class="mw-empty-elt"></p></td></tr>
<tr><td><p>	त्यक्त्वा छद्म त्विदं राजन्क्षत्रधर्मं समाश्रितः ।<br>कुरु कार्याणि सर्वाणि धर्मिष्ठोऽसि नरर्षभ ।।	</p></td><td>	5-160-44a<br>5-160-44b	<p class="mw-empty-elt"></p></td></tr>
<tr><td><p>	बाहुवीर्येण पृथिवीं लब्ध्वा भरतसत्तम।<br>देहि दानं द्विजातिभ्यः पितृभ्यश्चयथोचितम् ।।	</p></td><td>	5-160-45a<br>5-160-45b	<p class="mw-empty-elt"></p></td></tr>
<tr><td><p>	क्लिष्टाया वर्षपूगांश्च मातुर्मातृहिते स्थितः।<br>प्रमार्जाश्रु रणे जित्वा संमानं परमावह ।।	</p></td><td>	5-160-46a<br>5-160-46b	<p class="mw-empty-elt"></p></td></tr>
<tr><td><p>	पञ्चग्रामा वृता यत्नात्रास्माभिरपवर्जिताः।<br>युध्यामहे कथं सङ्ख्ये कोपयेम च पाण्डवान् ।।	</p></td><td>	5-160-47a<br>5-160-47b	<p class="mw-empty-elt"></p></td></tr>
<tr><td><p>	त्वत्कृते दुष्टभावस्य संत्यागो विदुरस्य च।<br>जातुषे च गृहे दाहं स्मर तं पुरुषो भव ।।	</p></td><td>	5-160-48a<br>5-160-48b	<p class="mw-empty-elt"></p></td></tr>
<tr><td><p>	यच्च कृष्णमवोचस्त्वमायान्तं कुरुसंसदि।<br>अयमस्मि स्थितो राजञ्शमायसमराय च ।।	</p></td><td>	5-160-49a<br>5-160-49b	<p class="mw-empty-elt"></p></td></tr>
<tr><td><p>	तस्यायमागतः कालः समरस्य नराधिप।<br>एतदर्थं मया सर्वं कृतमेतद्युधिष्ठिर ।।	</p></td><td>	5-160-50a<br>5-160-50b	<p class="mw-empty-elt"></p></td></tr>
<tr><td><p>	किं नु युद्धात्परं लाभं क्षत्रियो बहु मन्यते।<br>किंच त्वं क्षत्रियकुले जातः संप्रथितो भुवि ।।	</p></td><td>	5-160-51a<br>5-160-51b	<p class="mw-empty-elt"></p></td></tr>
<tr><td><p>	द्रोणादस्त्राणि संप्राप्य कृपाच्च भरतर्षभ ।<br>तुल्ययोनौ समबले वासुदेवं समाश्रितः ।।	</p></td><td>	5-160-52a<br>5-160-52b	<p class="mw-empty-elt"></p></td></tr>
<tr><td><p>	ब्रूयास्त्वं वासुदेवं च पाण्डवानां समीपतः।<br>आत्मार्थं पाण्डवार्थं च यत्तो मां प्रतियोधय ।।	</p></td><td>	5-160-53a<br>5-160-53b	<p class="mw-empty-elt"></p></td></tr>
<tr><td><p>	सभामध्ये च यद्रूपं मायया कृतवानसि।<br>तत्तथैव पुनः कृत्वा सार्जुनो मामभिद्रव ।।	</p></td><td>	5-160-54a<br>5-160-54b	<p class="mw-empty-elt"></p></td></tr>
<tr><td><p>	इन्द्रजालं च मायां वै कुहका वापि भीषणा ।<br>आत्तशस्त्रस्य सङ्ग्रमे वहन्ति प्रतिगर्जनाः ।।	</p></td><td>	5-160-55a<br>5-160-55b	<p class="mw-empty-elt"></p></td></tr>
<tr><td><p>	वयमप्युत्सहेम द्यां खं च गच्छेम मायया ।<br>रसातलं विशामोपि ऐन्द्रं वा पुरमेव तु ।।	</p></td><td>	5-160-56a<br>5-160-56b	<p class="mw-empty-elt"></p></td></tr>
<tr><td><p>	दर्शयेम च रूपाणि स्वशरीरे बहून्यपि।<br>न तु पर्यायतः सिद्धिर्बुद्धिमाप्नोति मानुषीम् ।।	</p></td><td>	5-160-57a<br>5-160-57b	<p class="mw-empty-elt"></p></td></tr>
<tr><td><p>	मनसैव हि भूतानि धातैव कुरुते वशे।<br>यद्ब्रवीषि च वार्ष्णेय धार्तराष्ट्रानहं रणे ।।	</p></td><td>	5-160-58a<br>5-160-58b	<p class="mw-empty-elt"></p></td></tr>

<tr><td><p>	घातयित्वा प्रदास्यामि पार्थेभ्यो राज्यमुत्तमम् ।<br>आचचक्षे च मे सर्वं सञ्जयस्तव भाषितम्।<br>मद्द्वितीयेन पार्थेन वैरं वः सव्यसाचिना ।।	</p></td><td>	5-160-59a<br>5-160-59b<br>5-160-59c	<p class="mw-empty-elt"></p></td></tr>
<tr><td><p>	स सत्यसङ्गरो भूत्वा पाण्डवार्थे पराक्रमी ।<br>युद्ध्यस्वाद्य रणे यत्तः पश्यामः पुरुषो भव ।।	</p></td><td>	5-160-60a<br>5-160-60b	<p class="mw-empty-elt"></p></td></tr>
<tr><td><p>	यस्तु शत्रुमभिज्ञाय शुद्धं पौरुषमास्थितः।<br>करोति द्विषतां शोकं स जीवति सुजीवितम् ।।	</p></td><td>	5-160-61a<br>5-160-61b	<p class="mw-empty-elt"></p></td></tr>
<tr><td><p>	अकस्माच्चैव ते कृष्ण ख्यातं लोके महद्यशः।<br>अद्येदानीं विजानीमः सन्ति षण्डाः शश्रृङ्गकाः ।।	</p></td><td>	5-160-62a<br>5-160-62b	<p class="mw-empty-elt"></p></td></tr>
<tr><td><p>	मद्विधो नापि नृपतिस्त्वयि युक्तः कथंचन ।<br>सन्नाहं संयुगे कर्तुं कंसभृत्ये विशेषतः।।	</p></td><td>	5-160-63a<br>5-160-63b	<p class="mw-empty-elt"></p></td></tr>
<tr><td><p>	तं च तूबरकं बालं बह्वाशिनमविद्यकम् ।<br>उलूक मद्वचो ब्रूहि असकृद्भीमसेनकम् ।।	</p></td><td>	5-160-64a<br>5-160-64b	<p class="mw-empty-elt"></p></td></tr>
<tr><td><p>	विराटनगरे पार्थ यस्त्वं सूदो ह्यभूः पुरा।<br>बल्लवो नाम विख्यातस्तन्ममैव हि पौरुषम् ।।	</p></td><td>	5-160-65a<br>5-160-65b	<p class="mw-empty-elt"></p></td></tr>
<tr><td><p>	प्रतिज्ञातं सभामध्ये न तन्मिथ्या त्वया पुरा।<br>दुःशासनस्य रुधिरं पीयतां यदि शक्यते ।।	</p></td><td>	5-160-66a<br>5-160-66b	<p class="mw-empty-elt"></p></td></tr>
<tr><td><p>	यद्ब्रवीषि च कौन्तेय धार्तराष्ट्रानहं रणे।<br>निहनिष्यामि तरसा तस्य कालोऽयमागतः ।।	</p></td><td>	5-160-67a<br>5-160-67b	<p class="mw-empty-elt"></p></td></tr>
<tr><td><p>	त्वं हि भोज्ये पुरस्कार्यो भक्ष्ये पेये च भारत ।<br>क्व युद्धं क्व च भोक्तव्यं युध्यस्व पुरुषो भव ।।	</p></td><td>	5-160-68a<br>5-160-68b	<p class="mw-empty-elt"></p></td></tr>
<tr><td><p>	शयिष्यसे हतो भूमौ गदामालिङ्ग्य भारत।<br>तद्वृथा च सभामध्ये वल्गितं ते वृकोदर ।।	</p></td><td>	5-160-69a<br>5-160-69b	<p class="mw-empty-elt"></p></td></tr>
<tr><td><p>	उलूक नकुलं ब्रूहि वचनान्मम भारत।<br>युध्द्यस्वाद्य स्थिरो भूत्वा पश्यामस्तव पौरुषम् ।।	</p></td><td>	5-160-70a<br>5-160-70b	<p class="mw-empty-elt"></p></td></tr>
<tr><td><p>	युधिष्ठिरानुरागं च द्वेषं च मयि भारत।<br>कृष्णायाश्च परिक्लेशं स्मरेदानीं यथातथम् ।।	</p></td><td>	5-160-71a<br>5-160-71b	<p class="mw-empty-elt"></p></td></tr>
<tr><td><p>	ब्रूयास्त्वं सहदेवं च राजमध्ये वचो मम।<br>युद्ध्येदानीं रणे यत्तः क्लेशान्स्मर च पाण्डव ।।	</p></td><td>	5-160-72a<br>5-160-72b	<p class="mw-empty-elt"></p></td></tr>
<tr><td><p>	विराटद्रुपदौ चोभौ ब्रूयास्त्वं वचनान्मम ।<br>न दृष्टपूर्वा भर्तारो भृत्यैरपि महागुणैः ।<br>तथार्थपतिभिर्भृत्या यतः सृष्टाः प्रजास्ततः ।।	</p></td><td>	5-160-73a<br>5-160-73b<br>5-160-73c	<p class="mw-empty-elt"></p></td></tr>
<tr><td><p>	अश्लाघ्योऽयं नरपतिर्युवयोरिति चागतम् ।।	</p></td><td>	5-160-74a	<p class="mw-empty-elt"></p></td></tr>
<tr><td><p>	ते यूयं संहता भूत्वा तद्वधार्थं ममापि च।<br>आत्मार्थं पाण्डवार्थं च प्रयुद्ध्यध्वं मया सह ।।	</p></td><td>	5-160-75a<br>5-160-75b	<p class="mw-empty-elt"></p></td></tr>
<tr><td><p>	धृष्टद्युम्नं च पाञ्चाल्यं ब्रूयास्त्वं वचनान्मम।<br>एष ते समयः प्राप्तो लब्धव्यश्च त्वयापि सः ।।	</p></td><td>	5-160-76a<br>5-160-76b	<p class="mw-empty-elt"></p></td></tr>
<tr><td><p>	द्रोणमासाद्य समरे ज्ञास्यसे हितमुत्तमम् ।<br>युद्ध्यस्व समुहृत्पापं कुरु कर्म सुदुष्करम् ।।	</p></td><td>	5-160-77a<br>5-160-77b	<p class="mw-empty-elt"></p></td></tr>
<tr><td><p>	शिखण्डिनमथो ब्रूहि उलूक वचनान्मम ।<br>स्त्रीति मत्वा महाबाहुर्न हनिष्यति कौरवः ।।	</p></td><td>	5-160-78a<br>5-160-78b	<p class="mw-empty-elt"></p></td></tr>
<tr><td><p>	गाङ्गेयो धन्विनां श्रेष्ठो युद्ध्येदानीं सुनिर्भयः ।<br>कुरु कर्म रणे यत्तः पश्यामः पौरुषं तव ।।	</p></td><td>	5-160-79a<br>5-160-79b	<p class="mw-empty-elt"></p></td></tr>
<tr><td><p>	एवमुक्त्वा ततो राजा प्रहस्योलूकमब्रवीत्।<br>धनञ्जयं पुनर्ब्रूहि वासुदेवस्य श्रृण्वतः ।।	</p></td><td>	5-160-80a<br>5-160-80b	<p class="mw-empty-elt"></p></td></tr>
<tr><td><p>	अस्मान्वा त्वं पराजित्य प्रसाधि पृतिवीमिमाम् ।<br>अथवा निर्जितोस्माभी रणे वीर शयिष्यसि ।।	</p></td><td>	5-160-81a<br>5-160-81b	<p class="mw-empty-elt"></p></td></tr>
<tr><td><p>	राष्ट्रान्निर्वासनक्लेशं वनवासं च पाण्डव ।<br>कृष्णायाश्च परिक्लेशं संस्मरन्पुरुषो भव ।।	</p></td><td>	5-160-82a<br>5-160-82b	<p class="mw-empty-elt"></p></td></tr>
<tr><td><p>	यदर्थं क्षत्रिया सूते सर्वं तदिदमागतम् ।<br>बलं वीर्यं च शौर्यं च परं चाप्यस्त्रलाघवम् ।।	</p></td><td>	5-160-83a<br>5-160-83b	<p class="mw-empty-elt"></p></td></tr>
<tr><td><p>	पौरुषं दर्शयन्युद्धे कोपस्य कुरु निष्कृतिम्।<br>परिक्लिष्टस्य दीनस्य दीर्घकालोषितस्य च।<br>हृदयं कस्य न स्फोटेदैश्वर्याद्धंशितस्य च ।।	</p></td><td>	5-160-84a<br>5-160-84b<br>5-160-84c	<p class="mw-empty-elt"></p></td></tr>
<tr><td><p>	कुले जातस्य शूरस्य परिवित्तेष्वगृध्यतः।<br>आस्थितं राज्यमाक्रम्य कोपं कस्य न दीपयेत् ।।	</p></td><td>	5-160-85a<br>5-160-85b	<p class="mw-empty-elt"></p></td></tr>
<tr><td><p>	यत्तदुक्तं महद्वाक्यं कर्मणा तद्विभाव्यताम्।<br>अकर्मणा कत्थितेन सन्तः कुपुरुषं विदुः ।।	</p></td><td>	5-160-86a<br>5-160-86b	<p class="mw-empty-elt"></p></td></tr>
<tr><td><p>	अमित्राणां वशे स्थानं राज्यं च पुनरुद्धर।<br>द्वावर्थौ युद्धकामस्य तस्मात्तत्कुरु पौरुषम् ।।	</p></td><td>	5-160-87a<br>5-160-87b	<p class="mw-empty-elt"></p></td></tr>
<tr><td><p>	पराजितोऽसि द्यूतेन कृष्णा चानायिता सभाम् ।<br>शक्योऽमर्षो मनुष्येण कर्तु पुरुषमानिना ।।	</p></td><td>	5-160-88a<br>5-160-88b	<p class="mw-empty-elt"></p></td></tr>
<tr><td><p>	द्वादशैव तु वर्षाणि वने धिष्ण्याद्विवासितः।<br>संवत्सरं विराटस्य दास्यमास्थाय चोषितः ।।	</p></td><td>	5-160-89a<br>5-160-89b	<p class="mw-empty-elt"></p></td></tr>
<tr><td><p>	राष्ट्रान्निर्वासनक्लेशं वनवासं च पाण्डव ।<br>कृष्णायाश्च परिक्लेशं संस्मरन्पुरुषो भव ।।	</p></td><td>	5-160-90a<br>5-160-90b	<p class="mw-empty-elt"></p></td></tr>
<tr><td><p>	अप्रियाणां च वचनं प्रब्रुवत्सु पुनः पुनः ।<br>अमर्षं दर्शयस्व त्वममर्षो ह्येव पौरुषम् ।।	</p></td><td>	5-160-91a<br>5-160-91b	<p class="mw-empty-elt"></p></td></tr>
<tr><td><p>	क्रोधो बलं तथा वीर्यं ज्ञानयोगोऽस्त्रलाघवम्।<br>इह ते दृश्यतां पार्थ युद्ध्यस्व पुरुषो भव ।।	</p></td><td>	5-160-92a<br>5-160-92b	<p class="mw-empty-elt"></p></td></tr>
<tr><td><p>	लोहाभिसारो निर्वृत्तः कुरुक्षेत्रमकर्दमम्।<br>पुष्टास्तेऽश्वा भृता योधाः श्वो युद्ध्यस्व सकेशवः ।।	</p></td><td>	5-160-93a<br>5-160-93b	<p class="mw-empty-elt"></p></td></tr>
<tr><td><p>	असमागम्य भीष्मेण संयुगे किं विकत्थसे।<br>आरुरुक्षुर्यथा मन्दः पर्वतं गन्धमादनम् ।।	</p></td><td>	5-160-94a<br>5-160-94b	<p class="mw-empty-elt"></p></td></tr>
<tr><td><p>	एवं कत्थसि कौन्तेय अकत्थन्पुरुषो भव।<br>सूतपुत्रं सुदुर्धर्षं शल्यं च बलिनां वरम् ।।	</p></td><td>	5-160-95a<br>5-160-95b	<p class="mw-empty-elt"></p></td></tr>
<tr><td><p>	द्रोणं च बलिनां श्रेष्ठं शचीपतिसमं युधि ।<br>अजित्वा संयुगे पार्थ राज्यं कथमिहेच्छसि ।।	</p></td><td>	5-160-96a<br>5-160-96b	<p class="mw-empty-elt"></p></td></tr>
<tr><td><p>	ब्राह्मे धनुषि चाचार्यं वेदयोरन्तगं द्वयोः।<br>युधि धुर्यमविक्षोभ्यमनीकचरमच्युतम् ।।	</p></td><td>	5-160-97a<br>5-160-97b	<p class="mw-empty-elt"></p></td></tr>
<tr><td><p>	द्रोणं महाद्युतिं पार्थ जेतुमिच्छसि तन्मृषा ।<br>न हि शुश्रुम वातेन मेरुमुन्मथितं गिरिम् ।।	</p></td><td>	5-160-98a<br>5-160-98b	<p class="mw-empty-elt"></p></td></tr>
<tr><td><p>	अनिलो वा वहेन्मेरुं द्यौर्वापि निपतेन्महीम्।<br>युगं वा रिवर्तेत यद्येवं स्याद्यथात्थ माम् ।।	</p></td><td>	5-160-99a<br>5-160-99b	<p class="mw-empty-elt"></p></td></tr>
<tr><td><p>	को ह्यस्ति जीविताकाङ्क्षी पराप्येममरिमर्दनम् ।<br>पार्थो वा इतरो वापि कोन्यः स्वस्ति गृहान्व्रजेत् ।।	</p></td><td>	5-160-100a<br>5-160-100b	<p class="mw-empty-elt"></p></td></tr>
<tr><td><p>	कथमाभ्यामभिध्यातः संस्पृष्टो दारुणेन वा।<br>रणे जीवन्प्रमुच्येत पदा भूमिपुमस्पृशन् ।।	</p></td><td>	5-160-101a<br>5-160-101b	<p class="mw-empty-elt"></p></td></tr>
<tr><td><p>	किं दर्दुरः कूपशयो यथेमां<br>न बुध्यसे राजचमूं समेताम्।<br>दुराधर्षां देवचमूप्रकाशां<br>गुप्तां नरेन्द्रैस्त्रिदशैरिव द्याम्।।	</p></td><td>	5-160-102a<br>5-160-102b<br>5-160-102c<br>5-160-102d	<p class="mw-empty-elt"></p></td></tr>
<tr><td><p>	प्राच्यैः प्रतीच्यैरथ दाक्षिणात्यै-<br>रुदीच्यकाम्भोजशकैः खशैश्च ।<br>साल्वैः समत्स्यैः कुरुमध्यदेश्यै-<br>र्म्लेच्छैः पुलिन्दैर्द्रविडान्ध्रकाञ्च्यैः ।।	</p></td><td>	5-160-103a<br>5-160-103b<br>5-160-103c<br>5-160-103d	<p class="mw-empty-elt"></p></td></tr>
<tr><td><p>	नानाजनौघं युधि संप्रवृद्धं<br>गाङ्गं यथा वेगमपारणीयम्।<br>मां च स्थितं नानाबलस्य मध्ये<br>युयुत्ससे मन्द किमल्पबुद्धे ।।	</p></td><td>	5-160-104a<br>5-160-104b<br>5-160-104c<br>5-160-104d	<p class="mw-empty-elt"></p></td></tr>
<tr><td><p>	अक्षय्याविषुधी चैव अग्निदत्तं च ते रथम्।<br>जानीमो हि रणे पार्थ केतुं दिव्यं च भारत ।।	</p></td><td>	5-160-105a<br>5-160-105b	<p class="mw-empty-elt"></p></td></tr>
<tr><td><p>	अकत्थमानो युद्ध्यस्व कत्थसेऽर्जुन किं बहु ।<br>पर्यायात्सिद्धिरेतस्य नैतत्सिध्याति कत्थनात् ।।	</p></td><td>	5-160-106a<br>5-160-106b	<p class="mw-empty-elt"></p></td></tr>
<tr><td><p>	यदीदं कत्थनाल्लोके सिध्येत्कर्म धनञ्जय।<br>सर्वे भवेयुः सिद्धार्थाः कत्थने को हि दुर्गतः ।।	</p></td><td>	5-160-107a<br>5-160-107b	<p class="mw-empty-elt"></p></td></tr>
<tr><td><p>	जनामि ते वासुदेवं सहायं<br>जानामि ते गाण्डिवं तालमात्रम् ।<br>जानाम्यहं त्वादृशो नास्ति योद्धा<br>जानानस्ते राज्यमेतद्धरामि ।।	</p></td><td>	5-160-108a<br>5-160-108b<br>5-160-108c<br>5-160-108d	<p class="mw-empty-elt"></p></td></tr>
<tr><td><p>	न तु पर्यायधर्मेम सिद्धिं प्राप्नोति मानवः।<br>मनसैवानुकूलानि धातैव कुरुते वशे ।।	</p></td><td>	5-160-109a<br>5-160-109b	<p class="mw-empty-elt"></p></td></tr>
<tr><td><p>	त्रयोदशसमा भुक्तं राज्यं विलपतस्तव।<br>भूयश्चैव प्रशासिष्ये त्वां निहत्य सबान्धवम् ।।	</p></td><td>	5-160-110a<br>5-160-110b	<p class="mw-empty-elt"></p></td></tr>
<tr><td><p>	क्व तदा गाण्डिवं तेऽभूद्यत्त्वं दासपणैर्जितः।<br>क्व तदा भीमसेनस्य बलमासीच्च फाल्गुन ।।	</p></td><td>	5-160-111a<br>5-160-111b	<p class="mw-empty-elt"></p></td></tr>
<tr><td><p>	सगदाद्भीमसेनाद्वा फाल्गुनाद्वा सगाण्डिवात्।<br>न वै मोक्षस्तदा यो भूद्विना कृष्णमनिन्दितां ।।	</p></td><td>	5-160-112a<br>5-160-112b	<p class="mw-empty-elt"></p></td></tr>
<tr><td><p>	सा वो दास्ये समापन्नान्मोचयामास पार्षती।<br>अमानुष्यं समापन्नान्दासकर्मण्यवस्थितान् ।।	</p></td><td>	5-160-113a<br>5-160-113b	<p class="mw-empty-elt"></p></td></tr>
<tr><td><p>	अवोचं यत्षण्डतिलानहं वस्तथयमेव तत्।<br>धृता हि वेमी पार्थेन विराटनगरे तदा ।।	</p></td><td>	5-160-114a<br>5-160-114b	<p class="mw-empty-elt"></p></td></tr>
<tr><td><p>	सूदकर्मणि च श्रान्तं विराटस्य महानसे ।<br>भीमसेनेन कौन्तेय यत्तु तन्मम पौरुषम् ।।	</p></td><td>	5-160-115a<br>5-160-115b	<p class="mw-empty-elt"></p></td></tr>
<tr><td><p>	एवमेव सदा दण्डं क्षत्रियाः क्षत्रिये दधुः।<br>वेणीं कृत्वा षण्डवेषः कन्यां नर्तितवानसि ।।	</p></td><td>	5-160-116a<br>5-160-116b	<p class="mw-empty-elt"></p></td></tr>
<tr><td><p>	न भयाद्वासुदेवस्य न चापि तव फल्गुन ।<br>राज्यं प्रतिप्रदास्यामि युध्यस्व सहकेशवः ।।	</p></td><td>	5-160-117a<br>5-160-117b	<p class="mw-empty-elt"></p></td></tr>
<tr><td><p>	न माया हीन्द्रजालं वा कुहका वापि भीषणा ।<br>आत्तशस्त्रस्य सङ्ग्रामे वहन्ति प्रतिगर्जनाः ।।	</p></td><td>	5-160-118a<br>5-160-118b	<p class="mw-empty-elt"></p></td></tr>
<tr><td><p>	वासुदेवसहस्रं वा फाल्गुनानां शतानि वा।<br>आसाद्य माममोघेषुं द्रविष्यन्ति दिशो दश ।।	</p></td><td>	5-160-119a<br>5-160-119b	<p class="mw-empty-elt"></p></td></tr>
<tr><td><p>	संयुगं गच्छ भीष्मेण भिन्धि वा शिरसा गिरिम् ।<br>तरस्व वा महागाधं बाहुभ्यां पुरुषोदधिम् ।।	</p></td><td>	5-160-120a<br>5-160-120b	<p class="mw-empty-elt"></p></td></tr>
<tr><td><p>	शारद्वतमहामीनं विविंशतिमहोरगम् ।<br>बृहद्बलमहोद्वेलं सौमदत्तितिमिङ्गिलम् ।।	</p></td><td>	5-160-121a<br>5-160-121b	<p class="mw-empty-elt"></p></td></tr>
<tr><td><p>	भीष्मवेगमपर्यन्तं द्रोणग्राहदुरसदम् ।<br>कर्णशल्यझषावर्तं काम्भोजबडबामुखम् ।।	</p></td><td>	5-160-122a<br>5-160-122b	<p class="mw-empty-elt"></p></td></tr>
<tr><td><p>	दुःशासनौघं शलशल्यमत्स्यं<br>सुषेणचित्रायुधनागनक्रम्।<br>जयद्रथाद्रिं पुरुमित्रगाधं<br>दुर्मर्षणोदं शकुनिप्रपातम् ।।	</p></td><td>	5-160-123a<br>5-160-123b<br>5-160-123c<br>5-160-123d	<p class="mw-empty-elt"></p></td></tr>
<tr><td><p>	शश्त्रौघमक्षय्यमभिप्रवृद्धं<br>यदावगाह्य श्रमनष्टचेताः।<br>भविष्यसि त्वं हतसर्वबान्धव-<br>स्तदा मनस्ते परितापमेष्यति ।।	</p></td><td>	5-160-124a<br>5-160-124b<br>5-160-124c<br>5-160-124d	<p class="mw-empty-elt"></p></td></tr>
<tr><td><p>	तदा मनस्ते त्रिदिवादिवाशुचे-<br>र्निवर्तिता पार्थ महीप्रशासनात्।<br>प्रशाम्य राज्यं हि सुदुर्लभं त्वया<br>बुभूषितः स्वर्ग इवातपस्विना ।।	</p></td><td>	5-160-125a<br>5-160-125b<br>5-160-125c<br>5-160-125d	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि उलूकदूतागमनपर्वणि <br>षष्ट्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>