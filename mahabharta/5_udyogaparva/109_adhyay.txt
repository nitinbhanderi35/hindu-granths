				
<tbody><tr><td><p>	<b>सुपर्ण उवाच।</b>	</p></td><td>	5-109-1x	<p class="mw-empty-elt"></p></td></tr>
<tr><td><p>	इयं विवस्वदा पूर्वं श्रौतेन विधिना किल।<br>गुरवे दक्षिणा दत्ता दक्षिणेत्युच्यते च दिक् ।।	</p></td><td>	5-109-1a<br>5-109-1b	<p class="mw-empty-elt"></p></td></tr>
<tr><td><p>	अत्र लोकत्रयस्यास्य पितृपक्षः प्रतिष्ठितः।<br>अत्रोष्मपाणां देवानां निवासः श्रूयते द्विज ।।	</p></td><td>	5-109-2a<br>5-109-2b	<p class="mw-empty-elt"></p></td></tr>
<tr><td><p>	अत्र विश्वे सदा देवाः पितृभिः सार्धमासते।<br>इज्यमानाः स्म लोकेषु संप्राप्तास्तुल्यभागताम् ।।	</p></td><td>	5-109-3a<br>5-109-3b	<p class="mw-empty-elt"></p></td></tr>
<tr><td><p>	एतद्द्वितीयं देवस्य द्वारमाचक्षते द्विज।<br>त्रुटिशो लवशश्चापि गण्यते कालनिश्चयः ।।	</p></td><td>	5-109-4a<br>5-109-4b	<p class="mw-empty-elt"></p></td></tr>
<tr><td><p>	अत्र देवर्षयो नित्यं पितृलोकर्षयस्तथा।<br>तथा राजर्षयः सर्वे निवसन्ति गतव्यथाः ।।	</p></td><td>	5-109-5a<br>5-109-5b	<p class="mw-empty-elt"></p></td></tr>
<tr><td><p>	अत्र धर्मश्च सत्यं च कर्म चात्र निगद्यते।<br>गतिरेषा द्विजश्रेष्ठ कर्मणामवसायिनाम् ।।	</p></td><td>	5-109-6a<br>5-109-6b	<p class="mw-empty-elt"></p></td></tr>
<tr><td><p>	एषा दिक्सा द्विजश्रेष्ठ यां सर्वः प्रतिपद्यते।<br>वृता त्वनवबोधेन सुखं तेन न गम्यते ।।	</p></td><td>	5-109-7a<br>5-109-7b	<p class="mw-empty-elt"></p></td></tr>
<tr><td><p>	नैर्ऋतानां सहस्रामि बहून्यत्र द्विजर्षभ ।<br>सृष्टानि प्रतिकूलानि द्रष्टव्यान्यकृतात्मभिः ।।	</p></td><td>	5-109-8a<br>5-109-8b	<p class="mw-empty-elt"></p></td></tr>
<tr><td><p>	अत्र मन्दरकुञ्जेषु विप्रर्षिसदनेषु च।<br>गायन्ति गाथा गन्धर्वाश्चित्तबुद्धिहरा द्विज ।।	</p></td><td>	5-109-9a<br>5-109-9b	<p class="mw-empty-elt"></p></td></tr>
<tr><td><p>	अत्र सामानि गाथाभिः श्रुत्वा गीतानि रैवतः ।<br>गतदारो गतामात्यो गतराज्यो वनं गतः ।।	</p></td><td>	5-109-10a<br>5-109-10b	<p class="mw-empty-elt"></p></td></tr>
<tr><td><p>	अत्र सावर्मिना चैव यवक्रीतात्मजेन च।<br>मर्यादा स्थापिता ब्रह्मन्यां सूर्यो नातिवर्तते ।।	</p></td><td>	5-109-11a<br>5-109-11b	<p class="mw-empty-elt"></p></td></tr>
<tr><td><p>	अत्र राक्षसराजेन पौलस्त्येन महात्मना ।<br>रावणेन तपः कृत्वा सुरेभ्योऽमरता वृता ।।	</p></td><td>	5-109-12a<br>5-109-12b	<p class="mw-empty-elt"></p></td></tr>
<tr><td><p>	अत्र वृत्तेन वृत्रोऽपि शक्रशत्रुत्वमेयिवान् ।<br>अत्र सर्वासवः प्राप्ताः पुनर्गच्छन्ति पञ्चधा ।।	</p></td><td>	5-109-13a<br>5-109-13b	<p class="mw-empty-elt"></p></td></tr>
<tr><td><p>	अत्र दुष्कृतकर्माणो नराः पच्यन्ति गालव ।<br>अत्र वैतरणी नाम नदी वैतरणैर्वृता ।।	</p></td><td>	5-109-14a<br>5-109-14b	<p class="mw-empty-elt"></p></td></tr>
<tr><td><p>	अत्र गत्वा सुखस्यान्तं दुःखस्यान्तं प्रपद्यते।<br>अत्रावृत्तो दिनकरः सुरसं क्षरते पयः ।।	</p></td><td>	5-109-15a<br>5-109-15b	<p class="mw-empty-elt"></p></td></tr>
<tr><td><p>	काष्ठां चासाद्य वासिष्ठीं हिममुत्सृजते पुनः।<br>अत्राहं गालव पुरा क्षुधाऽऽर्तः परिचिन्तयन् ।।	</p></td><td>	5-109-16a<br>5-109-16b	<p class="mw-empty-elt"></p></td></tr>
<tr><td><p>	लब्धवान्युध्यमानौ द्वौ बृहन्तौ गजकच्छपौ ।<br>अत्र चक्रधनुर्नाम सूर्याञ्जातो महानृषिः ।।	</p></td><td>	5-109-17a<br>5-109-17b	<p class="mw-empty-elt"></p></td></tr>
<tr><td><p>	विदुर्यं कपिलं देवं येनार्ताः सगरात्मजाः ।<br>अत्र सिद्धाः शिवा नाम ब्राह्मणा वेदपारगाः ।।	</p></td><td>	5-109-18a<br>5-109-18b	<p class="mw-empty-elt"></p></td></tr>
<tr><td><p>	अधीत्य सकलान्वेदाँल्लेभिरे मोक्षमक्षयम्।<br>अत्र भोगवती नाम पुरी वासुकिपालिता ।।	</p></td><td>	5-109-19a<br>5-109-19b	<p class="mw-empty-elt"></p></td></tr>
<tr><td><p>	तक्षकेण च नागेन तथैवैरावतेन च।<br>अत्र निर्याणकालेऽपि तमः संप्राप्यते महत् ।।	</p></td><td>	5-109-20a<br>5-109-20b	<p class="mw-empty-elt"></p></td></tr>

<tr><td><p>	अभेद्यं भास्करेणापि स्वयं वा कृष्णवर्त्मना ।<br>एष तस्यापि ते मार्गः परिचारस्य गालव ।<br>ब्रूहि मे यदि गन्तव्यं प्रतीचीं शृणु चापराम् ।।	</p></td><td>	5-109-21a<br>5-109-21b<br>5-109-21c	<p class="mw-empty-elt"></p></td></tr>
<tr><td><p>	।। इति श्रीमन्महाभरते उद्योगपर्वणि <br>भगवद्यानपर्वणि नवाधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>