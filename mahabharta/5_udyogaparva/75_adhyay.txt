				
<tbody><tr><td><p>	<b>वैशंपायन उवाच।</b>	</p></td><td>	5-75-1x	<p class="mw-empty-elt"></p></td></tr>
<tr><td><p>	तथोक्तो वासुदेवेन नित्यमन्युरमर्षणः।<br>सदश्ववत्समाधावद्बभाषे तदनन्तरम् ।।	</p></td><td>	5-75-1a<br>5-75-1b	<p class="mw-empty-elt"></p></td></tr>
<tr><td><p>	<b>भीमसेन उवाच।</b>	</p></td><td>	5-75-2x	<p class="mw-empty-elt"></p></td></tr>
<tr><td><p>	अन्यथा मां चिकीर्षन्तमन्यथा मन्यसेऽच्युत।<br>प्रणीतभावमत्यर्थं युधि सत्यपराक्रमम् ।।	</p></td><td>	5-75-2a<br>5-75-2b	<p class="mw-empty-elt"></p></td></tr>
<tr><td><p>	वेत्सि दाशार्ह सत्यं मे दीर्घकालं सहोषितः।<br>उत वा मां न जानासि प्लवन्हृद इवाप्लवे ।।	</p></td><td>	5-75-3a<br>5-75-3b	<p class="mw-empty-elt"></p></td></tr>
<tr><td><p>	तस्मादनभिरुपाभिर्वाग्भिर्मां त्वं समर्च्छसि ।<br>कथं हि भीमसेनं मां जानन्कश्चन माधव ।।	</p></td><td>	5-75-4a<br>5-75-4b	<p class="mw-empty-elt"></p></td></tr>
<tr><td><p>	ब्रूयादप्रतिरूपाणि यथा मां वक्तमर्हसि ।<br>तस्मादिदं प्रवक्ष्यामि वचनं वृष्णिनन्दन ।।	</p></td><td>	5-75-5a<br>5-75-5b	<p class="mw-empty-elt"></p></td></tr>
<tr><td><p>	आत्मनः पौरुषं चैव बलं च न समं परैः ।<br>सर्वथाऽनार्यकर्मैतत्प्रशंसा स्वयमात्मनः ।।	</p></td><td>	5-75-6a<br>5-75-6b	<p class="mw-empty-elt"></p></td></tr>
<tr><td><p>	अतिवादापविद्धस्तु वक्ष्यामि बलमात्मनः ।<br>पश्येमे रोदसी कृष्ण ययोरासन्निमाः प्रजाः ।।	</p></td><td>	5-75-7a<br>5-75-7b	<p class="mw-empty-elt"></p></td></tr>
<tr><td><p>	अचले चाप्रतिष्ठे चाप्यनन्ते सर्वमातरौ ।<br>यदीमे सहसा क्रुद्धे समेयातां शिले इव ।।	</p></td><td>	5-75-8a<br>5-75-8b	<p class="mw-empty-elt"></p></td></tr>
<tr><td><p>	अहमेते निगृह्णीयां बाहुभ्यां सचसाचरे ।<br>पश्यैतदन्तरं बाह्वोर्महापरिघयोरिव ।।	</p></td><td>	5-75-9a<br>5-75-9b	<p class="mw-empty-elt"></p></td></tr>
<tr><td><p>	य एतत्प्राय मुच्येत न तं पश्यामि पुरूषम्।<br>हिमवांश्च समुद्रश्च वज्री वा बलमित्स्वयम् ।।	</p></td><td>	5-75-10a<br>5-75-10b	<p class="mw-empty-elt"></p></td></tr>
<tr><td><p>	मयाभिपन्नं त्रायेरन्बलमास्थाय न त्रयः ।<br>युद्धार्हान्क्षत्रियान्सर्वान्पाण्डवेष्वाततायिनः ।।	</p></td><td>	5-75-11a<br>5-75-11b	<p class="mw-empty-elt"></p></td></tr>
<tr><td><p>	अधः पादतलेनैतानधिष्ठास्यामि भूतले ।<br>न हि त्वं नाभिजानासि मम विक्रममच्युत ।।	</p></td><td>	5-75-12a<br>5-75-12b	<p class="mw-empty-elt"></p></td></tr>
<tr><td><p>	यथा मया विनिर्जित्य राजानो वशगाः कृताः ।<br>अथ चेन्मां न जानासि सूर्यस्येवोद्यतः प्रभाम् ।।	</p></td><td>	5-75-13a<br>5-75-13b	<p class="mw-empty-elt"></p></td></tr>
<tr><td><p>	विगाढे युधि संबाधे वेत्स्यसे मां जनार्दन ।<br>परुषैराक्षिपसि किं व्रणं सूच्येव चानघ ।।	</p></td><td>	5-75-14a<br>5-75-14b	<p class="mw-empty-elt"></p></td></tr>
<tr><td><p>	यथामति ब्रवीम्येतद्विद्धि मामधिकं ततः ।<br>द्रष्टासि युधि संबाधे प्रवृत्ते वैशसेऽहनि ।।	</p></td><td>	5-75-15a<br>5-75-15b	<p class="mw-empty-elt"></p></td></tr>
<tr><td><p>	मया प्रणुन्नान्मातङ्गात्नथिनः सादनस्तथा ।<br>तथा नरानभिक्रुद्धं निघ्नन्तं क्षत्रियर्षभान् ।।	</p></td><td>	5-75-16a<br>5-75-16b	<p class="mw-empty-elt"></p></td></tr>
<tr><td><p>	द्रष्टा मां त्वं च लोकश्च विकर्षन्तं वरान्वरान् ।<br>न मे सीदन्ति गात्राणि न ममोद्वेपते मनः ।।	</p></td><td>	5-75-17a<br>5-75-17b	<p class="mw-empty-elt"></p></td></tr>

<tr><td><p>	सर्वलोकादभिक्रुद्धान्न भयं विद्यते मम।<br>किं तु सौहृदमेवैतत्कृपया मधुसूदन ।<br>सर्वांस्तितिक्षे संक्लेशान्मा स्म नो भरता नशन् ।।	</p></td><td>	5-75-18a<br>5-75-18b<br>5-75-18c	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि<br> भगवद्यानपर्वणि पञ्चसप्ततितमोऽध्यायः ।।	</p></td><td>		<p class="mw-empty-elt"></p></td></tr></tbody>