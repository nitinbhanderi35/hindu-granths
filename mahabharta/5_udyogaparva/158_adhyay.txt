				
<tbody><tr><td><p>	<b>वैशंपायन उवाच।</b>	</p></td><td>	5-158-1x	<p class="mw-empty-elt"></p></td></tr>
<tr><td><p>	एतस्मिन्नैव काले तु भीष्मकस्य महात्मनः ।<br>हिरण्यरोम्णो नृपतेः साक्षादिन्द्रसखस्य वै ।।	</p></td><td>	5-158-1a<br>5-158-1b	<p class="mw-empty-elt"></p></td></tr>
<tr><td><p>	आकूतीनामधिपतिर्भोजस्यातियशस्विनः ।<br>दाक्षिणात्यपतेः पुत्रो दिक्षु रुक्मीति विश्रुतः ।।	</p></td><td>	5-158-2a<br>5-158-2b	<p class="mw-empty-elt"></p></td></tr>
<tr><td><p>	यः किंपुरुषसिंहस्य गन्धमादनवासिनः ।<br>कृत्स्नं शिष्यो धनुर्वेदं चतुष्पादमवाप्तवान् ।।	</p></td><td>	5-158-3a<br>5-158-3b	<p class="mw-empty-elt"></p></td></tr>
<tr><td><p>	यो माहेन्द्रं धनुर्लेभे तुल्यं गाण्डीवतेजसा।<br>शार्ङ्गेण च महाबाहुः संमितं दिव्यलक्षणम् ।।	</p></td><td>	5-158-4a<br>5-158-4b	<p class="mw-empty-elt"></p></td></tr>

<tr><td><p>	त्रीण्येवैतानि दिव्यानि धनूंषि दिविचारिणाम् ।<br>वारुणं गाण्डिवं तत्र माहेन्द्रं विजयं धनुः ।<br>शार्ङ्ग तु वैष्णवं प्राहुर्दिव्यं तेजोमयं धनुः ।।	</p></td><td>	5-158-5a<br>5-158-5b<br>5-158-5c	<p class="mw-empty-elt"></p></td></tr>
<tr><td><p>	धारयामास तत्कृष्णः परसेनाभयावहम्।<br>गाण्डीवं पावकाल्लेभे खाण्डवे पाकशासनिः ।।	</p></td><td>	5-158-6a<br>5-158-6b	<p class="mw-empty-elt"></p></td></tr>
<tr><td><p>	द्रुमाद्रुक्मी महातेजा विजयं प्रत्यपद्यत।<br>संछिद्य मौरवान्पाशान्निहत्य मुरमोजसा ।।	</p></td><td>	5-158-7a<br>5-158-7b	<p class="mw-empty-elt"></p></td></tr>
<tr><td><p>	निर्जित्य नरकं भौममाहृत्य मणिकुण्डले ।<br>षोडश स्त्रीसहस्राणि रत्नानि विविधानि च ।।	</p></td><td>	5-158-8a<br>5-158-8b	<p class="mw-empty-elt"></p></td></tr>
<tr><td><p>	प्रतिपेदे हृषीकेशः शार्ङ्गं च धनुरुत्तमम्।<br>रुक्मी तु विजयं लब्ध्वा धनुर्मेघनिभस्वनम् ।।	</p></td><td>	5-158-9a<br>5-158-9b	<p class="mw-empty-elt"></p></td></tr>
<tr><td><p>	विभीषयन्निव जगत्पाण्डवानभ्यवर्तत।<br>नामृष्यत पुरा योऽसौ स्वबाहुलगर्वितः ।।	</p></td><td>	5-158-10a<br>5-158-10b	<p class="mw-empty-elt"></p></td></tr>
<tr><td><p>	रुक्मिण्या हरणं वीरो वासुदेवेन धीमता।<br>कृत्वा प्रतिज्ञां नाहत्वा निवर्तिष्ये जनार्दनम् ।।	</p></td><td>	5-158-11a<br>5-158-11b	<p class="mw-empty-elt"></p></td></tr>
<tr><td><p>	ततोऽन्वधावद्वार्ष्णेयं सर्वशस्त्रभृतां वरः।<br>सेनया चतुरङ्गिण्या महत्या दूरपातया ।।	</p></td><td>	5-158-12a<br>5-158-12b	<p class="mw-empty-elt"></p></td></tr>
<tr><td><p>	विचित्रायुधवर्मिण्या गङ्ग्येव प्रवृद्धया।<br>स समासाद्य वार्ष्णेयं योगानामीश्वरं प्रभुम् ।।	</p></td><td>	5-158-13a<br>5-158-13b	<p class="mw-empty-elt"></p></td></tr>
<tr><td><p>	व्यंसितो व्रीडितो राजन्नाजगाम स कुण्डिनम्।<br>यत्रैव कृष्णेन रणे निर्जितः परवीरहा ।।	</p></td><td>	5-158-14a<br>5-158-14b	<p class="mw-empty-elt"></p></td></tr>
<tr><td><p>	तत्र भोजकटं नाम कृतं नगरमुत्तमम् ।<br>सैन्येन महता तेन प्रभूतगजवाजिना ।।	</p></td><td>	5-158-15a<br>5-158-15b	<p class="mw-empty-elt"></p></td></tr>
<tr><td><p>	पुरं तद्भुवि विख्यातं नाम्ना भोजकटं नृप ।<br>स भोजराजः सैन्येन महता परिवारितः ।।	</p></td><td>	5-158-16a<br>5-158-16b	<p class="mw-empty-elt"></p></td></tr>
<tr><td><p>	अक्षौहिण्या महावीर्यः पाण्डवान्क्षिप्रमागमत्।<br>ततः स कवची धन्वी तली खङ्गी शरासनी ।।	</p></td><td>	5-158-17a<br>5-158-17b	<p class="mw-empty-elt"></p></td></tr>
<tr><td><p>	रथेनादित्यवर्णेन प्रविवेश महाचमूम् ।<br>विदितः पाण्डवेयानां वासुदेवप्रियेप्सया ।।	</p></td><td>	5-158-18a<br>5-158-18b	<p class="mw-empty-elt"></p></td></tr>
<tr><td><p>	युधिष्ठिरस्तु तं राजा प्रत्युद्गम्याभ्यपूजयत्।<br>स पूजितः पाण्डुपुत्रैर्यथान्यायं सुसंस्तुतः ।।	</p></td><td>	5-158-19a<br>5-158-19b	<p class="mw-empty-elt"></p></td></tr>
<tr><td><p>	प्रतिगृह्य तु तान्सर्वान्विश्रान्तः सहसैनिकः ।<br>उवाच मध्ये वीराणां कुन्तीपुत्रं धनञ्जयम् ।।	</p></td><td>	5-158-20a<br>5-158-20b	<p class="mw-empty-elt"></p></td></tr>
<tr><td><p>	सहायोस्मि स्थितो युद्धे यदि भीतोसि पाण्डव ।<br>करिष्यामि रणे साह्यमसह्यं तव शत्रुभिः ।।	</p></td><td>	5-158-21a<br>5-158-21b	<p class="mw-empty-elt"></p></td></tr>
<tr><td><p>	न हि मे विक्रमे तुल्यः पुमानस्तीह कश्चन।<br>हनिष्यामिरणे भागं यन्मे दास्यसि पाण्डव ।।	</p></td><td>	5-158-22a<br>5-158-22b	<p class="mw-empty-elt"></p></td></tr>
<tr><td><p>	अपि द्रोणकृपौ वीरौ भीष्मकर्णावथो पुनः ।<br>अथवा सर्व एवैते तिष्ठन्तु वसुधाधिपाः ।।	</p></td><td>	5-158-23a<br>5-158-23b	<p class="mw-empty-elt"></p></td></tr>
<tr><td><p>	निहत्य समरे शत्रूंस्तव दास्यामि मेदिनीम् ।<br>इत्युक्तो धर्मराजस्य केशवस्य च संनिधौ ।।	</p></td><td>	5-158-24a<br>5-158-24b	<p class="mw-empty-elt"></p></td></tr>

<tr><td><p>	श्रृण्वतां पार्थिवेन्द्राणामन्येषां चैव सर्वशः ।<br>वासुदेवमभिप्रेक्ष्य धर्मराजं च पाण्डवम्।<br>उवाच धीमान्कौन्तेयः प्रहस्य सखिपूर्वकम् ।।	</p></td><td>	5-158-25a<br>5-158-25b<br>5-158-25c	<p class="mw-empty-elt"></p></td></tr>
<tr><td><p>	युध्यमानस्य मे वीर गन्धर्वैः सुमहाबलैः ।<br>सहायो घोषयात्रायां कस्तदासीत्सखा मम ।।	</p></td><td>	5-158-26a<br>5-158-26b	<p class="mw-empty-elt"></p></td></tr>
<tr><td><p>	तथा प्रतिभये तस्मिन्देवदानवसंकुले।<br>खाण्डवे युध्यमानस्य कः सहायस्तदावभवत् ।।	</p></td><td>	5-158-27a<br>5-158-27b	<p class="mw-empty-elt"></p></td></tr>
<tr><td><p>	निवातकवचैर्युद्धे कालकेयैश्च दानवैः ।<br>तत्र मे युध्यमानस्य कः सहायस्तदाभवत् ।।	</p></td><td>	5-158-28a<br>5-158-28b	<p class="mw-empty-elt"></p></td></tr>
<tr><td><p>	तथा विराटनगरे कुरुभिः सह सङ्गरे।<br>युध्यतो बहुभिस्तत्र कः सहायोऽभवन्मम ।।	</p></td><td>	5-158-29a<br>5-158-29b	<p class="mw-empty-elt"></p></td></tr>
<tr><td><p>	उपजीव्य रणे रुद्रं शक्रं वैश्रवणं यमम्।<br>वरुणं पावकं चैव कृपं द्रोणं च माधवम् ।।	</p></td><td>	5-158-30a<br>5-158-30b	<p class="mw-empty-elt"></p></td></tr>
<tr><td><p>	धारयन्गाण्डिवं दिव्यं धनुस्तेजोमयं दृढम् ।<br>अक्षय्यशरसंयुक्तो दिव्यास्त्रपरिबृंहितः ।।	</p></td><td>	5-158-31a<br>5-158-31b	<p class="mw-empty-elt"></p></td></tr>
<tr><td><p>	कौरवामां कुले जातः पाण्डोः पुत्रो विशेषतः ।<br>द्रोणं व्यपदिशञ्छिष्यो वासुदेवसहायवान् ।।	</p></td><td>	5-158-32a<br>5-158-32b	<p class="mw-empty-elt"></p></td></tr>
<tr><td><p>	कथमस्मद्विधो ब्रूयाद्भीतोऽस्मीति यशोहरम् ।<br>वचनं नरशार्दूल वज्रायुधसमस्वनम् ।।	</p></td><td>	5-158-33a<br>5-158-33b	<p class="mw-empty-elt"></p></td></tr>
<tr><td><p>	नास्मि भीतो महाबाहो सहायार्थश्च नास्ति मे ।<br>यथाकामं यथायोगं गच्छ वात्रैव तिष्ठ वा ।।	</p></td><td>	5-158-34a<br>5-158-34b	<p class="mw-empty-elt"></p></td></tr>
<tr><td><p>	<b>`वैशंपायन उवाच</b>	</p></td><td>	5-158-35x	<p class="mw-empty-elt"></p></td></tr>

<tr><td><p>	तच्छ्रुत्वा वचनं तस्य विजयस्य च धीमतः ।'<br>विनिवर्त्य ततो रुक्मी सेनां सागरसंनिभाम् ।<br>दुर्योधनमुपागच्छत्तथैव भरतर्षभ ।।	</p></td><td>	5-158-35a<br>5-158-35b<br>5-158-35c	<p class="mw-empty-elt"></p></td></tr>
<tr><td><p>	तथैव चाभिगम्यैनमुवाच वसुधाधिपः।<br>प्रत्याख्यातश्च तेनापि स तदा शूरमानिना ।।	</p></td><td>	5-158-36a<br>5-158-36b	<p class="mw-empty-elt"></p></td></tr>
<tr><td><p>	द्वावेव तु महाराज तस्माद्युद्धादपेयतुः।<br>रौहिणेयश्च वार्ष्णेयो रुक्मी च वसुधाधिप ।।	</p></td><td>	5-158-37a<br>5-158-37b	<p class="mw-empty-elt"></p></td></tr>
<tr><td><p>	गते रामे तीर्थयात्रां भीष्मकस्य सुते तथा।<br>उपाविशन्पाण्डवेया मन्त्राय पुनरेव च ।।	</p></td><td>	5-158-38a<br>5-158-38b	<p class="mw-empty-elt"></p></td></tr>
<tr><td><p>	समितिर्धर्मराजस्य सा पार्थिवसमाकुला ।<br>शुशुभे तारकैश्चित्रा द्यौश्चन्द्रेणेव भारत ।।	</p></td><td>	5-158-39a<br>5-158-39b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वमि सैन्यनिर्याणपर्वणि <br>अष्टप़ञ्चाशदधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>