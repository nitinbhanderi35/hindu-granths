				
<tbody><tr><td><p>	<b>वैशंपायन उवाच।</b>	</p></td><td>	5-91-1x	<p class="mw-empty-elt"></p></td></tr>
<tr><td><p>	पृथामामन्त्र्य गोविन्दः कृत्वा चाभिप्रदक्षिणम् ।<br>दुर्योधनगृहं शौरिरभ्यगच्छदरिन्दमः ।।	</p></td><td>	5-91-1a<br>5-91-1b	<p class="mw-empty-elt"></p></td></tr>
<tr><td><p>	लक्ष्म्या परमया युक्तं पुरन्दरगृहोपमम् ।<br>विचित्रैरासनैर्युक्तं प्रविवेश जनार्दनः ।।	</p></td><td>	5-91-2a<br>5-91-2b	<p class="mw-empty-elt"></p></td></tr>
<tr><td><p>	तस्य कक्ष्या व्यतिक्रम्य तिस्रो द्वाःस्थैरवारितः ।<br>ततोऽभ्रघनसङ्काशं गिरिकूटमिवोच्छ्रितम् ।।	</p></td><td>	5-91-3a<br>5-91-3b	<p class="mw-empty-elt"></p></td></tr>
<tr><td><p>	श्रिया ज्वलन्तं प्रासादमारुरोह महायशाः ।<br>तत्र राजसहस्रैश्च कुरुभिश्चाभिसंवृतम् ।।	</p></td><td>	5-91-4a<br>5-91-4b	<p class="mw-empty-elt"></p></td></tr>
<tr><td><p>	धार्तराष्ट्रं महाबाहुं ददर्शासीनमासने ।<br>दुःशासनं च कर्णं च शकुनिं चापि सौबलम् ।।	</p></td><td>	5-91-5a<br>5-91-5b	<p class="mw-empty-elt"></p></td></tr>
<tr><td><p>	दुर्योधनसमीपे तानासनस्थान्ददर्श सः।<br>अभ्यागच्छति दाशार्हे धार्तराष्ट्रो महायशाः ।।	</p></td><td>	5-91-6a<br>5-91-6b	<p class="mw-empty-elt"></p></td></tr>
<tr><td><p>	उदतिष्ठत्सहामात्यः पूजयन्मधुसूदनम् ।<br>समेत्य धार्तराष्ट्रेण महामात्येन केशवः ।।	</p></td><td>	5-91-7a<br>5-91-7b	<p class="mw-empty-elt"></p></td></tr>
<tr><td><p>	राजभिस्तत्र वार्ष्णेयः समागच्छद्यथावयः ।<br>तत्र जाम्बूनदमयं पर्यङ्कं सुपरिष्कृतम् ।।	</p></td><td>	5-91-8a<br>5-91-8b	<p class="mw-empty-elt"></p></td></tr>
<tr><td><p>	विविधास्तरणास्तीर्णमभ्युपाविशदच्युतः ।<br>तस्मिन्गां मधुपर्कं चाप्युदकं च जनार्दने ।।	</p></td><td>	5-91-9a<br>5-91-9b	<p class="mw-empty-elt"></p></td></tr>
<tr><td><p>	निवेदयामास तदा गृहान्राज्यं च कौरवः ।<br>` आसनं सर्वतोभद्रं सर्वरत्नविभूषितम् ।।	</p></td><td>	5-91-10a<br>5-91-10b	<p class="mw-empty-elt"></p></td></tr>
<tr><td><p>	कृष्णार्थमेवं संसिद्धं धार्तराष्ट्रस्य शासनात्।'<br>तत्र गोविन्दमासीनं प्रसन्नादित्यवर्चसम् ।।	</p></td><td>	5-91-11a<br>5-91-11b	<p class="mw-empty-elt"></p></td></tr>
<tr><td><p>	उपासाञ्चक्रिरे सर्वे कुरवो राजभिः सह।<br>ततो दुर्योधनो राजा वार्ष्णेयं जयतां वरम् ।।	</p></td><td>	5-91-12a<br>5-91-12b	<p class="mw-empty-elt"></p></td></tr>
<tr><td><p>	न्यमन्त्रयद्भोजनेन नाभ्यनन्दच्च केशवः ।<br>ततो दुर्योधनः कृष्णमब्रवीत्कुरुसंसदि ।।	</p></td><td>	5-91-13a<br>5-91-13b	<p class="mw-empty-elt"></p></td></tr>
<tr><td><p>	मृदुपूर्वं शठोदर्कं कर्णमाभाष्य कौरवः ।<br>कस्मादन्नानि पापानि वासांसि शयनानि च ।।	</p></td><td>	5-91-14a<br>5-91-14b	<p class="mw-empty-elt"></p></td></tr>
<tr><td><p>	त्वदर्थमुपनीतानि नाग्रहीस्त्वं जनार्दन ।<br>उभयोश्च ददत्साह्यमुभयोश्च हिते रतः ।।	</p></td><td>	5-91-15a<br>5-91-15b	<p class="mw-empty-elt"></p></td></tr>

<tr><td><p>	संबन्धी दयितश्चासि धृतराष्ट्रस्य माधव ।<br>त्वं हि गोविन्द धर्मार्थौ वेत्थ तत्त्वेन सर्वशः ।<br>तत्र कारणमिच्छामि श्रोतुं चक्रगदाधर ।।	</p></td><td>	5-91-16a<br>5-91-16b<br>5-91-16c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-91-17x	<p class="mw-empty-elt"></p></td></tr>
<tr><td><p>	स एवमुक्तो गोविन्दः प्रत्युवाच महामनाः ।<br>उद्यन्मेघस्वनःक काले प्रगृह्य विपुलं भुजम् ।।	</p></td><td>	5-91-17a<br>5-91-17b	<p class="mw-empty-elt"></p></td></tr>
<tr><td><p>	अलघूकृतमग्रस्तमनिरस्तमसंकुलम् ।<br>राजीवनेत्रो राजानं हेतुमद्वाक्यमुत्तमम् ।।	</p></td><td>	5-91-18a<br>5-91-18b	<p class="mw-empty-elt"></p></td></tr>
<tr><td><p>	कृतार्था भुञ्जते दूताः पूजां गृह्णन्ति चैव ह।<br>कृतर्थं मां सहामात्यं समर्चिष्यसि भारत ।।	</p></td><td>	5-91-19a<br>5-91-19b	<p class="mw-empty-elt"></p></td></tr>
<tr><td><p>	एवमुक्तः प्रत्युवाच धार्तराष्ट्रो जनार्दनम् ।<br>न युक्तं भवताऽस्मासु प्रतिपत्तुमसांप्तम् ।।	</p></td><td>	5-91-20a<br>5-91-20b	<p class="mw-empty-elt"></p></td></tr>
<tr><td><p>	कृतार्थं वाऽकृतार्थं वा त्वां वयं मधुसूदन।<br>यतामहे पूजयितुं दाशार्ह न च शक्नुमः ।।	</p></td><td>	5-91-21a<br>5-91-21b	<p class="mw-empty-elt"></p></td></tr>
<tr><td><p>	न च तत्कारणं विद्मो यस्मान्नो मधुसूदन ।<br>पूजां कृतां प्रीयमाणो नामंस्थाः पुरुषोत्तम ।।	</p></td><td>	5-91-22a<br>5-91-22b	<p class="mw-empty-elt"></p></td></tr>
<tr><td><p>	वैरं नो नास्ति भवता गोविन्द न च विग्रहः ।<br>स भवान्प्रसमीक्ष्यैतन्नेदृशं वक्तुमर्हति ।।	</p></td><td>	5-91-23a<br>5-91-23b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-91-24x	<p class="mw-empty-elt"></p></td></tr>
<tr><td><p>	एवमुक्तः प्रत्युवाच धार्तराष्ट्रं जनार्दनः।<br>अभिवीक्ष्य सहामात्यं दाशार्हः प्रहसन्निव ।।	</p></td><td>	5-91-24a<br>5-91-24b	<p class="mw-empty-elt"></p></td></tr>
<tr><td><p>	नाहं कामान्न संरम्भान्न द्वेषान्नार्थकारणात् ।<br>न हेतुवादाल्लोभाद्वा धर्मं जह्यां कथंचन ।।	</p></td><td>	5-91-25a<br>5-91-25b	<p class="mw-empty-elt"></p></td></tr>
<tr><td><p>	संप्रीतिभोज्यान्यन्नानि आपद्भोज्यानि वा पुनः ।<br>न च संप्रीयते राजन्न चैवापद्गता वयम् ।।	</p></td><td>	5-91-26a<br>5-91-26b	<p class="mw-empty-elt"></p></td></tr>
<tr><td><p>	`द्विषदन्नं न भोक्तव्यं द्विषन्तं नैव भोजयेत् ।<br>पाण्डवान्द्विषसे राजन्मम प्राणा हि पाण्डवाः ।।'	</p></td><td>	5-91-27a<br>5-91-27b	<p class="mw-empty-elt"></p></td></tr>
<tr><td><p>	अकस्माद्द्विषसे राजञ्जन्मप्रभृति पाण्डवान् ।<br>प्रियानुवर्तिनो भ्रातॄन्सर्वैः समुदितान्गुणैः ।।	</p></td><td>	5-91-28a<br>5-91-28b	<p class="mw-empty-elt"></p></td></tr>
<tr><td><p>	अकस्माच्चैव पार्थानां द्वेषणं नोपपद्यते।<br>धर्मे स्थिताः पाण्डवेयाः कस्तान्किं वक्तुमर्हति ।।	</p></td><td>	5-91-29a<br>5-91-29b	<p class="mw-empty-elt"></p></td></tr>
<tr><td><p>	यस्तान्द्वेष्टि स मां द्वेष्टि यस्ताननु समामनु ।<br>ऐकात्म्यं मां गतं विद्धि पाण्डवैर्धर्मचारिभिः ।।	</p></td><td>	5-91-30a<br>5-91-30b	<p class="mw-empty-elt"></p></td></tr>
<tr><td><p>	कामक्रोधानुवर्ती हि यो मोहाद्विरुरुत्सति।<br>गुणवन्तं च यो द्वेष्टि तमाहुः पुरुषाधमम् ।।	</p></td><td>	5-91-31a<br>5-91-31b	<p class="mw-empty-elt"></p></td></tr>
<tr><td><p>	यः कल्याणगुणाञ्ज्ञातीन्मोहाल्लोभाद्दिदृक्षते ।<br>सोजितात्माऽजितक्रोधो न चिरं तिष्ठति श्रिया ।।	</p></td><td>	5-91-32a<br>5-91-32b	<p class="mw-empty-elt"></p></td></tr>
<tr><td><p>	अथ यो गुणसंपन्नान्हृदयस्याप्रियानपि।<br>प्रियेण कुरुते वश्यांश्चिरं यशसि तिष्ठति ।।	</p></td><td>	5-91-33a<br>5-91-33b	<p class="mw-empty-elt"></p></td></tr>
<tr><td><p>	सर्वमेतन्न भोक्तव्यमन्नं दुष्टाभिसंहितम्।<br>क्षुत्तुरेकस्य भोक्तव्यमिति मे धीयते मतिः ।।	</p></td><td>	5-91-34a<br>5-91-34b	<p class="mw-empty-elt"></p></td></tr>
<tr><td><p>	एवमुक्त्वा महाबाहुर्दुर्योधनममर्षणम् ।<br>निश्चक्राम ततः शुभ्राद्धार्तराष्ट्रनिवेशनात् ।।	</p></td><td>	5-91-35a<br>5-91-35b	<p class="mw-empty-elt"></p></td></tr>
<tr><td><p>	निर्याय च महाबाहुर्वासुदेवो महामनाः ।<br>निवेशाय ययौ वेश्य विदुरस्य महात्मनः ।।	</p></td><td>	5-91-36a<br>5-91-36b	<p class="mw-empty-elt"></p></td></tr>
<tr><td><p>	तमभ्यगच्छद्द्रोणश्च कृपो भीष्मोऽथ बाह्लिकः ।<br>कुरवश्च महाबाहुं विदुरस्य गृहे स्थितम् ।।	</p></td><td>	5-91-37a<br>5-91-37b	<p class="mw-empty-elt"></p></td></tr>
<tr><td><p>	त ऊचुर्माधवं वीरं कुरवो मधुसूदनम् ।<br>निवेदयामो वार्ष्णेय सरत्नांस्ते गृहान्वयम् ।।	</p></td><td>	5-91-38a<br>5-91-38b	<p class="mw-empty-elt"></p></td></tr>
<tr><td><p>	तानुवाच महातेजाः कौरवान्मधुसूदनः ।<br>सर्वे भवन्ते गच्छन्तु सर्वा मेऽपचितिः कृता ।।	</p></td><td>	5-91-39a<br>5-91-39b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-91-40x	<p class="mw-empty-elt"></p></td></tr>
<tr><td><p>	यातेषु कुरुषु क्षत्ता दाशार्हमपराजितम्।<br>अभ्यर्चयामास तदा सर्वकामैः प्रयत्नवान् ।।	</p></td><td>	5-91-40a<br>5-91-40b	<p class="mw-empty-elt"></p></td></tr>
<tr><td><p>	ततः क्षत्राऽन्नपानानि शुचीनि गुणवन्ति च।<br>उपाहरदनेकानि केशवाय महात्मने ।।	</p></td><td>	5-91-41a<br>5-91-41b	<p class="mw-empty-elt"></p></td></tr>
<tr><td><p>	तैतर्पयित्वा प्रथमं ब्राह्मणान्मधुसूदनः ।<br>वेदविद्भ्यो ददौ कृष्णः परमद्रविणान्यपि ।।	</p></td><td>	5-91-42a<br>5-91-42b	<p class="mw-empty-elt"></p></td></tr>
<tr><td><p>	`भुक्तवत्सु द्विजाग्र्येषु निषण्णेषु वरासने ।<br>शुचिः सुप्रयतो भून्वा विदुरोऽन्नमुपारत् ।।	</p></td><td>	5-91-43a<br>5-91-43b	<p class="mw-empty-elt"></p></td></tr>

<tr><td><p>	श्रद्धया परया युक्त इदं वचनमब्रवीत्।<br>संवृतैस्तुष्य गोविन्द एतन्नः धनम्।<br>अन्यथा हि विशेषेण कस्त्वामर्चितुमर्हति ।।	</p></td><td>	5-91-44a<br>5-91-44b<br>5-91-44c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-91-45x	<p class="mw-empty-elt"></p></td></tr>
<tr><td><p>	ततोऽनुयायिभिः सार्धं मरुद्भिरिव वासवः।<br>विदुरान्नानि बुभुजे शुचीनि गुणवन्ति च ।।	</p></td><td>	5-91-45a<br>5-91-45b	<p class="mw-empty-elt"></p></td></tr>
<tr><td><p>	तं भुक्तवन्तं विविधाः सुशब्दाः सूतमागधाः ।<br>अभितुष्टुवुरासीनं दाशार्हमपराजितम् ।।	</p></td><td>	5-91-46a<br>5-91-46b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि एकनवतितमोऽध्यायः ।।	</p></td><td>		<p class="mw-empty-elt"></p></td></tr>
</tbody>