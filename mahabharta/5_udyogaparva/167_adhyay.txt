				
<tbody><tr><td><p>	<b>भीष्म उवाच।</b>	</p></td><td>	5-167-1x	<p class="mw-empty-elt"></p></td></tr>
<tr><td><p>	शकुनिर्मातुलस्तेऽसौ रथ एको नराधिप।<br>प्रयुज्य पाण्डवैर्वैरं योत्स्यते नात्र संशयः ।।	</p></td><td>	5-167-1a<br>5-167-1b	<p class="mw-empty-elt"></p></td></tr>
<tr><td><p>	एतस्य सेना दुर्धर्षा समरे प्रतियायिनः।<br>विकृतायुधभूयिष्ठा वायुवेगसमा जवे ।।	</p></td><td>	5-167-2a<br>5-167-2b	<p class="mw-empty-elt"></p></td></tr>
<tr><td><p>	द्रोणपुत्रो महेष्वासः सर्वानेवातिधन्विनः ।<br>समरे चित्रयोधी च दृढास्त्रश्च महारथः ।।	</p></td><td>	5-167-3a<br>5-167-3b	<p class="mw-empty-elt"></p></td></tr>
<tr><td><p>	एतस्य हि महाराज यथा गाण्डीवधन्वनः।<br>शरासनविनिर्मुक्ताः संसक्ता यान्ति सायकाः ।।	</p></td><td>	5-167-4a<br>5-167-4b	<p class="mw-empty-elt"></p></td></tr>
<tr><td><p>	नैष शक्यो मया वीरः संख्यातुं रथसत्तमः ।<br>निर्दहेदपि लोकांस्त्रीनिच्छन्नेष महारथः ।।	</p></td><td>	5-167-5a<br>5-167-5b	<p class="mw-empty-elt"></p></td></tr>
<tr><td><p>	क्रोधस्तेजश्च तपसा संभृतोश्रमवासिनाम् ।<br>द्रोणेनानुगृहीतश्च दिव्यैरस्त्रैरुदारधीः ।।	</p></td><td>	5-167-6a<br>5-167-6b	<p class="mw-empty-elt"></p></td></tr>
<tr><td><p>	दोषस्त्वस्य महानेको येनैव भरतर्षभ ।<br>न मे रथो नातिरथो मतः पार्थिवसत्तम ।।	</p></td><td>	5-167-7a<br>5-167-7b	<p class="mw-empty-elt"></p></td></tr>
<tr><td><p>	जीवितं प्रियमत्यर्थमायुष्कामः सदा द्विजः ।<br>न ह्यस्य सदृशः कश्चिदुभयोः सेनयोरपि ।।	</p></td><td>	5-167-8a<br>5-167-8b	<p class="mw-empty-elt"></p></td></tr>
<tr><td><p>	हन्यादेकरथेनैव देवानामपि वाहिनीम् ।<br>वपुष्मांस्तलघोषेण स्फोटयेदपि पर्वतान् ।।	</p></td><td>	5-167-9a<br>5-167-9b	<p class="mw-empty-elt"></p></td></tr>
<tr><td><p>	असंख्येयगुणो वीरः प्रहन्ता दारुणद्युतिः।<br>दण्डपाणिरिवासह्यः कालवत्प्रचरिष्यति ।।	</p></td><td>	5-167-10a<br>5-167-10b	<p class="mw-empty-elt"></p></td></tr>
<tr><td><p>	युगान्ताग्निसमः क्रोधात्सिंहग्रीवो महाद्युतिः ।<br>एष भारत युद्धस्य पृष्ठं संशयमिष्यति ।।	</p></td><td>	5-167-11a<br>5-167-11b	<p class="mw-empty-elt"></p></td></tr>
<tr><td><p>	पिता त्वस्य महातेजा वृद्धोऽपि युवभिर्वरः ।<br>रणे कर्म महत्कर्ता अत्र मे नास्ति संशयः ।।	</p></td><td>	5-167-12a<br>5-167-12b	<p class="mw-empty-elt"></p></td></tr>
<tr><td><p>	अस्त्रवेगानिलोद्भूतः सेनाकक्षेन्धनोत्थितः ।<br>पाण्डुपुत्रस्य सैन्यानि प्रधक्ष्यति रणे धृतः ।।	</p></td><td>	5-167-13a<br>5-167-13b	<p class="mw-empty-elt"></p></td></tr>
<tr><td><p>	रथयूथपयूथानां यूथपोऽय नरर्षभः ।<br>भरद्वाजात्मजः कर्ता कर्म तीव्रं हितं तव ।।	</p></td><td>	5-167-14a<br>5-167-14b	<p class="mw-empty-elt"></p></td></tr>
<tr><td><p>	सर्वमूर्धाभिषिक्तानामाचार्यः स्थविरो गुरुः ।<br>गच्छेदन्तं सृञ्जयानां प्रियस्त्वस्य धनञ्जयः ।।	</p></td><td>	5-167-15a<br>5-167-15b	<p class="mw-empty-elt"></p></td></tr>
<tr><td><p>	नैष जातु महेष्वासः पार्थमक्लिष्टकारिणम् ।<br>हन्यादाचार्यकं दीप्तं संस्मृत्य गुणनिर्जितम् ।।	</p></td><td>	5-167-16a<br>5-167-16b	<p class="mw-empty-elt"></p></td></tr>
<tr><td><p>	श्लाघते यं सदा वीर पार्थस्य गुणविस्तरैः ।<br>पुत्रादभ्यधिकं चैनं भारद्वाजोऽनुपश्यति ।।	</p></td><td>	5-167-17a<br>5-167-17b	<p class="mw-empty-elt"></p></td></tr>
<tr><td><p>	हन्यादेकरथेनैव देवगन्धर्वमानुषान् ।<br>एकीभूतानपि रणे दिव्यैरस्त्रैः प्रतापवान् ।।	</p></td><td>	5-167-18a<br>5-167-18b	<p class="mw-empty-elt"></p></td></tr>
<tr><td><p>	पौरवो राजशार्दूलस्तव राजन्महारथः ।<br>मतो मम रथोदारः परवीररथारुजः ।।	</p></td><td>	5-167-19a<br>5-167-19b	<p class="mw-empty-elt"></p></td></tr>
<tr><td><p>	स्वेन सैन्येन महता प्रतपञ्शत्रुवाहिनीम्।<br>प्रधक्ष्यति स पाञ्चालान्कक्षमग्निगतिर्यथा ।।	</p></td><td>	5-167-20a<br>5-167-20b	<p class="mw-empty-elt"></p></td></tr>
<tr><td><p>	सत्यश्रवा रथस्त्वेको राजपुत्रो बृहद्बलः।<br>तव राजन्रिपुबले कालवत्प्रचरिष्यति।।	</p></td><td>	5-167-21a<br>5-167-21b	<p class="mw-empty-elt"></p></td></tr>
<tr><td><p>	एतस्य योधा राजेन्द्र विचित्रकवचायुधाः ।<br>विचरिष्यन्ति सङ्‌ग्रामे निन्घन्तः शास्त्रवांस्तव ।।	</p></td><td>	5-167-22a<br>5-167-22b	<p class="mw-empty-elt"></p></td></tr>
<tr><td><p>	वृषसेनो रथस्तेऽग्र्यः कर्णपुत्रो महारथः ।<br>प्रधक्ष्यति रिपूणां ते बलं तु बलिनां वरः ।।	</p></td><td>	5-167-23a<br>5-167-23b	<p class="mw-empty-elt"></p></td></tr>
<tr><td><p>	जघसन्धो महातेजा राजन्रथवरस्तव ।<br>त्यक्ष्यते समरे प्राणान्माधवः परवीरहा ।।	</p></td><td>	5-167-24a<br>5-167-24b	<p class="mw-empty-elt"></p></td></tr>
<tr><td><p>	एष योत्स्यति सङ्ग्रामे गजस्कन्धविशारदः ।<br>रथेन वा माहबाहुः क्षपयञ्शत्रुवाहिनीम् ।।	</p></td><td>	5-167-25a<br>5-167-25b	<p class="mw-empty-elt"></p></td></tr>
<tr><td><p>	रथ एष महाराज मतो मे राजसत्तम।<br>त्वदर्थे त्यक्ष्यते प्राणान्सहसैन्यो महारणे ।।	</p></td><td>	5-167-26a<br>5-167-26b	<p class="mw-empty-elt"></p></td></tr>
<tr><td><p>	एष विक्रान्तयोधी च चित्रयोधी च संगरे ।<br>वीतभीश्चापि ते राजञ्शत्रुभिः सह योत्स्यते ।।	</p></td><td>	5-167-27a<br>5-167-27b	<p class="mw-empty-elt"></p></td></tr>
<tr><td><p>	बाह्लीकोऽतिरथश्चैव समरे चानिवर्तनः ।<br>मम राजन्मतो युद्धे शूरो वैवस्वतोपमः ।।	</p></td><td>	5-167-28a<br>5-167-28b	<p class="mw-empty-elt"></p></td></tr>
<tr><td><p>	न ह्येष समरं प्राप्य निवर्तेत कथञ्चन।<br>यथा सततगो राजन्स हि हन्यात्परान्रणे ।।	</p></td><td>	5-167-29a<br>5-167-29b	<p class="mw-empty-elt"></p></td></tr>
<tr><td><p>	सेनापतिर्महाराज सत्यवांस्ते महारथः ।<br>रणेष्वद्भुतकर्मा च रथी पररथारुजः ।।	</p></td><td>	5-167-30a<br>5-167-30b	<p class="mw-empty-elt"></p></td></tr>
<tr><td><p>	एतस्य समरं दृष्ट्वा न व्यथास्ति कथञ्चन ।<br>उत्स्मयन्नुत्पतत्येष परान्रथपथे स्थितान् ।।	</p></td><td>	5-167-31a<br>5-167-31b	<p class="mw-empty-elt"></p></td></tr>
<tr><td><p>	एष चारिषु विक्रान्तः कर्म सत्पुरुषोचितम् ।<br>कर्ता विमर्दे सुमहत्त्वदर्थे पुरुषोत्तमः ।।	</p></td><td>	5-167-32a<br>5-167-32b	<p class="mw-empty-elt"></p></td></tr>
<tr><td><p>	अलम्बुसो राक्षसेन्द्रः क्रूरकर्मा महारथः ।<br>हनिष्यति परान्राजन्पूर्ववैरमनुस्मरन् ।।	</p></td><td>	5-167-33a<br>5-167-33b	<p class="mw-empty-elt"></p></td></tr>
<tr><td><p>	एष राक्षससैन्यानं सर्वेषां रथसत्तमः ।<br>मायावी दृढवैरश्च समरे विचरिष्यति ।।	</p></td><td>	5-167-34a<br>5-167-34b	<p class="mw-empty-elt"></p></td></tr>
<tr><td><p>	प्राग्ज्योतिषाधिपो वीरो भगदत्तः प्रतापवान् ।<br>गजाङ्कुशधरश्रेष्ठो रथे चैव विशारदः ।।	</p></td><td>	5-167-35a<br>5-167-35b	<p class="mw-empty-elt"></p></td></tr>
<tr><td><p>	एतेन युद्धमभवत्पुरा गाण्डीवधन्वनः ।<br>दिवसान्सुबहून्राजन्नुभयोर्जयगृद्धिनोः ।।	</p></td><td>	5-167-36a<br>5-167-36b	<p class="mw-empty-elt"></p></td></tr>
<tr><td><p>	ततः सखायं गान्धारे मानयन्पाकशासनम् ।<br>अकरोत्संविदं तेन पाण्डवेन महात्मना ।।	</p></td><td>	5-167-37a<br>5-167-37b	<p class="mw-empty-elt"></p></td></tr>
<tr><td><p>	एष योत्स्यति सङ्ग्रामे गजस्कन्धविशारदः ।<br>ऐरावतगतो राजा देवानामिव वासवः ।।	</p></td><td>	5-167-38a<br>5-167-38b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि रथातिरथसंख्यानपर्वणि <br>सप्तषष्ट्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>