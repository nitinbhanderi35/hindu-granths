				
<tbody><tr><td><p>	<b>सञ्जय उवाच।</b>	</p></td><td>	5-24-1x	<p class="mw-empty-elt"></p></td></tr>
<tr><td><p>	यथाऽऽत्थ मे पाण्डव तत्तथैव<br>कुरून्कुरुश्रेष्ठ जनं च पृच्छसि।<br>अनामयास्तात मनस्विनस्ते<br>कुरुश्रेष्ठान्पृच्छसि पार्थ यांस्त्वम् ।।	</p></td><td>	5-24-1a<br>5-24-1b<br>5-24-1c<br>5-24-1d	<p class="mw-empty-elt"></p></td></tr>
<tr><td><p>	सन्त्येव वृद्धाः साधवो धार्तराष्ट्रे<br>सन्त्येव पापाः पाण्डव तस्य विद्धि।<br>दद्याद्रिपुभ्योऽपि हि धार्तराष्ट्रः<br>कुतो दायांल्लोपयेद्ब्राह्मणानाम् ।।	</p></td><td>	5-24-2a<br>5-24-2b<br>5-24-2c<br>5-24-2d	<p class="mw-empty-elt"></p></td></tr>
<tr><td><p>	यद्युष्मासु वर्ततेऽसावधर्म्य-<br>मद्रुग्धेषु द्रुग्धवत्तन्न साधु।<br>मित्रध्रुक् स्याद्धृतराष्ट्रस्य पुत्रो<br>युष्मान्द्विपन्साधुवृत्तानसाधुः ।।	</p></td><td>	5-24-3a<br>5-24-3b<br>5-24-3c<br>5-24-3d	<p class="mw-empty-elt"></p></td></tr>
<tr><td><p>	स चापि जानाति भृशं च तप्यते<br>शोचत्यन्तः स्थविरोऽजातशत्रो।<br>शृणोति हि ब्राह्मणानां समेत्य<br>मित्रद्रोहः पातकेभ्यो यरीयान् ।।	</p></td><td>	5-24-4a<br>5-24-4b<br>5-24-4c<br>5-24-4d	<p class="mw-empty-elt"></p></td></tr>
<tr><td><p>	स्मरन्ति तुभ्यं नरदेव सङ्गमे<br>युद्धे च जिष्णोश्च युधां प्रणेतुः।<br>समुद्धुष्टे दुन्दुभिशङ्खशब्दे<br>गदापाणिं भीमसेनं स्मरन्ति ।।	</p></td><td>	5-24-5a<br>5-24-5b<br>5-24-5c<br>5-24-5d	<p class="mw-empty-elt"></p></td></tr>
<tr><td><p>	माद्रीसुतौ चापि तथाऽऽजिमध्ये<br>सर्वा दिशः संपतन्तौ स्मरन्ति।<br>सेनां वर्षन्तौ शग्वैपरजमं<br>महारथौ समरे दुष्प्रकम्पौ ।।	</p></td><td>	5-24-6a<br>5-24-6b<br>5-24-6c<br>5-24-6d	<p class="mw-empty-elt"></p></td></tr>
<tr><td><p>	समीकुर्याः प्रज्ञयाऽजातशत्रो ।।	</p></td><td>	5-24-7f	<p class="mw-empty-elt"></p></td></tr>
<tr><td><p>	न कामार्थं सन्त्यजेयुर्हि धर्मं<br>पाण्डोः सुताः सर्व एवेन्द्रकल्पाः ।<br>त्वमेवैतत्प्रज्ञयाऽजातशत्रो<br>समीकुर्या येन शर्माप्नुयुस्ते ।।	</p></td><td>	5-24-8a<br>5-24-8b<br>5-24-8c<br>5-24-8d	<p class="mw-empty-elt"></p></td></tr>
<tr><td><p>	धार्तराष्ट्राः पाण्डवाः सृञ्जयाश्च<br>ये चाप्यन्ते सन्निविष्टा नरेन्द्राः ।<br>यन्मां ब्रवीद्धृतराष्ट्रो निशाया-<br>मजातशत्रो वचनं पिता ते ।।	</p></td><td>	5-24-9a<br>5-24-9b<br>5-24-9c<br>5-24-9d	<p class="mw-empty-elt"></p></td></tr>
<tr><td><p>	सहामात्यः सहपुत्रश्च राजन्<br>समेत्य तां वाचमिमां निबोध ।।	</p></td><td>	5-24-10a<br>5-24-10b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि<br> सञ्जययानपर्वणि चतुविंशोऽध्यायः ।।	</p></td><td>		<p class="mw-empty-elt"></p></td></tr></tbody>