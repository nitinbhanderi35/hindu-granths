				
<tbody><tr><td><p>	<b>श्रीभगवानुवाच।</b>	</p></td><td>	5-72-1x	<p class="mw-empty-elt"></p></td></tr>
<tr><td><p>	सञ्जयस्य श्रुतं वाक्यं भवतश्च श्रुतं मया।<br>सर्वं जानाम्यभिप्रायं तेषां च भवतश्च यः ।।	</p></td><td>	5-72-1a<br>5-72-1b	<p class="mw-empty-elt"></p></td></tr>
<tr><td><p>	तव धर्माश्रिता बुद्धिस्तेषां वैराश्रया मतिः।<br>यदयुद्धेन लभ्येत तत्ते बहुमतं भवेत् ।।	</p></td><td>	5-72-2a<br>5-72-2b	<p class="mw-empty-elt"></p></td></tr>
<tr><td><p>	न चैवं नैष्ठिकं कर्म क्षत्रियस्य विशांपते।<br>आहुराश्रमिणः सर्वे न भैक्षं क्षत्रियश्चरेत् ।।	</p></td><td>	5-72-3a<br>5-72-3b	<p class="mw-empty-elt"></p></td></tr>
<tr><td><p>	जयो वधो वा सङ्ग्रामे धात्राऽऽदिष्टः सनातनः।<br>स्वधर्मः क्षत्रियस्यैष कार्पण्यं न प्रशत्यते ।।	</p></td><td>	5-72-4a<br>5-72-4b	<p class="mw-empty-elt"></p></td></tr>
<tr><td><p>	न हि कार्पण्यमास्थाय शक्या वृत्तिर्युधिष्ठिर ।<br>विक्रमस्व महाबाहो जहि शत्रून्परन्तप ।।	</p></td><td>	5-72-5a<br>5-72-5b	<p class="mw-empty-elt"></p></td></tr>
<tr><td><p>	अतिगृद्धाः कृतस्नेहा दीर्घकालं सहोषिताः ।<br>कृतमित्राः कृतबला धार्तराष्ट्राः परन्तप ।।	</p></td><td>	5-72-6a<br>5-72-6b	<p class="mw-empty-elt"></p></td></tr>
<tr><td><p>	न पर्यायोऽस्ति यत्साम्यं त्वयि कुर्युर्विशांपते ।<br>बलवत्तां हि मन्यन्ते भीष्मद्रोणकृपादिभिः ।।	</p></td><td>	5-72-7a<br>5-72-7b	<p class="mw-empty-elt"></p></td></tr>
<tr><td><p>	यावच्च मार्दवेनैतान्राजन्नुपचरिष्यसि।<br>तावदेते हरिष्यन्ति तव राज्यमरिन्दम ।।	</p></td><td>	5-72-8a<br>5-72-8b	<p class="mw-empty-elt"></p></td></tr>
<tr><td><p>	नानुक्रोशान्न कार्पण्यान्न च धर्मार्थकारणात्।<br>अलं कर्तुं धार्तराष्ट्रस्तव काममरिन्दम ।।	</p></td><td>	5-72-9a<br>5-72-9b	<p class="mw-empty-elt"></p></td></tr>
<tr><td><p>	एतदेव निमित्तं ते धार्तराष्ट्रो यथा त्वयि ।<br>नान्वतप्यत कोपेन तव कृत्वाऽपि दुष्करम् ।।	</p></td><td>	5-72-10a<br>5-72-10b	<p class="mw-empty-elt"></p></td></tr>
<tr><td><p>	पितामहस्य द्रोणस्य विदुरस्य च धीमतः ।<br>ब्राह्मणानां च साधूनां राज्ञश्च नगरस्य च ।।	</p></td><td>	5-72-11a<br>5-72-11b	<p class="mw-empty-elt"></p></td></tr>
<tr><td><p>	पश्यतां कुरुमुख्यानां सर्वेषामेव तत्त्वतः।<br>दानशीलं मृदुं दान्तं धर्मशीलमनुव्रतम् ।।	</p></td><td>	5-72-12a<br>5-72-12b	<p class="mw-empty-elt"></p></td></tr>
<tr><td><p>	यत्त्वामुपधिना राजन्द्यूते वञ्चितवांस्तदा ।<br>न चापत्रपते तेन नृशंसः स्वेन कर्मणा ।।	</p></td><td>	5-72-13a<br>5-72-13b	<p class="mw-empty-elt"></p></td></tr>
<tr><td><p>	तथाशीलसमाचरे राजन्मा प्रणयं कृथाः ।<br>वध्यास्ते सर्वलोकस्य किं पुनस्तव भारत ।।	</p></td><td>	5-72-14a<br>5-72-14b	<p class="mw-empty-elt"></p></td></tr>
<tr><td><p>	वाग्भिस्त्वप्रतिरूपाभिरतुदत्त्वां सहानुजम् ।<br>श्लाघमानः प्रहृष्टः सन्भ्रातृभिः सह भाषते ।।	</p></td><td>	5-72-15a<br>5-72-15b	<p class="mw-empty-elt"></p></td></tr>
<tr><td><p>	एतावत्पाण्डवानां हि नास्ति किंचिदिह स्वकम् ।<br>नामधेयं च गोत्रं च तदप्येषां न शिष्यते ।।	</p></td><td>	5-72-16a<br>5-72-16b	<p class="mw-empty-elt"></p></td></tr>
<tr><td><p>	कालेन महता चैषां भविष्यति पराभवः ।<br>प्रकृतिं ते भजिष्यन्ति नष्टप्रकृतयो मयि ।।	</p></td><td>	5-72-17a<br>5-72-17b	<p class="mw-empty-elt"></p></td></tr>
<tr><td><p>	दुःशासनेन पापेन तदा द्यूते प्रवर्तिते ।<br>अनाथवत्तदा देवी द्रौपदी सुदुरात्मना ।।	</p></td><td>	5-72-18a<br>5-72-18b	<p class="mw-empty-elt"></p></td></tr>
<tr><td><p>	आकृष्य केशे रुदती सभायां राजसंसदि ।<br>भीष्मद्रोणप्रमुखतो गौरिति व्याहृता मुहुः ।।	</p></td><td>	5-72-19a<br>5-72-19b	<p class="mw-empty-elt"></p></td></tr>
<tr><td><p>	भवता वारिताः सर्वे भ्रातरो भीमविक्रमाः ।<br>धर्मपाशनिबद्धाश्च न किंचित्प्रतिपेदिरे ।।	</p></td><td>	5-72-20a<br>5-72-20b	<p class="mw-empty-elt"></p></td></tr>
<tr><td><p>	एताश्चान्याश्च परुषा वाचः स समुदीरयन् ।<br>श्लाघते ज्ञातिमध्ये स्म त्वयि प्रव्रजिते वनम् ।।	</p></td><td>	5-72-21a<br>5-72-21b	<p class="mw-empty-elt"></p></td></tr>
<tr><td><p>	ये तत्रासन्समानीतास्ते दृष्ट्वा त्वामनागसम्।<br>अश्रुकण्ठा रुदन्तश्च सभायामासते सदा ।।	</p></td><td>	5-72-22a<br>5-72-22b	<p class="mw-empty-elt"></p></td></tr>
<tr><td><p>	न चैनमभ्यनन्दंस्ते राजानो ब्राह्मणैः सह।<br>सर्वे दुर्योधनं तत्र निन्दन्ति स्म सभासदः ।।	</p></td><td>	5-72-23a<br>5-72-23b	<p class="mw-empty-elt"></p></td></tr>
<tr><td><p>	कुलीनस्य च या निन्दा वधो वाऽमित्रकर्शन ।<br>महागुणो वधो राजन्नु तु निन्दा कुजीविका ।।	</p></td><td>	5-72-24a<br>5-72-24b	<p class="mw-empty-elt"></p></td></tr>
<tr><td><p>	तदैव निहतो राजन्यदैव निरपत्रपः।<br>निन्दितश्च महाराज पृथिव्यां सर्वराजभिः ।।	</p></td><td>	5-72-25a<br>5-72-25b	<p class="mw-empty-elt"></p></td></tr>
<tr><td><p>	ईषत्करो वधस्तस्य यस्य चारित्रमीदृशम् ।<br>प्रस्कुन्देन प्रतिस्तब्धश्छिन्नमूल इव द्रुमः ।।	</p></td><td>	5-72-26a<br>5-72-26b	<p class="mw-empty-elt"></p></td></tr>
<tr><td><p>	वध्यः सर्प इवानार्यः सर्वलोकस्य दुर्मतिः ।<br>जह्येन त्वममित्रघ्न मा राजन्विचिकित्सिथाः ।।	</p></td><td>	5-72-27a<br>5-72-27b	<p class="mw-empty-elt"></p></td></tr>
<tr><td><p>	सर्वथा त्वत्क्षमं चैतद्रोचते च ममानघ।<br>यत्त्वं पितरि भीष्मे च प्रणिपातं समाचरेः ।।	</p></td><td>	5-72-28a<br>5-72-28b	<p class="mw-empty-elt"></p></td></tr>
<tr><td><p>	अहं तु सर्वलोकस्य गत्वा छेत्स्यामि संशयम्।<br>येषामस्ति द्विधाभावो राजन्दुर्योधनं प्रति ।।	</p></td><td>	5-72-29a<br>5-72-29b	<p class="mw-empty-elt"></p></td></tr>
<tr><td><p>	मध्ये राज्ञामहं तत्र प्रातिपौरुषिकान्गुणान् ।<br>तव सङ्कीर्तयिष्यामि ये च तस्य व्यतिक्रमाः ।।	</p></td><td>	5-72-30a<br>5-72-30b	<p class="mw-empty-elt"></p></td></tr>
<tr><td><p>	ब्रुवतस्तत्र मे वाक्यं धर्मार्थसहितं हितम्।<br>निशम्य पार्थिवाः सर्वे नानाजनपदेश्वराः ।।	</p></td><td>	5-72-31a<br>5-72-31b	<p class="mw-empty-elt"></p></td></tr>
<tr><td><p>	त्वयि संप्रतिपत्स्यन्ते धर्मात्मा सत्यवागिति ।<br>तस्मिंश्चाधिगमिष्यन्ति यथा लोभादवर्तत ।।	</p></td><td>	5-72-32a<br>5-72-32b	<p class="mw-empty-elt"></p></td></tr>
<tr><td><p>	गर्हयिष्यामि चैवैनं पौरजानपदेष्वपि ।<br>वृद्धबालानुपादाय चातुर्वर्ण्ये समागते ।।	</p></td><td>	5-72-33a<br>5-72-33b	<p class="mw-empty-elt"></p></td></tr>
<tr><td><p>	शमं वै याचमानस्त्वं नाधर्मं तत्र लप्स्यसे ।<br>कुरून्विगर्हयिष्यन्ति धृतराष्ट्रं च पार्थिवाः ।।	</p></td><td>	5-72-34a<br>5-72-34b	<p class="mw-empty-elt"></p></td></tr>
<tr><td><p>	तस्मिंल्लोकपरित्यक्ते किं कार्यमवशिष्यते।<br>हते दुर्योधने राजन्यदन्यत्क्रियतामिति ।।	</p></td><td>	5-72-35a<br>5-72-35b	<p class="mw-empty-elt"></p></td></tr>
<tr><td><p>	यात्वा चाहं कुरून्सर्वान्युष्मदर्थमहापयन् ।<br>यतिष्ये प्रशमं कर्तुं लक्षयिष्ये च चेष्टितम् ।।	</p></td><td>	5-72-36a<br>5-72-36b	<p class="mw-empty-elt"></p></td></tr>
<tr><td><p>	कौरवाणां प्रवृत्तिं च गत्वा युद्धाधिकारिकाम् ।<br>निशम्य विनिवर्तिष्ये जयाय तव भारत ।।	</p></td><td>	5-72-37a<br>5-72-37b	<p class="mw-empty-elt"></p></td></tr>
<tr><td><p>	सर्वथा युद्धमेवाहमाशंसापि परैः सह ।<br>निमित्तानि हि सर्वाणि तथा प्रादुर्भवन्ति मे ।।	</p></td><td>	5-72-38a<br>5-72-38b	<p class="mw-empty-elt"></p></td></tr>
<tr><td><p>	मृगाः शकुन्ताश्च वदन्ति घोरं<br>हस्त्यश्वमुख्येषु निशामुखेषु ।<br>घोराणि रूपाणि तथैव चाग्नि-<br>र्वर्णान्बहून्पुष्यति घोररूपान् ।।	</p></td><td>	5-72-39a<br>5-72-39b<br>5-72-39c<br>5-72-39d	<p class="mw-empty-elt"></p></td></tr>
<tr><td><p>	मनुष्यलोकक्षयकृत्सुघोरो<br>नो चेदनुप्राप्त इहान्तकः स्यात्।<br>शस्त्राणि यन्त्रं कवचान्रथांश्च<br>नागान्हयांश्च प्रतिपादयित्वा ।।	</p></td><td>	5-72-40a<br>5-72-40b<br>5-72-40c<br>5-72-40d	<p class="mw-empty-elt"></p></td></tr>
<tr><td><p>	योधाश्च सर्वे कृतनिश्चयास्ते<br>भवन्तु हस्त्यश्वरथेषु यत्ताः।<br>साङ्‌ग्रामिकं ते यदुपार्जनीयं<br>सर्वं समग्रं कुरु तन्नरेन्द्र ।।	</p></td><td>	5-72-41a<br>5-72-41b<br>5-72-41c<br>5-72-41d	<p class="mw-empty-elt"></p></td></tr>
<tr><td><p>	दुर्योधनो न ह्यलमद्य दातुं<br>जीवंस्तवैतन्नृपते कथंचित्।<br>यत्ते पुरस्तादभवत्समृद्धं<br>द्यूते हृतं पाण्डवमुख्य राज्यम् ।।	</p></td><td>	5-72-42a<br>5-72-42b<br>5-72-42c<br>5-72-42d	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि द्विसप्ततितमोऽध्यायः ।।	</p></td><td>		<p class="mw-empty-elt"></p></td></tr></tbody>