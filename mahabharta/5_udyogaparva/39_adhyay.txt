<span style="font-size: 14pt; line-height: 200%"><br>
धृतराष्ट्र उवाच।<br>
<br>
अनीश्वरोऽयं पुरुषो भवाभवे<br>
सूत्रप्रोता दारुमयीव योषा।<br>
धात्रा तु दिष्टस्य वशे कृतोऽयं<br>
तस्माद्वद त्वं श्रवणे धृतोऽहम् ।।1<br>
<br>
विदुर उवाच।<br>
<br>
अप्राप्तकालं वचनं बृहस्पतिरपि ब्रुवन्।<br>
लभते बुध्द्यवज्ञानमवमानं च भारत ।।2<br>
<br>
प्रियो भवति दानेन प्रियवादेन चापरः ।<br>
मन्त्रमूलबलेनान्यो यः प्रियः प्रिय एव सः ।।3<br>
<br>
द्वेष्यो न साधुर्भवति न मेधावी न पण्डितः।<br>
प्रिये शुभानि कार्याणि द्वेष्ये पापानि चैव ह ।।4<br>
<br>
उक्तं मया जातमात्रेऽपि राजन्<br>
दुर्योधनं त्यज पुत्रं त्वमेकम्।<br>
तस्य त्यागात्पुत्रशतस्य वृद्धि-<br>
रस्यात्यागात्पुत्रशतस्य नाशः ।।5<br>
<br>
न वृद्धिर्बहुमन्तव्या या वृद्धिः क्षयमावहेत्।<br>
क्षयोऽपि बहुमन्तव्यो यः क्षयो वृद्धिमावहेत् ।।6<br>
<br>
न स क्षयो महाराज यः क्षयो वृद्धिमावहेत्।<br>
क्षयः स त्विह मन्तव्यो यं लब्ध्वा बहु नाशयेत् ।।7<br>
<br>
समृद्धा गुणतः केचिद्भवन्ति धनतोऽपरे।<br>
धनवृद्धान्गुणैर्हीनान्धृतराष्ट्र विवर्जय ।।8<br>
<br>
धृतराष्ट्र उवाच।<br>
<br>
सर्वं त्वमायतीयुक्तं भाषसे प्राज्ञसंमतम्।<br>
न चोत्सहे सुतं त्यक्तुं यतो धर्मस्ततो जयः ।।9<br>
<br>
विदुर उवाच।<br>
<br>
अतीव गुणसंपन्नो न जातुः विनयान्वितः।<br>
सुसूक्ष्ममपि भूतानामुपमर्दमुपेक्षते ।।10<br>
<br>
परापवादनिरताः परदुःखोदयेषु च।<br>
परस्परविरोधे च यतन्ते सततोत्थिताः ।।11<br>
<br>
सदोषं दर्शनं येषां संवासे सुमहद्भयम्।<br>
अर्थादाने महान्दोषः प्रदाने च महद्भयम् ।।12<br>
<br>
ये वै भेदनशीलास्तु सकामा निस्त्रपाः शठाः।<br>
ये पापा इति विख्याताः संवासे पिरिगर्हिताः ।।13<br>
<br>
युक्ताश्चान्यैर्महादोषैर्ये नरास्तान्विवर्जयेत्।<br>
निवर्तमाने सौहार्दे प्रीतिर्नीचे प्रणश्यति ।।14<br>
<br>
या चैव फलनिर्वृतिः सौहृदे चैव यत्सुखम् ।<br>
यतते चापवादाय यत्नमारभते क्षये ।।15<br>
<br>
अल्पेऽप्यपकृते मोहान्न शान्तिमधिगच्छति।<br>
तादृशैः सङ्गतं नीचैर्नृशंसैरकृतात्मभिः ।<br>
निशाम्य निपुणं बुद्ध्या विद्वान्दूराद्विवर्जयेत् ।।16<br>
<br>
यो ज्ञातिमनुगृह्णाति दरिद्रं दीनमातुरम्।<br>
स पुत्रपशुभिर्वृद्धिं श्रेयश्चानन्त्यमश्रुते ।।17<br>
<br>
ज्ञातयो वर्धनीयास्तैर्य इच्छन्त्यात्मनः शुभम् ।।18<br>
<br>
कुलवृद्धिं च राजेन्द्र तस्मात्साधु समाचरं।<br>
श्रेयसा योक्ष्यते राजन्कुर्वाणो ज्ञातिसत्क्रियां ।।19<br>
<br>
विगुणा ह्यपि संरक्ष्या ज्ञातयो भरतर्षभ ।<br>
किंपुनर्गुणवन्तस्ते त्वत्प्रसादाभिकाङ्क्षिणः ।।20<br>
<br>
प्रसादं कुरु वीराणां पाण्डवानां विशांपते।<br>
दीयतां ग्रामकाः केचित्तेषां वृत्त्यर्थमीश्वर ।।21<br>
<br>
एवं लोके यशः प्राप्तं भविष्यति नराधिप।<br>
वृद्धेन हि त्वया कार्यं पुत्राणां तात शासनम् ।।22<br>
<br>
मया चापि हितं वाच्यं विद्धि मां त्वद्धितैषिणम्।<br>
ज्ञातिभिर्विग्रहस्तात न कर्तव्यः शुभार्थिना।<br>
सुखानि सह भोज्यानि ज्ञातिभिर्भरतर्षभ ।।23<br>
<br>
संभोजनं संकथनं संप्रीतिश्च परस्परम् ।<br>
ज्ञातिभिः सह कार्याणि न विरोधः कदाचन ।।24<br>
<br>
ज्ञातयस्तारयन्तीह ज्ञातयो मञ्जयन्ति च।<br>
सुवृत्तास्तारयन्तीह दुर्वृत्ता मञ्जयन्ति च ।।25<br>
<br>
सुवृत्तो भव राजेन्द्र पाण्जवान्प्रति मानद।<br>
अधर्षणीयः शत्रूणां तैर्वृतस्त्वं भविष्यति ।।26<br>
<br>
श्रीमन्तं ज्ञातिमासाद्य यो ज्ञातिरवसीदति ।<br>
दिग्धहस्तं मृग इव स एनस्तस्य विन्दति ।।27<br>
<br>
पश्चादपि नरश्रेष्ठ तव तापो भविष्यति ।<br>
तान्वा हतान्सुतान्वापि श्रुत्वा तदनुचिन्तय ।।28<br>
<br>
येन खट्वां समारूढः परितप्येत कर्मणा ।<br>
आदावेन न तत्कुर्यादध्रुवे जीविते सति ।।29<br>
<br>
न कश्चिन्नापनयते पुमानन्यत्र भार्गवात् ।<br>
शेषसंप्रतिपत्तिस्तु बुद्धिमत्स्वेव तिष्ठति ।।30<br>
<br>
दुर्योधनेन यद्येतत्पापं तेषु पुरा कृतम् ।<br>
त्वया तत्कुलवृद्धेन प्रत्यानेयं नरेश्वर ।।31<br>
<br>
तांस्त्वं पदे प्रतिष्ठाप्य लोके विगतकल्मषः ।<br>
भविष्यसि नरश्रेष्ठ पूजनीयो मनीषिणाम् ।।32<br>
<br>
सुव्याहृतानि धीराणां फलतः परिचिन्त्य यः।<br>
अध्यवस्यति कार्येषु चिरं यशसि तिष्ठति ।।33<br>
<br>
असम्यगुपयुक्तं हि ज्ञानं सुकुशलैरपि ।<br>
उपलभ्यं चाविदितं विदितं चाननुष्ठितम् ।।34<br>
<br>
पापोदयफलं विद्वान्यो नारभति वर्धते ।।35<br>
<br>
यस्तु पूर्वकृतं पापमविमृश्यानुवर्तते ।<br>
अगाधपङ्के दुर्मेधा विषमे विनिपात्यते ।।36<br>
<br>
मन्त्रभेदस्य षट् प्राज्ञो द्वाराणीमानि लक्षयेत्।<br>
अर्थसन्ततिकामश्च रक्षेदेतानि नित्यशः ।।37<br>
<br>
मदं स्वप्नपविज्ञानमाकारं चात्मसंभवम् ।<br>
दुष्टामात्येषु विश्रम्भं दूताच्चाकुशलादपि ।।38<br>
<br>
द्वाराण्येतानि यो ज्ञात्वा संवृणोति सदा नृप।<br>
त्रिवर्गाचरणे युक्तः स शत्रूनधितिष्ठति ।।39<br>
<br>
नवै श्रुतमविज्ञाय वृद्धाननुपसेव्य वा।<br>
धर्मार्थौ वेदुतुं शक्यौ बृहस्पतिसमैरपि ।।40<br>
<br>
नष्टं समुद्रे पतितं नष्टं वाक्यमशृण्वति।<br>
अनात्मनि श्रुतं नष्टं नष्टं हुतमनग्निकम् ।।41<br>
<br>
मत्या परीक्ष्य मेधावी बुद्ध्या संपाद्य चासकृत्।<br>
श्रुत्वा दृष्ट्वाथ विज्ञाय प्राज्ञैर्मैत्रीं समाचरेत् ।।42<br>
<br>
अकीर्ति विनयो हन्ति हन्त्यनर्थं पराक्रमः ।<br>
हन्ति नित्यं क्षमा क्रोधमाचारो हन्त्यलक्षणम् ।।43<br>
<br>
परिच्छदेन क्षेत्रेण वेश्मना परिचर्यया।<br>
परीक्षेत कुलं राजन्भोजनाच्छादनेन च ।।44<br>
<br>
उपस्थितसय कामस्य प्रतिवादो न विद्यते।<br>
अपि निर्मुक्तदेहस्य कामरक्तस्य किं पुनः ।।45<br>
<br>
प्राज्ञोपसेविनं वैद्यं धार्मिकं प्रियदर्शनम् ।<br>
मित्रवन्तं सुवाक्यं च सुहृदं परिपालयेत् ।।46<br>
<br>
दुष्कुलीनः कुलीनो वा मर्यादां यो न लङ्घयेत्।<br>
धर्मापेक्षी मृदुर्ह्रीमान्स कुलीनशताद्वरः ।।47<br>
<br>
ययोश्चित्तेन वा चित्तं निभृतं निभृतेन वा।<br>
समेति प्रज्ञया प्रज्ञा तयोर्मैत्री न जीर्यति ।।48<br>
<br>
दुर्बुद्धिमकृतप्रज्ञं छन्नं कूपं तृणैरिव।<br>
विवर्जयीत मेधावी तस्मिन्मैत्री प्रणश्यति ।।49<br>
<br>
अवलिप्तेषु मूर्खेषु रौद्रसाहसिकेषु च।<br>
तथैवापेतधर्मेषु न मैत्रीमाचरेद्बुधः ।।50<br>
<br>
कृतज्ञं धार्मिकं सत्यमक्षुद्रं दृढभक्तिकम् ।<br>
जितेन्द्रियं स्थितं स्थित्यां मित्रमित्यभिवाञ्छति ।।51<br>
<br>
इन्द्रियाणामनुत्सर्गो मृत्युनापि विशिष्यते।<br>
अत्यर्थं पुनरुत्सर्गः सादयेद्दैवतानपि ।।52<br>
<br>
मार्दवं सर्वभूतानामनसूया क्षमा धृतिः।<br>
आयुष्याणि बुधाः प्राहुर्मित्राणां चाविमानना ।।53<br>
<br>
अपनीतं सुनीतेन योऽर्थं प्रत्यानिनीपते ।<br>
मतिमास्थाय सुदृढां तदकापुरुषव्रतम् ।।54<br>
<br>
आयत्यां प्रतिकारज्ञस्तदात्वे दृढनिश्चयः ।<br>
अतीते कार्यशेषज्ञो नरोऽर्थैर्न प्रहीयते।।55<br>
<br>
कर्मणा मनसा वाचा यदभीक्ष्णं निषेवते ।<br>
तदेवापहरत्येनं तस्मात्कल्याणमाचरेत् ।।56<br>
<br>
मङ्गलालम्भनं योगः श्रुतमुत्थानमार्जवम्।<br>
भूतिमेतानि कुर्वन्ति सतां चाभीक्ष्णदर्शनम् ।।57<br>
<br>
अनिर्वेदः श्रियो मूलं लाभस्य च शुभस्य च।<br>
महान्भवत्यनिर्विष्णः सुखं चानन्त्यमश्नुते ।।58<br>
<br>
नातः श्रीमत्तरं किंचिदन्यत्पथ्यतमं मतम्।<br>
प्रभविष्णोर्यथा तात क्षमा सर्वत्र सर्वदा ।।59<br>
<br>
क्षमेदशक्तः सर्वस्य शक्तिमान्धर्मकारणात्।<br>
अर्थानर्थौ समौ यस्य तस्य नित्यं क्षमा हिता ।।60<br>
<br>
यत्सुखं सेवमानोऽपि धर्मार्थाभ्यां न हीयते।<br>
कामं तदुपसेवेत न मूढव्रतमाचरेत् ।।61<br>
<br>
दुःखार्तेषु प्रमत्तेषु नास्तिकेष्वलसेषु च।<br>
न श्रीर्वसत्यदान्तेषु ये चोत्साहविवर्जिताः ।।62<br>
<br>
5-39-62a<br>
5-39-62b<br>
आर्जवेन नरं युक्तमार्जवात्सव्यपत्रपम्।<br>
अशक्तं मन्यमानास्तु धर्षयन्ति कुबुद्धयः ।।63<br>
<br>
अत्यार्यमतिदातारमतिशूरमतिव्रतम् ।<br>
प्रज्ञाभिमानिनं चैव श्रीर्भयान्नोपसर्पति ।।64<br>
<br>
न चातिगुणवत्स्वेषा नात्यन्तं निर्गुणेषु च।<br>
नेषा गुणान्कामयते नैर्गुण्यान्नानुरज्यते।<br>
उन्मत्ता गौरिवान्धा श्रीः क्वचिदेवावतिष्ठते ।।65<br>
<br>
अग्निहोत्रफला वेदाः शीलवृत्तफलं श्रुतम्।<br>
रतिपुत्रफला नारी दत्तभुक्तफलं धनम् ।।66<br>
<br>
अधर्मोपार्जितैरर्थैर्यः करोत्यौर्ध्वदेहिकम्।<br>
न स तस्य फलं प्रेत्य भुङ्क्तेऽर्थस्य दुरागमात् ।।67<br>
<br>
कान्तारे वनदुर्गेषु कृच्छ्रास्वापत्सु संभ्रमे।<br>
उद्यतेषु च शस्त्रेषु नास्ति सत्ववतां भयम् ।।68<br>
<br>
उत्थानं संयमो दाक्ष्यमप्रमादो धृतिः स्मृतिः ।<br>
समीक्ष्य च समारम्भो विद्धि मूलं भवस्य तु ।।69<br>
<br>
तपो बलं तापमानां ब्रह्म ब्रह्मविदां बलम् ।<br>
हिंसा बलमसाधूनां क्षमा गुणवतां बलम् ।।70<br>
<br>
अष्टौ तान्यव्रतघ्नानि आपो मूलं फलं पयः।<br>
हविर्ब्राह्मणकाम्या च गुरोर्वचनमौषधम् ।।71<br>
<br>
न तत्परस्य सन्दध्यात्प्रतिकूलं यदात्मनः।<br>
सङ्ग्रहेणैव धर्मः स्यात्कामादन्यः प्रवर्तते ।।72<br>
<br>
अक्रोधेन जयेत्क्रोधमसाधुं नाधुना जयेत्।<br>
जयेत्कदर्यं दानेन जयेन्मत्येन चानृतम् ।।73<br>
<br>
स्त्रीधूर्तकेऽलसे भीरौ चण्डे पुरुषमानिनि।<br>
चोरे कृतघ्ने विश्वासो न कार्यो न च नास्तिके ।।74<br>
<br>
अभिवादनशीलप्य नित्यं वृद्धोपसेविनः ।<br>
चत्वारि संप्रवर्धन्ते कीर्तिरापुर्यशो बलम्।।75<br>
<br>
अतिक्लेशेन येऽथोः स्वधर्मस्यानिक्रमेण वा।<br>
अरेर्वा प्रणिपातेन मा .. तेषु मनः कृथाः ।।76<br>
<br>
अविद्यः पुरुषः शोच्यः शोच्यं मैथुनमप्रजम्।<br>
निराहाराः प्रजाः शोच्याः शोच्यं राष्ट्रमराजकं ।।77<br>
<br>
अध्वा जरा देहवतां पर्वतानां जलं जरा।<br>
असंभोगो जरा स्त्रीणां वाक्छल्यं मनसो जरा।।78<br>
<br>
अनाम्नायमला वेदा ब्राह्मणस्याव्रतं मलम्।<br>
मलं पृथिव्या वाह्लीकाः पुरुषस्यानृतं मलम् ।।79<br>
<br>
कौतूहलमला साध्वी विप्रवासमलाः स्त्रियः ।।80<br>
<br>
<br>
सुवर्णस्य मलं रूप्यं रूप्यस्यापि मलं त्रपु।<br>
ज्ञेयं त्रपुमलं सीमं सीसस्यापि मलं मलम् ।।81<br>
<br>
न स्वप्नेन जयेन्निद्रां न कामेन जयेत्स्त्रियः।<br>
नेन्धनेन जयेदग्निं न पानेन सुरां जयेत् ।।82<br>
<br>
यस्य दानजितं मित्रं शत्रवो युधि निर्जिताः ।<br>
अन्नपानजिता दाराः सफलं तस्य जीवितम् ।।83<br>
<br>
सहस्रिणोऽपि जीवन्ति जीवन्ति शतिनस्तथा ।<br>
धृतराष्ट्र विमुञ्चेच्छां न कथञ्चिन्न जीव्यते ।।84<br>
<br>
यत्पृथिव्यां व्रीहियवं हिरण्यं पशवः स्त्रियः ।<br>
नालमेकस्य तत्सर्वमिति पश्यन्न मुह्यति।।85<br>
<br>
राजन्भूयो ब्रवीमि त्वां पुत्रेषु सममाचर।<br>
समता यदि ते राजन्स्वेषु पाण्डुसुतेषु वा ।।86<br>
<br>
।। इति श्रीमन्महाभारते उद्योगपर्वणि<br>
प्रजागरपर्वणि एकोनचत्वारिंशोऽध्यायः ।।87<br>
<br>
<br>
</span>
