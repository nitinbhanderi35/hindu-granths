				
<tbody><tr><td><p>	<b>भीष्म उवाच।</b>	</p></td><td>	5-185-1x	<p class="mw-empty-elt"></p></td></tr>
<tr><td><p>	ततो हलहलाशब्दो दिवि राजन्महानभूत्।<br>प्रस्वापं भीष्म मा स्राक्षीरिति कौरवनन्दन ।।	</p></td><td>	5-185-1a<br>5-185-1b	<p class="mw-empty-elt"></p></td></tr>
<tr><td><p>	अयुञ्जमेव चैवाहं तदस्त्रं भृगुनन्दने ।<br>प्रस्वापं मां प्रयुज्जानं नारदो वाकयमब्रवीत् ।।	</p></td><td>	5-185-2a<br>5-185-2b	<p class="mw-empty-elt"></p></td></tr>
<tr><td><p>	एते वियति करव्य दिवि देवगणाः स्थिताः।<br>ते त्वां निवारयन्त्यद्य प्रस्वापं मा प्रयोजय ।।	</p></td><td>	5-185-3a<br>5-185-3b	<p class="mw-empty-elt"></p></td></tr>
<tr><td><p>	रामस्तपस्वी ब्रह्मण्यो ब्राह्मणश्च गुरुश्च ते।<br>तस्यवमानं कौरव्य मास्म कार्षीः कथञ्चन ।।	</p></td><td>	5-185-4a<br>5-185-4b	<p class="mw-empty-elt"></p></td></tr>
<tr><td><p>	ततोऽपश्यं दिविष्ठान्वै तानष्टौ ब्रह्मवादिनः ।<br>ते मां स्मयन्तो राजेन्द्र शनकैरिदमब्रुवन् ।।	</p></td><td>	5-185-5a<br>5-185-5b	<p class="mw-empty-elt"></p></td></tr>
<tr><td><p>	यथाऽऽह भरतश्रेष्ठ नारदस्तत्तथा कुरु ।<br>एतद्धि परमं श्रेयो लोकानां भरतर्षभ ।।	</p></td><td>	5-185-6a<br>5-185-6b	<p class="mw-empty-elt"></p></td></tr>
<tr><td><p>	ततश्च प्रतिसंहृत्य तदस्त्रं स्वापनं महत्।<br>ब्रह्मास्त्रं दीपयाञ्चक्रे तस्मिन्युधि यथाविधि ।।	</p></td><td>	5-185-7a<br>5-185-7b	<p class="mw-empty-elt"></p></td></tr>

<tr><td><p>	ततो रामो हृषितो राजसिंह<br>दृष्ट्वा तदस्त्रं विनिवर्तितं वै।<br>जितोऽस्मि भीष्मेण सुमन्दबुद्धि-<br>रित्येव वाक्यं सहसा व्यमुञ्चत् ।।	</p></td><td>	5-185-8a<br>5-185-8b<br>5-185-8c<br>5-185-8d	<p class="mw-empty-elt"></p></td></tr>

<tr><td><p>	ततोऽपश्यत्पितरं जामदग्न्यः<br>पितुस्तथा पितरं चास्य मान्यम्।<br>ते तत्र चैनं परिवार्य तस्थु-<br>रूचुश्चैनं सान्त्वपूर्वं तदनीम् ।।	</p></td><td>	5-185-9a<br>5-185-9b<br>5-185-9c<br>5-185-9d	<p class="mw-empty-elt"></p></td></tr>
<tr><td><p>	<b>पितर ऊचुः।</b>	</p></td><td>	5-185-10x	<p class="mw-empty-elt"></p></td></tr>
<tr><td><p>	मा स्मैवं साहसं तात पुनः कार्षीः कथञ्चन ।<br>भीष्मेण संयुगं गन्तुं क्षत्रियेण विशेषतः ।।	</p></td><td>	5-185-10a<br>5-185-10b	<p class="mw-empty-elt"></p></td></tr>
<tr><td><p>	क्षत्रियस्य तु धर्मोऽयं यद्युद्धं भृगुनन्दन ।<br>स्वाध्यायो व्रतचर्याऽथ ब्राह्मणानां परं धनम् ।।	</p></td><td>	5-185-11a<br>5-185-11b	<p class="mw-empty-elt"></p></td></tr>
<tr><td><p>	इदं निमित्ते कस्मिंश्चिदस्माभिः प्रागुदाहृतम् ।<br>शस्त्रधारणमत्युग्रं तच्चाकार्यं कृतं त्वया ।।	</p></td><td>	5-185-12a<br>5-185-12b	<p class="mw-empty-elt"></p></td></tr>
<tr><td><p>	वत्स पर्याप्तमेतावद्भीष्मेण सह संयुगे ।<br>विमर्दस्ते महाबाहो व्यपयाहि रणादितः ।।	</p></td><td>	5-185-13a<br>5-185-13b	<p class="mw-empty-elt"></p></td></tr>
<tr><td><p>	पर्याप्तमेतद्भद्रं ते तव कार्मुकधारणम् ।<br>विसर्जयैतद्दुर्धर्ष तपस्तप्यस्व भार्गव ।।	</p></td><td>	5-185-14a<br>5-185-14b	<p class="mw-empty-elt"></p></td></tr>
<tr><td><p>	एष भीष्मः शान्तनवो देवैः सर्वैर्निवारितः।<br>निवर्तस्व रणादस्मादिति चैव प्रसादितः ।।	</p></td><td>	5-185-15a<br>5-185-15b	<p class="mw-empty-elt"></p></td></tr>
<tr><td><p>	रामेण सह मायोत्सीर्गुरुणेति पुनः पुनः ।<br>न हि रामो रणे जेतुं त्वया न्याय्यः कुरूद्वह ।।	</p></td><td>	5-185-16a<br>5-185-16b	<p class="mw-empty-elt"></p></td></tr>
<tr><td><p>	मानं कुरुष्व गाङ्गेय ब्राह्मणस्य रणाजिरे।<br>वयं तु गुरवस्तुभ्यं तस्मात्त्वां वारयामहे ।।	</p></td><td>	5-185-17a<br>5-185-17b	<p class="mw-empty-elt"></p></td></tr>
<tr><td><p>	भीष्मो वसूनामन्यतमो दिष्ट्या जीवसि पुत्रक ।<br>गाङ्गेयः शन्तनोः पुत्रो वसुरेष महायशाः ।।	</p></td><td>	5-185-18a<br>5-185-18b	<p class="mw-empty-elt"></p></td></tr>
<tr><td><p>	कथं शक्यस्त्वया जेतुं निवर्तस्वेह भार्गव ।<br>अर्जुनः पाण्डवश्रेष्ठः पुरन्दरसुतो बली ।।	</p></td><td>	5-185-19a<br>5-185-19b	<p class="mw-empty-elt"></p></td></tr>

<tr><td><p>	नरः प्रजापतिर्वीरः पूर्वदेवः सनातनः।<br>सव्यसाचीति विख्यातस्त्रिषु लोकेषु वीर्यवान्।<br>भीष्ममृत्युर्यथाकालं विहितो वै स्वयंभुवा ।।	</p></td><td>	5-185-20a<br>5-185-20b<br>5-185-20c	<p class="mw-empty-elt"></p></td></tr>
<tr><td><p>	<b>भीष्म उवाच।</b>	</p></td><td>	5-185-21x	<p class="mw-empty-elt"></p></td></tr>

<tr><td><p>	एवमुक्तः स पितृभिः पितॄन्रामोऽब्रवीदिदम्।<br>नाहं युधि निवर्तेयमिति मे व्रतमाहितम्।<br>न निवर्तितपूर्वश्च कदाचिद्रणमूर्धनि ।।	</p></td><td>	5-185-21a<br>5-185-21b<br>5-185-21c	<p class="mw-empty-elt"></p></td></tr>
<tr><td><p>	निवर्त्यतामापगेयः कामं युद्धात्पितामहाः।<br>न त्वहं विनिवर्तिष्ये युद्धादस्मात्कथंचन ।।	</p></td><td>	5-185-22a<br>5-185-22b	<p class="mw-empty-elt"></p></td></tr>
<tr><td><p>	ततस्ते मुनयो राजन्नृचीकप्रमुखास्तदा ।<br>नारदेनैव सहिताः समागम्येदमब्रुवन् ।।	</p></td><td>	5-185-23a<br>5-185-23b	<p class="mw-empty-elt"></p></td></tr>
<tr><td><p>	निवर्तस्व रणात्तात मानयस्व द्विजोत्तमम् ।<br>इत्यवोचमहं तांश्च क्षत्रधर्मव्यपेक्षया।।	</p></td><td>	5-185-24a<br>5-185-24b	<p class="mw-empty-elt"></p></td></tr>
<tr><td><p>	मम व्रतमिदं लोके नाहं युद्धात्कदाचन।<br>विमुखो विनिवर्तेयं पृष्ठतोऽभ्याहतः शरैः ।।	</p></td><td>	5-185-25a<br>5-185-25b	<p class="mw-empty-elt"></p></td></tr>
<tr><td><p>	नाहं लोभान्न कार्पण्यान्न भयान्नार्थकारणात्।<br>त्यजेयं शाश्वतं धर्ममिति मे निश्चिता मतिः ।।	</p></td><td>	5-185-26a<br>5-185-26b	<p class="mw-empty-elt"></p></td></tr>
<tr><td><p>	ततस्ते मुनयः सर्वे नारदप्रमुखा नृप।<br>भागीरथी च मे माता रणमध्यं प्रपेदिरे ।।	</p></td><td>	5-185-27a<br>5-185-27b	<p class="mw-empty-elt"></p></td></tr>
<tr><td><p>	तथैवात्तशरो धन्वी तथैव दृढनिश्चयः ।<br>स्थितोऽहमाहवे योद्धुं ततस्ते राममब्रुवन् ।।	</p></td><td>	5-185-28a<br>5-185-28b	<p class="mw-empty-elt"></p></td></tr>
<tr><td><p>	समेत्य सहिता भूयः समरे भृगुनन्दनम् ।<br>नावनीतं हि हृदयं विप्राणां शाम्य भार्गव ।।	</p></td><td>	5-185-29a<br>5-185-29b	<p class="mw-empty-elt"></p></td></tr>
<tr><td><p>	राम राम निवर्तस्व युद्धादस्माद्द्विजोत्तम ।<br>अवध्यो वै त्वया भीष्मस्त्वं च भीष्मस्य भार्गव ।।	</p></td><td>	5-185-30a<br>5-185-30b	<p class="mw-empty-elt"></p></td></tr>
<tr><td><p>	एवं ब्रुवन्तस्ते सर्वे प्रतिरुद्ध्य रणाजिरम् ।<br>न्यासयाञ्चक्रिरे शस्त्रं पितरो भृगुनन्दनम् ।।	</p></td><td>	5-185-31a<br>5-185-31b	<p class="mw-empty-elt"></p></td></tr>
<tr><td><p>	ततोऽहं पुनरेवाथ तानष्टौ ब्रह्मवादिनः ।<br>अद्राक्षं दीप्यमानान्वै ग्रहानष्टाविवोदितान् ।।	</p></td><td>	5-185-32a<br>5-185-32b	<p class="mw-empty-elt"></p></td></tr>
<tr><td><p>	ते मां सप्रणयं वाक्यमब्रुवन्समरे स्थितम् ।<br>प्रैहि रामं महाबाहो गुरुं लोकहितं कुरु ।।	</p></td><td>	5-185-33a<br>5-185-33b	<p class="mw-empty-elt"></p></td></tr>
<tr><td><p>	दृष्ट्वा निवर्तितं रामं सुहृद्वाक्येन तेन वै।<br>लोकानां च हितं कुर्वन्नहमप्याददे वचः ।।	</p></td><td>	5-185-34a<br>5-185-34b	<p class="mw-empty-elt"></p></td></tr>
<tr><td><p>	ततोऽहं राममासाद्य ववन्दे भृशविक्षतः।<br>रामश्चाभ्युत्स्मयन्प्रेम्णा मामुवाच महातपाः ।।	</p></td><td>	5-185-35a<br>5-185-35b	<p class="mw-empty-elt"></p></td></tr>
<tr><td><p>	त्वत्समो नास्ति लोकेऽस्मिन्क्षत्रियः पृथिवीचरः ।<br>गम्यतां भीष्म युद्धेऽस्मिंस्तोषितोऽहं भृशं त्वया ।।	</p></td><td>	5-185-36a<br>5-185-36b	<p class="mw-empty-elt"></p></td></tr>
<tr><td><p>	मम चैव समक्षं तां कन्यामाहूय भार्गवः।<br>उक्तवान्दीनया वाचा मध्ये तेषां महात्मनाम् ।।	</p></td><td>	5-185-37a<br>5-185-37b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि अम्बोपाख्यानपर्वणि <br>पञ्चाशीत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>