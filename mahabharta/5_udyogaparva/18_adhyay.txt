				
<tbody><tr><td><p>	<b>शल्य उवाच।</b>	</p></td><td>	5-18-1x	<p class="mw-empty-elt"></p></td></tr>
<tr><td><p>	ततः शक्रः स्तूयमानो गन्धर्वाप्सरसां गणैः।<br>ऐरावतं समारुह्य द्विपेन्द्रं लक्षणैर्युतम् ।।	</p></td><td>	5-18-1a<br>5-18-1b	<p class="mw-empty-elt"></p></td></tr>
<tr><td><p>	पावकः सुमहातेजा महर्षिश्च बृहस्पतिः।<br>यमश्च वरुणश्चैव कुबेरश्च धनेश्वरः ।।	</p></td><td>	5-18-2a<br>5-18-2b	<p class="mw-empty-elt"></p></td></tr>
<tr><td><p>	सर्वैर्देवैः परिवृतः शक्रो वृत्रनिषूदनः ।<br>गन्धर्वैरप्सरोभिश्च यातस्त्रिभुवनं प्रभुः ।।	</p></td><td>	5-18-3a<br>5-18-3b	<p class="mw-empty-elt"></p></td></tr>
<tr><td><p>	स समेत्य महेन्द्राण्या देवराजः शतक्रतुः।<br>मुदा परमया युक्तः पालयामास देवराट् ।।	</p></td><td>	5-18-4a<br>5-18-4b	<p class="mw-empty-elt"></p></td></tr>
<tr><td><p>	ततः स भगवांस्तत्र अङ्गिराः समदृश्यत।<br>अथर्ववेदमन्त्रैश्च देवेन्द्रं समपूजयत्।।	</p></td><td>	5-18-5a<br>5-18-5b	<p class="mw-empty-elt"></p></td></tr>
<tr><td><p>	ततस्तु भगवानिन्द्रः संहृष्टः समपद्यत।<br>वरं च प्रददौ तस्मै अथर्वाङ्गिरसे तदा।।	</p></td><td>	5-18-6a<br>5-18-6b	<p class="mw-empty-elt"></p></td></tr>
<tr><td><p>	अथर्वाङ्गिरसं नाम वेदेऽस्मिन्वै भविष्यति।<br>उदाहरणमेतद्धि यज्ञभागं च लप्स्यसे।	</p></td><td>	5-18-7a<br>5-18-7b	<p class="mw-empty-elt"></p></td></tr>
<tr><td><p>	एवं संपूज्य भगवानथर्वाङ्गिरसं तदा।<br>व्यसर्जयन्महाराज देवराजः शतक्रतुः ।।	</p></td><td>	5-18-8a<br>5-18-8b	<p class="mw-empty-elt"></p></td></tr>
<tr><td><p>	संपूज्य सर्वांस्त्रिदशानृषींश्चापि तपोधनान्।<br>इन्द्रः प्रमुदितो राजन्धर्मेणापालयत्प्रजाः ।।	</p></td><td>	5-18-9a<br>5-18-9b	<p class="mw-empty-elt"></p></td></tr>
<tr><td><p>	एवं दुःखमनुप्राप्तमिन्द्रेण सह भार्यया।<br>अज्ञातवासश्च कृतः शत्रूणां वधकाङ्क्षया ।।	</p></td><td>	5-18-10a<br>5-18-10b	<p class="mw-empty-elt"></p></td></tr>
<tr><td><p>	नात्र मन्युस्त्वया कार्यो यत्क्लिष्टोऽसि महावने।<br>द्रौपद्या सह राजेन्द्र भ्रातृभिश्च महात्मभिः ।।	</p></td><td>	5-18-11a<br>5-18-11b	<p class="mw-empty-elt"></p></td></tr>
<tr><td><p>	एवं त्वमपि राजेन्द्र राज्यं प्राप्स्यसि भारत।<br>वृत्रं हत्वा यथा प्राप्तः शक्रः कौरवनन्दन ।।	</p></td><td>	5-18-12a<br>5-18-12b	<p class="mw-empty-elt"></p></td></tr>
<tr><td><p>	दुराचारश्च नहुषो ब्रह्वद्विट् पापचेतनः।<br>अगस्त्यशापाभिहतो विनष्टः शाश्वतीः समाः ।।	</p></td><td>	5-18-13a<br>5-18-13b	<p class="mw-empty-elt"></p></td></tr>
<tr><td><p>	एवं तव दुरात्मानः शत्रवः शत्रुसूदन ।<br>क्षिप्रं नाशं गमिष्यन्ति कर्णदुर्योधनादयः ।।	</p></td><td>	5-18-14a<br>5-18-14b	<p class="mw-empty-elt"></p></td></tr>
<tr><td><p>	ततः सागरपर्यन्तां भोक्ष्यसे मेदिनीमिमाम्।<br>भ्रातृभिः सहितो वीर द्रौपद्या च सहानया ।।	</p></td><td>	5-18-15a<br>5-18-15b	<p class="mw-empty-elt"></p></td></tr>
<tr><td><p>	उपाख्यानमिदं शक्रविजयं वेदसंमितम् ।<br>राज्ञा व्यूढेष्वनीकेषु श्रोतव्यं जयमिच्छता।	</p></td><td>	5-18-16a<br>5-18-16b	<p class="mw-empty-elt"></p></td></tr>
<tr><td><p>	तस्मात्संश्रावयामि त्वां विजयं जयतां वर।<br>संस्तूयमाना वर्धन्ते महात्मानो युधिष्ठिर।।	</p></td><td>	5-18-17a<br>5-18-17b	<p class="mw-empty-elt"></p></td></tr>

<tr><td><p>	क्षत्रियाणामभावोयं युधिष्ठिर महात्मनाम्।<br>दुर्योधनापराधेन भीमार्जुनबलेन च।।<br>सङ्ग्रामे संक्षयो घोरो भविष्यत्यचिरादिव ।।	</p></td><td>	5-18-18a<br>5-18-18b<br>5-18-18c	<p class="mw-empty-elt"></p></td></tr>
<tr><td><p>	आख्यानमिन्द्रविजयं य इदं नियतः पठेत्।<br>धूतपाप्मा जितस्वर्गः परत्रेह च मोदते ।।	</p></td><td>	5-18-19a<br>5-18-19b	<p class="mw-empty-elt"></p></td></tr>

<tr><td><p>	न चारिजं भयं तस्य नापुत्रो वा भवेन्नरः।<br>नापदं प्राप्नुयात्कांचिद्दीर्घमायुश्च विन्दति।<br>सर्वत्र दयमाप्नोति न कदाचित्पराजयम् ।।	</p></td><td>	5-18-20a<br>5-18-20b<br>5-18-20c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-18-21x	<p class="mw-empty-elt"></p></td></tr>
<tr><td><p>	एवमाश्वासितो राजा शल्येन भरतर्षभ ।<br>पूजयामास विधिवच्छल्यं धर्मभृतां वरः ।।	</p></td><td>	5-18-21a<br>5-18-21b	<p class="mw-empty-elt"></p></td></tr>
<tr><td><p>	श्रुत्वा तु शल्यवचनं कुन्तीपुत्रो युधिष्ठिरः।<br>प्रत्युवाच महाबाहुर्मद्रराजमिदं वचः ।।	</p></td><td>	5-18-22a<br>5-18-22b	<p class="mw-empty-elt"></p></td></tr>
<tr><td><p>	भवान्कर्णस्य सारथ्यं करिष्यति न संशयः।<br>तत्र तेजोवधः कार्यः कर्णस्यार्जुनसंस्तवैः ।।	</p></td><td>	5-18-23a<br>5-18-23b	<p class="mw-empty-elt"></p></td></tr>
<tr><td><p>	<b>शल्य उवाच।</b>	</p></td><td>	5-18-24x	<p class="mw-empty-elt"></p></td></tr>
<tr><td><p>	एवमेतत्करिष्यामि यथा मां संप्रभाषसे।<br>यच्चान्यदपि शक्ष्यामि तत्करिष्याम्यहं तव ।।	</p></td><td>	5-18-24a<br>5-18-24b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-18-25x	<p class="mw-empty-elt"></p></td></tr>
<tr><td><p>	ततस्त्वामन्त्र्य कौन्तेयाञ्छल्यो मद्राधिपस्तदा।<br>जगाम सबलः श्रीमान्दुर्योधनमरिन्दम ।।	</p></td><td>	5-18-25a<br>5-18-25b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>सेनोद्योगपर्वणि अष्टादशोऽध्यायः ।।	</p></td><td>		<p class="mw-empty-elt"></p></td></tr></tbody>