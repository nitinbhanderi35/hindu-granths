				
<tbody><tr><td><p>	<b>धृतराष्ट्र उवाच।</b>	</p></td><td>	5-53-1x	<p class="mw-empty-elt"></p></td></tr>
<tr><td><p>	यथैव पाण्डवाः सर्वे पराक्रान्ता जिगीषवः।<br>तथौभिसरास्तेषां त्यक्तात्मानो जये धृताः ।।	</p></td><td>	5-53-1a<br>5-53-1b	<p class="mw-empty-elt"></p></td></tr>
<tr><td><p>	......हि पराक्रान्तानाचक्षीथाः परान्मम।<br>पाञ्चालान्केकयान्मत्स्यान्मागधान्वत्सभूमिपान्।।	</p></td><td>	5-53-2a<br>5-53-2b	<p class="mw-empty-elt"></p></td></tr>
<tr><td><p>	यश्च सेन्द्रानिमाँल्लोकानिच्छन्कुर्याद्वशे बली।<br>स स्रष्टा जगतः कृष्णः पाण्डवानां जये धृतः ।।	</p></td><td>	5-53-3a<br>5-53-3b	<p class="mw-empty-elt"></p></td></tr>
<tr><td><p>	समस्तामर्जुनाद्विद्यां सात्यकिः क्षिप्रमाप्तवान्।<br>शैनेयः समरे स्थाता बीजवत्प्रवपञ्शरान् ।।	</p></td><td>	5-53-4a<br>5-53-4b	<p class="mw-empty-elt"></p></td></tr>
<tr><td><p>	धृष्टद्युम्नश्च पाञ्चाल्यः क्रूरकर्मा महारथः ।<br>मामकेषु रणं कर्ता बलेषु परमास्त्रवित् ।।	</p></td><td>	5-53-5a<br>5-53-5b	<p class="mw-empty-elt"></p></td></tr>
<tr><td><p>	युधिष्ठिरस्य च क्रोधादर्जुनस्य च विक्रमात्।<br>मयाभ्यां भीमसेनाच्च भयं मे तात जायते ।।	</p></td><td>	5-53-6a<br>5-53-6b	<p class="mw-empty-elt"></p></td></tr>
<tr><td><p>	अमानुषं मनुष्येन्द्रैर्जालं विततमन्तरा ।<br>न मे सैन्यास्तरिष्यन्ति ततः क्रोशामि सञ्जय ।।	</p></td><td>	5-53-7a<br>5-53-7b	<p class="mw-empty-elt"></p></td></tr>
<tr><td><p>	दर्शनीयो मनस्वी च लक्ष्मीवान्ब्रह्मवर्चसी।<br>मेधावी सुकृतप्रज्ञो धर्मात्मा पाण्डुनन्दनः ।।	</p></td><td>	5-53-8a<br>5-53-8b	<p class="mw-empty-elt"></p></td></tr>
<tr><td><p>	मित्रामात्यैः सुसंपन्नः संपन्नो युद्धयोजकैः ।<br>भ्रातृभिः श्वशुरैर्वीरैरुपपन्नो महारथैः ।।	</p></td><td>	5-53-9a<br>5-53-9b	<p class="mw-empty-elt"></p></td></tr>
<tr><td><p>	धृत्या च पुरुषव्याघ्रो नैभृत्येन च पाण्डवः।<br>अनुशंसो वदान्यश्च हीमान्सत्यपराक्रमः ।।	</p></td><td>	5-53-10a<br>5-53-10b	<p class="mw-empty-elt"></p></td></tr>
<tr><td><p>	बहुश्रुतः कृतात्मा च वृद्धसेवी जितेन्द्रियः ।<br>तं सर्वगुणसंपन्नं समिद्धमिव पावकम् ।।	</p></td><td>	5-53-11a<br>5-53-11b	<p class="mw-empty-elt"></p></td></tr>
<tr><td><p>	तपन्तमभि को मन्दः पतिष्यति पतङ्गवत्।<br>पाण्डवाग्निमनावार्यं मुमूर्षुर्नष्टचेतनः ।।	</p></td><td>	5-53-12a<br>5-53-12b	<p class="mw-empty-elt"></p></td></tr>
<tr><td><p>	तनुरुच्चः शिखी राजा मिथ्योपचरितो मया।<br>मन्दानां मम पुत्राणां युद्धेनान्तं करिष्यति ।।	</p></td><td>	5-53-13a<br>5-53-13b	<p class="mw-empty-elt"></p></td></tr>
<tr><td><p>	तैरयुद्धं साधु मन्ये कुरवस्तन्निबोधत।<br>युद्धे विनाशः कृत्स्नस्य कुलस्य भविता ध्रुवम् ।।	</p></td><td>	5-53-14a<br>5-53-14b	<p class="mw-empty-elt"></p></td></tr>
<tr><td><p>	एषा मे परमा बुद्धिर्यया शाम्यति मे मनः ।<br>यदि त्वयुद्धमिष्टं वो वयं शान्त्यै यतामहे ।।	</p></td><td>	5-53-15a<br>5-53-15b	<p class="mw-empty-elt"></p></td></tr>
<tr><td><p>	न तु नः क्लिश्यमानानामुपेक्षेत युधिष्ठिरः।<br>जुगुप्सति ह्यधर्मेण मामेवोद्दिश्य कारणम् ।।	</p></td><td>	5-53-16a<br>5-53-16b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>यानसन्धिपर्वणि त्रिपञ्चाशोऽध्यायः ।।	</p></td><td>		<p class="mw-empty-elt"></p></td></tr></tbody>