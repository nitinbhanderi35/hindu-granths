				
<tbody><tr><td><p>	<b>वैशंपायन उवाच।</b>	</p></td><td>	5-90-1x	<p class="mw-empty-elt"></p></td></tr>
<tr><td><p>	अथोपगम्य विदुरमपराह्णे जनार्दनः।<br>पितृष्वसारं स पृथामभ्यगच्छदरिन्दमः ।।	</p></td><td>	5-90-1a<br>5-90-1b	<p class="mw-empty-elt"></p></td></tr>
<tr><td><p>	सा दृष्ट्वा कृष्णमायान्तं प्रसन्नादित्यवर्चसम्।<br>कण्ठे गृहीत्वा प्राक्रोशत्स्मरन्ती तनयान्पृथा ।।	</p></td><td>	5-90-2a<br>5-90-2b	<p class="mw-empty-elt"></p></td></tr>
<tr><td><p>	तेषां सत्ववतां मध्ये गोविन्दं सहचारिणम् ।<br>चिरस्य दृष्ट्वा वार्ष्णेयं बाष्पमाहारयत्मृथा ।।	</p></td><td>	5-90-3a<br>5-90-3b	<p class="mw-empty-elt"></p></td></tr>
<tr><td><p>	साऽब्रवीत्कृष्णमासीनं कृतातिथ्यं युधां पतिम् ।<br>बाष्पगद्गदपूर्णेन मुखेन परिशुष्यता ।।	</p></td><td>	5-90-4a<br>5-90-4b	<p class="mw-empty-elt"></p></td></tr>

<tr><td><p>	एते बाल्यान्प्रभृत्येव गुरुशुश्रूषणे रताः ।<br>परस्परस्य सुहृदः संमताः समचेतसः।<br>निकृत्या भ्रंशिता राज्याञ्जनार्हा निर्जनं गताः ।।	</p></td><td>	5-90-5a<br>5-90-5b<br>5-90-5c	<p class="mw-empty-elt"></p></td></tr>
<tr><td><p>	विनीतक्रोधहर्षाश्च ब्रह्मण्याः सत्यवादिनः ।<br>त्यक्त्वा प्रियमुखे पार्था रुदतीमपहाय माम् ।।	</p></td><td>	5-90-6a<br>5-90-6b	<p class="mw-empty-elt"></p></td></tr>
<tr><td><p>	अहार्षुश्च वनं यान्तः समूलं हृदयं मम।<br>अतदर्हा महात्मानः कथं केशव पाण्डवाः ।।	</p></td><td>	5-90-7a<br>5-90-7b	<p class="mw-empty-elt"></p></td></tr>
<tr><td><p>	ऊषुर्महावने तात सिंहव्याघ्रगजाकुले ।<br>बाला विहीनाः पित्रा ते मया सततलालिताः ।।	</p></td><td>	5-90-8a<br>5-90-8b	<p class="mw-empty-elt"></p></td></tr>
<tr><td><p>	अपश्यन्तश्च पितरौ कथमुषूर्महावने।<br>शङ्खदुन्दुभिनिर्घोषैर्भृदङ्गैर्वेणुनिस्वनैः ।।	</p></td><td>	5-90-9a<br>5-90-9b	<p class="mw-empty-elt"></p></td></tr>
<tr><td><p>	पाण्डवाः समबोध्यन्त बाल्यात्प्रभृति केशव ।<br>ये स्म वारणशब्देन हयानां हेषितेन च ।।	</p></td><td>	5-90-10a<br>5-90-10b	<p class="mw-empty-elt"></p></td></tr>
<tr><td><p>	रथेनेमिनिनादैश्च व्यबोध्यन्त तदा गृहे ।<br>शङ्खभेरीनिनादेन वेणुवीणानुनादिना ।।	</p></td><td>	5-90-11a<br>5-90-11b	<p class="mw-empty-elt"></p></td></tr>
<tr><td><p>	पुण्याहघोषमिश्रेण पूज्यमाना द्विजातिभिः ।<br>वस्त्रै रत्नैरलङ्कारैः पूजयन्तो द्विजन्मनः ।।	</p></td><td>	5-90-12a<br>5-90-12b	<p class="mw-empty-elt"></p></td></tr>
<tr><td><p>	गीर्भिर्मङ्गलयुक्ताभिर्ब्राह्मणानां महात्मनाम् ।<br>अर्चितैरर्चनार्हैश्च स्तुवद्भिरभिनन्दिताः ।।	</p></td><td>	5-90-13a<br>5-90-13b	<p class="mw-empty-elt"></p></td></tr>
<tr><td><p>	प्रासादाग्नेष्वबोध्यन्त राङ्खवाजिनशायिनः ।<br>क्रूरं च निनदं श्रुत्वा श्वापदानां महावने ।।	</p></td><td>	5-90-14a<br>5-90-14b	<p class="mw-empty-elt"></p></td></tr>
<tr><td><p>	न स्मोपयान्ति निद्रां ते नतदर्हा जनार्दन ।<br>भेरीमृदङ्गनिनदैः शङ्खवैणवनिस्वनैः ।।	</p></td><td>	5-90-15a<br>5-90-15b	<p class="mw-empty-elt"></p></td></tr>
<tr><td><p>	स्त्रीणां गीतनिनादैश्च मधुरैर्मधुसूदन ।।<br>वन्दिमागधसूतैश्च स्तुवद्भिर्बोधिताः कथम् ।।	</p></td><td>	5-90-16a<br>5-90-16b	<p class="mw-empty-elt"></p></td></tr>
<tr><td><p>	महावनेष्वबोध्यन्त श्वापदानां रुतेन च ।<br>ह्रीमात्सत्यधृतिर्दान्तो भूतानामनुकम्पिता ।।	</p></td><td>	5-90-17a<br>5-90-17b	<p class="mw-empty-elt"></p></td></tr>
<tr><td><p>	कामद्वेषौ वशे कृत्वा सतां वर्त्मानुवर्तते ।<br>अम्बरीषस्य मान्धातुर्ययातेर्नहुषस्य च ।।	</p></td><td>	5-90-18a<br>5-90-18b	<p class="mw-empty-elt"></p></td></tr>
<tr><td><p>	भरतस्य दिलीपस्य शिबेरौशीनरस्य च।<br>राजर्षीणां पुराणानां धुरं धत्ते दुरुद्वहाम् ।।	</p></td><td>	5-90-19a<br>5-90-19b	<p class="mw-empty-elt"></p></td></tr>
<tr><td><p>	शीलवृत्तोपसंपन्नोः धर्मज्ञः सत्यसङ्गरः ।<br>राजा सर्वगुणोपेतस्त्रौलोक्यस्यापि यो भवेत् ।।	</p></td><td>	5-90-20a<br>5-90-20b	<p class="mw-empty-elt"></p></td></tr>

<tr><td><p>	अजातशत्रुर्धर्मात्मा शुद्धजाम्बूनदप्रभः ।<br>श्रेष्ठः कुरुषु सर्वेषु धर्मतः श्रुतवृत्ततः ।<br>प्रियदर्शो दीर्घभुजः कथं कृष्ण युधिष्ठिरः ।।	</p></td><td>	5-90-21a<br>5-90-21b<br>5-90-21c	<p class="mw-empty-elt"></p></td></tr>
<tr><td><p>	यः स नागायुतप्राणो वातरंहा महाबलः ।<br>सामर्षः पाण्डवो नित्यं प्रियो भ्रातुः प्रियंकरः ।।	</p></td><td>	5-90-22a<br>5-90-22b	<p class="mw-empty-elt"></p></td></tr>
<tr><td><p>	कीचकस्य तु सज्ञातेर्यो हन्ता मधुसूदन ।<br>शूरः क्रोधवशानां च हिडिम्बस्य बकस्य च ।।	</p></td><td>	5-90-23a<br>5-90-23b	<p class="mw-empty-elt"></p></td></tr>
<tr><td><p>	पराक्रमे शक्रसमो मातरिश्वसमो बले।<br>महेश्वरसमः क्रोधे भीमः प्रहरतां वरः ।।	</p></td><td>	5-90-24a<br>5-90-24b	<p class="mw-empty-elt"></p></td></tr>
<tr><td><p>	क्रोधं बलममर्षं च यो निधाय परंतपः ।<br>जितात्मा पाण्डवोऽमर्षी भ्रातुस्तिष्ठति शासने ।।	</p></td><td>	5-90-25a<br>5-90-25b	<p class="mw-empty-elt"></p></td></tr>
<tr><td><p>	तेजोराशिं महात्मानं वरिष्ठमभितौजसम् ।<br>भीमं प्रदर्शनेनापि भीमसेनं जनार्दन ।।	</p></td><td>	5-90-26a<br>5-90-26b	<p class="mw-empty-elt"></p></td></tr>
<tr><td><p>	तं ममाचक्ष्व वार्ष्णेय कथमद्य वृकोदरः ।<br>आस्ते परिघबाहुः स मध्यमः पाण्डवो बली ।।	</p></td><td>	5-90-27a<br>5-90-27b	<p class="mw-empty-elt"></p></td></tr>
<tr><td><p>	अर्जुनेनार्जुनो यः स कृष्ण बाहुसहस्रिणा ।<br>द्विबाहुः स्पर्धते नित्यमतीतेनापि केशव ।।	</p></td><td>	5-90-28a<br>5-90-28b	<p class="mw-empty-elt"></p></td></tr>
<tr><td><p>	क्षिपत्येकेन वेगेन पञ्चबाणशतानि यः ।<br>इष्वस्त्रे सदृशो राज्ञः कार्तवीर्यस्य पाण्डवः ।।	</p></td><td>	5-90-29a<br>5-90-29b	<p class="mw-empty-elt"></p></td></tr>
<tr><td><p>	तेजसाऽऽदित्यसदृशो महर्षिसदृशो दमे।<br>क्षमया पृथिवीतुल्यो महेन्द्रसमविक्रमः ।।	</p></td><td>	5-90-30a<br>5-90-30b	<p class="mw-empty-elt"></p></td></tr>
<tr><td><p>	आधिराज्यं महद्दीप्तं प्रथितं मधुसूदन ।<br>आहृतं येन वीर्येण कुरूणां सर्वराजसु ।।	</p></td><td>	5-90-31a<br>5-90-31b	<p class="mw-empty-elt"></p></td></tr>
<tr><td><p>	यस्य बाहुबलं सर्वे पाण्डवाः पर्युपासते।<br>स सर्वरथिनां श्रेष्ठः पाण्डवः सत्यविक्रमः ।।	</p></td><td>	5-90-32a<br>5-90-32b	<p class="mw-empty-elt"></p></td></tr>
<tr><td><p>	यं गत्वाऽभिमुखः सङ्ख्ये न जीवन्तश्चिदाव्रजेत् ।<br>यो जेता सर्वभूतानामजेयो जिष्णुरच्युत ।।	</p></td><td>	5-90-33a<br>5-90-33b	<p class="mw-empty-elt"></p></td></tr>
<tr><td><p>	योऽपाश्रयः पाण्डवानां देवानामिव वासवः ।<br>स ते भ्राता सखा चैव कथमद्य धनञ्जयः ।।	</p></td><td>	5-90-34a<br>5-90-34b	<p class="mw-empty-elt"></p></td></tr>
<tr><td><p>	दयावान्सर्वभूतेषु ह्रीनिषेवो महास्रवित् ।<br>मृदुश्च सुकुमारश्च धार्मिकश्च प्रियश्च मे।।	</p></td><td>	5-90-35a<br>5-90-35b	<p class="mw-empty-elt"></p></td></tr>
<tr><td><p>	सहदेवो महेष्वासः शूरः समितिशोभनः ।<br>भ्रातृणां कृष्ण शुश्रूषुर्धर्मार्थकुशलो युवा ।।	</p></td><td>	5-90-36a<br>5-90-36b	<p class="mw-empty-elt"></p></td></tr>
<tr><td><p>	सदैव सहदेवस्य भ्रातरो मधुसूदन ।<br>वृत्तं कल्याणवृत्तस्य पूजयन्ति महात्मनः ।।	</p></td><td>	5-90-37a<br>5-90-37b	<p class="mw-empty-elt"></p></td></tr>
<tr><td><p>	ज्येष्ठोपचायिनं वीरं सहदेवं युधां पतिम्।<br>शुश्रूषुं मम वार्ष्णेय माद्रीपुत्रं प्रचक्ष्व मे ।।	</p></td><td>	5-90-38a<br>5-90-38b	<p class="mw-empty-elt"></p></td></tr>
<tr><td><p>	सुकुमारो युवा शूरो दर्शनीयश्च पाण्डवः।<br>भ्रातॄणां चैव सर्वेषां प्रियः प्राणो बहिश्चरः ।।	</p></td><td>	5-90-39a<br>5-90-39b	<p class="mw-empty-elt"></p></td></tr>
<tr><td><p>	चित्रयोधी च नकुलो महेष्वासो महाबलः ।<br>कच्चित्स कुशली कृष्ण वत्सो मम सुखैधितः ।।	</p></td><td>	5-90-40a<br>5-90-40b	<p class="mw-empty-elt"></p></td></tr>
<tr><td><p>	सुखोचितमदुःखार्हं सुकुमारं महारथम् ।<br>अपि जातु महाबाहो पश्येयं नकुलं पुनः ।।	</p></td><td>	5-90-41a<br>5-90-41b	<p class="mw-empty-elt"></p></td></tr>
<tr><td><p>	पक्ष्मसंपातजे काले नकुलेन विनाकृता ।<br>न लभामि धृतिं वीर साऽद्य जीवामि पश्य माम्।।	</p></td><td>	5-90-42a<br>5-90-42b	<p class="mw-empty-elt"></p></td></tr>
<tr><td><p>	सर्वैः पुत्रैः प्रियतरा द्रौपदी मे जनार्दन ।<br>कुलीना रूपसंपन्ना सर्वैः समुदिता गुणैः ।।	</p></td><td>	5-90-43a<br>5-90-43b	<p class="mw-empty-elt"></p></td></tr>
<tr><td><p>	पुत्रलोकात्पतिलोकं वृण्वाना सत्यवादिनी।<br>प्रियान्पुत्रान्परित्यज्य पाण्डवाननुरुध्यते ।।	</p></td><td>	5-90-44a<br>5-90-44b	<p class="mw-empty-elt"></p></td></tr>
<tr><td><p>	महाभिजनसंपन्ना सर्वकामैः सुपूजिता।<br>ईश्वरी सर्वकल्याणी द्रौपदी कथमच्युत ।।	</p></td><td>	5-90-45a<br>5-90-45b	<p class="mw-empty-elt"></p></td></tr>
<tr><td><p>	पतिभिः पञ्चभिः शूरैरग्निकल्पैः प्रहारिभिः ।<br>उपपन्ना महेष्वासैर्द्रौपदी दुःखभागिनी ।।	</p></td><td>	5-90-46a<br>5-90-46b	<p class="mw-empty-elt"></p></td></tr>
<tr><td><p>	चतुर्दशमिदं वर्षं यन्नापश्यमरिन्दम ।<br>पुत्रादिभिः परिद्यूनां द्रौपदीं सत्यवादिनीम् ।।	</p></td><td>	5-90-47a<br>5-90-47b	<p class="mw-empty-elt"></p></td></tr>
<tr><td><p>	न नूनं कर्मभिः पुण्यैरश्रुते पुरुषः सुखम् ।<br>द्रौपदी चेत्तथावृत्ता नाश्रुते सुखमव्ययम् ।।	</p></td><td>	5-90-48a<br>5-90-48b	<p class="mw-empty-elt"></p></td></tr>
<tr><td><p>	न प्रियो मम कृष्णाया बीभत्सुर्न युधिष्ठिरः ।<br>भीमसेनो यमौ वापि यदपश्यं सभागताम् ।।	</p></td><td>	5-90-49a<br>5-90-49b	<p class="mw-empty-elt"></p></td></tr>
<tr><td><p>	न मे दुःखतरं किंचिद्भूतपूर्वं ततोऽधिकम् ।<br>स्त्रीधर्मिणीं द्रौपदीं यच्छ्वशुराणां समीपगाम् ।।	</p></td><td>	5-90-50a<br>5-90-50b	<p class="mw-empty-elt"></p></td></tr>
<tr><td><p>	आनायितामनार्येण क्रोधलोभानुवर्तिना ।<br>सर्वे प्रैक्षन्त कुरव एकवस्त्रां सभागताम् ।।	</p></td><td>	5-90-51a<br>5-90-51b	<p class="mw-empty-elt"></p></td></tr>
<tr><td><p>	तत्रैव धृतराष्ट्रश्च महाराजश्च बाह्लिकः ।<br>कृपश्च कसोमदत्तश्च निर्विष्णाः कुरवस्तथा ।।	</p></td><td>	5-90-52a<br>5-90-52b	<p class="mw-empty-elt"></p></td></tr>
<tr><td><p>	तस्यां संसदि सर्वेषां क्षत्तारं पूजयाम्यहम् ।<br>वृत्तेन हि भवत्यार्यो न धनेन न विद्यया ।।	</p></td><td>	5-90-53a<br>5-90-53b	<p class="mw-empty-elt"></p></td></tr>
<tr><td><p>	तस्य कृष्ण महाबुद्धेर्गम्भीरस्य महात्मनः।<br>क्षत्तुःक शीलमलङ्कारो लोकान्विष्टभ्य तिष्ठति ।।	</p></td><td>	5-90-54a<br>5-90-54b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-90-55x	<p class="mw-empty-elt"></p></td></tr>
<tr><td><p>	सा शोकार्ता च हृष्टा च दृष्ट्वा गोविन्दमागतम्।<br>नानाविधानि दुःखानि सर्वाण्येवान्वकीर्तयम् ।।	</p></td><td>	5-90-55a<br>5-90-55b	<p class="mw-empty-elt"></p></td></tr>
<tr><td><p>	पूर्वैराचरितं यत्तत्कुराजभिररिन्दम ।<br>अक्षद्यूतं मृगवधः कच्चिदेषां सुखावहम् ।।	</p></td><td>	5-90-56a<br>5-90-56b	<p class="mw-empty-elt"></p></td></tr>
<tr><td><p>	तन्मां दहति यत्कृष्णा सभायां कुरुसन्निधौ ।<br>धार्तराष्ट्रैः परिक्लिष्टा यथा न कुशलं तथा ।।	</p></td><td>	5-90-57a<br>5-90-57b	<p class="mw-empty-elt"></p></td></tr>
<tr><td><p>	निर्वासनं च नगरात्प्रव्रज्या च परन्तप ।<br>नानाविधानां दुःखानामावासोऽस्मि जनार्दन ।।	</p></td><td>	5-90-58a<br>5-90-58b	<p class="mw-empty-elt"></p></td></tr>
<tr><td><p>	अज्ञातचर्या बालानामवरोधश्च माधव ।<br>न मे क्लेशतमं तत्स्यात्पुत्रैः सह परन्तप ।।	</p></td><td>	5-90-59a<br>5-90-59b	<p class="mw-empty-elt"></p></td></tr>
<tr><td><p>	दुर्योधनेन निकृता वर्षमद्य चतुर्दशम्।<br>दुःखादपि सुखं नः स्याद्यदि पुण्यफलक्षयः ।।	</p></td><td>	5-90-60a<br>5-90-60b	<p class="mw-empty-elt"></p></td></tr>

<tr><td><p>	न मे विशेपो जात्वासीद्धार्तराष्ट्रेषु पाण्डवैः ।<br>तेन सत्येन कृष्ण त्वां हतामित्रं श्रिया वृतम् ।<br>अस्माद्विमुक्तं सङ्ग्रामात्पश्येयं पाण्डवैः सह ।।	</p></td><td>	5-90-61a<br>5-90-61b<br>5-90-61c	<p class="mw-empty-elt"></p></td></tr>
<tr><td><p>	नैव शक्याः पराजेतुं सर्वं ह्येषां तथाविधम् ।<br>पितरं त्वेव गर्हेयं नात्मानं न सुयोधनम् ।।	</p></td><td>	5-90-62a<br>5-90-62b	<p class="mw-empty-elt"></p></td></tr>
<tr><td><p>	येनाहं कुन्तिभोजाय धनं वृत्तैरिवार्पिता ।<br>बालां मामार्यकस्तुभ्यं क्रीडन्तीं कन्दुहस्तिकां ।।	</p></td><td>	5-90-63a<br>5-90-63b	<p class="mw-empty-elt"></p></td></tr>

<tr><td><p>	अदात्तु कुन्तिभोजाय सखा सख्ये महात्मने ।<br>साऽहं पित्रा च निकृता श्वशुरैश्च परन्तप।<br>अत्यन्तदुःखिता कृष्ण किं जीवितफलं मम ।।	</p></td><td>	5-90-64a<br>5-90-64b<br>5-90-64c	<p class="mw-empty-elt"></p></td></tr>
<tr><td><p>	यन्मां वागब्रवीन्नक्तं सूतके सव्यसाचिनः ।<br>पुत्रस्ते पृथिवीं जेता यशश्चास्य दिवं स्पृशेत् ।	</p></td><td>	5-90-65a<br>5-90-65b	<p class="mw-empty-elt"></p></td></tr>
<tr><td><p>	हत्वा कुरून्महाजन्ये राज्यं प्राप्य धनञ्जयः ।<br>भ्रातृभिः सह कौन्तेयस्त्रीन्मेधानाहरिष्यति ।।	</p></td><td>	5-90-66a<br>5-90-66b	<p class="mw-empty-elt"></p></td></tr>
<tr><td><p>	नाहं तामभ्यसूयामि नमो धर्माय वेधसे ।<br>कृष्णाय महते नित्यं धर्मो धारयति प्रजाः ।।	</p></td><td>	5-90-67a<br>5-90-67b	<p class="mw-empty-elt"></p></td></tr>
<tr><td><p>	धर्मश्चेदस्ति वार्ष्णेय यथा वागभ्यभाषत।<br>त्वं चापि तत्तथा कृष्ण सर्वं संपादयिष्यसि ।।	</p></td><td>	5-90-68a<br>5-90-68b	<p class="mw-empty-elt"></p></td></tr>
<tr><td><p>	न मां माधव वैधव्यं नार्थनाशो न वैरिता ।<br>तथा शोकाय दहति यथा पुत्रैर्विना भवः ।।	</p></td><td>	5-90-69a<br>5-90-69b	<p class="mw-empty-elt"></p></td></tr>

<tr><td><p>	याऽहं गाण्डीवधन्वानं सर्वशस्त्रभृतां वरम्।<br>धनञ्जयं न पश्यामि का शान्तिर्हृदयस्य मे।<br>इतश्चतुर्दशं वर्षं यन्नापश्यं युधिष्ठिरम् ।।	</p></td><td>	5-90-70a<br>5-90-70b<br>5-90-70c	<p class="mw-empty-elt"></p></td></tr>
<tr><td><p>	धनञ्जयं च गोविन्द यमौ तं च वृकोदरम्।<br>जीवनाशं प्रनष्टानां श्राद्धं कुर्वन्ति मानवाः ।।	</p></td><td>	5-90-71a<br>5-90-71b	<p class="mw-empty-elt"></p></td></tr>
<tr><td><p>	अर्थतस्ते मम मृतास्तेषां चाहं जनार्दना ।<br>ब्रूया माधव राजानं धर्मात्मानं युधिष्ठिरम् ।।	</p></td><td>	5-90-72a<br>5-90-72b	<p class="mw-empty-elt"></p></td></tr>
<tr><td><p>	भूयांस्ते हीयते धर्मो मा पुत्रक वृथा कृथाः ।<br>पराश्रया वासुदेव या जीवति घिगस्तु ताम् ।।	</p></td><td>	5-90-73a<br>5-90-73b	<p class="mw-empty-elt"></p></td></tr>
<tr><td><p>	वृत्तेः कार्पण्यलब्धाया अप्रतिष्ठैव ज्यायसी।<br>अथो धनञ्जयं ब्रूया नित्योद्युक्तं वृकोदरम् ।।	</p></td><td>	5-90-74a<br>5-90-74b	<p class="mw-empty-elt"></p></td></tr>
<tr><td><p>	यदर्थं क्षत्रिया सूते तस्य कालोऽयमागतः।<br>अस्मिंश्चेदागते काले मिथ्या चातिक्रमिष्यति ।।	</p></td><td>	5-90-75a<br>5-90-75b	<p class="mw-empty-elt"></p></td></tr>
<tr><td><p>	लोकसंभाविताः संतः सुनृशंसं करिष्यथ ।<br>नृशंसेन च वो युक्तांस्त्यजेयं शाश्वतीः समाः ।।	</p></td><td>	5-90-76a<br>5-90-76b	<p class="mw-empty-elt"></p></td></tr>
<tr><td><p>	काले हि समनुप्राप्ते त्यक्तव्यमपि जीवनम् ।<br>माद्रीपुत्रौ च व्यक्तव्यौ क्षत्रधर्मरतौ सदा ।।	</p></td><td>	5-90-77a<br>5-90-77b	<p class="mw-empty-elt"></p></td></tr>
<tr><td><p>	विक्रमेणार्जितान्भोगान्वृणीतं जीवितादपि ।<br>विक्रमाधिगता ह्यर्थाः क्षत्रधर्मेण जीवतः ।।	</p></td><td>	5-90-78a<br>5-90-78b	<p class="mw-empty-elt"></p></td></tr>
<tr><td><p>	मनो मनुष्यस्य सदा प्रीणन्ति पुरुषोत्तम।<br>गत्वा ब्रूहि महाबाहो सर्वशस्त्रभृतां वरम् ।।	</p></td><td>	5-90-79a<br>5-90-79b	<p class="mw-empty-elt"></p></td></tr>
<tr><td><p>	अर्जुनं पाण्डवं वीरं द्रौपद्याः पदवीं चर ।<br>विदितौ हि तवात्यन्तं क्रुद्धौ तौ तु यथान्तकौ ।।	</p></td><td>	5-90-80a<br>5-90-80b	<p class="mw-empty-elt"></p></td></tr>
<tr><td><p>	भीमार्जुनौ नयेतां हि देवानपि परां गतिम्।<br>तयोश्चैतदवज्ञानं यत्सा कृष्णा सभां गता ।।	</p></td><td>	5-90-81a<br>5-90-81b	<p class="mw-empty-elt"></p></td></tr>
<tr><td><p>	दुःशासतश्च कर्णश्च परुषाण्यभ्यभाषताम्।<br>दुर्योधनो भीमसेनमभ्यगच्छन्मनस्विनम् ।।	</p></td><td>	5-90-82a<br>5-90-82b	<p class="mw-empty-elt"></p></td></tr>
<tr><td><p>	पश्यतां कुरुमुख्यानां तस्य द्रक्ष्यति यत्फलम् ।<br>न हि वैरं समासाद्य प्रशाम्यति वृकोदरः ।।	</p></td><td>	5-90-83a<br>5-90-83b	<p class="mw-empty-elt"></p></td></tr>
<tr><td><p>	सुचिरादपि भीमस्य न हि वैरं प्रशाम्यति।<br>यावदन्तं न नयति शात्रवाञ्चत्रुकर्शनः ।।	</p></td><td>	5-90-84a<br>5-90-84b	<p class="mw-empty-elt"></p></td></tr>
<tr><td><p>	न दुःखं राज्यहरणं न च द्यूते पराजयः ।<br>प्रव्राजनं तु पुत्राणां न मे तद्दुःखकारणम् ।।	</p></td><td>	5-90-85a<br>5-90-85b	<p class="mw-empty-elt"></p></td></tr>
<tr><td><p>	यत्तु सा बृहती श्यामा एकवस्त्रा सभां गता।<br>अशृणोत्परुषा वाचः किं नु दुःखतरं ततः ।।	</p></td><td>	5-90-86a<br>5-90-86b	<p class="mw-empty-elt"></p></td></tr>
<tr><td><p>	स्त्रीधर्मिणी वरारोहा क्षत्रधर्मरता सदा।<br>नाभ्यगच्छत्तदा नाथं कृष्णा नाथवती सती ।।	</p></td><td>	5-90-87a<br>5-90-87b	<p class="mw-empty-elt"></p></td></tr>
<tr><td><p>	यस्या मम सपुत्रायास्त्वं नाथो मधुसूदन ।<br>रामश्च बलिनां श्रेष्ठः प्रद्युम्नश्च महारथः ।।	</p></td><td>	5-90-88a<br>5-90-88b	<p class="mw-empty-elt"></p></td></tr>
<tr><td><p>	साऽहमेवंविधं दुःखं सहेयं पुरुषोत्तम ।<br>भीमे जीवति दुर्धर्षे विजये चापलायिनि ।।	</p></td><td>	5-90-89a<br>5-90-89b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-90-90x	<p class="mw-empty-elt"></p></td></tr>
<tr><td><p>	तत आश्वासयामास पुत्राधिभिरभिप्लुताम्।<br>पितृष्वसारं शोचन्तीं शौरिः पार्थसखः पृथाम् ।।	</p></td><td>	5-90-90a<br>5-90-90b	<p class="mw-empty-elt"></p></td></tr>
<tr><td><p>	<b>वासुदेव उवाच।</b>	</p></td><td>	5-90-91x	<p class="mw-empty-elt"></p></td></tr>
<tr><td><p>	का नु सीमन्तिनी त्वादृग्लोकेष्वस्ति पितृष्वसः ।<br>शूरस्य राज्ञो दुहिता आजमीढकुलं गता ।।	</p></td><td>	5-90-91a<br>5-90-91b	<p class="mw-empty-elt"></p></td></tr>
<tr><td><p>	महाकुलीना भवती ह्रदाद्ध्रदमिवागता।<br>ईश्वरी सर्वकल्याणी भर्त्रा परमपूजिता।।	</p></td><td>	5-90-92a<br>5-90-92b	<p class="mw-empty-elt"></p></td></tr>
<tr><td><p>	वीरसूर्वीरपत्नी त्वं सर्वैः समुदिता गुणैः ।<br>मुखदुःखे महाप्राज्ञे त्वादृशी सोढुमर्हति ।।	</p></td><td>	5-90-93a<br>5-90-93b	<p class="mw-empty-elt"></p></td></tr>
<tr><td><p>	निद्रातन्द्रे क्रोधहर्षौ क्षुत्पिपासे हिमातपौ।<br>एतानि पार्था निर्जित्य नित्यं वीरसुखे रताः ।।	</p></td><td>	5-90-94a<br>5-90-94b	<p class="mw-empty-elt"></p></td></tr>
<tr><td><p>	त्यक्तग्राम्यसुखाः पार्था नित्यं वीरसुखप्रियाः ।<br>न तु स्वल्पेन तुष्येयुर्महोत्साहा महाबलाः ।।	</p></td><td>	5-90-95a<br>5-90-95b	<p class="mw-empty-elt"></p></td></tr>
<tr><td><p>	अन्तं धीरा निषेवन्ते मध्यं ग्राम्यसुखप्रियाः ।<br>उत्तमांश्च परिक्लेशान्भोगांश्चातीव मानुषान् ।।	</p></td><td>	5-90-96a<br>5-90-96b	<p class="mw-empty-elt"></p></td></tr>
<tr><td><p>	अन्तेषु रेमिरे धीरा न ते मध्येषु रेमिरे ।<br>अन्तप्राप्तिं सुखं प्राहुर्दुःखमन्तरमन्तयोः ।।	</p></td><td>	5-90-97a<br>5-90-97b	<p class="mw-empty-elt"></p></td></tr>
<tr><td><p>	अभिवादयन्ति भवतीं पाण्डवाः सह कृष्णया ।<br>आत्मानं ते कुशलिनं निवेद्याहुरनामयम् ।।	</p></td><td>	5-90-98a<br>5-90-98b	<p class="mw-empty-elt"></p></td></tr>
<tr><td><p>	अरोगान्सर्वसिद्धार्थान्क्षिप्रं द्रक्ष्यसि पाण्डवान् ।<br>ईश्वरान्सर्वलोकस्य हतामित्राञ्श्रिया वृतान् ।।	</p></td><td>	5-90-99a<br>5-90-99b	<p class="mw-empty-elt"></p></td></tr>
<tr><td><p>	एवमाश्वासिता कुन्ती प्रत्युवाच जनार्दनम् ।<br>पुत्राधिभिरभिध्वस्ता निगृह्याबुद्धिजं तमः ।।	</p></td><td>	5-90-100a<br>5-90-100b	<p class="mw-empty-elt"></p></td></tr>
<tr><td><p>	<b>कुन्त्युवाच।</b>	</p></td><td>	5-90-101x	<p class="mw-empty-elt"></p></td></tr>
<tr><td><p>	यद्यत्तेषां महाबाहो पथ्यं स्यान्मधुसूदन।<br>यथायथा त्वं मन्येथाः कुर्याः कृष्ण तथातथा ।।	</p></td><td>	5-90-101a<br>5-90-101b	<p class="mw-empty-elt"></p></td></tr>
<tr><td><p>	अविलोपेन धर्मस्य अनिकृत्या परन्तप।<br>प्रभावज्ञाऽस्मि ते कृष्ण सत्यस्याभिजनस्य च ।।	</p></td><td>	5-90-102a<br>5-90-102b	<p class="mw-empty-elt"></p></td></tr>
<tr><td><p>	व्यवस्थायां च मित्रेषु बुद्धिविक्रमयोस्तथा।<br>त्वमेव नः कुले धर्मस्त्वं सत्यं त्वं तपो महत् ।।	</p></td><td>	5-90-103a<br>5-90-103b	<p class="mw-empty-elt"></p></td></tr>
<tr><td><p>	त्वं त्राता त्वं महद्ब्रह्म त्वयि सर्वं प्रतिष्ठितम्।<br>यथैवात्थ तथैवैतत्त्वयि सत्यं भविष्यति ।।	</p></td><td>	5-90-104a<br>5-90-104b	<p class="mw-empty-elt"></p></td></tr>

<tr><td><p>	` कुरूणां पाण्डवानां च लोकानां चापराजित ।<br>सर्वस्यैतस्य वार्ष्णेय गतिस्त्वमसि माधव।<br>प्रभावो बुद्धिवीर्यं च तादृशं तव केशव ।।'	</p></td><td>	5-90-105a<br>5-90-105b<br>5-90-105c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-90-106x	<p class="mw-empty-elt"></p></td></tr>
<tr><td><p>	तामामन्त्र्य च गोविन्दः कृत्वा चाभिप्रदक्षिणम्।<br>प्रातिष्ठत महाबाहुर्दुर्योधनगृहान्प्रति ।।	</p></td><td>	5-90-106a<br>5-90-106b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि<br> भगवद्यानपर्वणि नवतितमोऽध्यायः ।।	</p></td><td>		<p class="mw-empty-elt"></p></td></tr>
</tbody>