				
<tbody><tr><td><p>	<b>द्रुपद उवाच।</b>	</p></td><td>	5-4-1x	<p class="mw-empty-elt"></p></td></tr>
<tr><td><p>	एवमेतन्महाबाहो भविष्यति न संशयः।<br>न हि दुर्योधनो राज्यं मधुरेण प्रदास्यति ।।	</p></td><td>	5-4-1a<br>5-4-1b	<p class="mw-empty-elt"></p></td></tr>
<tr><td><p>	अनुवर्त्स्यति तं चापि धृतराष्ट्रः सुतप्रियः।<br>भीष्मद्रोणौ च कार्पण्यान्मौर्ख्याद्राधेयसौबलौ ।।	</p></td><td>	5-4-2a<br>5-4-2b	<p class="mw-empty-elt"></p></td></tr>
<tr><td><p>	बलदेवस्य वाक्यं तु मम ज्ञाने न युज्यते।<br>एतद्धि पुरुषेणाग्रे कार्यं सुनयमिच्छता ।।	</p></td><td>	5-4-3a<br>5-4-3b	<p class="mw-empty-elt"></p></td></tr>
<tr><td><p>	न तु वाच्यो मृदुवचो धार्तराष्ट्रः कथंचन ।<br>नहि मार्दवसाध्योऽसौ पापबुद्धिर्मतो मम ।।	</p></td><td>	5-4-4a<br>5-4-4b	<p class="mw-empty-elt"></p></td></tr>
<tr><td><p>	गर्दभे मार्दवं कुर्याद्गोषु तीक्ष्णं समाचरेत् ।<br>मृदु दुर्योधने वाक्यं यो ब्रूयात्पापचेतसि ।।	</p></td><td>	5-4-5a<br>5-4-5b	<p class="mw-empty-elt"></p></td></tr>
<tr><td><p>	मृदुं वै मन्यते पापो भाषमाणमशक्तिकम् ।<br>हितमर्थं न जानीयादबुद्धिर्मार्दवे सति ।।	</p></td><td>	5-4-6a<br>5-4-6b	<p class="mw-empty-elt"></p></td></tr>
<tr><td><p>	एतच्चैव करिष्यामो यत्नश्च क्रियतामिह ।<br>प्रस्थापयाम मित्रेभ्यो बलान्युद्योजयन्तु नः ।।	</p></td><td>	5-4-7a<br>5-4-7b	<p class="mw-empty-elt"></p></td></tr>
<tr><td><p>	शल्यस्य धृष्टकेतोश्च जयत्सेनस्य वा विभो ।<br>केकयानां च सर्वेषां दूता गच्छन्तु शीघ्रगाः ।।	</p></td><td>	5-4-8a<br>5-4-8b	<p class="mw-empty-elt"></p></td></tr>
<tr><td><p>	स च दुर्योधनो नूनं प्रेषयिष्यति सर्वशः ।<br>पूर्वाभिपन्नाः सन्तश्च भजन्ते पूर्वचोदनम् ।।	</p></td><td>	5-4-9a<br>5-4-9b	<p class="mw-empty-elt"></p></td></tr>
<tr><td><p>	तत्वरध्वं नरेन्द्राणां पूर्वमेव प्रचोदने ।<br>महद्धि कार्यं वोढव्यमिति मे वर्तते मतिः ।।	</p></td><td>	5-4-10a<br>5-4-10b	<p class="mw-empty-elt"></p></td></tr>
<tr><td><p>	शल्यस्य प्रेष्यतां शीघ्रं ये च तस्यानुगा नृपाः ।<br>भगदत्ताय राज्ञे च पूर्वसागरवासिने ।।	</p></td><td>	5-4-11a<br>5-4-11b	<p class="mw-empty-elt"></p></td></tr>
<tr><td><p>	अमितौजसे तथोग्राय हार्दिक्यायान्धकाय च।<br>दीर्घप्रज्ञाय शूराय रोचमानाय वा विभो ।।	</p></td><td>	5-4-12a<br>5-4-12b	<p class="mw-empty-elt"></p></td></tr>
<tr><td><p>	आनीयतां बृहन्तश्च सेनाबिन्दुश्च पार्थिवः ।<br>सेनजित्प्रतिबिन्ध्यश्च चित्रवर्मा सुवास्तुकः ।।	</p></td><td>	5-4-13a<br>5-4-13b	<p class="mw-empty-elt"></p></td></tr>
<tr><td><p>	बाह्लीको मुञ्जकेशश्च चैद्याधिपतिरेव च।<br>सुपार्श्वश्च सुबाहुश्च पौरवश्च महारथः ।।	</p></td><td>	5-4-14a<br>5-4-14b	<p class="mw-empty-elt"></p></td></tr>
<tr><td><p>	शकानां पह्लवानां कर्णवेष्टश्च पार्थिवः ।।<br>सुरारिश्च नदीजश्च कर्णवेष्टश्च पार्थिवः ।।	</p></td><td>	5-4-15a<br>5-4-15b	<p class="mw-empty-elt"></p></td></tr>
<tr><td><p>	नीलश्च वीरधर्मा च भूमिपालश्च वीर्यवान् ।<br>दुर्जयो दन्तवक्रश्च रुक्मी च जनमेजयः ।।	</p></td><td>	5-4-16a<br>5-4-16b	<p class="mw-empty-elt"></p></td></tr>
<tr><td><p>	आषाढो वायुवेगश्च पूर्वपाली च पार्थिवः ।<br>भूरितेजा देवकश्च एकलव्यः सहात्मजैः ।।	</p></td><td>	5-4-17a<br>5-4-17b	<p class="mw-empty-elt"></p></td></tr>
<tr><td><p>	कारूषकाश्च राजानः क्षेमधूर्तिश्च वीर्यवान् ।<br>काम्भोजा ऋषिका ये च पश्चिमानूपकाश्च ये ।।	</p></td><td>	5-4-18a<br>5-4-18b	<p class="mw-empty-elt"></p></td></tr>
<tr><td><p>	जयत्सेनश्च काश्यश्च तथा पञ्चनदा नृपाः ।।<br>जानकिश्च दुर्धर्षः पार्वतीयाश्च ये नृपाः ।।	</p></td><td>	5-4-19a<br>5-4-19b	<p class="mw-empty-elt"></p></td></tr>
<tr><td><p>	जानकिश्च सुशर्मा च मणिमान्योतिमत्सकः।<br>पांशुराष्ट्राधिपश्चैव धृष्टकेतुश्च वीर्यवान् ।।	</p></td><td>	5-4-20a<br>5-4-20b	<p class="mw-empty-elt"></p></td></tr>
<tr><td><p>	तुण्डश्च दण्डधारश्च बृहत्सेनश्च वीर्यवान्।<br>अपराजितो निषादश्च श्रेणिमान्वसुमानपि ।।	</p></td><td>	5-4-21a<br>5-4-21b	<p class="mw-empty-elt"></p></td></tr>
<tr><td><p>	बृहद्बलो महौजाश्च बाहुः परपुरंजयः ।<br>समुद्रसेनो राजा च सह पुत्रेण वीर्यवान् ।।	</p></td><td>	5-4-22a<br>5-4-22b	<p class="mw-empty-elt"></p></td></tr>
<tr><td><p>	उद्भवः क्षेमकश्चैव वाटधानश्च पार्थिवः ।<br>श्रुतायुश्च दृढायुश्च साल्वपुत्रश्च वीर्यवान् ।।	</p></td><td>	5-4-23a<br>5-4-23b	<p class="mw-empty-elt"></p></td></tr>
<tr><td><p>	कुमारश्च कलिङ्गानामीश्वरो युद्धदुर्मदः ।<br>एतेषां प्रेष्यतां शीघ्रमेतद्धि मम रोचते ।।	</p></td><td>	5-4-24a<br>5-4-24b	<p class="mw-empty-elt"></p></td></tr>
<tr><td><p>	अयं च ब्राह्मणो विद्वान्मम राजन्पुरोहितः।<br>प्रेष्यतां धृतराष्ट्राय वाक्यमस्मै प्रदीयताम् ।।	</p></td><td>	5-4-25a<br>5-4-25b	<p class="mw-empty-elt"></p></td></tr>
<tr><td><p>	यथा दुर्योधनो वाच्यो यथा सान्तनवो नृपः ।<br>धृतराष्ट्रो यथा वाच्यो द्रोणश्च रथिनां वरः ।।	</p></td><td>	5-4-26a<br>5-4-26b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि<br> सेनोद्योगपर्वणि चतुर्थोऽध्यायः ।।	</p></td><td>		<p class="mw-empty-elt"></p></td></tr></tbody>