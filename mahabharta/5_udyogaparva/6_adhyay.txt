				
<tbody><tr><td><p>	<b>द्रुपद उवाच।</b>	</p></td><td>	5-6-1x	<p class="mw-empty-elt"></p></td></tr>
<tr><td><p>	भूतानां प्राणिनः श्रेष्ठाः प्राणिनां बुद्धिजीविनः।<br>बुद्धिमत्सु नराः श्रेष्ठा नरेष्वपि द्विजातयः ।।	</p></td><td>	5-6-1a<br>5-6-1b	<p class="mw-empty-elt"></p></td></tr>
<tr><td><p>	द्विजेषु वैद्याः श्रेयांसो वैद्येषु कृतबुद्धयः।<br>कृतबुद्धिषु कर्तारः कर्तृषु ब्रह्मवादिनः ।।	</p></td><td>	5-6-2a<br>5-6-2b	<p class="mw-empty-elt"></p></td></tr>

<tr><td><p>	स भवान्कृबुद्धीनां प्रधान इति मे मतिः ।<br>कुलेन च विशिष्टोऽसि वयसा च श्रुतेन च।<br>प्रज्ञया सदृशश्चासि शुक्रेणाङ्गिरसेन च ।।	</p></td><td>	5-6-3a<br>5-6-3b<br>5-6-3c	<p class="mw-empty-elt"></p></td></tr>
<tr><td><p>	विदितं चापि ते सर्वं यथावृत्तः स कौरवः ।<br>पाण्डवश्च यथावृत्तः कुन्तीपुत्रो युधिष्ठिरः ।।	</p></td><td>	5-6-4a<br>5-6-4b	<p class="mw-empty-elt"></p></td></tr>
<tr><td><p>	धृतराष्ट्रस्य विदिते वञ्चिताः पाण्डवाः परैः ।<br>विदुरेणानुनीतोऽपि पुत्रमेवानुवर्तते ।।	</p></td><td>	5-6-5a<br>5-6-5b	<p class="mw-empty-elt"></p></td></tr>
<tr><td><p>	शकुनिर्बुद्धिपूर्वं हि कुन्तीपुत्रं समाह्वयत् ।<br>अनक्षज्ञं मताक्षः सन्क्षत्रवृत्ते स्थितं शुचिम् ।।	</p></td><td>	5-6-6a<br>5-6-6b	<p class="mw-empty-elt"></p></td></tr>
<tr><td><p>	ते तथा वञ्चयित्वा तु धर्मराजं युधिष्ठिरम् ।<br>न कस्यांचिदवस्थायां राज्यं दास्यन्ति वै स्वयम् ।।	</p></td><td>	5-6-7a<br>5-6-7b	<p class="mw-empty-elt"></p></td></tr>
<tr><td><p>	भवांस्तु धर्मसंयुक्तं धृतराष्ट्रं ब्रुवन्वचः ।<br>मनांसि तस्य योधानां ध्रुवमावर्तयिष्यति ।।	</p></td><td>	5-6-8a<br>5-6-8b	<p class="mw-empty-elt"></p></td></tr>
<tr><td><p>	विदुरश्चापि तद्वाक्यं साधयिष्यति तावकम्।<br>भीष्मद्रोणकृपादीनां भेदं संजनयिष्यति ।।	</p></td><td>	5-6-9a<br>5-6-9b	<p class="mw-empty-elt"></p></td></tr>
<tr><td><p>	अमात्येषु च भिन्नेषु योधेषु विमुखेषु च।<br>पुनरेकत्र करणं तेषां कर्म भविष्यति ।।	</p></td><td>	5-6-10a<br>5-6-10b	<p class="mw-empty-elt"></p></td></tr>
<tr><td><p>	एतस्मिन्नन्तरे पार्थाः सुखमेकाग्रबुद्धयः।<br>सेनाकर्म करिष्यन्ति द्रव्याणां चैव सञ्चयम् ।।	</p></td><td>	5-6-11a<br>5-6-11b	<p class="mw-empty-elt"></p></td></tr>
<tr><td><p>	भिद्यमानेषु च स्वेषु लम्बमाने तथा त्वयि।<br>न तथा ते करिष्यन्ति सेनाकर्म न संशयः ।।	</p></td><td>	5-6-12a<br>5-6-12b	<p class="mw-empty-elt"></p></td></tr>
<tr><td><p>	एतत्प्रयोजनं चात्र प्राधान्येनोपलभ्यते।<br>संगत्या धृतराष्ट्रश्च कुर्याद्धर्म्यं वचस्तव ।।	</p></td><td>	5-6-13a<br>5-6-13b	<p class="mw-empty-elt"></p></td></tr>
<tr><td><p>	स भवान्धर्मयुक्तश्च धर्म्यं तेषु समाचरन् ।<br>कृपालुषु परिक्लेशान्पाण्डवीयान्प्रकीर्तयन् ।।	</p></td><td>	5-6-14a<br>5-6-14b	<p class="mw-empty-elt"></p></td></tr>
<tr><td><p>	वृद्धेषु कुलधर्मं च ब्रुवन्पूर्वैरनुष्ठितम् ।<br>विभेत्स्यति मनांस्येषमिति मे नात्र संशयः ।।	</p></td><td>	5-6-15a<br>5-6-15b	<p class="mw-empty-elt"></p></td></tr>
<tr><td><p>	न च तेभ्यो भयं तेऽस्ति ब्राह्मणो ह्यसि वेदवित् ।<br>दूतकर्मणि युक्तश्च स्थविरश्च विशेषतः ।।	</p></td><td>	5-6-16a<br>5-6-16b	<p class="mw-empty-elt"></p></td></tr>
<tr><td><p>	स भवान्पुष्ययोगेन मुहूर्तेन जयेन च।<br>कौरवेयान्प्रयात्वाशु कौन्तेयस्यार्थसिद्धये ।।	</p></td><td>	5-6-17a<br>5-6-17b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-6-18x	<p class="mw-empty-elt"></p></td></tr>
<tr><td><p>	तथाऽनुशिष्टः प्रययौ द्रुपदेन महात्मना।<br>पुरोधा वृत्तसंपन्नो नगरं नागसाह्वयम् ।।	</p></td><td>	5-6-18a<br>5-6-18b	<p class="mw-empty-elt"></p></td></tr>
<tr><td><p>	शिष्यैः परिवृतो विद्वान्नीतिशास्त्रार्थकोविदः ।<br>पाण्डवानां हितार्थाय कौरवान्प्रतिजग्मिवान् ।।	</p></td><td>	5-6-19a<br>5-6-19b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि<br> सेनोद्योगपर्वणि षष्ठोऽध्यायः ।।	</p></td><td>		<p class="mw-empty-elt"></p></td></tr></tbody>