				
<tbody><tr><td><p>	<b>जनमेजय उवाच।</b>	</p></td><td>	5-84-1x	<p class="mw-empty-elt"></p></td></tr>
<tr><td><p>	कथं प्रयातो दाशार्हो महात्मा मधुसूदनः।<br>कानि वा व्रजतस्तस्य निमित्तानि महौजसः ।।	</p></td><td>	5-84-1a<br>5-84-1b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-84-2x	<p class="mw-empty-elt"></p></td></tr>
<tr><td><p>	तस्य प्रयाणे यान्यसन्निमित्तानि महात्मनः।<br>तानि मे श्रृणु सर्वाणि दैवान्यौत्पातिकानि च ।।	</p></td><td>	5-84-2a<br>5-84-2b	<p class="mw-empty-elt"></p></td></tr>
<tr><td><p>	अनभ्रेऽशनिनिर्घोषः सविद्युत्समजायत ।<br>अन्वगेव च पर्जन्यः प्रावर्षद्विघने भृशम् ।।	</p></td><td>	5-84-3a<br>5-84-3b	<p class="mw-empty-elt"></p></td></tr>
<tr><td><p>	प्रत्यगूहुर्महानद्यः प्राङ्मुखाः सिन्धुसप्तमाः ।<br>विपरिता दिशः सर्वा न प्राज्ञायत किंचन ।।	</p></td><td>	5-84-4a<br>5-84-4b	<p class="mw-empty-elt"></p></td></tr>
<tr><td><p>	प्राज्वलन्नग्नयो राजन्पृथिवी समकम्पत ।<br>उदपानाश्च कुम्भाश्च प्रासिञ्चञ्शतशो जलम् ।।	</p></td><td>	5-84-5a<br>5-84-5b	<p class="mw-empty-elt"></p></td></tr>
<tr><td><p>	तमःसंवृतमप्यासीत्सर्वं जगदिदं तथा।<br>न दिशो नादिशो राजन्प्रज्ञायन्तेस्म रेणुना ।।	</p></td><td>	5-84-6a<br>5-84-6b	<p class="mw-empty-elt"></p></td></tr>
<tr><td><p>	प्रादुरासीन्महाञ्छब्दः खेशरीरमदृश्यत ।<br>सर्वेषु राजन्देशेषु तदद्भुतमिवाभवत् ।।	</p></td><td>	5-84-7a<br>5-84-7b	<p class="mw-empty-elt"></p></td></tr>
<tr><td><p>	प्रामथ्नाद्धास्तिनपुरं वातो दक्षिणपश्चिमः ।<br>आरुजन्गणशो वृक्षान्परुषोऽशनिनिःस्वनः ।।	</p></td><td>	5-84-8a<br>5-84-8b	<p class="mw-empty-elt"></p></td></tr>
<tr><td><p>	यत्रयत्र च वार्ष्णेयो वर्तते पथि भारत ।<br>तत्रतत्र सुखो वायुः सर्वं चासीत्प्रदक्षिणम् ।।	</p></td><td>	5-84-9a<br>5-84-9b	<p class="mw-empty-elt"></p></td></tr>
<tr><td><p>	ववर्ष पुष्पवर्षं च कमलानि च भूरिशः ।<br>समश्च पन्था निर्दुःखो व्यपेतकुशकण्टकः ।।	</p></td><td>	5-84-10a<br>5-84-10b	<p class="mw-empty-elt"></p></td></tr>
<tr><td><p>	संस्तुतो ब्राह्मणैर्गीर्भिस्तत्रतत्र सहस्रशः ।<br>अर्च्यते मधुपर्कैश्च वसुभिश्च वसुप्रदः ।।	</p></td><td>	5-84-11a<br>5-84-11b	<p class="mw-empty-elt"></p></td></tr>
<tr><td><p>	तं किरन्ति महात्मानं वन्यैः पुष्पैः सुगन्धिभिः ।<br>स्त्रियः पथि समागम्य सर्वभूतहिते रतम् ।।	</p></td><td>	5-84-12a<br>5-84-12b	<p class="mw-empty-elt"></p></td></tr>
<tr><td><p>	स शालिभवनं रम्यं सर्वसस्यसमाचितम्।<br>सुख परमधर्मिष्ठमभ्यगाद्भरतर्षभ ।।	</p></td><td>	5-84-13a<br>5-84-13b	<p class="mw-empty-elt"></p></td></tr>
<tr><td><p>	पश्यन्बहुपशून्ग्रामान्रम्यान्हृदयतोपणान्।<br>पुराणि च व्यतिकामन्राष्ट्राणि विविधानि च ।।	</p></td><td>	5-84-14a<br>5-84-14b	<p class="mw-empty-elt"></p></td></tr>
<tr><td><p>	नित्यं हृष्टाः सुमनसो भारतैरभिरक्षिताः।<br>नोद्विग्नाः परचक्राणां व्यसनानामकोविदाः ।।	</p></td><td>	5-84-15a<br>5-84-15b	<p class="mw-empty-elt"></p></td></tr>
<tr><td><p>	उपप्लाव्यादथागम्य जनाः पुरनिवासिनः।<br>यथ्यतिष्ठन्त सहिता विष्वक्सेनदिदृक्षया ।।	</p></td><td>	5-84-16a<br>5-84-16b	<p class="mw-empty-elt"></p></td></tr>
<tr><td><p>	ते तु सर्वे समायान्तमग्निमिद्धमिव प्रभुम् ।<br>अर्चयामासुरर्चार्हं देशातिथिमुपस्थितम् ।।	</p></td><td>	5-84-17a<br>5-84-17b	<p class="mw-empty-elt"></p></td></tr>
<tr><td><p>	वृकस्थलं समासाद्य केशवः परवीरहा ।<br>प्रकीर्णरश्मावादित्ये व्योम्नि वै लोहितायति ।।	</p></td><td>	5-84-18a<br>5-84-18b	<p class="mw-empty-elt"></p></td></tr>
<tr><td><p>	` ततो ह्यनुचरान्सर्वानुवाच मधुसूदनः।<br>युधिष्ठिरस्य कार्यार्थमिह वत्स्यामहे वयम् ।।	</p></td><td>	5-84-19a<br>5-84-19b	<p class="mw-empty-elt"></p></td></tr>
<tr><td><p>	तस्य तन्मतमाज्ञाय चक्रुरावसथं नराः ।<br>क्षणेन चान्नपानानि ररावन्ति समार्जयन् ।।'	</p></td><td>	5-84-20a<br>5-84-20b	<p class="mw-empty-elt"></p></td></tr>
<tr><td><p>	अवतीर्य रथात्तूर्णं कृत्वा शौचं यथाविधि ।<br>रथमोचनमादिश्य सन्ध्यामुपविवेश ह ।।	</p></td><td>	5-84-21a<br>5-84-21b	<p class="mw-empty-elt"></p></td></tr>
<tr><td><p>	दारुकोऽपि हयान्मुक्त्वा परिचर्य च शास्त्रतः।<br>मुमोच सर्वं योक्तादि मुक्त्वा चैतानवासृजत् ।।	</p></td><td>	5-84-22a<br>5-84-22b	<p class="mw-empty-elt"></p></td></tr>
<tr><td><p>	तस्मिन्ग्रामे प्रधानास्तु य आसन्ब्राह्मणा नृप ।<br>आर्याः कुलीना ह्रीमन्तो ब्राह्मीं वृत्तिमनुष्ठिताः ।।	</p></td><td>	5-84-23a<br>5-84-23b	<p class="mw-empty-elt"></p></td></tr>
<tr><td><p>	तेऽभिगम्य महात्मानं हृषीकेशमरिन्दमम्।<br>पूजां चक्रुर्यथान्यायमाशीर्मङ्गलसंयुताम् ।।	</p></td><td>	5-84-24a<br>5-84-24b	<p class="mw-empty-elt"></p></td></tr>
<tr><td><p>	ते पूजयित्वा दाशार्हं सर्वलोकेषु पूजितम्।<br>न्यवेदयन्त वेश्मानि गुणवन्ति महात्मने ।।	</p></td><td>	5-84-25a<br>5-84-25b	<p class="mw-empty-elt"></p></td></tr>
<tr><td><p>	तान्प्रभुः कृतमित्युक्ता सत्कृत्य च यथार्हतः ।<br>अभ्येत्य चैषां वेश्मानि पुनरायात्सहैव तैः ।।	</p></td><td>	5-84-26a<br>5-84-26b	<p class="mw-empty-elt"></p></td></tr>
<tr><td><p>	सुमृष्टं भोजयित्वा च ब्राह्मणांस्तत्र केशवः ।<br>भुक्ता च सह तैः सर्वैरवसत्तां क्षपां सुखम् ।।	</p></td><td>	5-84-27a<br>5-84-27b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वमि <br>भगवद्यानपर्वणि चतुरशीतितमोऽध्यायः ।।	</p></td><td>		<p class="mw-empty-elt"></p></td></tr>
</tbody>