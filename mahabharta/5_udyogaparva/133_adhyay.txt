				
<tbody><tr><td><p>	<b>कुन्त्युवाच।</b>	</p></td><td>	5-133-1x	<p class="mw-empty-elt"></p></td></tr>
<tr><td><p>	अत्राप्युदाहरन्तीममितिहासं पुरातनम् ।<br>विदुलायाश्च संवादं पुत्रस्य च परन्तप ।।	</p></td><td>	5-133-1a<br>5-133-1b	<p class="mw-empty-elt"></p></td></tr>
<tr><td><p>	ततः श्रेयश्च भूयश्च यथावद्वक्तुमर्हसि ।<br>यशस्विनी मन्युमती कुले जाता विभावरी ।।	</p></td><td>	5-133-2a<br>5-133-2b	<p class="mw-empty-elt"></p></td></tr>
<tr><td><p>	क्षत्रधर्मरता दान्ता विदुला दीर्घदर्शिनी ।<br>विश्रुता राजसंसत्सु श्रुतवाक्या बहुश्रुता ।।	</p></td><td>	5-133-3a<br>5-133-3b	<p class="mw-empty-elt"></p></td></tr>
<tr><td><p>	विदुला नाम राजन्या जगर्हे पुत्रमौरसम् ।<br>निर्जितं सिन्धुराजेन शयानं दीनचेतसम् ।।	</p></td><td>	5-133-4a<br>5-133-4b	<p class="mw-empty-elt"></p></td></tr>
<tr><td><p>	<b>विदुलोवाच।</b>	</p></td><td>	5-133-5x	<p class="mw-empty-elt"></p></td></tr>
<tr><td><p>	अनन्दन मया जात द्विषतां हर्षवर्धन ।<br>न मया त्वं न पित्रा च जातः क्वाभ्यागतोह्यसि ।।	</p></td><td>	5-133-5a<br>5-133-5b	<p class="mw-empty-elt"></p></td></tr>
<tr><td><p>	निर्मन्युश्चाप्यसङ्ख्येयः पुरुषः क्लीबसाधनः ।<br>यावज्जीवं निराशोऽसि कल्याणाय धुरं वह ।।	</p></td><td>	5-133-6a<br>5-133-6b	<p class="mw-empty-elt"></p></td></tr>
<tr><td><p>	माऽऽत्मानमवमन्यस्व मैनमल्पेन बीभरः ।<br>मनः कृत्वा सुकल्याणं मा भैस्त्वं प्रतिसंहर ।।	</p></td><td>	5-133-7a<br>5-133-7b	<p class="mw-empty-elt"></p></td></tr>
<tr><td><p>	उत्तिष्ठ हे कापुरुष मा शेष्वैवं पराजितः।<br>अमित्रान्नन्दयन्सर्वान्निर्मानो बन्धुशोकदः ।।	</p></td><td>	5-133-8a<br>5-133-8b	<p class="mw-empty-elt"></p></td></tr>
<tr><td><p>	सुपूरा वै कुनदिका सुपूरो मुषिकाञ्जलिः ।<br>सुसंतोषः कापुरुषः स्वल्पकेनैव तुष्यति ।।	</p></td><td>	5-133-9a<br>5-133-9b	<p class="mw-empty-elt"></p></td></tr>
<tr><td><p>	अप्यहेरारुजन्दंष्ट्रामाश्वेव निधनं व्रज ।<br>अपि वा संशयं प्राप्य जीवितेऽपि पराक्रमेः ।।	</p></td><td>	5-133-10a<br>5-133-10b	<p class="mw-empty-elt"></p></td></tr>
<tr><td><p>	अप्यरेः श्येनवच्छिद्रं पश्येस्त्वं विपरिक्रमन् ।<br>विवदन्वाऽथवा तूष्णीं व्योम्नीवापरिशङ्कितः ।।	</p></td><td>	5-133-11a<br>5-133-11b	<p class="mw-empty-elt"></p></td></tr>
<tr><td><p>	त्वमेवं प्रेतवच्छेषे कस्माद्वज्रहतो यथा।<br>उत्तिष्ठ हे कापुरुष मा स्वाप्सीः शत्रुनिर्जितः ।।	</p></td><td>	5-133-12a<br>5-133-12b	<p class="mw-empty-elt"></p></td></tr>
<tr><td><p>	माऽस्तं गमस्त्वं कृपणो वि श्रूयस्व स्वकर्मणा ।<br>मा मध्ये मा जघन्ये त्वं माऽधो भूस्तिष्ठ गर्जितः ।।	</p></td><td>	5-133-13a<br>5-133-13b	<p class="mw-empty-elt"></p></td></tr>
<tr><td><p>	अलातं तिन्दुकस्येव मुहूर्तमपि हि ज्वल ।<br>मा तुषाग्निरिवानर्चिर्धूमायस्व जिजीविषुः ।।	</p></td><td>	5-133-14a<br>5-133-14b	<p class="mw-empty-elt"></p></td></tr>
<tr><td><p>	मुहूर्तं ज्वलितं श्रेयो न च धूमायितं चिरम् ।<br>मा ह स्म कस्यचिद्गेहे जनी राज्ञः स्वरीमृदुः ।।	</p></td><td>	5-133-15a<br>5-133-15b	<p class="mw-empty-elt"></p></td></tr>
<tr><td><p>	कृत्वा मानुष्यकं कर्म सृत्वाऽऽजिं यावदुत्तमम् ।<br>धर्मस्यानृण्यमाप्नोति न चात्मानं विगर्हते ।।	</p></td><td>	5-133-16a<br>5-133-16b	<p class="mw-empty-elt"></p></td></tr>
<tr><td><p>	अलब्ध्वा यदि वा लब्ध्वा नानुशोचति पण्डितः ।<br>आनन्तर्यं चारभते न प्राणानां धनायते ।।	</p></td><td>	5-133-17a<br>5-133-17b	<p class="mw-empty-elt"></p></td></tr>
<tr><td><p>	उद्भावयस्वं वीर्यं वा तां वा गच्छ ध्रुवां गतिम् ।<br>धर्मं पुत्राग्रतः कृत्वा किंनिमित्तं हि जीवसि ।।	</p></td><td>	5-133-18a<br>5-133-18b	<p class="mw-empty-elt"></p></td></tr>
<tr><td><p>	इष्टापूर्तं हि ते क्लीब कीर्तिश्च सकला हता ।<br>विच्छिन्नं भोगमूलं ते किंनिमित्तं हि जीवसि ।।	</p></td><td>	5-133-19a<br>5-133-19b	<p class="mw-empty-elt"></p></td></tr>
<tr><td><p>	शत्रुर्निमञ्जता ग्राह्यो जङ्घायां प्रपतिष्यता।<br>विपरिच्छिन्नमूलोऽपि न विषीदेत्कथंचन ।।	</p></td><td>	5-133-20a<br>5-133-20b	<p class="mw-empty-elt"></p></td></tr>
<tr><td><p>	उद्यम्य धुरमुत्कर्षेदाजानेयकतं स्मरन्।<br>कुरु सत्वं च मानं च विद्धि पौरुषमात्मनः ।	</p></td><td>	5-133-21a<br>5-133-21b	<p class="mw-empty-elt"></p></td></tr>
<tr><td><p>	उद्भावय कुलं मग्नं त्वत्कृते स्वयमेव हि।<br>यस्य वृत्तं न जल्पन्ति मानवा महदद्भुतम् ।।	</p></td><td>	5-133-22a<br>5-133-22b	<p class="mw-empty-elt"></p></td></tr>
<tr><td><p>	राशिवर्धनमात्रं स नैव स्त्री न पुनः पुमान् ।<br>दाने तपसि सत्ये च यस्य नोच्चरितं यशः ।।	</p></td><td>	5-133-23a<br>5-133-23b	<p class="mw-empty-elt"></p></td></tr>
<tr><td><p>	विद्यायामर्थलाभे वा मातुरुच्चार एव सः।<br>श्रुतेन तपसा वाऽपि श्रिया वा विक्रमेण वा ।।	</p></td><td>	5-133-24a<br>5-133-24b	<p class="mw-empty-elt"></p></td></tr>
<tr><td><p>	जनान्योऽभिभवत्यन्यान्कर्मणा हि स वै पुमान् ।<br>न त्वेव जाल्मीं कापालीं वृत्तिमेषितुमर्हसि ।।	</p></td><td>	5-133-25a<br>5-133-25b	<p class="mw-empty-elt"></p></td></tr>
<tr><td><p>	नृशंस्यामयशस्यां च दुःखां कापुरुषोचिताम्।<br>यमेनमभिनन्देयुरमित्राः पुरुषं कृशम् ।।	</p></td><td>	5-133-26a<br>5-133-26b	<p class="mw-empty-elt"></p></td></tr>
<tr><td><p>	लोकस्य समवज्ञातं निहीनासनवाससम् ।<br>अहोलाभकरं हीनमल्पजीवनमल्पकम् ।।	</p></td><td>	5-133-27a<br>5-133-27b	<p class="mw-empty-elt"></p></td></tr>
<tr><td><p>	नेदृशं बन्धुमासाद्य बान्धवः सुखमेधते।<br>अवृत्त्यैव विपत्स्यामो वयं राष्ट्रात्प्रवासिताः ।।	</p></td><td>	5-133-28a<br>5-133-28b	<p class="mw-empty-elt"></p></td></tr>
<tr><td><p>	सर्वकामरसैर्हीनाः स्थानभ्रष्टा अकिंचनाः ।<br>अवल्गुकारिण सत्सु कुलवंशस्य नाशनम् ।।	</p></td><td>	5-133-29a<br>5-133-29b	<p class="mw-empty-elt"></p></td></tr>
<tr><td><p>	कलिं पुत्रप्रवादेन सञ्जय त्वामजीजनम् ।<br>निरमर्षं निरुत्साहं निर्वीर्यमरिनन्दनम् ।।	</p></td><td>	5-133-30a<br>5-133-30b	<p class="mw-empty-elt"></p></td></tr>
<tr><td><p>	मा स्म सीमन्तिनी काचिञ्जनयेत्पुत्रमीदृशम्।<br>मा धूमाय ज्वलात्यन्तमाक्रम्य जहि शात्रवान् ।।	</p></td><td>	5-133-31a<br>5-133-31b	<p class="mw-empty-elt"></p></td></tr>
<tr><td><p>	ज्वल मूर्धन्यमित्राणां मुहूर्तमपि वा क्षणम्।<br>एतावानेव पुरुषो यदमर्षी यदक्षमी ।।	</p></td><td>	5-133-32a<br>5-133-32b	<p class="mw-empty-elt"></p></td></tr>
<tr><td><p>	क्षमावान्निरमर्षश्च नैव स्त्री न पुनः पुमान् ।<br>संतोषो वै श्रियं हन्ति तथाऽनुक्रोश एव च ।।	</p></td><td>	5-133-33a<br>5-133-33b	<p class="mw-empty-elt"></p></td></tr>
<tr><td><p>	अनुत्थानभये चोभे निरीहो नाश्रुते महत्।<br>एभ्यो निकृतिपापेभ्यः प्रमुञ्चात्मानमात्मना ।।	</p></td><td>	5-133-34a<br>5-133-34b	<p class="mw-empty-elt"></p></td></tr>
<tr><td><p>	आयसं हृदयं कृत्वा मृगयस्व पुनः स्वकम् ।<br>परं विषहते यस्मात्तस्मात्पुरुष उच्यते ।।	</p></td><td>	5-133-35a<br>5-133-35b	<p class="mw-empty-elt"></p></td></tr>
<tr><td><p>	तमाहुर्व्यर्थनामानं स्त्रीवद्य इह जीवति।<br>शूरस्योर्जितसत्वस्य सिंहविक्रान्तचारिणः ।।	</p></td><td>	5-133-36a<br>5-133-36b	<p class="mw-empty-elt"></p></td></tr>
<tr><td><p>	दिष्टभावं गतस्यापि विषये मोदते प्रजा ।<br>य आत्मनः प्रियमुखे हित्वा मृगयते श्रियम् ।।	</p></td><td>	5-133-37a<br>5-133-37b	<p class="mw-empty-elt"></p></td></tr>
<tr><td><p>	अमात्यानामथो हर्षमादधात्यचिरेण सः ।।	</p></td><td>	5-133-38a	<p class="mw-empty-elt"></p></td></tr>
<tr><td><p>	<b>पुत्र उवाच।</b>	</p></td><td>	5-133-39x	<p class="mw-empty-elt"></p></td></tr>
<tr><td><p>	किं नु मे मामपश्यन्त्याः पृथिव्या अपि सर्वया।<br>किमाभरणकृत्यं ते किं भोगैर्जीवितेन वा ।	</p></td><td>	5-133-39a<br>5-133-39b	<p class="mw-empty-elt"></p></td></tr>
<tr><td><p>	<b>मातोवाच।</b>	</p></td><td>	5-133-40x	<p class="mw-empty-elt"></p></td></tr>

<tr><td><p>	`पैरर्विहन्यमानस्य जीवितेनापि किं फलम्।'<br>निर्मन्युकानां ये लोका द्विषन्तस्तानवाप्नुयुः ।<br>ये त्वादृतात्मनां लोकाः सुहृदस्तान्व्रजन्तु नः ।।	</p></td><td>	5-133-40a<br>5-133-40b<br>5-133-40c	<p class="mw-empty-elt"></p></td></tr>
<tr><td><p>	भृत्यैर्विहीयमानानां परपिण्डोपजीविनाम्।<br>कृपणानामसत्वानां मा वृत्तिमनुवर्तिथाः ।।	</p></td><td>	5-133-41a<br>5-133-41b	<p class="mw-empty-elt"></p></td></tr>
<tr><td><p>	अनु त्वां तात जीवन्तु ब्राह्मणाः सुहृदस्तथा ।<br>पर्यन्यमिव भूतानि देवा इव शतक्रतुम् ।।	</p></td><td>	5-133-42a<br>5-133-42b	<p class="mw-empty-elt"></p></td></tr>
<tr><td><p>	यमाजीवन्ति पुरुषं सर्वभूतानि संजय।<br>पक्वं द्रुममिवासाद्य तस्य जीवितमर्थवत्।।	</p></td><td>	5-133-43a<br>5-133-43b	<p class="mw-empty-elt"></p></td></tr>
<tr><td><p>	यस्य शूरस्य विक्रान्तैरेधन्ते बान्धवाः सुखम्।<br>त्रिदशा इव शक्रस्य साधु तस्येह जीवितम् ।।	</p></td><td>	5-133-44a<br>5-133-44b	<p class="mw-empty-elt"></p></td></tr>
<tr><td><p>	स्वबाहुबलमाश्रित्य योहि जीवति मानवः ।<br>स लोके लभते कीर्तिं परत्र च शुभां गतिम् ।।	</p></td><td>	5-133-45a<br>5-133-45b	<p class="mw-empty-elt"></p></td></tr>
<tr><td><p>	।। इति श्रीमन्माभारते <br>उद्योगपर्वणि भगवद्यानपर्वणि <br>त्रयस्त्रिंशदधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>