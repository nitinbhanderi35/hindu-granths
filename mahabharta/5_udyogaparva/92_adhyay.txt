				
<tbody><tr><td><p>	<b>वैशंपायन उवाच।</b>	</p></td><td>	5-92-1x	<p class="mw-empty-elt"></p></td></tr>
<tr><td><p>	तं भुक्तवन्तमाश्वस्तं निशायां विदुरोऽब्रवीत्।<br>नेदं सम्यग्व्यवसितं केशवागमनं तव ।।	</p></td><td>	5-92-1a<br>5-92-1b	<p class="mw-empty-elt"></p></td></tr>
<tr><td><p>	अर्थधर्मातिगो मन्दः संरम्भी च जनार्दन ।<br>मानघ्नो मानकामश्च वृद्धानां शासनातिगः ।।	</p></td><td>	5-92-2a<br>5-92-2b	<p class="mw-empty-elt"></p></td></tr>
<tr><td><p>	धर्मशास्त्रातिगो मूढो दुरात्मा प्रग्रहं गतः ।<br>अनेयः श्रेयसां मन्दो धार्तराष्ट्रो जनार्दन ।।	</p></td><td>	5-92-3a<br>5-92-3b	<p class="mw-empty-elt"></p></td></tr>
<tr><td><p>	कामात्मा प्राज्ञमानी च मित्रध्रुक्सर्वशङ्किता ।<br>अकर्ता चाकृतज्ञश्च त्यक्तधर्मा प्रियानृतः ।।	</p></td><td>	5-92-4a<br>5-92-4b	<p class="mw-empty-elt"></p></td></tr>
<tr><td><p>	मूढश्वाकृतबुद्धिश्च इन्द्रियाणामनीश्वरः।<br>कामानुसारी कृत्येषु सर्वेष्वकृतनिश्चयः ।।	</p></td><td>	5-92-5a<br>5-92-5b	<p class="mw-empty-elt"></p></td></tr>
<tr><td><p>	एतैश्चान्यैश्च बहुभिर्दोषैरेव समन्वितः ।<br>त्वयोच्यमानः श्रेयोऽपि संरम्भान्न ग्रहीष्यति ।।	</p></td><td>	5-92-6a<br>5-92-6b	<p class="mw-empty-elt"></p></td></tr>
<tr><td><p>	भीष्मे द्रोणे कृपे कर्णे द्रोणपुत्रे जयद्रथे।<br>भूयसीं वर्तते वृत्तिं न शमे कुरुते मनः ।।	</p></td><td>	5-92-7a<br>5-92-7b	<p class="mw-empty-elt"></p></td></tr>
<tr><td><p>	निश्चितं धार्तराष्ट्राणां सकर्णानां जनार्दन ।<br>भीष्मद्रोणमुखान्पार्था न शक्ताः प्रतिवीक्षितुम् ।।	</p></td><td>	5-92-8a<br>5-92-8b	<p class="mw-empty-elt"></p></td></tr>
<tr><td><p>	सेनासमुदयं कृत्वा पार्थिवं मधुसूदन।<br>कृतार्थं मन्यते बाल आत्मानमविचक्षणाः ।।	</p></td><td>	5-92-9a<br>5-92-9b	<p class="mw-empty-elt"></p></td></tr>
<tr><td><p>	एकः कर्णः पराञ्जेतुं समर्थ इति निश्चितम् ।<br>धार्तराष्ट्रस्य दुर्बुद्धेः स शमं नोपयास्यति ।।	</p></td><td>	5-92-10a<br>5-92-10b	<p class="mw-empty-elt"></p></td></tr>
<tr><td><p>	संविच्च धार्तराष्ट्राणां सर्वेषामेव केशव ।<br>शमे प्रयतमानस्य तव सौभ्रात्रकाङ्क्षिणः ।।	</p></td><td>	5-92-11a<br>5-92-11b	<p class="mw-empty-elt"></p></td></tr>
<tr><td><p>	न पाण्डवानामस्माभिः प्रतिदेयं यथोचितम् ।<br>इति व्यवसितास्तेषु वचनं स्यान्निरर्थकम् ।।	</p></td><td>	5-92-12a<br>5-92-12b	<p class="mw-empty-elt"></p></td></tr>
<tr><td><p>	यत्र सूक्तं दुरुक्तं च समं स्यान्मधुसूदन ।<br>न तत्र प्रलपेत्प्राज्ञो बधिरेष्विव गायनः ।।	</p></td><td>	5-92-13a<br>5-92-13b	<p class="mw-empty-elt"></p></td></tr>
<tr><td><p>	अविजानत्सु मूढेषु निर्मर्यादेषु माधव ।<br>तत्त्वं वाक्यं ब्रुवन्निन्द्यश्चण्डालेषु द्विजो यथा ।।	</p></td><td>	5-92-14a<br>5-92-14b	<p class="mw-empty-elt"></p></td></tr>
<tr><td><p>	सोऽयं बलस्थो मूढश्चन करिष्यति ते वचः ।<br>तस्मिन्निरर्थकं वाक्यमुक्तं संपत्स्यते तव ।।	</p></td><td>	5-92-15a<br>5-92-15b	<p class="mw-empty-elt"></p></td></tr>
<tr><td><p>	तेषां समुपविष्टानां सर्वेषां पापचेतसाम् ।<br>तव मध्यावतरणं मम कृष्ण न रोचते ।।	</p></td><td>	5-92-16a<br>5-92-16b	<p class="mw-empty-elt"></p></td></tr>
<tr><td><p>	दुर्बुद्धीनामशिष्टानां बहूनां दुष्टचेतसाम् ।<br>प्रतीपं वचनं मध्ये तव कृष्ण न रोचते ।।	</p></td><td>	5-92-17a<br>5-92-17b	<p class="mw-empty-elt"></p></td></tr>
<tr><td><p>	अनुपासितवृद्धत्वाच्छ्रियो दर्पाच्च मोहितः ।<br>वयोदर्पादमर्षाच्च न ते श्रेयो ग्रहीष्यति ।।	</p></td><td>	5-92-18a<br>5-92-18b	<p class="mw-empty-elt"></p></td></tr>
<tr><td><p>	बलं बलवदप्यस्य यदि वक्ष्यसि माधव ।<br>त्वय्यस्य महती शङ्का न करिष्यति ते वचः ।।	</p></td><td>	5-92-19a<br>5-92-19b	<p class="mw-empty-elt"></p></td></tr>
<tr><td><p>	नेदमद्य युधा शक्यमिन्द्रेणापि सहामरैः ।<br>इति व्यवसिताः सर्वे धार्तराष्ट्रा जनार्दन ।।	</p></td><td>	5-92-20a<br>5-92-20b	<p class="mw-empty-elt"></p></td></tr>
<tr><td><p>	तेष्वेवमुपपन्नेषु कामक्रोधानुवर्तिषु ।<br>समर्थमपि ते वाक्यमसमर्थं भविष्यति ।।	</p></td><td>	5-92-21a<br>5-92-21b	<p class="mw-empty-elt"></p></td></tr>

<tr><td><p>	मध्ये तिष्ठन्हस्त्यनीकस्य मन्दो<br>रथाश्वयुक्तस्य बलस्य मूढः।<br>दुर्योधनो मन्यते बीतभीतिः<br>कृत्स्ना मयेयं पृथिवी जितेति ।।	</p></td><td>	5-92-22a<br>5-92-22b<br>5-92-22c<br>5-92-22d	<p class="mw-empty-elt"></p></td></tr>

<tr><td><p>	आशंसते वै धृतराष्ट्रस्य पुत्रो<br>महाराज्यमसपत्नं पृथिव्याम्।<br>तस्मिञ्शमः केवलो नोपलभ्यो<br>बद्धं सन्तं मन्यते लब्धमर्थम् ।।	</p></td><td>	5-92-23a<br>5-92-23b<br>5-92-23c<br>5-92-23d	<p class="mw-empty-elt"></p></td></tr>

<tr><td><p>	पर्यस्तेयं पृथिवी कालपक्वा<br>दुर्योधनार्थे पाण्डवान्योद्धुकामाः ।<br>समागताः सर्वयोधाः पृथिव्यां<br>राजानश्च क्षितिपालैः समेताः ।।	</p></td><td>	5-92-24a<br>5-92-24b<br>5-92-24c<br>5-29-24d	<p class="mw-empty-elt"></p></td></tr>

<tr><td><p>	सर्वे चैते कृतवैराः पुरस्ता-<br>त्त्वया राजानो हृतसाराश्च कृष्ण ।<br>तवोद्वेगात्संश्रिता धार्तराष्ट्रा-<br>न्सुसंहताः सह कर्णेन वीराः ।।	</p></td><td>	5-92-25a<br>5-92-25b<br>5-92-25c<br>5-92-25d	<p class="mw-empty-elt"></p></td></tr>

<tr><td><p>	न तन्मतं मम दाशार्हवीर ।।	</p></td><td>	5-92-26f	<p class="mw-empty-elt"></p></td></tr>
<tr><td><p>	तेषां समुपविष्टानां बहूनां दुष्टचेतसाम्।<br>कथं मध्यं प्रपद्येथाः शत्रूणां शत्रुकर्शन ।।	</p></td><td>	5-92-27a<br>5-92-27b	<p class="mw-empty-elt"></p></td></tr>
<tr><td><p>	सर्वथा त्वं महाबाहो देवैरपि दुरुत्सहः ।<br>प्रभावं पौरुषं बुद्धिं जानामि तव शत्रुहन् ।।	</p></td><td>	5-92-28a<br>5-92-28b	<p class="mw-empty-elt"></p></td></tr>
<tr><td><p>	या मे प्रीतिः पाण्डवेषु भूयःक सा त्वयि माधव ।<br>प्रेम्णा च बहुमानाच्च सौहृदाच्च ब्रवीम्यहम् ।।	</p></td><td>	5-92-29a<br>5-92-29b	<p class="mw-empty-elt"></p></td></tr>
<tr><td><p>	या मे प्रीतिः पुष्कराक्ष त्वद्दर्शनसमुद्भवा।<br>सा किमाख्यायते तुभ्यमन्तरात्माऽसि देहिनां ।।	</p></td><td>	5-92-30a<br>5-92-30b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि द्विनवतितमोऽध्यायः ।।	</p></td><td>		<p class="mw-empty-elt"></p></td></tr>
</tbody>