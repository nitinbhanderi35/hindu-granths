				
<tbody><tr><td><p>	<b>शल्य उवाच।</b>	</p></td><td>	5-17-1x	<p class="mw-empty-elt"></p></td></tr>
<tr><td><p>	अथ संचिन्तयानस्य देवराजस्य धीमतः।<br>नहुषस्य वधोपायं लोकपालैः सदैवतैः ।।	</p></td><td>	5-17-1a<br>5-17-1b	<p class="mw-empty-elt"></p></td></tr>
<tr><td><p>	तपस्वी तत्र भगवानगस्त्यः प्रत्यदृश्यत।<br>सोऽब्रवीदर्च्य देवेन्द्रं दिष्ट्या वै वर्धते भवान् ।।	</p></td><td>	5-17-2a<br>5-17-2b	<p class="mw-empty-elt"></p></td></tr>
<tr><td><p>	विश्वरूपविनाशेन वृत्रासुरवधेन च।<br>दिष्ट्याद्य नहुषो भ्रष्टो देवराज्यात्पुरन्दर ।।	</p></td><td>	5-17-3a<br>5-17-3b	<p class="mw-empty-elt"></p></td></tr>
<tr><td><p>	दिष्ट्या हतारिं पश्यामि भवन्तं वलसूदन।	</p></td><td>	5-17-4a	<p class="mw-empty-elt"></p></td></tr>
<tr><td><p>	<b>इन्द्र उवाच।</b>	</p></td><td>	5-17-4x	<p class="mw-empty-elt"></p></td></tr>
<tr><td><p>	स्वागतं ते महर्षेऽस्तु प्रीतोऽहं दर्शनात्तत।<br>पाद्यमाचमनीयं च गामर्घ्यं च प्रतीच्छ मे ।।	</p></td><td>	5-17-4b<br>5-17-4c	<p class="mw-empty-elt"></p></td></tr>
<tr><td><p>	<b>शल्य उवाच।</b>	</p></td><td>	5-17-5x	<p class="mw-empty-elt"></p></td></tr>
<tr><td><p>	पूजितं चोपविष्टं तमासेन मुनिसत्तमम्।<br>पर्यपृच्छत देवेशः प्रहृष्टो ब्राह्मणर्षभम् ।।	</p></td><td>	5-17-5a<br>5-17-5b	<p class="mw-empty-elt"></p></td></tr>
<tr><td><p>	श्रोतुमिच्छामि भगवन्कथ्यमानं द्विजोत्तम।<br>परिभ्रष्टः कथं स्वर्गान्नहुषः पापनिश्चयः ।।	</p></td><td>	5-17-6a<br>5-17-6b	<p class="mw-empty-elt"></p></td></tr>
<tr><td><p>	<b>अगस्त्य उवाच।</b>	</p></td><td>	5-17-7x	<p class="mw-empty-elt"></p></td></tr>
<tr><td><p>	श्रृणु शक्र प्रियं वाक्यं यथा राजा दुरात्मवान् ।<br>स्वर्गाद्भ्रष्टो दुराचारो नहुषो बलदर्पितः ।।	</p></td><td>	5-17-7a<br>5-17-7b	<p class="mw-empty-elt"></p></td></tr>
<tr><td><p>	श्रमार्ताश्च वहन्तस्तं नहुषं पापकारिणम् ।<br>देवर्षयो महाभागास्तथा ब्रह्मर्षयोऽमलाः ।।	</p></td><td>	5-17-8a<br>5-17-8b	<p class="mw-empty-elt"></p></td></tr>
<tr><td><p>	पप्रच्छुर्नहुषं देवं संशयं जयतां वर।<br>य इमे ब्रह्मणा प्रोक्ता मन्त्रा वै प्रोक्षणे गवाम् ।।	</p></td><td>	5-17-9a<br>5-17-9b	<p class="mw-empty-elt"></p></td></tr>
<tr><td><p>	एते प्रमाणं भवत उताहो नेति वासव।<br>नहुषो नेति तानाह तमसा मूढचेतनः ।।	</p></td><td>	5-17-10a<br>5-17-10b	<p class="mw-empty-elt"></p></td></tr>
<tr><td><p>	<b>ऋषय ऊचुः।</b>	</p></td><td>	5-17-11x	<p class="mw-empty-elt"></p></td></tr>
<tr><td><p>	अधर्मे संप्रवृत्तस्त्वं धर्मं न प्रतिपद्यसे।<br>प्रमाणमेतदस्माकं पूर्वं प्रोक्तं महर्षिभिः ।।	</p></td><td>	5-17-11a<br>5-17-11b	<p class="mw-empty-elt"></p></td></tr>
<tr><td><p>	<b>अगस्त्य उवाच।</b>	</p></td><td>	5-17-12x	<p class="mw-empty-elt"></p></td></tr>
<tr><td><p>	ततो विवदमानः स मुनिभिः सह वासव ।<br>अथ मामस्पृशन्मूर्ध्नि पादेनाधर्मपीडितः ।।	</p></td><td>	5-17-12a<br>5-17-12b	<p class="mw-empty-elt"></p></td></tr>
<tr><td><p>	तेनाभूद्धततेजाश्च निःश्रीकश्च महीपतिः ।<br>ततस्तं तमसा विग्नमवोचं भृशपीडितम् ।।	</p></td><td>	5-17-13a<br>5-17-13b	<p class="mw-empty-elt"></p></td></tr>
<tr><td><p>	यस्मात्पूर्वैः कृतं राजन्ब्रह्मर्षिभिरनुष्ठितम् ।<br>अदृष्टं दूषयसि मे यच्च मूर्ध्य्रस्पृशः पदा ।।	</p></td><td>	5-17-14a<br>5-17-14b	<p class="mw-empty-elt"></p></td></tr>
<tr><td><p>	यच्चापि त्वमृषीन्मूढ ब्रह्मकल्पान्दुरासदान् ।।	</p></td><td>	5-17-15a	<p class="mw-empty-elt"></p></td></tr>
<tr><td><p>	वाहान्कृत्व्रा वाहयसि तेन स्वर्गाद्धतप्रभः ।<br>ध्वंस पाप परिभ्रष्टः क्षीणपुण्यो महीतले ।।	</p></td><td>	5-17-16a<br>5-17-16b	<p class="mw-empty-elt"></p></td></tr>
<tr><td><p>	दशवर्षसहस्राणि सर्परूपधरो महान्।<br>विचरिष्यसि पूर्णेषु पुनः स्वर्गमवाप्स्यसि ।।	</p></td><td>	5-17-17a<br>5-17-17b	<p class="mw-empty-elt"></p></td></tr>
<tr><td><p>	` दृष्ट्वा युधिष्ठिरं नाम तव वंशसमुद्भवम्।<br>निहतो ब्रह्मशापेन प्रपद्यस्व त्रिविष्टपम्।।'	</p></td><td>	5-17-18a<br>5-17-18b	<p class="mw-empty-elt"></p></td></tr>
<tr><td><p>	एवं भ्रष्टो दुरात्मा स देवराज्यादरिन्दम।<br>दिष्ट्या वर्धामहे शक्र हतो ब्रह्मर्षिकण्टकः ।।	</p></td><td>	5-17-19a<br>5-17-19b	<p class="mw-empty-elt"></p></td></tr>
<tr><td><p>	त्रिविष्टपं प्रपद्यस्व पाहि लोकाञ्शचीपते।<br>जितेन्द्रियो जितामित्रः स्तूयमानो महर्षिभिः ।।	</p></td><td>	5-17-20a<br>5-17-20b	<p class="mw-empty-elt"></p></td></tr>
<tr><td><p>	<b>शल्य उवाच।</b>	</p></td><td>	5-17-21x	<p class="mw-empty-elt"></p></td></tr>
<tr><td><p>	ततो देवा भृशं तुष्टा महर्षिगणसंवृताः।<br>पितरश्चैव यक्षाश्च भुजगा राक्षसास्तथा ।।	</p></td><td>	5-17-21a<br>5-17-21b	<p class="mw-empty-elt"></p></td></tr>
<tr><td><p>	गन्धर्वा देवकन्याश्च सर्वे चाप्सरसां गणाः।<br>सरांसि सरितः शैलाः सागराश्च विशांपते ।।	</p></td><td>	5-17-22a<br>5-17-22b	<p class="mw-empty-elt"></p></td></tr>

<tr><td><p>	उपागम्याब्रुवन्सर्वे दिष्ट्या वर्धसि शक्रुहन् ।<br>हतश्च नहुषः पापो दिष्ट्यागस्त्येन धीमता।<br>दिष्ट्या पापसमाचारः कृतः सर्पो महीतले ।।	</p></td><td>	5-17-23a<br>5-17-23b<br>5-17-23c	<p class="mw-empty-elt"></p></td></tr>
<tr><td><p>	।। इति श्रीमन्महाभाते उद्योगपर्वणि<br> सेनोद्योगपर्वणि सप्तदशोऽध्यायः ।।	</p></td><td>		<p class="mw-empty-elt"></p></td></tr></tbody>