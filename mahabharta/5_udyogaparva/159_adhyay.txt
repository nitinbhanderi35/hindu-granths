				
<tbody><tr><td><p>	<b>जनमेजय उवाच।</b>	</p></td><td>	5-159-1x	<p class="mw-empty-elt"></p></td></tr>
<tr><td><p>	तथा व्यूढेष्वनीकेषु कुरुक्षेत्रे द्विजर्षभ ।<br>किमर्कुर्वंश्च कुरवः कालेनाभिप्रचोदिताः ।।	</p></td><td>	5-159-1a<br>5-159-1b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-159-2x	<p class="mw-empty-elt"></p></td></tr>
<tr><td><p>	तथा व्यूढेष्वनीकेषु यत्तेषु भरतर्षभ।<br>धृतराष्ट्रो महाराज सञ्जयं वाक्यमब्रवीत् ।।	</p></td><td>	5-159-2a<br>5-159-2b	<p class="mw-empty-elt"></p></td></tr>
<tr><td><p>	एहि सञ्जय सर्व मे आचक्ष्वानवशेषतः ।<br>सेनानिवेशे यद्वृत्तं कुरुपाण्डवसेनयोः ।।	</p></td><td>	5-159-3a<br>5-159-3b	<p class="mw-empty-elt"></p></td></tr>
<tr><td><p>	दिष्टमेव परं मन्ये पौरुषं चाप्यनर्थकम् ।<br>यदहं बुद्ध्यमानोऽपि युद्धदोषान्क्षयोदयान् ।।	</p></td><td>	5-159-4a<br>5-159-4b	<p class="mw-empty-elt"></p></td></tr>
<tr><td><p>	तथापि निकृतिप्रज्ञं पुत्रं दुर्द्यूतदेविनम् ।<br>न शक्नोमि नियन्तुं वा कर्तुं वा हितमात्मनः ।।	</p></td><td>	5-159-5a<br>5-159-5b	<p class="mw-empty-elt"></p></td></tr>
<tr><td><p>	भवत्येव हि मे सूत बुद्धिर्दोषानुदर्शिनी ।<br>दुर्योधनं समासाद्य पुनः सा परिवर्तते ।।	</p></td><td>	5-159-6a<br>5-159-6b	<p class="mw-empty-elt"></p></td></tr>
<tr><td><p>	एवं गते वै यद्भावि तद्भविष्यति सञ्जय ।<br>क्षत्रधर्मः किल रणे तनुत्यागे हि पूजितः ।।	</p></td><td>	5-159-7a<br>5-159-7b	<p class="mw-empty-elt"></p></td></tr>
<tr><td><p>	<b>सञ्जय उवाच।</b>	</p></td><td>	5-159-8x	<p class="mw-empty-elt"></p></td></tr>
<tr><td><p>	त्वद्युक्तोऽयमनुप्रश्नो महाराज यथेच्छसि।<br>न तु दुर्योधने दोषमिममाधातुमर्हसि ।।	</p></td><td>	5-159-8a<br>5-159-8b	<p class="mw-empty-elt"></p></td></tr>

<tr><td><p>	शृणुष्वानवशेषेण वदतो मम पार्थिव ।<br>य आत्मनो दुश्चरितादशुभं प्राप्नुयान्नरः ।<br>न स कालं न वा देवानेनसा गन्तुमर्हति ।।	</p></td><td>	5-159-9a<br>5-159-9b<br>5-159-9c	<p class="mw-empty-elt"></p></td></tr>
<tr><td><p>	महाराज मनुष्येषु निन्द्यं यः सर्वमाचरेत्।<br>स वध्यः सर्वलोकस्य निन्दितानि समाचरन् ।।	</p></td><td>	5-159-10a<br>5-159-10b	<p class="mw-empty-elt"></p></td></tr>
<tr><td><p>	निकारा मनुजश्रेष्ठ पाण्डवैस्त्वत्प्रतीक्षया ।<br>अनुभूताः सहामात्यैर्निकृतैरधिदेवने ।।	</p></td><td>	5-159-11a<br>5-159-11b	<p class="mw-empty-elt"></p></td></tr>
<tr><td><p>	हयानां च गजानां च राज्ञां चामिततेजसाम् ।<br>वैशसं समरे वृत्तं यत्तन्मे शृणु सर्वशः ।।	</p></td><td>	5-159-12a<br>5-159-12b	<p class="mw-empty-elt"></p></td></tr>
<tr><td><p>	स्थिरो भूत्वा महाप्राज्ञ सर्वलोकक्षयोदयम्।<br>यथाभूतं महायुद्धे श्रुत्वा मा विमना भव ।।	</p></td><td>	5-159-13a<br>5-159-13b	<p class="mw-empty-elt"></p></td></tr>
<tr><td><p>	न ह्येव कर्ता पुरुषः कर्मणोः शुभपापयोः ।<br>अस्वतन्त्रो हि पुरुषः कार्यते दारुयन्त्रवत् ।।	</p></td><td>	5-159-14a<br>5-159-14b	<p class="mw-empty-elt"></p></td></tr>

<tr><td><p>	केचिदीश्वरनिर्दिष्टाः केचिदेव यदृच्छया।<br>पूर्वकर्मभिरप्यन्ये त्रैधमेतत्प्रदृश्यते।<br>तस्मादनर्थमापन्नः स्थिरो भूत्वा निशामय ।।	</p></td><td>	5-159-15a<br>5-159-15b<br>5-159-15c	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि सैन्यनिर्याणपर्वणि <br>एकोनषष्ट्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
<tr><td><p>	।। समाप्तं च सैन्यनिर्याणपर्व ।।	</p></td><td>		<p class="mw-empty-elt"></p></td></tr>
</tbody>