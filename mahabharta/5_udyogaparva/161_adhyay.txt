				
<tbody><tr><td><p>	<b>सञ्जय उवाच।</b>	</p></td><td>	5-161-1x	<p class="mw-empty-elt"></p></td></tr>
<tr><td><p>	सेनानिवेशं संप्राप्तः कैतव्यः पाण्डवस्य ह ।<br>समागतः पाण्डवेयैर्युधिष्ठिरमभाषत ।।	</p></td><td>	5-161-1a<br>5-161-1b	<p class="mw-empty-elt"></p></td></tr>
<tr><td><p>	अभिज्ञो दूतवाक्यानां यथोक्तं ब्रुवतो मम।<br>दुर्योधनसमादेशं श्रुत्वा न क्रोद्धुमर्हसि ।।	</p></td><td>	5-161-2a<br>5-161-2b	<p class="mw-empty-elt"></p></td></tr>
<tr><td><p>	<b>युधिष्ठिर उवाच।</b>	</p></td><td>	5-161-3x	<p class="mw-empty-elt"></p></td></tr>
<tr><td><p>	उलूक न भयं तेऽस्ति ब्रूहि त्वं विगतज्वरः ।<br>यन्मत्तं धार्तराष्ट्रस्य लुब्धस्यादीर्घदर्शिनः ।।	</p></td><td>	5-161-3a<br>5-161-3b	<p class="mw-empty-elt"></p></td></tr>
<tr><td><p>	<b>सञ्जय उवाच।</b>	</p></td><td>	5-161-4x	<p class="mw-empty-elt"></p></td></tr>
<tr><td><p>	ततो द्युतिमतां मध्ये पाण्डवानां महात्मनाम्।<br>सृञ्जयानां च मत्स्यानां कृष्णस्य च यशस्विनः ।।	</p></td><td>	5-161-4a<br>5-161-4b	<p class="mw-empty-elt"></p></td></tr>
<tr><td><p>	द्रुपदस्य सपुत्रस्य विराटस्य च संनिधौ ।<br>भूमिपानां च सर्वेषां मध्ये वाक्यं जगाद ह ।।	</p></td><td>	5-161-5a<br>5-161-5b	<p class="mw-empty-elt"></p></td></tr>
<tr><td><p>	<b>उलूक उवाच।</b>	</p></td><td>	5-161-6x	<p class="mw-empty-elt"></p></td></tr>
<tr><td><p>	इदं त्वामब्रवीद्राजा धार्तराष्ट्रो महामनाः ।<br>श्रृण्वतां कुरुवीराणां तन्निबोध युधिष्ठिर ।।	</p></td><td>	5-161-6a<br>5-161-6b	<p class="mw-empty-elt"></p></td></tr>
<tr><td><p>	पराजितोऽसि द्यूतेन कृष्णा चानायिता सभाम् ।<br>शक्योऽमर्षो मनुष्येण कर्तुं पुरुषमानिना ।।	</p></td><td>	5-161-7a<br>5-161-7b	<p class="mw-empty-elt"></p></td></tr>
<tr><td><p>	द्वादशैव तु वर्षाणि वने धिष्ण्याद्विवासितः ।<br>संवत्सरं विराटस्य दास्यमास्थाय चोषितः ।।	</p></td><td>	5-161-8a<br>5-161-8b	<p class="mw-empty-elt"></p></td></tr>
<tr><td><p>	अमर्षं राज्यहरणं वनवासं च पाण्डव।<br>द्रौपद्याश्च परिक्लेशं संस्मरन्पुरुषो भव ।।	</p></td><td>	5-161-9a<br>5-161-9b	<p class="mw-empty-elt"></p></td></tr>
<tr><td><p>	अशक्तेन च यच्छप्तं भीमसेनेन पाण्डव ।<br>दुःशासनस्य रुधिरं पीयतां यदि शक्यते ।।	</p></td><td>	5-161-10a<br>5-161-10b	<p class="mw-empty-elt"></p></td></tr>
<tr><td><p>	लोहाभिसारो निर्वृत्तः कुरुक्षेत्रमकर्दमम्।<br>समः पन्था भृतास्तेश्वाः श्वो युध्यस्व सकेशवः ।।	</p></td><td>	5-161-11a<br>5-161-11b	<p class="mw-empty-elt"></p></td></tr>
<tr><td><p>	असमागम्य भीष्मेण संयुगे किं विकत्थसे ।<br>आरुरुक्षुर्यथा पङ्गुः पर्वतं गन्धमादनम् ।।	</p></td><td>	5-161-12a<br>5-161-12b	<p class="mw-empty-elt"></p></td></tr>
<tr><td><p>	एवं कत्थसि कौन्तेय अकत्थन्पुरुषो भव।<br>सूतपुत्रं सुदुर्घर्षं शल्यं च बलिनां वरम् ।।	</p></td><td>	5-161-13a<br>5-161-13b	<p class="mw-empty-elt"></p></td></tr>
<tr><td><p>	द्रोणं च बलिनां श्रेष्ठं शचीपतिसमं युधि।<br>अजित्वा संयुगे पार्थ राज्यं कथमिहेच्छसि ।।	</p></td><td>	5-161-14a<br>5-161-14b	<p class="mw-empty-elt"></p></td></tr>
<tr><td><p>	ब्राह्मे धनुषि चाचार्यं वेदयोरन्तगं द्वयोः।<br>युधि धुर्यमविक्षोभ्यमनीकचरमच्युतम् ।।	</p></td><td>	5-161-15a<br>5-161-15b	<p class="mw-empty-elt"></p></td></tr>
<tr><td><p>	द्रोणं महाद्युतिं पार्थ जेतुमिच्छसि तन्मृषा ।<br>न हि शुश्रुम वातेन मेरुमुन्मथितं गिरिम् ।।	</p></td><td>	5-161-16a<br>5-161-16b	<p class="mw-empty-elt"></p></td></tr>
<tr><td><p>	अनिलो वा वहेन्मेरुं द्यौर्वापि निपतेन्महीम् ।<br>युगं वा परिवर्तेत यद्येवं स्याद्यथात्थ माम् ।।	</p></td><td>	5-161-17a<br>5-161-17b	<p class="mw-empty-elt"></p></td></tr>
<tr><td><p>	को ह्यस्ति जीविताकाङ्क्षी प्राप्येममरिमर्दनम् ।<br>गजो वाजी रथो वापि पुनः स्वस्ति गृहान्व्रजेत् ।।	</p></td><td>	5-161-18a<br>5-161-18b	<p class="mw-empty-elt"></p></td></tr>
<tr><td><p>	कथमाभ्यामभिध्यातः संसृष्टो दारुणेन वा ।<br>रणे जीवन्विमुच्येत पदा भूमिमुपस्पृशन् ।।	</p></td><td>	5-161-19a<br>5-161-19b	<p class="mw-empty-elt"></p></td></tr>

<tr><td><p>	किं दुर्दुरः कूपशयो यथेमां<br>न बुध्यमे राजचमूं समेताम्।<br>दुराधरषां देवचमूप्रकाशां<br>गुप्तां नरेन्द्रैस्त्रिदशैरिव द्याम् ।।	</p></td><td>	5-161-20a<br>5-161-20b<br>5-161-20c<br>5-161-20d	<p class="mw-empty-elt"></p></td></tr>

<tr><td><p>	प्राच्यैः प्रतीच्यैरथ दाक्षिणात्यै-<br>रुदीच्यकाम्भोजशकैः खशैश्च।<br>साल्वैः समत्स्यैः कुरुमुख्यदेश्यै-<br>र्म्लेच्छैः पुलिन्दैर्द्रविडान्ध्रकाञ्च्यैः ।।	</p></td><td>	5-161-21a<br>5-161-21b<br>5-161-21c<br>5-161-21d	<p class="mw-empty-elt"></p></td></tr>

<tr><td><p>	नानाजनौघं युधि संप्रवृद्धं<br>नाङ्गं यथा वेगमपारकणीयम्।<br>मां च स्थितं नागबलस्य मध्ये<br>युयुत्समे मन्द किमल्पबुद्धे ।।	</p></td><td>	5-161-22a<br>5-161-22b<br>5-161-22c<br>5-161-22d	<p class="mw-empty-elt"></p></td></tr>
<tr><td><p>	इत्येवमुक्त्वा राजानं धर्मपुत्रं युधिष्ठिरम्।<br>अभ्यवृत्य पुनर्जिष्णुमुलूकः प्रत्यभाषत ।।	</p></td><td>	5-161-23a<br>5-161-23b	<p class="mw-empty-elt"></p></td></tr>
<tr><td><p>	अकत्थमानो युध्यस्व कत्थेसेऽर्जुन किं बहु।<br>पर्यायात्सिद्धिरेस्य नैतत्सिध्यति कत्थनात् ।।	</p></td><td>	5-161-24a<br>5-161-24b	<p class="mw-empty-elt"></p></td></tr>
<tr><td><p>	यदीदं कत्थनाल्लोके सिध्येत्कर्म धनञ्जय ।<br>सर्वे भवेयुः सिद्धार्थाः कत्थने को हि दुर्गतः ।।	</p></td><td>	5-161-25a<br>5-161-25b	<p class="mw-empty-elt"></p></td></tr>

<tr><td><p>	जानामि ते वासुदेवं सहायं<br>जानामि ते गाण्डिवं तालमात्रम्।<br>जानाम्येतत्त्वादृशो नास्ति योद्धा<br>जानानस्ते राज्यमेतद्धरामि ।।	</p></td><td>	5-161-26a<br>5-161-26b<br>5-161-26c<br>5-161-26d	<p class="mw-empty-elt"></p></td></tr>
<tr><td><p>	न तु पर्यायधर्मेण राज्यं प्राप्नोति मानुषः ।<br>मनसैवानुकूलानि विधाता कुरुते वशे ।।	</p></td><td>	5-161-27a<br>5-161-27b	<p class="mw-empty-elt"></p></td></tr>
<tr><td><p>	त्रयोदश समा भुक्तं राज्यं विलपतस्तव ।<br>भूयश्चैव प्रशासिष्ये निहत्य त्वां सबान्धवम् ।।	</p></td><td>	5-161-28a<br>5-161-28b	<p class="mw-empty-elt"></p></td></tr>
<tr><td><p>	क्व तदा गाण्डिवं तेऽभूद्यत्त्वं दासपणैर्जितः।<br>क्व तदा भीमसेनस्य बलमासीच्च फाल्गुना ।।	</p></td><td>	5-161-29a<br>5-161-29b	<p class="mw-empty-elt"></p></td></tr>
<tr><td><p>	सगदाद्भीमसेनाद्वा पार्थाद्वापि सगाण्डिवात् ।<br>न वै मोक्षस्तदा वोभूद्विना कृष्णामनिन्दिताम् ।।	</p></td><td>	5-161-30a<br>5-161-30b	<p class="mw-empty-elt"></p></td></tr>
<tr><td><p>	सा वो दास्ये समापन्नान्मोचयामास पार्षती ।<br>अमानुष्यं समापन्नान्दासकर्मण्यवस्थितान् ।।	</p></td><td>	5-161-31a<br>5-161-31b	<p class="mw-empty-elt"></p></td></tr>
<tr><td><p>	अवोचं यत्षण्डतिलानहं वस्तथ्यमेव तत् ।<br>धृता हि वेणी पार्थेन विराटनगरे तदा ।।	</p></td><td>	5-161-32a<br>5-161-32b	<p class="mw-empty-elt"></p></td></tr>
<tr><td><p>	सूदकर्मणि च श्रान्तं विराटस्य महानसे ।<br>भीमसेनेन कौन्तेय यच्च तन्मम पौरुषम् ।।	</p></td><td>	5-161-33a<br>5-161-33b	<p class="mw-empty-elt"></p></td></tr>
<tr><td><p>	एवमेतत्सदां दण्डं क्षत्रियाः क्षत्रिये दधुः ।<br>वेणीं कृत्वा षण्डवेषः कन्यां नर्तितवानसि ।।	</p></td><td>	5-161-34a<br>5-161-34b	<p class="mw-empty-elt"></p></td></tr>
<tr><td><p>	न भयाद्वासुदेवस्य न चापि तव फाल्गुन ।<br>राज्यं प्रतिप्रदाकस्यामि युद्ध्यस्व सहकेशवः ।।	</p></td><td>	5-161-35a<br>5-161-35b	<p class="mw-empty-elt"></p></td></tr>
<tr><td><p>	न माया हीन्द्रजालं वा कुहका वापि भीषणा ।<br>आत्तशस्त्रस्य मे युद्धे वहन्ति प्रतिगर्जनाः ।।	</p></td><td>	5-161-36a<br>5-161-36b	<p class="mw-empty-elt"></p></td></tr>
<tr><td><p>	वासुदेवसहस्रं वा फाल्गुनानां शतानि वा।<br>आसाद्य माममोघेषुं द्रविष्यन्ति दिशो दशः ।।	</p></td><td>	5-161-37a<br>5-161-37b	<p class="mw-empty-elt"></p></td></tr>
<tr><td><p>	संयुगं गच्छ भूष्मेण भिन्धि वा शिरसा गिरिम्।<br>तरेमं वा महागाधं सौमदत्तितिमिङ्गिलम् ।।	</p></td><td>	5-161-38a<br>5-161-38b	<p class="mw-empty-elt"></p></td></tr>
<tr><td><p>	शारद्वतमहामीनं विविंशतिमहोरगम् ।<br>बृहद्बलमहोद्वेलं सौमदत्तिकतिमिङ्गितम् ।।	</p></td><td>	5-161-39a<br>5-161-39d	<p class="mw-empty-elt"></p></td></tr>
<tr><td><p>	भीष्मवेगमपर्यन्तं द्रोणग्राहदुरासदम्।<br>कर्णशल्यझषावर्तं काम्भोजबडबासुखम् ।।	</p></td><td>	5-161-40a<br>5-161-40b	<p class="mw-empty-elt"></p></td></tr>

<tr><td><p>	दुःशासनौघं शलशल्यमत्स्यं<br>सुषेणचित्रायुधनागनक्रम्।<br>जयद्रथाद्रिं पुरुमित्रगाधं<br>दुर्मर्षणोदं शकुनिप्रपातम् ।।	</p></td><td>	5-161-41a<br>5-161-41b<br>5-161-41c<br>5-161-41d	<p class="mw-empty-elt"></p></td></tr>

<tr><td><p>	शस्त्रौघमक्षय्यमतिप्रवृद्धं<br>यदावगाह्य श्रमनष्टचेताः।<br>भविष्यसि त्वं हतसर्वबान्धव-<br>स्तदा मनस्ते परितापमेष्यति ।।	</p></td><td>	5-161-42a<br>5-161-42b<br>5-161-42c<br>5-161-42d	<p class="mw-empty-elt"></p></td></tr>

<tr><td><p>	तदा मनस्ते त्रिदिवादिवाशुचे-<br>र्निवर्तिता पार्थ महीप्रशासनात्।<br>प्रशाम्य राज्यं हि सुदुर्लभं त्वया<br>बुभूषितः स्वर्ग इवातपस्विना ।।	</p></td><td>	5-161-43a<br>5-161-43b<br>5-161-43c<br>5-161-43d	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि उलूकदूतागमनपर्वणि <br>एकषष्ट्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>