				
<tbody><tr><td><p>	<b>वैशंपायन उवाच।</b>	</p></td><td>	5-95-1x	<p class="mw-empty-elt"></p></td></tr>
<tr><td><p>	तेष्वासीनेषु सर्वेषु तूष्णींभूतेषु राजसु।<br>वाक्यमभ्याददे कृष्णः सुदंष्ट्रो दुन्दुभिस्वनः ।।	</p></td><td>	5-95-1a<br>5-95-1b	<p class="mw-empty-elt"></p></td></tr>
<tr><td><p>	जीमूत इव धर्मान्ते सर्वां संश्रावयन्सभाम् ।<br>धृतराष्ट्रमभिप्रेक्ष्य समभाषत माधवः ।।	</p></td><td>	5-95-2a<br>5-95-2b	<p class="mw-empty-elt"></p></td></tr>
<tr><td><p>	<b>श्रीभगवानुवाच।</b>	</p></td><td>	5-95-3x	<p class="mw-empty-elt"></p></td></tr>
<tr><td><p>	कुरूणां पाण्डवानां च शमः स्यादिति भारत ।<br>अप्रणशेन वीराणामेतद्याचितुमागतः ।।	</p></td><td>	5-95-3a<br>5-95-3b	<p class="mw-empty-elt"></p></td></tr>
<tr><td><p>	राजन्नान्यत्प्रवक्तव्यं तव नैःश्रेयसं वचः ।<br>विदितं ह्येव ते सर्वं वेदितव्यमरिन्दम।।	</p></td><td>	5-95-4a<br>5-95-4b	<p class="mw-empty-elt"></p></td></tr>
<tr><td><p>	इदं ह्यद्य कुलं श्रेष्ठं सर्वराजसु पार्थिव ।<br>श्रुतवृत्तोपसंपन्नं सर्वैः समुदितं गुणैः ।।	</p></td><td>	5-95-5a<br>5-95-5b	<p class="mw-empty-elt"></p></td></tr>
<tr><td><p>	कृपानुकम्पा कारुण्यमानृशंस्यं च भारत ।<br>तथार्जवं क्षमा सत्यं कुरुष्वेतद्विशिष्यते ।।	</p></td><td>	5-95-6a<br>5-95-6b	<p class="mw-empty-elt"></p></td></tr>
<tr><td><p>	तस्मिन्नेवंविधे राजन्कुले महति तिष्ठति।<br>त्वन्निमित्तं विशेषेण नेह युक्तमसांप्रतम् ।।	</p></td><td>	5-95-7a<br>5-95-7b	<p class="mw-empty-elt"></p></td></tr>
<tr><td><p>	त्वं हि धारयिता श्रेष्ठः कुरूणां कुरुसत्तम।<br>मिथ्याप्रचरतां तात बाह्येष्वाभ्यन्तरेषु च ।।	</p></td><td>	5-95-8a<br>5-95-8b	<p class="mw-empty-elt"></p></td></tr>
<tr><td><p>	ते पुत्रास्तव कौरव्य दुर्योधनपुरोगमाः।<br>धर्मार्थौ पृष्ठतः कृत्वा प्रचरन्ति नृशंसवत् ।।	</p></td><td>	5-95-9a<br>5-95-9b	<p class="mw-empty-elt"></p></td></tr>
<tr><td><p>	अशिष्टा गतमर्यादा लोभेन हृतचेतसः।<br>स्वेषु बन्धुषु मुख्येषु तद्वेत्थ पुरुषर्षभ ।।	</p></td><td>	5-95-10a<br>5-95-10b	<p class="mw-empty-elt"></p></td></tr>
<tr><td><p>	सेयमापन्महाघोरा कुरुष्वेव समुत्थिता ।<br>उपेक्ष्यमाणा कौरव्य पृथिवीं घातयिष्यति ।।	</p></td><td>	5-95-11a<br>5-95-11b	<p class="mw-empty-elt"></p></td></tr>
<tr><td><p>	शक्या चेयं शमयितुं त्वं चेदिच्छसि भारत ।<br>न दुष्करो ह्यत्र शमो मतो मे भरतर्षभ ।।	</p></td><td>	5-95-12a<br>5-95-12b	<p class="mw-empty-elt"></p></td></tr>
<tr><td><p>	त्वय्यधीनः शमो राजन्मयि चैव विशांपते ।<br>पुत्रान्स्थापय कौरव्य स्थापयिष्याम्यहं परान् ।।	</p></td><td>	5-95-13a<br>5-95-13b	<p class="mw-empty-elt"></p></td></tr>
<tr><td><p>	आज्ञा तव हि राजेन्द्र कार्या पुत्रैः सहान्वयैः ।<br>हितं बलवदप्येषां तिष्ठतां तव शासने ।।	</p></td><td>	5-95-14a<br>5-95-14b	<p class="mw-empty-elt"></p></td></tr>
<tr><td><p>	तव चैव हितं राजन्पाण्डवानामथो हितम् ।<br>शमे प्रयतमानस्य तव शासनकाङ्क्षिणः ।।	</p></td><td>	5-95-15a<br>5-95-15b	<p class="mw-empty-elt"></p></td></tr>
<tr><td><p>	स्वयं निष्फलमालक्ष्य संविधत्स्व विशांपते ।<br>सहायभूता भरतास्तवैव स्युर्जनेश्वर ।।	</p></td><td>	5-95-16a<br>5-95-16b	<p class="mw-empty-elt"></p></td></tr>
<tr><td><p>	धर्मार्थयोस्तिष्ठ राजन्पाण्डवैरभिरक्षितः ।<br>न हि शक्यास्तथाभूता यत्नादपि नराधिप ।।	</p></td><td>	5-95-17a<br>5-95-17b	<p class="mw-empty-elt"></p></td></tr>
<tr><td><p>	न हि त्वां पाण्डवैर्जेतुं रक्ष्यमाणं महात्मभिः ।<br>इन्द्रोपि देवैः सहितः प्रसहेत कुतो नृपाः ।।	</p></td><td>	5-95-18a<br>5-95-18b	<p class="mw-empty-elt"></p></td></tr>
<tr><td><p>	यत्र भीष्मश्च द्रोणश्च कृपः कर्णो विविंशतिः ।<br>अश्वत्थामा विकर्णश्च सोमदत्तोऽथ बाह्लिकः ।।	</p></td><td>	5-95-19a<br>5-95-19b	<p class="mw-empty-elt"></p></td></tr>
<tr><td><p>	सैन्धवश्च कलिङ्गश्च काम्भोजश्च सुदक्षिणः ।<br>युधिष्ठिरो भीमसेनः सव्यसाची यमौ तथा ।।	</p></td><td>	5-95-20a<br>5-95-20b	<p class="mw-empty-elt"></p></td></tr>
<tr><td><p>	सात्यकिश्च महातेजा युयुत्सुश्च महारथः ।<br>को नु तान्विपरीतात्मा युद्ध्येत भरतर्षभ ।।	</p></td><td>	5-95-21a<br>5-95-21b	<p class="mw-empty-elt"></p></td></tr>
<tr><td><p>	लोकस्येश्वरतां भूयः शत्रुभिश्चाप्यधृष्यताम्।<br>प्राप्स्यसि त्वममित्रघ्न सहितः कुरुपाण्डवैः ।।	</p></td><td>	5-95-22a<br>5-95-22b	<p class="mw-empty-elt"></p></td></tr>
<tr><td><p>	तस्य ते पृथिवीपालास्त्वत्समाः पृथिवीपते ।<br>श्रेयांसश्चैव राजानः सन्धास्यन्ते परन्तप ।।	</p></td><td>	5-95-23a<br>5-95-23b	<p class="mw-empty-elt"></p></td></tr>
<tr><td><p>	स त्वं पुत्रैश्च पौत्रैश्च पितृभिर्भ्रातृभिस्तथा ।<br>सुहृद्भिः सर्वतो गुप्तः सुखं शक्ष्यसि जीवितुं ।।	</p></td><td>	5-95-24a<br>5-95-24b	<p class="mw-empty-elt"></p></td></tr>
<tr><td><p>	एतानेव पुरोधाय यत्कृत्य च यथा पुरा।<br>अखिलां भोक्ष्यसे सर्वां पृथिवीं पृथिवीपते ।।	</p></td><td>	5-95-25a<br>5-95-25b	<p class="mw-empty-elt"></p></td></tr>
<tr><td><p>	एतैर्हि सहितः सर्वैः पाण्डवैः स्वैश्च भारत ।<br>अन्यान्विजेष्यसे शत्रूनेष स्वार्थस्तवाखिलः ।।	</p></td><td>	5-95-26a<br>5-95-26b	<p class="mw-empty-elt"></p></td></tr>
<tr><td><p>	तैरेवोपार्जितां भूमिं भोक्ष्यसे च परन्तप ।<br>यदि संपत्स्यसे पुत्रैः सहामात्यैर्नराधिप ।।	</p></td><td>	5-95-27a<br>5-95-27b	<p class="mw-empty-elt"></p></td></tr>
<tr><td><p>	संयुगे वै महाराज दृश्यते सुमहान्क्षयः।<br>क्षये चोभयतो राजन्कं धर्ममनुपश्यसि ।।	</p></td><td>	5-95-28a<br>5-95-28b	<p class="mw-empty-elt"></p></td></tr>
<tr><td><p>	पाण्डवैर्निहतैः सङ्ख्ये पुत्रैर्वापि महाबलैः ।<br>यद्विन्देथाः सुखं राजंस्तद्ब्रूहि भरतर्षभ ।।	</p></td><td>	5-95-29a<br>5-95-29b	<p class="mw-empty-elt"></p></td></tr>
<tr><td><p>	शूराश्च हि कृतास्त्राश्च सर्वे युद्धाभिकाङ्क्षिणः।<br>पाण्डवास्तावकाश्चैव तान्रक्ष महतो भयात् ।।	</p></td><td>	5-95-30a<br>5-95-30b	<p class="mw-empty-elt"></p></td></tr>
<tr><td><p>	न पश्येम कुरून्सर्वान्पाण्डवांश्चैव संयुगे।<br>क्षीणानुभयतः शूरान्राथिनो रथिभिर्हतान् ।।	</p></td><td>	5-95-31a<br>5-95-31b	<p class="mw-empty-elt"></p></td></tr>
<tr><td><p>	समवेताः पृथिव्यां हि राजानो राजसत्तम ।<br>अमर्षवशमापन्ना नाशयेयुरिमाः प्रजाः ।।	</p></td><td>	5-95-32a<br>5-95-32b	<p class="mw-empty-elt"></p></td></tr>
<tr><td><p>	त्राहि राजन्निमं लोकं न नश्येयुरिमाः प्रजाः।<br>त्वयि प्रकृतिमापन्ने शेषः स्यात्कुरुनन्दन ।।	</p></td><td>	5-95-33a<br>5-95-33b	<p class="mw-empty-elt"></p></td></tr>
<tr><td><p>	शुक्ला वादन्या ह्रीमन्त आर्याः पुण्याभिजातयः ।।<br>अन्योन्यसचिवा राजंस्तान्पाहि महतो भयात् ।।	</p></td><td>	5-95-34a<br>5-95-34b	<p class="mw-empty-elt"></p></td></tr>
<tr><td><p>	शिवेनेमे भूमिपालाः समागम्य परस्परम्।<br>सह भुक्त्वा च पीत्वा च प्रतियान्तु यथागृहम् ।।	</p></td><td>	5-95-35a<br>5-95-35b	<p class="mw-empty-elt"></p></td></tr>
<tr><td><p>	सुवाससः स्रग्विणश्च सत्कृता भरतर्षभ ।<br>अमर्षं च निराकृत्य वैराणि च परन्तप ।।	</p></td><td>	5-95-36a<br>5-95-36b	<p class="mw-empty-elt"></p></td></tr>
<tr><td><p>	हार्दं यत्पाण्डवेष्वासीत्प्राप्तोऽस्मिन्नायुषः क्षये ।<br>तदेव ते भवत्वद्य सन्धत्स्व भरतर्षभ ।।	</p></td><td>	5-95-37a<br>5-95-37b	<p class="mw-empty-elt"></p></td></tr>
<tr><td><p>	बाला विहीनाः पित्रा ते त्वयैव परिवर्धिताः ।<br>तान्पालय यथान्यायं पुत्रांश्च भरतर्षभ ।।	</p></td><td>	5-95-38a<br>5-95-38b	<p class="mw-empty-elt"></p></td></tr>
<tr><td><p>	भवतैव हि रक्ष्यास्ते व्यसनेषु विशेषतः।<br>मा ते धर्मस्तथैवार्थो नश्येत भरतर्षभ ।।	</p></td><td>	5-95-39a<br>5-95-39b	<p class="mw-empty-elt"></p></td></tr>
<tr><td><p>	आहुस्त्वां पाण्डवा राजन्नभिवाद्य प्रसाद्य च।<br>भवतः शासनाद्दुःखसमुभूतं सहानुगैः ।।	</p></td><td>	5-95-40a<br>5-95-40b	<p class="mw-empty-elt"></p></td></tr>
<tr><td><p>	द्वादशेमानि वर्षाणि वने निर्व्युषितानि नः।<br>त्रयोदशं तथाऽज्ञातैः सजने परिवत्सरम् ।।	</p></td><td>	5-95-41a<br>5-95-41b	<p class="mw-empty-elt"></p></td></tr>
<tr><td><p>	स्थाता नः समये तस्मिन्पितेति कृतनिश्चयाः ।<br>नाहास्म समयं तात तच्च नो ब्राह्मणा विदुः ।।	</p></td><td>	5-95-42a<br>5-95-42b	<p class="mw-empty-elt"></p></td></tr>
<tr><td><p>	तस्मिन्नः समये तिष्ठ स्थितानां भरतर्षभ ।<br>नित्यं संक्लेशिता राजन्स्वराज्यांशं लभेमहि ।	</p></td><td>	5-95-43a<br>5-95-43b	<p class="mw-empty-elt"></p></td></tr>
<tr><td><p>	त्वं धर्ममर्थं संजानन्सम्यङ्वस्त्रातुमर्हसि ।।<br>गुरुत्वं भवति प्रेक्ष्य बहून्क्लेशांस्तितिक्ष्महे ।	</p></td><td>	5-95-44a<br>5-95-44b	<p class="mw-empty-elt"></p></td></tr>
<tr><td><p>	स भवान्मातृपितृव्रदस्मासु प्रतिपद्यताम् ।।<br>गुरोर्गरीयसी वृत्तिर्या च शिष्यस्य भारत ।	</p></td><td>	5-95-45a<br>5-95-45b	<p class="mw-empty-elt"></p></td></tr>
<tr><td><p>	वर्तामहे त्वयि च तां त्वं च वर्तस्व नस्तथा ।।<br>पित्रा स्थापयितव्या हि वयमुत्पथमास्थिताः ।	</p></td><td>	5-95-46a<br>5-95-46b	<p class="mw-empty-elt"></p></td></tr>
<tr><td><p>	संस्थापय पथिप्वस्मांस्तिष्ठ धर्मे सुवर्त्मनि ।।<br>आहुश्चेमां परिषदं पुत्रास्ते भरतर्षभ ।	</p></td><td>	5-95-47a<br>5-95-47b	<p class="mw-empty-elt"></p></td></tr>
<tr><td><p>	धर्मज्ञेषु सभासत्सु नेह युक्तमसांप्रतम् ।।<br>यत्र धर्मो ह्यधर्मेण सत्यं यत्रानृतेन च।	</p></td><td>	5-95-48a<br>5-95-48b	<p class="mw-empty-elt"></p></td></tr>
<tr><td><p>	हन्यते प्रेक्षमाणानां हतास्तत्र सभासदः ।।<br>विद्धो धर्मो ह्यधर्मेण सभां यत्र प्रपद्यते।	</p></td><td>	5-95-49a<br>5-95-49b	<p class="mw-empty-elt"></p></td></tr>
<tr><td><p>	नचास्य शल्यं कृन्तन्ति विद्धास्तत्र सभासदः ।।<br>धर्म एतानारुजति यथा नद्यनुकूलजान् ।।	</p></td><td>	5-95-50a<br>5-95-50b	<p class="mw-empty-elt"></p></td></tr>
<tr><td><p>	ये धर्ममनुपश्यन्तस्तूष्णीं ध्यायन्त आसते ।<br>ते सत्यमाहुर्धर्म्यं च न्याय्यं च भरतर्षभ ।।	</p></td><td>	5-95-51a<br>5-95-51b	<p class="mw-empty-elt"></p></td></tr>
<tr><td><p>	शक्यं किमन्यद्वक्तुं ते दानादन्यञ्जनेश्वर ।<br>ब्रुवन्तु ते महीपालाः सभायां ये समासते ।।	</p></td><td>	5-95-52a<br>5-95-52b	<p class="mw-empty-elt"></p></td></tr>
<tr><td><p>	धर्मार्थौ संप्रधार्यैव यदि सत्यं ब्रवीम्यहम् ।<br>प्रमुञ्चोमान्मृत्युपाशात्क्षत्रियान्पुरुषर्षभ ।।	</p></td><td>	5-95-53a<br>5-95-53b	<p class="mw-empty-elt"></p></td></tr>

<tr><td><p>	प्रशाम्य भरतश्रेष्ठ मा मन्युवशमन्वगाः ।<br>पित्र्यं तेभ्यः प्रदायांशं पाण्डवेभ्यो यथोचितम् ।<br>ततः सपुत्रः सिद्धार्थो भुङ्क्ष भोगान्परन्तप ।।	</p></td><td>	5-95-54a<br>5-95-54b<br>5-95-54c	<p class="mw-empty-elt"></p></td></tr>
<tr><td><p>	अजातशत्रुं जानीषे स्थितं धर्मे सतां सदा।<br>सपुत्रे त्वयि वृत्तिं च वर्तते यां नराधिप ।।	</p></td><td>	5-95-55a<br>5-95-55b	<p class="mw-empty-elt"></p></td></tr>
<tr><td><p>	दाहितश्च निरस्तश्च त्वामेवोपाश्रितः पुनः ।<br>इन्द्रप्रस्थं त्वयैवासौ सपुत्रेण विवासितः ।।	</p></td><td>	5-95-56a<br>5-95-56b	<p class="mw-empty-elt"></p></td></tr>
<tr><td><p>	स तत्र विवसन्सर्वान्वशमानीय पार्थिवान्।<br>त्वन्मुखानकरोद्राजन्न च त्वामत्यवर्तत ।।	</p></td><td>	5-95-57a<br>5-95-57b	<p class="mw-empty-elt"></p></td></tr>
<tr><td><p>	तस्यैवं वर्तमानस्य सौबलेन जिहीर्षता।<br>राष्ट्राणि धनधान्यं च प्रयुक्तः परमोपधिः ।।	</p></td><td>	5-95-58a<br>5-95-58b	<p class="mw-empty-elt"></p></td></tr>
<tr><td><p>	स तामवस्थां संप्राप्य कृष्णां प्रेक्ष्य सभां गताम्।<br>क्षत्रधर्मादमेयात्मा नाकम्पत युधिष्ठिरः।।	</p></td><td>	5-95-59a<br>5-95-59b	<p class="mw-empty-elt"></p></td></tr>
<tr><td><p>	अहं तु तव तेषां च श्रेय इच्छामि भारत ।<br>धर्मादर्थात्सुखाच्चैव मा राजन्नीनशः प्रजाः ।।	</p></td><td>	5-95-60a<br>5-95-60b	<p class="mw-empty-elt"></p></td></tr>
<tr><td><p>	अनर्थमर्थं मन्वानोऽप्यर्थं चानर्थमात्मनः ।<br>लोभेऽतिप्रसृतान्पुत्रान्निगृह्णीष्व विशांपते ।।	</p></td><td>	5-95-61a<br>5-95-61b	<p class="mw-empty-elt"></p></td></tr>
<tr><td><p>	स्थिताः शुश्रूषितुं पार्थाः स्थिता योद्धुमरिन्दमाः ।<br>यत्ते पथ्यतमं राजंस्तस्मिंतिष्ठ परन्तप ।।	</p></td><td>	5-95-62a<br>5-95-62b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-95-63x	<p class="mw-empty-elt"></p></td></tr>
<tr><td><p>	तद्वाक्यं पार्थिवाः सर्वे हृदयैः समपूजयन्।<br>न तत्र कश्चिद्वक्तुं हि वाचं प्राक्रामदग्रतः ।।	</p></td><td>	5-95-63a<br>5-95-63b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि पञ्चनवतितमोऽध्यायः ।।	</p></td><td>		<p class="mw-empty-elt"></p></td></tr>
</tbody>