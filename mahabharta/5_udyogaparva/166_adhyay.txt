				
<tbody><tr><td><p>	<b>भीष्म उवाच।</b>	</p></td><td>	5-166-1x	<p class="mw-empty-elt"></p></td></tr>
<tr><td><p>	सुदक्षिणस्तु काम्भोजो रथ एकगुणो मतः।<br>तवार्थसिद्धिमाकाङ्क्षन्योत्स्यते समरे परैः ।।	</p></td><td>	5-166-1a<br>5-166-1b	<p class="mw-empty-elt"></p></td></tr>
<tr><td><p>	एतस्य रथसिंहस्य तवार्थे राजसत्तम।<br>पराक्रमं यथेन्द्रस्य द्रक्ष्यन्ति कुरवो युधि ।।	</p></td><td>	5-166-2a<br>5-166-2b	<p class="mw-empty-elt"></p></td></tr>
<tr><td><p>	एतस्य रथवंशे हि तिग्मवेगप्रहारिणः ।<br>काम्भोजानां महाराज शलभानामिवायतिः ।।	</p></td><td>	5-166-3a<br>5-166-3b	<p class="mw-empty-elt"></p></td></tr>
<tr><td><p>	नीलो माहिष्यतीवासी नीलवर्मा रथस्तव।<br>रथवंशेन कदनं शत्रूणां वै करिष्यति।।	</p></td><td>	5-166-4a<br>5-166-4b	<p class="mw-empty-elt"></p></td></tr>
<tr><td><p>	कृतवैरः पुरा चैव सहदेवेन मारिष।<br>योत्स्यते सततं राजंस्तवार्थे कुरुनन्दन ।।	</p></td><td>	5-166-5a<br>5-166-5b	<p class="mw-empty-elt"></p></td></tr>
<tr><td><p>	विन्दानुविन्दावावन्त्यौ संमतौ रथसत्तमौ ।<br>कृतिनौ समरे तात दृढवीर्यपराक्रमौ ।।	</p></td><td>	5-166-6a<br>5-166-6b	<p class="mw-empty-elt"></p></td></tr>
<tr><td><p>	एतौ तौ पुरुषव्याघ्रौ रिपुसैन्यं प्रधक्ष्यतः।<br>गदाप्रासासिनाराचैस्तोमरैश्च करच्यतैः ।।	</p></td><td>	5-166-7a<br>5-166-7b	<p class="mw-empty-elt"></p></td></tr>
<tr><td><p>	युद्धाभिकामौ समरे क्रीडन्ताविव यूथपौ ।<br>यूथमध्ये महाराज विचरन्तौ कृतान्तवत् ।।	</p></td><td>	5-166-8a<br>5-166-8b	<p class="mw-empty-elt"></p></td></tr>
<tr><td><p>	त्रिगर्ता भ्रातरः पञ्च रथोदारा मता मम।<br>कृतवैराश्च पार्थैस्ते विराटनगरे तदा ।।	</p></td><td>	5-166-9a<br>5-166-9b	<p class="mw-empty-elt"></p></td></tr>
<tr><td><p>	मकरा इव राजेन्द्र समुद्धततरङ्गिणीम् ।<br>गङ्गां विक्षोभयिष्यन्ति पार्थानां युधि वाहिनी ।।	</p></td><td>	5-166-10a<br>5-166-10b	<p class="mw-empty-elt"></p></td></tr>
<tr><td><p>	ते रथाः पञ्च राजेन्द्र येषां सत्यरथो मुखम्।<br>एते योत्स्यन्ति सङ्ग्रामे संस्मरन्तः पुराकृतमक् ।।	</p></td><td>	5-166-11a<br>5-166-11b	<p class="mw-empty-elt"></p></td></tr>
<tr><td><p>	व्यलीकं पाण्डवेयेन भीमसेनानुजेन ह।<br>दिशो विजयता राजञ्श्वेतवाहेन भारत ।।	</p></td><td>	5-166-12a<br>5-166-12b	<p class="mw-empty-elt"></p></td></tr>
<tr><td><p>	ते हनिष्यन्ति पार्थानां तानासाद्य महारथान्।<br>वरान्वरान्महेष्वासान्क्षत्रियाणां धुरंधरान् ।।	</p></td><td>	5-166-13a<br>5-166-13b	<p class="mw-empty-elt"></p></td></tr>
<tr><td><p>	लक्ष्णणस्तव पुत्रश्च तथा दुःशासनस्य च।<br>उभौ तौ पुरुषव्याघ्रौ संग्रामेष्वपलायिनौ ।।	</p></td><td>	5-166-14a<br>5-166-14b	<p class="mw-empty-elt"></p></td></tr>
<tr><td><p>	तरुणौ सुकुमारौ च राजपुत्रौ रतस्विनौ ।<br>युद्धानां च विशेषज्ञौ प्रणेतारौ च सर्वशः ।।	</p></td><td>	5-166-15a<br>5-166-15b	<p class="mw-empty-elt"></p></td></tr>
<tr><td><p>	रथौ तौ कुरुशार्दूल मतौ मे रथसत्तमौ ।<br>क्षत्रधर्मरतौ वीरौ महत्कर्म करिष्यतः ।।	</p></td><td>	5-166-16a<br>5-166-16b	<p class="mw-empty-elt"></p></td></tr>
<tr><td><p>	दण्डधारो महाराज रथ एको नरर्षभ ।<br>योत्स्यते तव सङ्ग्रामे स्वेन सैन्येन पालितः ।।	</p></td><td>	5-166-17a<br>5-166-17b	<p class="mw-empty-elt"></p></td></tr>
<tr><td><p>	बृहद्बलस्तथा राजा कौसल्यो रथसत्तमः ।<br>रथो मम मतस्तात महावेगपराक्रमः ।।	</p></td><td>	5-166-18a<br>5-166-18b	<p class="mw-empty-elt"></p></td></tr>
<tr><td><p>	एष योत्स्यति सङ्‌ग्रामे स्वान्बन्धून्संप्रहर्षयन् ।<br>उग्रायुधो महेष्वासो धार्तराष्ट्रहिते रतः ।।	</p></td><td>	5-166-19a<br>5-166-19b	<p class="mw-empty-elt"></p></td></tr>
<tr><td><p>	कृपः शारद्वतो रजन्रथयूथपयूथपः।<br>प्रियान्प्राणान्परित्यज्य प्रधक्ष्यति रिपूंस्तव ।।	</p></td><td>	5-166-20a<br>5-166-20b	<p class="mw-empty-elt"></p></td></tr>
<tr><td><p>	गौतमस्य महर्षेर्य आचार्यस्य शरद्वतः।<br>कार्तिकेय इवाजयः शरस्तम्बात्सुतोऽभवत् ।।	</p></td><td>	5-166-21a<br>5-166-21b	<p class="mw-empty-elt"></p></td></tr>
<tr><td><p>	एष सेनाः सुबहुला विविधायुधकार्मुकाः ।<br>अग्निवत्समरे तात चरिष्यति विनिर्दहन् ।।	</p></td><td>	5-166-22a<br>5-166-22b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि रथातिरथसंख्यानपर्वणि <br>षट्षट्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>