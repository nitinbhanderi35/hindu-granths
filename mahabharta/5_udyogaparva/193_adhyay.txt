				
<tbody><tr><td><p>	<b>संजय उवाच।</b>	</p></td><td>	5-193-1x	<p class="mw-empty-elt"></p></td></tr>
<tr><td><p>	प्रभातायां तु शर्वर्यां पुनरेव सुतस्तव।<br>मध्ये सर्वस्य सैन्यस्य पितामहमपृच्छत ।।	</p></td><td>	5-193-1a<br>5-193-1b	<p class="mw-empty-elt"></p></td></tr>
<tr><td><p>	<b>दुर्योधन उवाच।</b>	</p></td><td>	5-193-2x	<p class="mw-empty-elt"></p></td></tr>
<tr><td><p>	पाण्डवेयस्य गाङ्गेय यदेतत्सैन्यमुद्यतम्।<br>प्रभूतनरनागाश्वं महारथसमाकुलम् ।।	</p></td><td>	5-193-2a<br>5-193-2b	<p class="mw-empty-elt"></p></td></tr>
<tr><td><p>	भीमार्जुनप्रभृतिभिर्महेष्वासैर्महाबलैः ।<br>लोकपालसमैर्गुप्तं धृष्टद्युम्नपुरोगमैः ।।	</p></td><td>	5-193-3a<br>5-193-3b	<p class="mw-empty-elt"></p></td></tr>
<tr><td><p>	अप्रधृष्यमनावार्यमुद्धूतमिव सागरम् ।<br>सेनासागरमक्षोभ्यमपि देवार्महाहवे ।।	</p></td><td>	5-193-4a<br>5-193-4b	<p class="mw-empty-elt"></p></td></tr>
<tr><td><p>	केन कालेन गाङ्गेय क्षपयेथा महाद्युते ।<br>आचार्यो वा महेष्वासः कृपो वाऽऽशु महाबलः ।।	</p></td><td>	5-193-5a<br>5-193-5b	<p class="mw-empty-elt"></p></td></tr>
<tr><td><p>	कर्णो वा समरश्लाघी द्रौणिर्वा द्विजसत्तमः ।<br>दिव्यास्त्रविदुषः सर्वे भवन्तो हि बले मम ।।	</p></td><td>	5-193-6a<br>5-193-6b	<p class="mw-empty-elt"></p></td></tr>
<tr><td><p>	एतदिच्छाम्यहं ज्ञातुं परं कौतूहलं हि मे।<br>हृदि नित्यं महाबाहो वक्तुमर्हसि तन्मम ।।	</p></td><td>	5-193-7a<br>5-193-7b	<p class="mw-empty-elt"></p></td></tr>
<tr><td><p>	<b>भीष्म उवाच।</b>	</p></td><td>	5-193-8x	<p class="mw-empty-elt"></p></td></tr>
<tr><td><p>	अनुरूपं कुरुश्रेष्ठ त्वय्येतत्पृथिवीपते।<br>बलाबलममित्राणां तेषां यदिह पृच्छसि ।।	</p></td><td>	5-193-8a<br>5-193-8b	<p class="mw-empty-elt"></p></td></tr>
<tr><td><p>	श्रृणु राजन्मम रणे या शक्तिः परमा भवेत् ।<br>शस्त्रवीर्ये रणे यच्च भुजयोश्च महाभुज ।।	</p></td><td>	5-193-9a<br>5-193-9b	<p class="mw-empty-elt"></p></td></tr>
<tr><td><p>	आर्जवेनैव युद्धेन योद्धव्य इतरो जनः।<br>मायायुद्धेन मायावी इत्येतद्धर्मनिश्चयः ।।	</p></td><td>	5-193-10a<br>5-193-10b	<p class="mw-empty-elt"></p></td></tr>
<tr><td><p>	हन्यामहं महाभाग पाण्डवानामनीकिनीम् ।<br>दिवसे दिवसे कृत्वा भागान्भागान्निजान्मम ।।	</p></td><td>	5-193-11a<br>5-193-11b	<p class="mw-empty-elt"></p></td></tr>
<tr><td><p>	योधानां दशसाहस्रं कृत्वा भागं महाद्युते ।<br>सहस्रं रथिनामेकमेष भागो मतो मम ।।	</p></td><td>	5-193-12a<br>5-193-12b	<p class="mw-empty-elt"></p></td></tr>
<tr><td><p>	अनेनाहं विधानेन सन्नद्धः सततोत्थितः ।<br>क्षपयेयं महत्सैन्यं कालेनानेन भारत ।।	</p></td><td>	5-193-13a<br>5-193-13b	<p class="mw-empty-elt"></p></td></tr>
<tr><td><p>	मुञ्चेयं यदि वास्त्राणि महान्ति समरे स्थितः ।<br>शतसाहस्रघातीनि हन्यां मासेन भारत ।।	</p></td><td>	5-193-14a<br>5-193-14b	<p class="mw-empty-elt"></p></td></tr>
<tr><td><p>	<b>संजय उवाच।</b>	</p></td><td>	5-193-15x	<p class="mw-empty-elt"></p></td></tr>
<tr><td><p>	श्रुत्वा भीष्मस्य तद्वाक्यं राजा दुर्योधनस्ततः ।<br>पर्यपृच्छत राजेन्द्र द्रोणमङ्गिरसां वरम् ।।	</p></td><td>	5-193-15a<br>5-193-15b	<p class="mw-empty-elt"></p></td></tr>
<tr><td><p>	आचार्य केन कालेन पाण्डुपुत्रस्य सैनिकान् ।<br>निहन्या इति तं द्रोणः प्रत्युवाच हसन्निव ।।	</p></td><td>	5-193-16a<br>5-193-16b	<p class="mw-empty-elt"></p></td></tr>
<tr><td><p>	स्थविरोऽस्मि महाबाहो मन्दप्राणविचेष्टितः ।<br>शस्त्राग्निना निर्दहेयं पाण्डवानामनीकिनीम् ।।	</p></td><td>	5-193-17a<br>5-193-17b	<p class="mw-empty-elt"></p></td></tr>
<tr><td><p>	यथा भीष्मः शान्तनवो मासेनेति मतिर्मम ।<br>एषा मे परमा शक्तिरेतन्मे परमं बलम् ।।	</p></td><td>	5-193-18a<br>5-193-18b	<p class="mw-empty-elt"></p></td></tr>

<tr><td><p>	द्वाभ्यामेव तु मासाभ्यां कृपः शारद्वतोऽब्रवीत्।<br>द्रौणिस्तु दशरात्रेण प्रतिजज्ञे बलक्षयम्।<br>कर्णस्तु पञ्चरात्रेण प्रतिजज्ञे महास्त्रवित्।।	</p></td><td>	5-193-19a<br>5-193-19b<br>5-193-19c	<p class="mw-empty-elt"></p></td></tr>
<tr><td><p>	तच्छ्रुत्वा सूतपुत्रस्य वाक्यं सागरगासुतः।<br>जहास सस्वनं हासं वाक्यं चेदमुवाच ह ।।	</p></td><td>	5-193-20a<br>5-193-20b	<p class="mw-empty-elt"></p></td></tr>
<tr><td><p>	न हि यावद्रणे पार्थं बाणशङ्खधनुर्धरम्।<br>वासुदेवसमायुक्तं रथेनायान्तमाहवे ।।	</p></td><td>	5-193-21a<br>5-193-21b	<p class="mw-empty-elt"></p></td></tr>
<tr><td><p>	समागच्छसि राधेय तेनैवमभिमन्यसे ।<br>शक्यमेवं च भूयश्च त्वया वक्तुं यथेष्टतः ।।	</p></td><td>	5-193-22a<br>5-193-22b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि अम्बोपाख्यानपर्वणि <br>विनवत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>