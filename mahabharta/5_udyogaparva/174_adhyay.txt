				
<tbody><tr><td><p>	<b>भीष्म उवाच।</b>	</p></td><td>	5-174-1x	<p class="mw-empty-elt"></p></td></tr>
<tr><td><p>	ततोऽहं भरतश्रेष्ठ मातरं वीरमातरम् ।<br>अभिगम्योपसंगृह्य दाशेयीमिदमब्रुवम् ।।	</p></td><td>	5-174-1a<br>5-174-1b	<p class="mw-empty-elt"></p></td></tr>
<tr><td><p>	इमाः काशिपतेः कन्या मया निर्जित्य पार्थिवान् ।<br>विचित्रवीर्यस्य कृते वीर्यशुल्का हृता इति ।।	</p></td><td>	5-174-2a<br>5-174-2b	<p class="mw-empty-elt"></p></td></tr>
<tr><td><p>	ततो मूर्धन्युपाघ्राय पर्यश्रुनयना नृप।<br>आह सत्यवती हृष्टा दिष्ट्या पुत्र जितं त्वया ।।	</p></td><td>	5-174-3a<br>5-174-3b	<p class="mw-empty-elt"></p></td></tr>
<tr><td><p>	सत्यवत्यास्त्वनुमते विवाहे समुपस्थिते।<br>उवाच वाक्यं सव्रीडा ज्येष्ठा काशिपतेः सुता ।।	</p></td><td>	5-174-4a<br>5-174-4b	<p class="mw-empty-elt"></p></td></tr>
<tr><td><p>	भीष्म त्वमसि धर्मज्ञः सर्वशास्त्रविशारदः ।<br>श्रुत्वा च वचनं धर्म्यं मह्यं कर्तुमिहार्हसि ।।	</p></td><td>	5-174-5a<br>5-174-5b	<p class="mw-empty-elt"></p></td></tr>
<tr><td><p>	मया साल्वपत्तिः पूर्वं मनसाऽभिवृतो वरः।<br>तेन चास्मि वृता पूर्वं रहस्यविदिते पितुः ।।	</p></td><td>	5-174-6a<br>5-174-6b	<p class="mw-empty-elt"></p></td></tr>
<tr><td><p>	कथं मामन्यकामां त्वं राजधर्ममतीत्य वै ।<br>वासयेथा गृहे भीष्म कौरवः सन्विशेषतः ।।	</p></td><td>	5-174-7a<br>5-174-7b	<p class="mw-empty-elt"></p></td></tr>
<tr><td><p>	एतद्बुद्ध्या विनिश्चित्य मनसा भरतर्षभ ।<br>यत्क्षमं ते महाबाहो तदिहारब्धुमर्हसि ।।	</p></td><td>	5-174-8a<br>5-174-8b	<p class="mw-empty-elt"></p></td></tr>
<tr><td><p>	स मां प्रतीक्षते व्यक्तं साल्वराजो विशांपते ।<br>तस्मान्मां त्वं कुरुश्रेष्ठ समनुज्ञातुमर्हसि ।।	</p></td><td>	5-174-9a<br>5-174-9b	<p class="mw-empty-elt"></p></td></tr>
<tr><td><p>	कृपां कुरु महाबाहो मयि धर्मभृतां वर।<br>त्वं हि सत्यव्रतो वीर पृथिव्यामिति नः श्रुतम् ।।	</p></td><td>	5-174-10a<br>5-174-10b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि अम्बोपाख्यनपर्वणि <br>चतुःसप्तत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>