				
<tbody><tr><td><p>	<b>वैशंपायन उवाच।</b>	</p></td><td>	5-146-1x	<p class="mw-empty-elt"></p></td></tr>
<tr><td><p>	ततः सूर्यान्निश्चरितां कर्णः शुश्राव भारतीम्।<br>दुरत्ययां प्रणयिनीं पितृवद्भास्करेरिताम् ।।	</p></td><td>	5-146-1a<br>5-146-1b	<p class="mw-empty-elt"></p></td></tr>
<tr><td><p>	<b>सूर्य उवाच।</b>	</p></td><td>	5-146-2x	<p class="mw-empty-elt"></p></td></tr>
<tr><td><p>	सत्यमाह पृथा वाक्यं कर्ण मातृवचः कुरु।<br>श्रेयस्ते स्यान्नरव्याघ्र सर्वमाचरतस्तथा ।।	</p></td><td>	5-146-2a<br>5-146-2b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-146-3x	<p class="mw-empty-elt"></p></td></tr>
<tr><td><p>	एवमुक्तस्य मात्रा च स्वयं पित्रा च भानुना ।<br>चचाल नैव कर्णस्य मतिः सत्यधृतेस्तदा ।।	</p></td><td>	5-146-3a<br>5-146-3b	<p class="mw-empty-elt"></p></td></tr>
<tr><td><p>	<b>कर्ण उवाच।</b>	</p></td><td>	5-146-4x	<p class="mw-empty-elt"></p></td></tr>
<tr><td><p>	न चैतच्छ्रद्दधे वाक्यं क्षत्रिये भाषितं त्वया।<br>धर्मद्वारं ममैतत्स्यान्नियोगकरणं तव ।।	</p></td><td>	5-146-4a<br>5-146-4b	<p class="mw-empty-elt"></p></td></tr>
<tr><td><p>	अकरोन्मयि यत्पापं भवती सुमहात्ययम् ।<br>अपाकीर्णोऽस्मि यन्मातस्तद्यशःकीर्तिनाशनम् ।।	</p></td><td>	5-146-5a<br>5-146-5b	<p class="mw-empty-elt"></p></td></tr>
<tr><td><p>	अहं चेत्क्षत्रियो जातो न प्राप्तः क्षत्रसत्क्रियाम् ।<br>त्वत्कृते किं नु पापीयः शत्रुः कुर्यान्ममाहितम् ।।	</p></td><td>	5-146-6a<br>5-146-6b	<p class="mw-empty-elt"></p></td></tr>
<tr><td><p>	क्रियाकाले त्वनुक्रोशमकृत्वा त्वमिमं मम।<br>हीनसंस्क्रासमयमद्य मां समचूचुदः ।।	</p></td><td>	5-146-7a<br>5-146-7b	<p class="mw-empty-elt"></p></td></tr>
<tr><td><p>	न वै मम हितं पूर्वं मातृवच्चेष्टितं त्वया।<br>सा मां संबोधयस्यद्य केवलात्महितैषिणी ।।	</p></td><td>	5-146-8a<br>5-146-8b	<p class="mw-empty-elt"></p></td></tr>
<tr><td><p>	कृष्णेन सहितात्को वै न व्यथेत धनंजयात्।<br>कोद्य भीतं न मां विद्यात्पर्थानां समितिं गतम् ।।	</p></td><td>	5-146-9a<br>5-146-9b	<p class="mw-empty-elt"></p></td></tr>
<tr><td><p>	अभ्राता विदितः पूर्वं युद्धकाले प्रकाशितः ।<br>पाण्डवान्यदि गच्छामि किं मां क्षत्रं वदिष्यति ।।	</p></td><td>	5-146-10a<br>5-146-10b	<p class="mw-empty-elt"></p></td></tr>
<tr><td><p>	सर्वकामैः संविभक्तः पूजितश्च यथासुखम् ।<br>अहं वै धार्तराष्ट्राणां कुर्यां तदफलं कथम् ।।	</p></td><td>	5-146-11a<br>5-146-11b	<p class="mw-empty-elt"></p></td></tr>
<tr><td><p>	उपनह्य परैर्वैरं ये मां नित्यमुपासते ।<br>नमस्कुर्वन्ति च सदा वसवो वासवं यथा ।।	</p></td><td>	5-146-12a<br>5-146-12b	<p class="mw-empty-elt"></p></td></tr>
<tr><td><p>	मम प्राणेन ये शत्रूञ्शक्ताः प्रतिसमासितुम्।<br>मन्यन्ते ते कथं तेषामहं छिन्द्यां मनोरथम् ।।	</p></td><td>	5-146-13a<br>5-146-13b	<p class="mw-empty-elt"></p></td></tr>
<tr><td><p>	मया प्लवेन संग्रामं तितीर्षन्ति दुरत्ययम्।<br>अपारे पारकामा ये त्यजेयं तानहं कथम् ।।	</p></td><td>	5-146-14a<br>5-146-14b	<p class="mw-empty-elt"></p></td></tr>
<tr><td><p>	अयं हि कालः संप्राप्तो धार्तराष्ट्रोपजीविनाम् ।<br>निर्वेष्टव्यं मया तत्र प्राणानपरिरक्षता ।।	</p></td><td>	5-146-15a<br>5-146-15b	<p class="mw-empty-elt"></p></td></tr>
<tr><td><p>	कृतार्थाः सुभृता ये हि कृत्यकाले ह्युपस्थिते।<br>अनवेक्ष्य कृतं पापा विकुर्वन्त्यनवस्थिताः ।।	</p></td><td>	5-146-16a<br>5-146-16b	<p class="mw-empty-elt"></p></td></tr>
<tr><td><p>	राजकिल्बिषिणां तेषां भर्तृपिण्डापहारिणाम्।<br>नैवायं न परो लोको विद्यते पापकर्मणाम्।	</p></td><td>	5-146-17a<br>5-146-17b	<p class="mw-empty-elt"></p></td></tr>
<tr><td><p>	धृतराष्ट्रस्य पुत्राणामर्थे योत्स्यामि ते सुतैः ।<br>बलं च शक्तिं चास्थाय न वै त्वय्यनृतं वदे।।	</p></td><td>	5-146-18a<br>5-146-18b	<p class="mw-empty-elt"></p></td></tr>
<tr><td><p>	आनृशंस्यमथो वृत्तं रक्षन्सत्पुरुषोचितम्।<br>अतोऽर्थकरमप्येतन्न करोम्यद्य ते वचः ।।	</p></td><td>	5-146-19a<br>5-146-19b	<p class="mw-empty-elt"></p></td></tr>
<tr><td><p>	न च तेऽयं समारम्भो मयि मोघो भविष्यति।<br>वध्यान्विषह्यान्संग्रामे न हनिष्यामि ते सुतान् ।।	</p></td><td>	5-146-20a<br>5-146-20b	<p class="mw-empty-elt"></p></td></tr>
<tr><td><p>	युधिष्ठिरं च भीमं च यमौ चैवार्जुनादृते ।<br>अर्जुनेन समं युद्धमपि यौधिष्ठिरे बले ।।	</p></td><td>	5-146-21a<br>5-146-21b	<p class="mw-empty-elt"></p></td></tr>
<tr><td><p>	अर्जुनं हि निहत्याजौ संप्राप्तं स्यात्फलं मया।<br>यशसा चापि युज्येयं निहतः सव्यसाचिना ।।	</p></td><td>	5-146-22a<br>5-146-22b	<p class="mw-empty-elt"></p></td></tr>
<tr><td><p>	न ते जातु नशिष्यन्ति पुत्राः पञ्च यशस्विनि ।<br>निरर्जुनाः सकर्णा वा सार्जुना वा हते मयि ।।	</p></td><td>	5-146-23a<br>5-146-23b	<p class="mw-empty-elt"></p></td></tr>
<tr><td><p>	इति कर्णवचः श्रुत्वा कुन्ती दुःखात्प्रवेषती ।<br>उवाच पुत्रमाश्लिष्य कर्णं धैर्यादकम्पनम् ।।	</p></td><td>	5-146-24a<br>5-146-24b	<p class="mw-empty-elt"></p></td></tr>
<tr><td><p>	एवं वै भाव्यमेतेन क्षयं यास्यन्ति कौरवाः ।<br>यथा त्वं भाषसे कर्ण दैवं तु बलवत्तरम् ।।	</p></td><td>	5-146-25a<br>5-146-25b	<p class="mw-empty-elt"></p></td></tr>
<tr><td><p>	त्वया चतुर्णां भ्रातॄणामभयं शत्रुकर्शन ।<br>दत्तं तत्प्रतिजानीहि सङ्गरप्रतिमोचनम् ।।	</p></td><td>	5-146-26a<br>5-146-26b	<p class="mw-empty-elt"></p></td></tr>
<tr><td><p>	अनामयं स्वस्ति चेति पृथाथो कर्णमब्रवीत् ।<br>तां कर्णोऽभ्यवदत्प्रीतस्ततस्तौ जग्मतुः पृथक् ।।	</p></td><td>	5-146-27a<br>5-146-27b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवद्यानपर्वणि <br>षट्चत्वारिंशदधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>