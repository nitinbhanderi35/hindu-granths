				
<tbody><tr><td><p>	<b>सञ्जय उवाच।</b>	</p></td><td>	5-162-1x	<p class="mw-empty-elt"></p></td></tr>
<tr><td><p>	उलूकस्त्वर्जुनं भूयो यथोक्तं वाक्यमब्रवीत्।<br>आशीविषमिव क्रुद्धं तुदन्वाक्यशलाकया ।।	</p></td><td>	5-162-1a<br>5-162-1b	<p class="mw-empty-elt"></p></td></tr>
<tr><td><p>	तस्य तद्वचनं श्रुत्वा रुषिताः पाण्डवा भृशम् ।<br>प्रागेव भृशसंक्रुद्धाः कैतव्येनापि धर्षिताः ।।	</p></td><td>	5-162-2a<br>5-162-2b	<p class="mw-empty-elt"></p></td></tr>
<tr><td><p>	आसनेषूदतिष्ठन्त बाहूंश्चैव प्रचिक्षिपुः।<br>आशीविषा इव क्रुद्धा वीक्षाञ्चक्रुः परस्परम् ।।	</p></td><td>	5-162-3a<br>5-162-3b	<p class="mw-empty-elt"></p></td></tr>
<tr><td><p>	अवाक्छिरा भीमसेनः समुदैक्षत कैतवम्।<br>नेत्राभ्यां लोहितान्ताभ्यामाशीविष इव श्वसन् ।।	</p></td><td>	5-162-4a<br>5-162-4b	<p class="mw-empty-elt"></p></td></tr>
<tr><td><p>	आर्तं वातात्मजं दृष्ट्वा क्रोधेनाभिहतं भृशम् ।<br>उत्स्मयन्निव दाशार्हः कैतव्यं प्रत्यभाषत ।।	</p></td><td>	5-162-5a<br>5-162-5b	<p class="mw-empty-elt"></p></td></tr>
<tr><td><p>	प्रयाहि शीघ्रं कैतव्य ब्रूयाश्चैव सुयोधनम् ।<br>श्रुतं वाक्यं गृहीतोर्थो मतं यत्ते तथास्तु तत् ।।	</p></td><td>	5-162-6a<br>5-162-6b	<p class="mw-empty-elt"></p></td></tr>
<tr><td><p>	एवमुक्त्वा महाबाहुः केशवो राजसत्तम।<br>पुनरेव महाप्राज्ञं युधिष्ठिरमुदैक्षत।।	</p></td><td>	5-162-7a<br>5-162-7b	<p class="mw-empty-elt"></p></td></tr>
<tr><td><p>	सृञ्जयानां च सर्वेषां कृष्णस्य च यशस्विनः।<br>द्रुपदस्य सपुत्रस्य विराटस्य च संनिधौ ।।	</p></td><td>	5-162-8a<br>5-162-8b	<p class="mw-empty-elt"></p></td></tr>
<tr><td><p>	भूमिपानां च सर्वेषां मध्ये वाक्यं जगाद ह।<br>उलूकोऽप्यर्जुनं भूयो यथोक्तं वाक्यमब्रवीत् ।।	</p></td><td>	5-162-9a<br>5-162-9b	<p class="mw-empty-elt"></p></td></tr>
<tr><td><p>	आशीविषमिव क्रुद्धं तुदन्वाक्यशलाकया।<br>कृष्णादींश्चैव तान्सर्वान्यथोक्तं वाक्यमब्रवीत् ।।	</p></td><td>	5-162-10a<br>5-162-10b	<p class="mw-empty-elt"></p></td></tr>
<tr><td><p>	उलूकस्य तु तद्वाक्यं पापं दारुणमीरितम् ।<br>श्रुत्वा विचुक्षुभे पार्थो ललाटं चाप्यमार्जयत् ।।	</p></td><td>	5-162-11a<br>5-162-11b	<p class="mw-empty-elt"></p></td></tr>
<tr><td><p>	तदवस्थं तदा दृष्ट्वा पार्थं सा समितिर्नृप ।<br>नामृष्यत महाराज पाण्डवानां महारथाः ।।	</p></td><td>	5-162-12a<br>5-162-12b	<p class="mw-empty-elt"></p></td></tr>
<tr><td><p>	अधिक्षेपेण कृष्णस्य पार्थस्य च महात्मनः।<br>श्रुत्वा ते पुरुषव्याघ्राः क्रोधाञ्जज्वलुरच्युत ।।	</p></td><td>	5-162-13a<br>5-162-13b	<p class="mw-empty-elt"></p></td></tr>
<tr><td><p>	धृष्टद्युम्नः शिखण्डी च सात्यकिश्च महारथः।<br>केकया भ्रातरः पञ्च राक्षसश्च घटोत्कचः ।।	</p></td><td>	5-162-14a<br>5-162-14b	<p class="mw-empty-elt"></p></td></tr>
<tr><td><p>	द्रौपदेयाभिमन्युश्च धृष्टकेतुश्च पार्थिवः ।<br>भीमसेनश्च विक्रान्तो यमजौ च महारथौ ।।	</p></td><td>	5-162-15a<br>5-162-15b	<p class="mw-empty-elt"></p></td></tr>

<tr><td><p>	उत्पेतुरासनात्सर्वे क्रोधसंरक्तलोचनाः।<br>बाहुन्प्रगृह्य रुचिरान्रक्तचन्दनरूषितान्।<br>अङ्गदैः पारिहार्यैश्च केयूरैश्च विभूषितान् ।।	</p></td><td>	5-162-16a<br>5-162-16b<br>5-162-16c	<p class="mw-empty-elt"></p></td></tr>
<tr><td><p>	दन्तान्दन्तेषु निष्पिष्य सृक्किणी परिलेलिहन् ।<br>तेषामाकारभावज्ञः कुन्तीपुत्रो वृकोदरः ।।	</p></td><td>	5-162-17a<br>5-162-17b	<p class="mw-empty-elt"></p></td></tr>
<tr><td><p>	उदतिष्ठत्स वेगेन क्रोधेन प्रज्वलन्निव।<br>उद्वृत्य सहसा नेत्रे दन्तान्कटकटाय्य च ।।	</p></td><td>	5-162-18a<br>5-162-18b	<p class="mw-empty-elt"></p></td></tr>
<tr><td><p>	हस्तं हस्तेन निष्पिष्य उलूकं वाक्यमब्रवीत्।<br>अशक्तानामिवास्माकं प्रोत्साहननिमित्तकम् ।।	</p></td><td>	5-162-19a<br>5-162-19b	<p class="mw-empty-elt"></p></td></tr>
<tr><td><p>	श्रुतं ते चवनं मूर्ख यत्त्वां दुर्योधनोऽब्रवीत्।<br>तन्मे कथयतो मन्द श्रृणु वाक्यं दुरासदम् ।।	</p></td><td>	5-162-20a<br>5-162-20b	<p class="mw-empty-elt"></p></td></tr>
<tr><td><p>	सर्वक्षत्रस्य मध्ये तं यद्वक्ष्यसि सुयोधनम् ।<br>श्रृण्वतः सूतपुत्रस्य पितुश्च त्वं दुरात्मनः ।।	</p></td><td>	5-162-21a<br>5-162-21b	<p class="mw-empty-elt"></p></td></tr>
<tr><td><p>	अस्माभिः प्रीतिकामैस्तु भ्रातुर्ज्येष्ठस्य नित्यशः।<br>मर्षितं ते दुराचार तत्त्वं न बहु मन्यसे ।।	</p></td><td>	5-162-22a<br>5-162-22b	<p class="mw-empty-elt"></p></td></tr>
<tr><td><p>	प्रेषितश्च हृषीकेशः शमाकाङ्क्षी कुरून्प्रति ।<br>कुलस्य हितकामेन धर्मराजेन धीमता ।।	</p></td><td>	5-162-23a<br>5-162-23b	<p class="mw-empty-elt"></p></td></tr>
<tr><td><p>	त्वं कालचोदितो नूनं गन्तुकामो यमक्षयम् ।<br>गच्छस्वाहवमस्माभिस्तच्च श्वो भविता ध्रुवम् ।।	</p></td><td>	5-162-24a<br>5-162-24b	<p class="mw-empty-elt"></p></td></tr>
<tr><td><p>	मयापि च प्रतिज्ञातो वधः सभ्रातृकस्य ते।<br>स तथा भविता पाप नात्र कार्या विचारणा ।।	</p></td><td>	5-162-25a<br>5-162-25b	<p class="mw-empty-elt"></p></td></tr>
<tr><td><p>	वेलामतिक्रमेत्सद्यः सागरो वरुणालयः ।<br>पर्वताश्च विशीर्येयुर्मयोक्तं न मृषा भवेत् ।।	</p></td><td>	5-162-26a<br>5-162-26b	<p class="mw-empty-elt"></p></td></tr>

<tr><td><p>	सहायस्ते यदि यमः कुबेरो रुद्र एव वा।<br>यथाप्रतिज्ञं दुर्बुद्धे प्रकरिष्यन्ति पाण्डवाः ।<br>दुःशासनस्य रुधिरं पाता चास्मि यथेप्सितम् ।।	</p></td><td>	5-162-27a<br>5-162-27b<br>5-162-27c	<p class="mw-empty-elt"></p></td></tr>
<tr><td><p>	यश्चेह प्रतिसंरब्धः क्षत्रियो माभियास्यति।<br>अपि भीष्मं पुरुस्कृत्य तं नेष्यामि यमक्षयम् ।।	</p></td><td>	5-162-28a<br>5-162-28b	<p class="mw-empty-elt"></p></td></tr>
<tr><td><p>	यच्चैतदुक्तं वचनं मया क्षत्रस्य संसदि।<br>यथैतद्भविता सत्यं तथैवात्मानमालभे ।।	</p></td><td>	5-162-29a<br>5-162-29b	<p class="mw-empty-elt"></p></td></tr>
<tr><td><p>	भीमसेनवचः श्रुत्वा सहदेवोऽप्यमर्षणः ।<br>क्रोधसंरक्तनयनस्ततो वाक्यमुवाच ह ।।	</p></td><td>	5-162-30a<br>5-162-30b	<p class="mw-empty-elt"></p></td></tr>
<tr><td><p>	शौटीरशूरसदृशमनीकजनसंसदि।<br>श्रृणु पाप वचो मह्यं यद्वाच्यो हि पितात्वया ।।	</p></td><td>	5-162-31a<br>5-162-31b	<p class="mw-empty-elt"></p></td></tr>
<tr><td><p>	नास्माकं भविता भेदः कदाचित्कुरुभिः सह ।<br>धृतराष्ट्रस्य संबन्धो यदि न स्यात्त्वया सह ।।	</p></td><td>	5-162-32a<br>5-162-32b	<p class="mw-empty-elt"></p></td></tr>
<tr><td><p>	त्वं तु लोकविनाशाय धृतराष्ट्रकुलस्य च।<br>उत्पन्नो वैरपुरुषः स्वकुलघ्नश्च पापकृत् ।।	</p></td><td>	5-162-33a<br>5-162-33b	<p class="mw-empty-elt"></p></td></tr>
<tr><td><p>	जन्मप्रभृति चास्माकं पिता ते पापपूरुषः ।<br>अहितानि नृशंसानि नित्यशः कर्तुमिच्छति ।।	</p></td><td>	5-162-34a<br>5-162-34b	<p class="mw-empty-elt"></p></td></tr>
<tr><td><p>	तस्य वैरानुषङ्गस्य गन्तास्म्यन्तं सुदुर्गमम्।<br>अहमादौ निहत्य त्वां शकुनेः संप्रपश्यतः ।।	</p></td><td>	5-162-35a<br>5-162-35b	<p class="mw-empty-elt"></p></td></tr>
<tr><td><p>	ततोऽस्मि शकुनिं हन्ता मिषतां सर्वधन्विनाम्।<br>भीमस्य वचनं श्रुत्वा सहदेवस्य चोभयोः ।।	</p></td><td>	5-162-36a<br>5-162-36b	<p class="mw-empty-elt"></p></td></tr>
<tr><td><p>	उवाच फाल्गुनो वाक्यं भीमसेनं स्मयन्निव।<br>भीमसेन न ते सन्ति येषां वैरं त्वया सह ।।	</p></td><td>	5-162-37a<br>5-162-37b	<p class="mw-empty-elt"></p></td></tr>
<tr><td><p>	मन्दा गृहेषु सुखिनो मृत्युपाशवशं गताः।<br>उलूकश्च न ते वाच्यः परुषं पुरुषोत्तम ।।	</p></td><td>	5-162-38a<br>5-162-38b	<p class="mw-empty-elt"></p></td></tr>
<tr><td><p>	दूताः किमपराध्यन्ते यथोक्तस्यानुभाषिणः ।<br>एवमुक्त्वा महाबाहुर्भीमं भीमपराक्रमम् ।।	</p></td><td>	5-162-39a<br>5-162-39b	<p class="mw-empty-elt"></p></td></tr>
<tr><td><p>	धृष्टद्युम्नसुखान्वीरान्सुहृदः समभाषत।<br>श्रुतं वस्तस्य पापस्य धार्तराष्ट्रस्य भाषितम् ।।	</p></td><td>	5-162-40a<br>5-162-40b	<p class="mw-empty-elt"></p></td></tr>
<tr><td><p>	कुत्सनं वासुदेवस्य मम चैव विशेषतः।<br>श्रुत्वा भवन्तः संरब्धा अस्माकं हितकाम्यया ।।	</p></td><td>	5-162-41a<br>5-162-41b	<p class="mw-empty-elt"></p></td></tr>
<tr><td><p>	प्रभावाद्वासुदेवस्य भवतां च प्रयत्नतः।<br>समग्रं पार्थिवं क्षत्रं सर्वं न गणयाम्यहम् ।।	</p></td><td>	5-162-42a<br>5-162-42b	<p class="mw-empty-elt"></p></td></tr>
<tr><td><p>	भवद्भिः समनुज्ञातो वाक्यमस्य यदुत्तरम् ।<br>उलूके प्रापयिष्यामि यद्वक्ष्यति सुयोधनम् ।।	</p></td><td>	5-162-43a<br>5-162-43b	<p class="mw-empty-elt"></p></td></tr>
<tr><td><p>	श्वो भूते कत्थितस्यास्य प्रतिवाक्यं चमूमुखे।<br>गाण्डीवेनाभिधास्याकमि क्लीबा हि वचनोत्तराः ।	</p></td><td>	5-162-44a<br>5-162-44b	<p class="mw-empty-elt"></p></td></tr>
<tr><td><p>	ततस्ते पार्थिवाः सर्वे प्रशशंसुर्धनञ्जयम् ।<br>तेन वाक्योपचारेण विस्मिता राजसत्तमाः ।।	</p></td><td>	5-162-45a<br>5-162-45b	<p class="mw-empty-elt"></p></td></tr>
<tr><td><p>	अनुनीय च तान्सर्वान्यथामान्यं यथावयः।<br>धर्मराजं तदा वाक्यं तत्प्राप्यं प्रत्यभाषत ।।	</p></td><td>	5-162-46a<br>5-162-46b	<p class="mw-empty-elt"></p></td></tr>
<tr><td><p>	आत्मानमवमन्वानो न हि स्यात्पार्थिवोत्तमः ।<br>तत्रोत्तरं प्रवक्ष्यामि तव शुश्रूषणे रतः ।।	</p></td><td>	5-162-47a<br>5-162-47b	<p class="mw-empty-elt"></p></td></tr>
<tr><td><p>	उलूकं भरतश्रेष्ठ सामपूर्वमथोर्जितम् ।<br>दुर्योधनस्य तद्वाक्यं निशम्य भरतर्षभः ।।	</p></td><td>	5-162-48a<br>5-162-48b	<p class="mw-empty-elt"></p></td></tr>
<tr><td><p>	अतिलोहितनेत्राभ्यामाशीविष इव श्वसन् ।<br>स्मयमान इव क्रोधात्सृक्किणी परिसंलिहन् ।।	</p></td><td>	5-162-49a<br>5-162-49b	<p class="mw-empty-elt"></p></td></tr>
<tr><td><p>	जनार्दनमभिप्रेक्ष्य भ्रातॄंश्चैवेदमब्रवीत् ।<br>अभ्यभाषत कैतव्यं प्रगृह्य विपुलं भुजम् ।।	</p></td><td>	5-162-50a<br>5-162-50b	<p class="mw-empty-elt"></p></td></tr>
<tr><td><p>	उलूक गच्छ कैतव्य ब्रूहि तात सुयोधनम् ।<br>कृतघ्नं वैरपुरुषं दुर्मतिं कुलपांसनम् ।।	</p></td><td>	5-162-51a<br>5-162-51b	<p class="mw-empty-elt"></p></td></tr>

<tr><td><p>	पाण्डवेषु सदा पाप नित्यं जिह्मं प्रवर्तते।<br>स्ववीर्याद्यः पराक्रम्य पाप आह्वयते परान्।<br>अभीतः पूरयन्वाक्यमेष वैः क्षत्रियः पुमान् ।।	</p></td><td>	5-162-52a<br>5-162-52b<br>5-162-52c	<p class="mw-empty-elt"></p></td></tr>
<tr><td><p>	स पापः क्षत्रियो भूत्वा अस्मानाहूय संयुगे।<br>मान्यामान्यान्पुरस्कृत्य युद्धं मा गाः कुलाधम ।।	</p></td><td>	5-162-53a<br>5-162-53b	<p class="mw-empty-elt"></p></td></tr>
<tr><td><p>	आत्मवीर्यं समाश्रिकत्य भृत्यवीर्यं च कौरव ।<br>आह्वयस्व रणे पार्थान्सर्वथा क्षत्रियो भव ।।	</p></td><td>	5-162-54a<br>5-162-54b	<p class="mw-empty-elt"></p></td></tr>
<tr><td><p>	परवीर्यं समाश्रित्य यः समाह्वयते परान्।<br>अशक्तः स्वयमादातुमेतदेव नपुंसकम् ।।	</p></td><td>	5-162-55a<br>5-162-55b	<p class="mw-empty-elt"></p></td></tr>
<tr><td><p>	स त्वं परेषां वीर्येण आत्मानं बहुमन्यसे ।<br>कथमेवमशक्तस्त्वमस्मान्समभिगर्जसि ।।	</p></td><td>	5-162-56a<br>5-162-56b	<p class="mw-empty-elt"></p></td></tr>
<tr><td><p>	<b>कृष्ण उवाच।</b>	</p></td><td>	5-162-57x	<p class="mw-empty-elt"></p></td></tr>
<tr><td><p>	मद्वचश्चापि भूयस्ते वक्तव्यः स सुयोधनः।<br>श्व इदानीं प्रपद्येथाः पुरुषो भव दुर्मते ।।	</p></td><td>	5-162-57a<br>5-162-57b	<p class="mw-empty-elt"></p></td></tr>
<tr><td><p>	मन्यसे यच्च मूढ त्वं न योत्स्यति जनार्दनः।<br>सारथ्येन वृतः पार्थैरिति त्वं न बिभेषि च ।।	</p></td><td>	5-162-58a<br>5-162-58b	<p class="mw-empty-elt"></p></td></tr>
<tr><td><p>	जघन्यकालमप्येतन्न भवेत्सर्वपार्थिवान्।<br>निर्दहेयमहं क्रोधात्तृणानीव हुताशनः ।।	</p></td><td>	5-162-59a<br>5-162-59b	<p class="mw-empty-elt"></p></td></tr>
<tr><td><p>	युधिष्ठिरनियोगात्तु फाल्गुनस्य महात्मनः ।<br>करिष्ये युध्यमानस्य सारथ्यं विजितात्मनः ।।	</p></td><td>	5-162-60a<br>5-162-60b	<p class="mw-empty-elt"></p></td></tr>
<tr><td><p>	यद्युत्पतसि लोकांस्त्रीन्यद्याविशसि भूतलम् ।<br>तत्रतत्रार्जुनरथं प्रभाते द्रक्ष्यसे पुनः ।।	</p></td><td>	5-162-61a<br>5-162-61b	<p class="mw-empty-elt"></p></td></tr>
<tr><td><p>	यच्चापि भीमसेनस्य मन्यसे मोघभाषितम् ।<br>दुःशासनस्य रुधिरं पीतमद्यावधारय ।।	</p></td><td>	5-162-62a<br>5-162-62b	<p class="mw-empty-elt"></p></td></tr>
<tr><td><p>	न त्वां समीक्षते पार्थो नापि राजा युधिष्ठिरः।<br>न भीमसेनो न यमौ प्रतिकूलप्रभाषिणम् ।।	</p></td><td>	5-162-63a<br>5-162-63b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि उलूकदूतागमनपर्वणि <br>द्विषष्ट्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>