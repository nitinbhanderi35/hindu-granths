				
<tbody><tr><td><p>	<b>धृतराष्ट्र उवाच।</b>	</p></td><td>	5-69-1x	<p class="mw-empty-elt"></p></td></tr>
<tr><td><p>	भूयो मे पुण्डरीकाक्षं सञ्जयाचक्ष्व पृच्छतः।<br>नामकर्मार्थवित्तात प्राप्नुयां पुरुषोत्तमम् ।।	</p></td><td>	5-69-1a<br>5-69-1b	<p class="mw-empty-elt"></p></td></tr>
<tr><td><p>	<b>सञ्जय उवाच।</b>	</p></td><td>	5-69-2x	<p class="mw-empty-elt"></p></td></tr>
<tr><td><p>	श्रुतं मे वासुदेवस्य नामनिर्वचनं शुभम्।<br>यावत्तत्राभिजानेऽहमप्रमेयो हि केशवः ।।	</p></td><td>	5-69-2a<br>5-69-2b	<p class="mw-empty-elt"></p></td></tr>
<tr><td><p>	वसनात्सर्वभूतानां वसुत्वाद्देवयोनितः।<br>वासुदेवस्ततो वेद्यो बृहत्त्वाद्विष्णुरुच्यते ।।	</p></td><td>	5-69-3a<br>5-69-3b	<p class="mw-empty-elt"></p></td></tr>
<tr><td><p>	मौनाद्ध्यानाच्च योगाच्च विद्दि भारत माधवम्।<br>सर्वतत्त्वलयाच्चैव मधुहा मधुसूदनः ।।	</p></td><td>	5-69-4a<br>5-69-4b	<p class="mw-empty-elt"></p></td></tr>
<tr><td><p>	कृषिर्भूवाचकः शब्दो गश्च निर्वृतिवाचकः।<br>विष्णुस्तद्भावयोगाच्च कृष्णो भवति सात्वतः ।।	</p></td><td>	5-69-5a<br>5-69-5b	<p class="mw-empty-elt"></p></td></tr>
<tr><td><p>	पुण्डरीकं परं धाम नित्यमक्षयमव्ययम् ।<br>तद्भावात्पुण्डरीकाक्षो दस्युत्रासाज्जानार्दनः ।।	</p></td><td>	5-69-6a<br>5-69-6b	<p class="mw-empty-elt"></p></td></tr>
<tr><td><p>	यतः सत्वं न च्यवते यच्च यत्वान्न हीयते।<br>सात्वतः सात्वतस्तस्मादार्षभाद्वृषभेक्षणः ।।	</p></td><td>	5-69-7a<br>5-69-7b	<p class="mw-empty-elt"></p></td></tr>
<tr><td><p>	न जायते जनित्राऽयमजस्तस्मादनीकजित् ।<br>देवानां स्वप्रकाशत्वाद्दमाद्दामोदरो विभुः ।।	</p></td><td>	5-69-8a<br>5-69-8b	<p class="mw-empty-elt"></p></td></tr>
<tr><td><p>	हर्षात्सुखात्सुखैश्वर्याद्धृषीकेशत्वमश्रुते ।<br>बाहुभ्यां रोदसी बिभ्रन्महाबाहुरिति स्मृतः ।।	</p></td><td>	5-69-9a<br>5-69-9b	<p class="mw-empty-elt"></p></td></tr>
<tr><td><p>	अघो न क्षीयते जातु यस्मात्तस्मादधोक्षजः।<br>नराणामयनाच्चापि ततो नारायणः स्मृतः ।।	</p></td><td>	5-69-10a<br>5-69-10b	<p class="mw-empty-elt"></p></td></tr>

<tr><td><p>	पूरणात्सदनाच्चापि ततोऽसौपुरुषोत्तमः।<br>असतश्च सतश्चैव सर्वस्य प्रभवाप्ययात्।<br>सर्वस्य च सदा ज्ञानात्सर्वमेतं प्रचक्षते ।।	</p></td><td>	5-69-11a<br>5-69-11b<br>5-69-11c	<p class="mw-empty-elt"></p></td></tr>
<tr><td><p>	सत्ये प्रतिष्ठितः कृष्णः सत्यमत्र प्रतिष्ठितम्।<br>सत्यात्सत्यं तु गोविन्दस्तस्मात्सत्योपि नामतः ।।	</p></td><td>	5-69-12a<br>5-69-12b	<p class="mw-empty-elt"></p></td></tr>
<tr><td><p>	विष्णुर्विक्रमणाद्देवो जयनाञ्जिष्णुरुच्यते।<br>शाश्वतत्वादनन्तश्च गोविन्दो वेदनाद्भवाम् ।।	</p></td><td>	5-69-13a<br>5-69-13b	<p class="mw-empty-elt"></p></td></tr>
<tr><td><p>	अतत्त्वं कुरुते तत्त्वं तेन मोहयते प्रजाः ।।	</p></td><td>	5-69-14a	<p class="mw-empty-elt"></p></td></tr>
<tr><td><p>	एवंविधो धर्मनित्यो भगवान्मधुसूदनः ।<br>आगन्ता हि महाबाहुरानृशंस्यार्थमच्युतः ।।	</p></td><td>	5-69-15a<br>5-69-15b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>तयानसन्धिपर्वणि ऊनसस्ततितमोऽध्यायः ।।	</p></td><td>		<p class="mw-empty-elt"></p></td></tr></tbody>