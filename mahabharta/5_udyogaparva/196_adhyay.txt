				
<tbody><tr><td><p>	<b>वैशंपायन उवाच।</b>	</p></td><td>	5-196-1x	<p class="mw-empty-elt"></p></td></tr>
<tr><td><p>	तथैव राजा कौन्तेयो धर्मपुत्रो युधिष्ठिरः।<br>धृष्टद्युम्नमुखान्वीरांश्चोदयामास भारत ।।	</p></td><td>	5-196-1a<br>5-196-1b	<p class="mw-empty-elt"></p></td></tr>
<tr><td><p>	चेदिकाशिकरूशानां नेतारं दृढविक्रमम् ।<br>सेनापतिममित्रघ्नं धृष्टकेतुमथादिशत् ।।	</p></td><td>	5-196-2a<br>5-196-2b	<p class="mw-empty-elt"></p></td></tr>
<tr><td><p>	विराटं द्रुपदं चैव युयुधानं शिखण्डिनम् ।<br>पाञ्चाल्यौ च महेष्वासौ युधामन्यूत्तमौजसौ ।।	</p></td><td>	5-196-3a<br>5-196-3b	<p class="mw-empty-elt"></p></td></tr>
<tr><td><p>	ते शूराश्चित्रवर्माणस्तप्तकुण्डलधारिणः।<br>आज्यावसिक्ता ज्वलिता धिष्ण्येष्विव हुताशनाः ।।	</p></td><td>	5-196-4a<br>5-196-4b	<p class="mw-empty-elt"></p></td></tr>
<tr><td><p>	अशोभन्त महेष्वासा ग्रहाः प्रज्वलिता इव ।<br>अथ सैन्यं यथायोगं पूजयित्वा नरर्षभः ।।	</p></td><td>	5-196-5a<br>5-196-5b	<p class="mw-empty-elt"></p></td></tr>
<tr><td><p>	दिदेश तान्यनीकानि प्रयाणाय महीपतिः।<br>तेषां युधिष्ठिरो राजा ससैन्यानां महात्मनाम् ।।	</p></td><td>	5-196-6a<br>5-196-6b	<p class="mw-empty-elt"></p></td></tr>
<tr><td><p>	व्यादिदेश सबाह्यानां भक्ष्यभोज्यमनुत्तमम् ।<br>स गजाश्वमनुष्याणां ये च शिल्पोपजीविनः ।।	</p></td><td>	5-196-7a<br>5-196-7b	<p class="mw-empty-elt"></p></td></tr>
<tr><td><p>	अभिमन्युं बृहन्तं च द्रौपदेयांश्च सर्वशः ।<br>धृष्टद्युम्नमुखानेतान्प्राहिणोत्पाण्डुनन्दनः ।।	</p></td><td>	5-196-8a<br>5-196-8b	<p class="mw-empty-elt"></p></td></tr>
<tr><td><p>	भीमं च युयुधानं च पाण्डवं च धनंजयम्।<br>द्वितीयं प्रेषयामास बलस्कन्धं युधिष्टिरः ।।	</p></td><td>	5-196-9a<br>5-196-9b	<p class="mw-empty-elt"></p></td></tr>
<tr><td><p>	भाण्डं समारोपयतां चरतां संप्रधावताम् ।<br>हृष्टानां तत्र योधानां शब्दो दिवमिवास्पशत् ।।	</p></td><td>	5-196-10a<br>5-196-10b	<p class="mw-empty-elt"></p></td></tr>
<tr><td><p>	स्वयमेव ततः पश्चाद्विराटद्रपदान्वितः।<br>अथापरैर्महीपालैः सह प्रायान्महीपतिः ।।	</p></td><td>	5-196-11a<br>5-196-11b	<p class="mw-empty-elt"></p></td></tr>
<tr><td><p>	भीमधन्वायती सेना धृष्टद्युम्नेन पालिता।<br>गङ्गेव पूर्णा स्तिमिता स्यन्दमाना व्यदृश्यत ।।	</p></td><td>	5-196-12a<br>5-196-12b	<p class="mw-empty-elt"></p></td></tr>
<tr><td><p>	ततः पुनरनीकानि न्ययोजयत बुद्धिमान्।<br>मोहयन्धृतराष्ट्रस्य पुत्राणां बुद्धिनिश्चयम् ।।	</p></td><td>	5-196-13a<br>5-196-13b	<p class="mw-empty-elt"></p></td></tr>
<tr><td><p>	द्रौपदेयान्महेष्वासानभिमन्युं च पाण्डवः ।<br>नकुलं सहदेवं च सर्वांश्चैव प्रभद्रकान् ।।	</p></td><td>	5-196-14a<br>5-196-14b	<p class="mw-empty-elt"></p></td></tr>
<tr><td><p>	दश चाश्वसहस्राणि द्विसहस्त्राणि दन्तिनाम् ।<br>अयुतं च पदातीनां रथाः पञ्चशतं तथा ।।	</p></td><td>	5-196-15a<br>5-196-15b	<p class="mw-empty-elt"></p></td></tr>
<tr><td><p>	भीमसेनस्य दुर्धर्षं प्रथमं प्रादिशद्बलम् ।<br>मध्यमे च विराटं च जयत्सेनं च पाण्डवः ।।	</p></td><td>	5-196-16a<br>5-196-16b	<p class="mw-empty-elt"></p></td></tr>
<tr><td><p>	महारथौ च पाञ्चाल्यौ युधामन्यूत्तमौजसौ ।<br>वीर्यवन्तौ महात्मानौ युधामन्यूत्तमौजसौ ।।	</p></td><td>	5-196-17a<br>5-196-17b	<p class="mw-empty-elt"></p></td></tr>

<tr><td><p>	अन्वयातां तदा मध्ये वासुदेवधनञ्जयौ ।<br>`तौ दृष्ट्वा पृथिवीपाला नष्टमित्येव मेनिरे।<br>अन्तरिक्षगताः सर्वे देवाः सेन्द्रपुरोगमाः '।।	</p></td><td>	5-196-18a<br>5-196-18b<br>5-196-18c	<p class="mw-empty-elt"></p></td></tr>

<tr><td><p>	बभूवुरतिसंरब्धाः कृतप्रहरणा नराः।<br>तेषां विंशतिसाहस्रा हयाः शूरैरधिष्ठिताः ।<br>पञ्च नागसहस्राणि रथवंशाश्च सर्वशः ।।	</p></td><td>	5-196-19a<br>5-196-19b<br>5-196-19c	<p class="mw-empty-elt"></p></td></tr>
<tr><td><p>	पदातयश्च ये शूराः कार्मुकासिगदाधराः ।<br>सहस्रशोऽन्वयुः पश्चादग्रतश्च सहस्रशः ।।	</p></td><td>	5-196-20a<br>5-196-20b	<p class="mw-empty-elt"></p></td></tr>
<tr><td><p>	युधिष्ठिरो यत्र सैन्ये स्वयमेव बलार्णवे ।<br>तत्र ते पृथिवीपाला भूयिष्ठं पर्यवस्थिताः ।।	</p></td><td>	5-196-21a<br>5-196-21b	<p class="mw-empty-elt"></p></td></tr>
<tr><td><p>	तत्र नागसहस्राणि हयानामयुतानि च ।<br>तथा रथसहस्राणि पदातीनां च भारत ।।	</p></td><td>	5-196-22a<br>5-196-22b	<p class="mw-empty-elt"></p></td></tr>
<tr><td><p>	चेकितानः स्वसैन्येन महता पार्थिवर्षभ ।<br>धृष्टकेतुश्च चेदीनां प्रणेता पार्थिवो ययौ ।।	</p></td><td>	5-196-23a<br>5-196-23b	<p class="mw-empty-elt"></p></td></tr>
<tr><td><p>	सात्यकिश्च महेष्वासो वृष्णीनां प्रवरो रथः ।<br>वृतः शतसहस्रेण रथानां प्रमुदन्बली ।।	</p></td><td>	5-196-24a<br>5-196-24b	<p class="mw-empty-elt"></p></td></tr>
<tr><td><p>	क्षत्रदेवब्रह्मदेवौ रथस्थौ पुरुषर्षभौ ।<br>जघनं पालयन्तौ च पृष्ठतोऽनुप्रजग्मतुः ।।	</p></td><td>	5-196-25a<br>5-196-25b	<p class="mw-empty-elt"></p></td></tr>

<tr><td><p>	शकटापणवेशाश्च यानं युग्यं च सर्वशः ।<br>तत्र नागसहस्राणि हयानामयुतानि च ।<br>फल्गु सर्वं कलत्रं च यत्किंचित्कृशदुर्बलम् ।।	</p></td><td>	5-196-26a<br>5-196-26b<br>5-196-26c	<p class="mw-empty-elt"></p></td></tr>
<tr><td><p>	कोशसञ्चयवाहांश्च कोष्ठागारं तथैव च।<br>गजानीकेन संगृह्य शनैः प्रायाद्युधिष्ठिरः ।।	</p></td><td>	5-196-27a<br>5-196-27b	<p class="mw-empty-elt"></p></td></tr>
<tr><td><p>	तमन्वयात्सत्यधृतिः सौचित्तिर्युद्धदुर्मदः।<br>श्रेणिमान्वसुदानश्च पुत्रः काश्यस्य वा विभुः ।।	</p></td><td>	5-196-28a<br>5-196-28b	<p class="mw-empty-elt"></p></td></tr>
<tr><td><p>	रथा विंशतिसाहस्रा ये तेषामनुयायिनः ।<br>हयानां दश कोट्यश्च महतां किंकिणीकिनाम् ।।	</p></td><td>	5-196-29a<br>5-196-29b	<p class="mw-empty-elt"></p></td></tr>
<tr><td><p>	गजा विंशतिसाहस्रा ईषादन्ताः प्रहारिणः।<br>कुलीना भिन्नकरटा मेघा इव विसर्पिणः ।।	</p></td><td>	5-196-30a<br>5-196-30b	<p class="mw-empty-elt"></p></td></tr>
<tr><td><p>	षष्टिर्नागसहस्राणि दशान्यानि च भारत ।<br>युधिष्ठिरस्य यान्यासन्युधि सेना महात्मनः ।।	</p></td><td>	5-196-31a<br>5-196-31b	<p class="mw-empty-elt"></p></td></tr>
<tr><td><p>	क्षरन्त इव जीमूताः प्रभिन्नकरटामुखाः ।<br>राजानमन्वयुः पश्चाच्चलन्त इव पर्वताः ।।	</p></td><td>	5-196-32a<br>5-196-32b	<p class="mw-empty-elt"></p></td></tr>
<tr><td><p>	एवं तस्य बलं भीमं कुन्तीपुत्रस्य धीमतः ।<br>यदाश्रित्याथ युयुधे धार्तराष्ट्रं सुयोधनम् ।।	</p></td><td>	5-196-33a<br>5-196-33b	<p class="mw-empty-elt"></p></td></tr>
<tr><td><p>	ततोऽन्ये शतशः पश्चात्सहस्रायुतशो नराः।<br>नर्दन्तः प्रययुस्तेषाणनीकानि सहस्रशः ।।	</p></td><td>	5-196-34a<br>5-196-34b	<p class="mw-empty-elt"></p></td></tr>
<tr><td><p>	तत्र भेरीसहस्राणि शङ्खानामयुतानि च ।<br>न्यवादयन्त संहृष्टाः सहस्रायुतशो नराः ।।	</p></td><td>	5-196-35a<br>5-196-35b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>शतसाहस्र्यां संहितायां <br>वैयासिक्यां उद्योगपर्वणि अम्बोपाख्यानपर्वणि <br>षण्णवत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
<tr><td><p>	।। समाप्तमम्बोपाख्यानपर्व ।। उद्योगपर्व च ।।	</p></td><td>		<p class="mw-empty-elt"></p></td></tr>
<tr><td><p>	अस्यानन्तरं भीष्मपर्व भविष्यति <br>तस्ययमाद्य श्लोकः । <br>जनमेजय उवाच।	</p></td><td>		<p class="mw-empty-elt"></p></td></tr>
<tr><td><p>	कथं युयुधिरे वीराः कुरुपाण्डवसोमकाः। <br>पार्थिवाः सुमहात्मानो नानादेशसमागताः ।।	</p></td><td>		<p class="mw-empty-elt"></p></td></tr>
<tr><td><p>	इदं उद्योगपर्व कुंभघोणस्थेन टीo <br>आर्o कृष्णाचार्येण टीo आर्o <br>व्यासाचार्येण च मुंबय्यां <br>निर्णयसागरमुद्रायन्त्रे मुद्रापितम् । <br>शकाब्दाः 1828 सन 1907	</p></td><td>		<p class="mw-empty-elt"></p></td></tr>
</tbody>