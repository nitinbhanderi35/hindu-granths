				
<tbody><tr><td><p>	<b>धृतराष्ट्र उवाच।</b>	</p></td><td>	5-44-1x	<p class="mw-empty-elt"></p></td></tr>

<tr><td><p>	सनत्सुजात यामिमां परां त्वं<br>ब्राह्मीं वाचं वदसे विश्वरूपाम्।<br>परां हि कामेन सुदुर्लभां कथां<br>प्रब्रूहि मे वाक्यमिदं कुमार ।	</p></td><td>	5-44-1a<br>5-44-1b<br>5-44-1c<br>5-44-1d	<p class="mw-empty-elt"></p></td></tr>
<tr><td><p>	<b>सनत्सुजात उवाच।</b>	</p></td><td>	5-44-2x	<p class="mw-empty-elt"></p></td></tr>

<tr><td><p>	नैतद्ब्रह्म त्वरमाणेन लभ्यं<br>यन्मां पृच्छन्नतिहृष्यस्यतीव।<br>बुद्धौ विलीने मनसि प्रचिन्त्य<br>विद्या हि सा ब्रह्मचर्येण लभ्या ।।	</p></td><td>	5-44-2a<br>5-44-2b<br>5-44-2c<br>5-44-2d	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	5-44-3x	<p class="mw-empty-elt"></p></td></tr>

<tr><td><p>	अत्यन्तविद्यामिति यत्सनातनीं<br>ब्रवीषि त्वं ब्रह्मचर्येण सिद्धाम्।<br>अनारभ्यां वसतीह कार्यकाले<br>कथं ब्राह्मण्यममृतत्वं लभेत ।।	</p></td><td>	5-44-3a<br>5-44-3b<br>5-44-3c<br>5-44-3d	<p class="mw-empty-elt"></p></td></tr>
<tr><td><p>	<b>सनत्सुजात उवाच।</b>	</p></td><td>	5-44-4x	<p class="mw-empty-elt"></p></td></tr>

<tr><td><p>	अव्यक्तविद्यामभिधास्ये पराणीं<br>बुद्ध्या च तेषां ब्रह्मचर्येण सिद्धाम्।<br>यां प्राप्यैनं मर्त्यलोकं त्यजन्ति<br>या वै विद्या गुरुवृद्धेषु नित्या ।।	</p></td><td>	5-44-4a<br>5-44-4b<br>5-44-4c<br>5-44-4d	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	5-44-5x	<p class="mw-empty-elt"></p></td></tr>
<tr><td><p>	ब्रह्मचर्येण या विद्या शक्या वेदितुमञ्चसा।<br>तत्कथं ब्रह्मचर्यं स्यादेतद्ब्रह्मन्ब्रवीहि मे ।।	</p></td><td>	5-44-5a<br>5-44-5b	<p class="mw-empty-elt"></p></td></tr>
<tr><td><p>	<b>सनत्सुजात उवाच।</b>	</p></td><td>	5-44-6x	<p class="mw-empty-elt"></p></td></tr>

<tr><td><p>	आचार्ययोनिमिह ये प्रविश्य<br>भूत्वा गर्भे ब्रह्मचर्यं चरन्ति।<br>इहैव ते शास्त्रकारा भवन्ति<br>प्रहाय देहं परमं यान्ति योगम् ।।	</p></td><td>	5-44-6a<br>5-44-6b<br>5-44-6c<br>5-44-6d	<p class="mw-empty-elt"></p></td></tr>

<tr><td><p>	अस्मिँल्लोके वै जयन्तीह कामा-<br>न्ब्राह्मीं स्थितिं ह्यनुतितिक्षमाणाः।<br>त आत्मानं निर्हरन्तीह देहा-<br>न्मुञ्जादिषीकामिव सत्वसंस्थाः ।।	</p></td><td>	5-44-7a<br>5-44-7b<br>5-44-7c<br>5-44-7d	<p class="mw-empty-elt"></p></td></tr>
<tr><td><p>	शरीरमेतौ कुरुतः पिता माता च भारत।<br>आचार्यशास्ता या जातिः सा पुण्या साऽऽजराऽमम	</p></td><td>	5-44-8a<br>5-44-8b	<p class="mw-empty-elt"></p></td></tr>

<tr><td><p>	यः प्रावृणोत्यवितथेन वर्णा-<br>नृतं कुर्वन्नमृतं संप्रयच्छम्।<br>तं मन्येत पितरं मातरं च<br>तस्मै न द्रुह्येत्कतमस्य जानन् ।।	</p></td><td>	5-44-9a<br>5-44-9b<br>5-44-9c<br>5-44-9d	<p class="mw-empty-elt"></p></td></tr>

<tr><td><p>	गुरुं शिष्यो नित्यमभिवादयीत<br>स्वाध्यायमिच्छेच्छुचिरप्रमत्तः।<br>मानं न कुर्यान्नादधीत रोप-<br>मेप प्रथमो ब्रह्मचर्यस्य पादः ।।	</p></td><td>	5-44-10a<br>5-44-10b<br>5-44-10c<br>5-44-10d	<p class="mw-empty-elt"></p></td></tr>
<tr><td><p>	शिष्यवृत्तिक्रमेणैव विद्यामाप्नोति यः शुचिः ।<br>ब्रह्मचर्यव्रतस्यास्य प्रथमः पाद उच्यते ।।	</p></td><td>	5-44-11a<br>5-44-11b	<p class="mw-empty-elt"></p></td></tr>
<tr><td><p>	आचार्यस्य प्रियं कुर्यात्प्राणैरपि धनैरपि।<br>कर्मणा मनसा वाचा द्वितीयः पाद उच्यते ।।	</p></td><td>	5-44-12a<br>5-44-12b	<p class="mw-empty-elt"></p></td></tr>
<tr><td><p>	समा गुरौ यथा वृत्तिर्गरुपत्न्यां तथा चरेत्।<br>तत्पुत्रे च तथा कुर्वन्द्वितीयः पाद उच्यते ।।	</p></td><td>	5-44-13a<br>5-44-13b	<p class="mw-empty-elt"></p></td></tr>

<tr><td><p>	आचार्येणात्मकृतं विजानन्<br>ज्ञात्वा चार्थं भावितोऽस्मीत्यनेन ।<br>यन्मन्यते तं प्रति हृष्टबुद्धिः<br>स वै तृतीयो ब्रह्मचर्यस्य पादः ।।	</p></td><td>	5-44-14a<br>5-44-14b<br>5-44-14c<br>5-44-14d	<p class="mw-empty-elt"></p></td></tr>

<tr><td><p>	नाचार्यस्यानपाकृत्य प्रवासं<br>प्राज्ञः कुर्वीत नैतदहं करोमि।<br>इतीव मन्येत न भाषयेत<br>स वै चतुर्थो ब्रह्मचर्यस्य पादः ।।	</p></td><td>	5-44-15a<br>5-44-15b<br>5-44-15c<br>5-44-15d	<p class="mw-empty-elt"></p></td></tr>

<tr><td><p>	कालेन पादं लभते तथार्थं<br>ततश्च पादं गुरुयोगतश्च।<br>उत्साहयोगेन च पादमृच्छे-<br>च्छास्त्रेण पादं च ततोऽभियाति ।।	</p></td><td>	5-44-16a<br>5-44-16b<br>5-44-16c<br>5-44-16d	<p class="mw-empty-elt"></p></td></tr>

<tr><td><p>	धर्मादयो द्वादश यस्य रूप-<br>मन्यानि चाङ्गानि तथा बलं च।<br>आचार्ययोगे फलतीति चाहु-<br>र्ब्रह्मार्थयोगेन च ब्रह्मचर्यम् ।।	</p></td><td>	5-44-17a<br>5-44-17b<br>5-44-17c<br>5-44-17d	<p class="mw-empty-elt"></p></td></tr>

<tr><td><p>	एवं प्रवृत्तो यदुपालभेत वै<br>धनमाचार्याय तदनुप्रयच्छेत्।<br>स तां वृत्तिं बहुगुणामेवमेति<br>गुरोः पुत्रे भवति च वृत्तिरेषा ।।	</p></td><td>	5-44-18a<br>5-44-18b<br>5-44-18c<br>5-44-18d	<p class="mw-empty-elt"></p></td></tr>

<tr><td><p>	एवं वसन्सर्वतो वर्धतीह<br>बहून्पुत्रांल्लभते च प्रतिष्ठाम्।<br>वर्षन्ति चास्मै प्रदिशो दिशश्च<br>वसत्यस्मिन्ब्रह्मचर्ये जनाश्च ।।	</p></td><td>	5-44-19a<br>5-44-19b<br>5-44-19c<br>5-44-19d	<p class="mw-empty-elt"></p></td></tr>
<tr><td><p>	एतेन ब्रह्मंचर्येण देवा देवत्वमाप्नुवन्।<br>ऋषयश्च महाभागा ब्रह्मलोकं मनीषिणः ।।	</p></td><td>	5-44-20a<br>5-44-20b	<p class="mw-empty-elt"></p></td></tr>
<tr><td><p>	गन्धर्वाणामनेनैव रूपमप्सरसमभूत् ।<br>एतेन ब्रह्मचर्येण सूर्योऽप्यह्नाय जायते ।।	</p></td><td>	5-44-21a<br>5-44-21b	<p class="mw-empty-elt"></p></td></tr>
<tr><td><p>	आकाङ्क्ष्यार्थस्य संयोगाद्रसभेदार्थिनामिव ।<br>एवं ह्येते समाज्ञाय तादृग्भावं गता इमे ।।	</p></td><td>	5-44-22a<br>5-44-22b	<p class="mw-empty-elt"></p></td></tr>

<tr><td><p>	य आश्रयेत्पावयेच्चापि राज-<br>न्सर्वं शरीरं तपसा तप्यमानः।<br>एतेन वै बाल्यमभ्येति विद्वान्<br>मृत्युं तथा स जयत्यन्तकाले ।।	</p></td><td>	5-44-23a<br>5-44-23b<br>5-44-23c<br>5-44-23d	<p class="mw-empty-elt"></p></td></tr>

<tr><td><p>	अन्तवतः क्षत्रिय ते जयन्ति<br>लोकाञ्जनाः कर्मणा निर्मलेन ।<br>ब्रह्मैव विद्वांस्तेन चाभ्येति सर्वं<br>नान्यः पन्था अयनाथ विद्यते ।।	</p></td><td>	5-44-24a<br>5-44-24b<br>5-44-24c<br>5-44-24d	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	5-44-25x	<p class="mw-empty-elt"></p></td></tr>

<tr><td><p>	आभाति शुक्लमिव लोहितमि-<br>वाथो कृष्णमथाञ्जनं काद्रवं वा।<br>सद्ब्रह्मणः पश्यति योऽत्र विद्वा-<br>न्कथं रूपं तदमृतमक्षरं पदम् ।।	</p></td><td>	5-44-25a<br>5-44-25b<br>5-44-25c<br>5-44-25d	<p class="mw-empty-elt"></p></td></tr>
<tr><td><p>	<b>सनत्सुजात उवाच।</b>	</p></td><td>	5-44-26x	<p class="mw-empty-elt"></p></td></tr>

<tr><td><p>	आभाति शुक्लमिव लोहितमि-<br>वाथो कृष्णमायसमर्कवर्णम्।<br>न पृथिव्यां तिष्ठति नान्तरिक्षे<br>नैतत्समुद्रे सलिलं बिभर्ति ।।	</p></td><td>	5-44-26a<br>5-44-26b<br>5-44-26c<br>5-44-26d	<p class="mw-empty-elt"></p></td></tr>

<tr><td><p>	न तारकासु न च विद्युदाश्रितं<br>न चाभ्रेषु दृश्यते रूपमस्य।<br>न चापि वायौ न च देवतासु<br>नैतच्चन्द्रे दृश्यते नोत सूर्ये ।।	</p></td><td>	5-44-27a<br>5-44-27b<br>5-44-27c<br>5-44-27d	<p class="mw-empty-elt"></p></td></tr>

<tr><td><p>	नैवर्क्षु तन्न यजुष्षु नाप्यथर्वसु<br>न दृश्यते वै विमलेषु सामसु।<br>रथन्तरे बार्हद्रथे वापि राज-<br>न्महाव्रते नैव दृश्येद्भ्रुवं तत् ।।	</p></td><td>	5-44-28a<br>5-44-28b<br>5-44-28c<br>5-44-28d	<p class="mw-empty-elt"></p></td></tr>

<tr><td><p>	अपारणीयं तमसः परस्ता-<br>त्तदन्तकोऽप्येति विनाशकाले।<br>अणीयो रूपं क्षुरधारया समं<br>महच्च रूपं तद्वै पर्वतेभ्यः ।।	</p></td><td>	5-44-29a<br>5-44-29b<br>5-44-29c<br>5-44-29d	<p class="mw-empty-elt"></p></td></tr>
<tr><td><p>	सा प्रतिष्ठा तदमृतं लोकास्तद्ब्रह्म तद्यशः ।<br>भूतानि जझिरे तस्मात्प्रलयं यान्ति तत्र हि ।।	</p></td><td>	5-44-30a<br>5-44-30b	<p class="mw-empty-elt"></p></td></tr>

<tr><td><p>	अनामयं तन्महदुद्यतं यशो<br>वाचो विकारं कवयो वदन्ति।<br>यस्मिञ्जगत्सर्वमिदं प्रतिष्ठितं<br>ये तद्विदुरमृतास्ते भवन्ति ।।	</p></td><td>	5-44-31a<br>5-44-31b<br>5-44-31c<br>5-44-31d	<p class="mw-empty-elt"></p></td></tr>

<tr><td><p>	` तदेतदह्ना संस्थितं भाति सर्वं<br>तदात्मवित्पश्यति ज्ञानयोगात्।<br>तस्मिञ्जगत्सर्वमिदं प्रतिष्ठितं<br>ये तद्विदुरमृतास्ते भवन्ति ।।'	</p></td><td>	5-44-32a<br>5-44-32b<br>5-44-32c<br>5-44-32d	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>सनुत्सुजातपर्वणि चतुश्चत्वारिंशोऽध्यायः ।।	</p></td><td>		<p class="mw-empty-elt"></p></td></tr></tbody>