				
<tbody><tr><td><p>	<b>अर्जुन उवाच।</b>	</p></td><td>	5-77-1x	<p class="mw-empty-elt"></p></td></tr>
<tr><td><p>	उक्तं युधिष्ठिरेणैव यावद्वाच्यं जनार्दन ।<br>तव वाक्यं तु मे श्रुत्वा प्रतिभाति परन्तप ।।	</p></td><td>	5-77-1a<br>5-77-1b	<p class="mw-empty-elt"></p></td></tr>
<tr><td><p>	नैव प्रशममत्र त्वं मन्यसे सुकरं प्रभो ।<br>लोभाद्वा धृतराष्ट्रस्य दैन्याद्वा समुपस्थितात् ।।	</p></td><td>	5-77-2a<br>5-77-2b	<p class="mw-empty-elt"></p></td></tr>
<tr><td><p>	अफलं मन्यसे वाऽपि पुरुषस्य पराक्रमम् ।<br>न चान्तरेण कर्माणि पौरुषेण बलोदयः ।।	</p></td><td>	5-77-3a<br>5-77-3b	<p class="mw-empty-elt"></p></td></tr>
<tr><td><p>	तदिदं भाषितं वाक्यं तथाचन तथैव तत्।<br>न चैतदेवं द्रष्टव्यमसाध्यमपि किंचन ।।	</p></td><td>	5-77-4a<br>5-77-4b	<p class="mw-empty-elt"></p></td></tr>
<tr><td><p>	किं चैतन्मन्यसे कृच्छ्रमस्माकमवसादकम्।<br>कुर्वन्ति तेषां कर्माणि येषां नास्ति फलोदयः ।।	</p></td><td>	5-77-5a<br>5-77-5b	<p class="mw-empty-elt"></p></td></tr>
<tr><td><p>	संपाद्यमानं सम्यक्व स्यात्कर्म सफलं प्रभो।<br>स तथा कृष्ण वर्तस्व यथा शर्म भवेत्परैः ।।	</p></td><td>	5-77-6a<br>5-77-6b	<p class="mw-empty-elt"></p></td></tr>
<tr><td><p>	पाण्डवानां कुरूणां च भवान्नः प्रथमः सुहृत्।<br>सुराणामसुराणां च यथा वीर प्रजापतिः ।।	</p></td><td>	5-77-7a<br>5-77-7b	<p class="mw-empty-elt"></p></td></tr>
<tr><td><p>	कुरूणां पाण्डवानां च प्रतिपत्स्व निरामयम् ।<br>अस्मद्धितमनुष्ठानं मन्ये तव न दुष्करम् ।।	</p></td><td>	5-77-8a<br>5-77-8b	<p class="mw-empty-elt"></p></td></tr>
<tr><td><p>	एवं च कार्यतामेति कार्यं तव जनार्दन ।<br>गमनादेवमेव त्वं करिष्यसि जनार्दन ।।	</p></td><td>	5-77-9a<br>5-77-9b	<p class="mw-empty-elt"></p></td></tr>
<tr><td><p>	चिकीर्षितमथान्यत्ते तस्मिन्वीर दुरात्मानि ।<br>भविष्यति च तत्सर्वं यथा तव चिकीर्षितम् ।।	</p></td><td>	5-77-10a<br>5-77-10b	<p class="mw-empty-elt"></p></td></tr>
<tr><td><p>	शर्म तैः सह वा नोऽस्तु तव वा यच्चिकीर्षितम् ।<br>विचार्यमाणो यः कामस्तव कृष्ण स नो गुरुः ।।	</p></td><td>	5-77-11a<br>5-77-11b	<p class="mw-empty-elt"></p></td></tr>
<tr><td><p>	न स नार्हति दुष्टात्मा वधं ससुतबान्धवः।<br>येन धर्मसुते दृष्टा न सा श्रीरुपमर्षिता ।।	</p></td><td>	5-77-12a<br>5-77-12b	<p class="mw-empty-elt"></p></td></tr>
<tr><td><p>	यच्चाप्यपश्यतोपायं धर्मिष्ठं मधुसूदन।<br>उपायेन नृशंसेन हृता दुर्द्यूतदेविना ।।	</p></td><td>	5-77-13a<br>5-77-13b	<p class="mw-empty-elt"></p></td></tr>
<tr><td><p>	कथं हि पुरुषो जातः क्षत्रियेषु धनुर्धरः ।<br>समाहूतो निवर्तेत प्राणत्यागेऽप्युपस्थिते ।।	</p></td><td>	5-77-14a<br>5-77-14b	<p class="mw-empty-elt"></p></td></tr>
<tr><td><p>	अधर्मेण जितान्दृष्ट्वा वने प्रवृजितांस्तथा।<br>वध्यतां मम वार्ष्णेय निर्गतोऽसौ सुयोधनः ।।	</p></td><td>	5-77-15a<br>5-77-15b	<p class="mw-empty-elt"></p></td></tr>
<tr><td><p>	न चैतदद्भुतं कृष्ण मित्रार्थे यच्चिकीर्षसि।<br>क्रिया कथंच मुख्या स्यान्मृदुना चेतरेण वा ।।	</p></td><td>	5-77-16a<br>5-77-16b	<p class="mw-empty-elt"></p></td></tr>
<tr><td><p>	अथवा मन्यसे ज्यायान्वधस्तेषामनन्तरम् ।<br>तदेव क्रियतामाशु न विचार्यमतस्त्वया ।।	</p></td><td>	5-77-17a<br>5-77-17b	<p class="mw-empty-elt"></p></td></tr>
<tr><td><p>	जानासि हि यथैतेन द्रौपदी पापबुद्धिना ।<br>परिक्लिष्टा सभामध्ये तच्च तस्योपमर्षितम् ।।	</p></td><td>	5-77-18a<br>5-77-18b	<p class="mw-empty-elt"></p></td></tr>
<tr><td><p>	स नाम सम्यग्वर्तेत पाण्डवेष्विति माधव।<br>न मे सञ्जायते बुद्धिर्बीजमुप्तमिवोषरे ।।	</p></td><td>	5-77-19a<br>5-77-19b	<p class="mw-empty-elt"></p></td></tr>
<tr><td><p>	तस्माद्यन्मन्यसे युक्तं पाण्डवानां हितं च यत्।<br>तथाऽऽशु कुरु वार्ष्णेय यन्नः कार्यमनन्तरम् ।।	</p></td><td>	5-77-20a<br>5-77-20b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि सप्तसप्ततितमोऽध्यायः ।।	</p></td><td>		<p class="mw-empty-elt"></p></td></tr>
</tbody>