				
<tbody><tr><td><p>	<b>भीष्म उवाच।</b>	</p></td><td>	5-178-1x	<p class="mw-empty-elt"></p></td></tr>
<tr><td><p>	एवमुक्तस्तदा रामो जहि भीष्ममिति प्रभो।<br>उवाच रुदतीं कन्यां चोदयन्तीं पुनः पुनः ।।	</p></td><td>	5-178-1a<br>5-178-1b	<p class="mw-empty-elt"></p></td></tr>
<tr><td><p>	काश्ये न कामं गृह्णामि शस्त्रं वै वरवर्णिनि।<br>ऋते ब्रह्मविदां हेतोः किमन्यत्करवाणि ते।।	</p></td><td>	5-178-2a<br>5-178-2b	<p class="mw-empty-elt"></p></td></tr>
<tr><td><p>	वाचा भीष्मश्च साल्वश्च मम राज्ञि वशानुगौ।<br>भविष्यतोऽनवद्याङ्गि तत्करिष्यामि मा शुचः ।।	</p></td><td>	5-178-3a<br>5-178-3b	<p class="mw-empty-elt"></p></td></tr>
<tr><td><p>	न तु शस्त्रं ग्रहीष्यामि कथंचिदपि भामिनि ।<br>ऋते नियोगाद्विप्राणामेष मे समयः कृतः ।।	</p></td><td>	5-178-4a<br>5-178-4b	<p class="mw-empty-elt"></p></td></tr>
<tr><td><p>	<b>अम्बोवाच।</b>	</p></td><td>	5-178-5x	<p class="mw-empty-elt"></p></td></tr>
<tr><td><p>	मम दुःखं भगवता व्यपनेयं यतस्ततः।<br>तच्च भीष्मप्रसूतं मे तं जहीश्वर मा चिरम् ।।	</p></td><td>	5-178-5a<br>5-178-5b	<p class="mw-empty-elt"></p></td></tr>
<tr><td><p>	<b>राम उवाच।</b>	</p></td><td>	5-178-6x	<p class="mw-empty-elt"></p></td></tr>
<tr><td><p>	काशिकन्ये पुनर्ब्रूहि भीष्मस्ते चरणावुभौ।<br>शिरसा वन्दनार्होऽपि ग्रहीष्यति गिरा मम ।।	</p></td><td>	5-178-6a<br>5-178-6b	<p class="mw-empty-elt"></p></td></tr>
<tr><td><p>	<b>अम्बोवाच।</b>	</p></td><td>	5-178-7x	<p class="mw-empty-elt"></p></td></tr>
<tr><td><p>	जहि भीष्मं रणे राम मम चेदिच्छसि प्रियम्।<br>प्रतिश्रुतं च यदपि तत्सत्यं कर्तुमर्हसि ।।	</p></td><td>	5-178-7a<br>5-178-7b	<p class="mw-empty-elt"></p></td></tr>
<tr><td><p>	<b>भीष्म उवाच।</b>	</p></td><td>	5-178-8x	<p class="mw-empty-elt"></p></td></tr>
<tr><td><p>	तयोः संवदतोरेवं राजन्रामाम्बयोस्तदा ।<br>अकृतव्रणो जामदग्न्यमिदं वचनमब्रवीत् ।।	</p></td><td>	5-178-8a<br>5-178-8b	<p class="mw-empty-elt"></p></td></tr>
<tr><td><p>	शरणागतां महाबाहो कन्यां न त्यक्तुमर्हसि ।<br>यदि भीष्मो रणे राम समाहूतस्त्वया मृधे ।।	</p></td><td>	5-178-9a<br>5-178-9b	<p class="mw-empty-elt"></p></td></tr>

<tr><td><p>	निर्जितोऽस्मीति वा ब्रूयात्कुर्याद्वा वचनं तव ।<br>कृतमस्या भवेत्कार्यं कन्याया भृगुनन्दन ।।<br>वाक्यं सत्यं च ते वीर भविष्यति कृतं विभो ।<br>इयं चापि प्रतिज्ञा ते तदा राम महामुने ।।	</p></td><td>	5-178-10a<br>5-178-10b<br>5-178-11c<br>5-178-11b	<p class="mw-empty-elt"></p></td></tr>
<tr><td><p>	जित्वा वै क्षत्रियान्सर्वान्ब्रह्मणेषु प्रतिश्रुता ।<br>ब्राह्मणः क्षत्रियो वैश्यः शूद्रश्चैव रणे यदि ।।	</p></td><td>	5-178-12a<br>5-178-12b	<p class="mw-empty-elt"></p></td></tr>
<tr><td><p>	ब्रह्मद्विङ्भविता तं वै हनिष्यामीति भार्गव ।<br>शरणार्थे प्रपन्नानां भीतानां शरणार्थिनाम् ।।	</p></td><td>	5-178-13a<br>5-178-13b	<p class="mw-empty-elt"></p></td></tr>
<tr><td><p>	न शक्ष्यामि परित्यागं कर्तुं जीवन्कथंचन ।<br>यश्च कृत्स्नं रणे क्षत्रं विजेष्यति समागतम् ।।	</p></td><td>	5-178-14a<br>5-178-14b	<p class="mw-empty-elt"></p></td></tr>

<tr><td><p>	दीप्तात्मानमहं तं च हनिष्यामीति भार्गव ।<br>स एवं विजयी राम भीष्मः कुरुकुलोद्वहः ।<br>तेन युध्यस्व सङ्ग्रमे समेत्य भृगुनन्दन ।।	</p></td><td>	5-178-15a<br>5-178-15b<br>5-178-15c	<p class="mw-empty-elt"></p></td></tr>
<tr><td><p>	<b>राम उवाच।</b>	</p></td><td>	5-178-16x	<p class="mw-empty-elt"></p></td></tr>
<tr><td><p>	स्मराम्यहं पूर्वकृतां प्रतिज्ञामृषिसत्तम।<br>तथैव त्त करिष्यामि यथा साम्नैव लप्स्यते ।।	</p></td><td>	5-178-16a<br>5-178-16b	<p class="mw-empty-elt"></p></td></tr>
<tr><td><p>	कार्यमेतन्महद्ब्रह्मन्काशिकान्यामनोगतम्।<br>गमिष्यामि स्वयं कन्यामादाय यत्र सः ।।	</p></td><td>	5-178-17a<br>5-178-17b	<p class="mw-empty-elt"></p></td></tr>
<tr><td><p>	यदि भीष्मो रणश्लाघी न करिष्यति मे वचः।<br>हनिष्याम्येनमुद्रिक्तमिति मे निश्चिता मतिः ।।	</p></td><td>	5-178-18a<br>5-178-18b	<p class="mw-empty-elt"></p></td></tr>
<tr><td><p>	न हि बाणा मयोत्सृष्टाः सज्जन्तीह शरीरिणाम्।<br>कायेषु विदितं तुभ्यं पुरा क्षत्रियसंगरे ।।	</p></td><td>	5-178-19a<br>5-178-19b	<p class="mw-empty-elt"></p></td></tr>
<tr><td><p>	<b>भीष्म उवाच।</b>	</p></td><td>	5-178-20x	<p class="mw-empty-elt"></p></td></tr>
<tr><td><p>	एवमुक्त्वा ततो रामः सह तैर्ब्रह्मवादिभिः।<br>प्रयाणाय मतिं कृत्वा समुत्तस्थौ महातपाः ।।	</p></td><td>	5-178-20a<br>5-178-20b	<p class="mw-empty-elt"></p></td></tr>
<tr><td><p>	ततस्ते तामुषित्वा तु रजनीं तत्र तापसाः ।<br>हुताग्नयो जप्तजप्याः प्रतस्थुर्मञ्जिघांसया ।।	</p></td><td>	5-178-21a<br>5-178-21b	<p class="mw-empty-elt"></p></td></tr>
<tr><td><p>	अभ्यगच्छत्ततो रामः सह तैर्ब्रह्मवादिभिः ।<br>कुरुक्षेत्रं महाराज कन्यया सह भारत ।।	</p></td><td>	5-178-22a<br>5-178-22b	<p class="mw-empty-elt"></p></td></tr>
<tr><td><p>	न्यविशन्त ततः सर्वे परिगृह्य सरस्वतीम् ।<br>तापसास्ते महात्मानो भृगुश्रेष्ठपुरस्कृताः ।।	</p></td><td>	5-178-23a<br>5-178-23b	<p class="mw-empty-elt"></p></td></tr>
<tr><td><p>	ततस्तृतीये दिवसे समे देशे व्यवस्थितः ।<br>प्रेषयामास मे राजन्प्राप्तोऽस्मीति महाव्रतः ।।	</p></td><td>	5-178-24a<br>5-178-24b	<p class="mw-empty-elt"></p></td></tr>
<tr><td><p>	तमागतमहं श्रुत्वा विषयान्तं महाबलम् ।<br>अभ्यगच्छं जवेनाशु प्रीत्या तेजोनिधिं प्रभुम् ।।	</p></td><td>	5-178-25a<br>5-178-25b	<p class="mw-empty-elt"></p></td></tr>
<tr><td><p>	गां पुरस्कृत्य राजेन्द्र ब्राह्मणैः परिवारितः।<br>ऋत्विग्भिर्देवकल्पैश्च तथैव च पुरोहितैः ।।	</p></td><td>	5-178-26a<br>5-178-26b	<p class="mw-empty-elt"></p></td></tr>
<tr><td><p>	स मामभिगतं दृष्ट्वा जामदग्न्यः प्रतापवान् ।<br>प्रतिजग्राह तां पूजां वचनं चेदमब्रवीत् ।।	</p></td><td>	5-178-27a<br>5-178-27b	<p class="mw-empty-elt"></p></td></tr>
<tr><td><p>	<b>राम उवाच।</b>	</p></td><td>	5-178-28x	<p class="mw-empty-elt"></p></td></tr>
<tr><td><p>	भीष्म कां बुद्धिमास्थाय काशिराजसुता तदा।<br>अकामेन त्वया नीता पुनश्चैव विसर्जिता ।।	</p></td><td>	5-178-28a<br>5-178-28b	<p class="mw-empty-elt"></p></td></tr>
<tr><td><p>	विभ्रंशिता त्वया हीयं धर्मादास्ते यशस्विनी ।<br>परामृष्टां त्वया हीमां को हि गन्तुमिहार्हति ।।	</p></td><td>	5-178-29a<br>5-178-29b	<p class="mw-empty-elt"></p></td></tr>
<tr><td><p>	प्रत्याख्याता हि साल्वेन त्वया नीतेति भारत।<br>तस्मादिमां मन्नियोगात्प्रतिगृह्णीष्व भारत ।।	</p></td><td>	5-178-30a<br>5-178-30b	<p class="mw-empty-elt"></p></td></tr>
<tr><td><p>	स्वधर्मं पुरुषव्याघ्र राजपुत्री लभत्वियम्।<br>न युक्तस्त्ववमानोऽयं राज्ञां कर्तुं त्वयाऽनघ ।।	</p></td><td>	5-178-31a<br>5-178-31b	<p class="mw-empty-elt"></p></td></tr>
<tr><td><p>	<b>भीष्म उवाच।</b>	</p></td><td>	5-178-32x	<p class="mw-empty-elt"></p></td></tr>
<tr><td><p>	ततस्तं वै विमनसमुदीक्ष्याहमथाब्रुवम्।<br>नाहमेनां पुनर्दद्यां ब्रह्मन्भ्रात्रे कथञ्चन ।।	</p></td><td>	5-178-32a<br>5-178-32b	<p class="mw-empty-elt"></p></td></tr>
<tr><td><p>	साल्वस्याहमिति प्राह पुरा मामेव भार्गव।<br>मया चैवाभ्यनुज्ञाता गतेयं नगरं प्रति ।।	</p></td><td>	5-178-33a<br>5-178-33b	<p class="mw-empty-elt"></p></td></tr>
<tr><td><p>	न भयान्नाप्यनुक्रोशान्नार्थलोभान्न काम्यया।<br>क्षात्रं धर्ममहं जह्यमिति मे व्रतमाहितम् ।।	</p></td><td>	5-178-34a<br>5-178-34b	<p class="mw-empty-elt"></p></td></tr>
<tr><td><p>	अथ मामब्रवीद्रामः क्रोधपर्याकुलेक्षणः।<br>न करिष्यसि चेदेतद्वाक्यं मे नरपुङ्गव ।।	</p></td><td>	5-178-35a<br>5-178-35b	<p class="mw-empty-elt"></p></td></tr>
<tr><td><p>	हनिष्यामि सहामात्यं त्वामद्येति पुनः पुनः ।<br>संरम्भादब्रवीद्रामः क्रोधपर्याकुलेक्षणः।।	</p></td><td>	5-178-36a<br>5-178-36b	<p class="mw-empty-elt"></p></td></tr>
<tr><td><p>	तमहं गीर्भिरिष्टाभि पुनः पुनररिन्दम।<br>अयाचं भृगुशार्दूलं न चैव प्रशशाम सः ।।	</p></td><td>	5-178-37a<br>5-178-37b	<p class="mw-empty-elt"></p></td></tr>
<tr><td><p>	प्रणम्य तमहं मूर्ध्ना भूयो ब्राह्मणसत्तमम् ।<br>अब्रुवं कारणं किं तद्यत्त्वं युद्धं मयेच्छसि ।।	</p></td><td>	5-178-38a<br>5-178-38b	<p class="mw-empty-elt"></p></td></tr>
<tr><td><p>	इष्वस्त्रं मम बालस्य भवतैव चतुर्विधम्।<br>उपदिष्टं महाबाहो शिष्योऽस्मि तव भार्गव ।।	</p></td><td>	5-178-39a<br>5-178-39b	<p class="mw-empty-elt"></p></td></tr>
<tr><td><p>	ततो मामब्रवीद्रामः क्रोधसंरक्तलोचनः ।<br>जानीषे मां गुरुं भीष्म गृह्णासीमां न चैव ह ।।	</p></td><td>	5-178-40a<br>5-178-40b	<p class="mw-empty-elt"></p></td></tr>
<tr><td><p>	सुतां काश्यस्य कौरव्य मत्प्रियार्थं महामते।<br>न हि मे विद्यते शान्तिरन्यथा कुरुनन्दन ।।	</p></td><td>	5-178-41a<br>5-178-41b	<p class="mw-empty-elt"></p></td></tr>
<tr><td><p>	गृहाणेमां महाबाहो रक्षस्व कुलमात्मनः।<br>त्वया विभ्रंशिता हीयं भर्तारं नाधिगच्छति ।।	</p></td><td>	5-178-42a<br>5-178-42b	<p class="mw-empty-elt"></p></td></tr>
<tr><td><p>	तथा ब्रुवन्तं तमहं रामं परपुरंयम्।<br>नैतदेवं पुनर्भावि ब्रह्मर्षे किं श्रमेण ते ।।	</p></td><td>	5-178-43a<br>5-178-43b	<p class="mw-empty-elt"></p></td></tr>
<tr><td><p>	गुरुत्वं त्वयि संप्रेक्ष्य जामदग्न्य पुरातनम् ।<br>प्रसादये त्वां भगवंस्त्यक्तैषा तु पुरा मया ।।	</p></td><td>	5-178-44a<br>5-178-44b	<p class="mw-empty-elt"></p></td></tr>
<tr><td><p>	को जातु परभावां हि नारीं व्यालीमिव स्थिताम् ।<br>वासयेत गृहे जानन्स्त्रीणां दोषो महात्ययः ।।	</p></td><td>	5-178-45a<br>5-178-45b	<p class="mw-empty-elt"></p></td></tr>
<tr><td><p>	न भयाद्वासवस्यापि धर्मं जह्यां महाव्रत ।<br>प्रसीद मा वा यद्वा ते कार्यं तत्कुरु मा चिरम् ।।	</p></td><td>	5-178-46a<br>5-178-46b	<p class="mw-empty-elt"></p></td></tr>
<tr><td><p>	अयं चापि विशुद्धात्मन्पुराणे श्रूयते विभो।<br>मरुत्तेन महाबुद्धे गीतः श्लोको महात्मना ।।	</p></td><td>	5-178-47a<br>5-178-47b	<p class="mw-empty-elt"></p></td></tr>
<tr><td><p>	गुरोरप्यवलिप्तस्य कार्याकार्यमजानतः।<br>उत्पथं प्रतिपन्नस्य परित्यागो विधीयते ।।	</p></td><td>	5-178-48a<br>5-178-48b	<p class="mw-empty-elt"></p></td></tr>
<tr><td><p>	स त्वं गुरुरिति प्रेम्णा मया संमानितो भृशम् ।<br>गुरुवृत्तिं न जानीषे तस्माद्योत्स्यामि वै त्वया ।।	</p></td><td>	5-178-49a<br>5-178-49b	<p class="mw-empty-elt"></p></td></tr>
<tr><td><p>	गुरुं न हन्यां समरे ब्राह्मणं च विशेषतः ।<br>विशेषतस्तपोवृद्धमेवं क्षान्तं मया तव ।।	</p></td><td>	5-178-50a<br>5-178-50b	<p class="mw-empty-elt"></p></td></tr>
<tr><td><p>	उद्यतेषुमथो दृष्ट्वा ब्राह्मणं क्षत्रबन्धुवत्।<br>यो हन्यात्समरे क्रुद्धं युध्यन्तमपलायिनम् ।।	</p></td><td>	5-178-51a<br>5-178-51b	<p class="mw-empty-elt"></p></td></tr>
<tr><td><p>	ब्रह्महत्या न तस्य स्यादिति धर्मेषु निश्चयः ।<br>क्षत्रियाणां स्थितो धर्म क्षत्रियोऽस्मि तपोधन ।।	</p></td><td>	5-178-52a<br>5-178-52b	<p class="mw-empty-elt"></p></td></tr>
<tr><td><p>	यो यथा वर्तते यस्मिंस्तस्मिन्नेव प्रवर्तयन् ।<br>नाधर्मं समवाप्नोति न चाश्रेयश्च विन्दति ।।	</p></td><td>	5-178-53a<br>5-178-53b	<p class="mw-empty-elt"></p></td></tr>
<tr><td><p>	अर्थे वा यदि वा धर्मे समर्थो देशकालवित् ।<br>अर्थसंशयमापन्नः श्रोयान्निःसंशयो नरः ।।	</p></td><td>	5-178-54a<br>5-178-54b	<p class="mw-empty-elt"></p></td></tr>
<tr><td><p>	यस्मात्संशयितेऽप्यर्थेऽयथान्यायं प्रवर्तसे ।<br>तस्माद्योत्स्यामि सहितस्त्वया राम महाहवे ।।	</p></td><td>	5-178-55a<br>5-178-55b	<p class="mw-empty-elt"></p></td></tr>
<tr><td><p>	पश्य मे बाहुवीर्यं च विक्रमं चातिमानुषम् ।<br>एवं गतेऽपि तु मया यच्छक्यं भृगुनन्दन ।।	</p></td><td>	5-178-56a<br>5-178-56b	<p class="mw-empty-elt"></p></td></tr>
<tr><td><p>	तत्करिष्ये कुरुक्षेत्रे योत्स्ये विप्र त्वया सह ।<br>द्वन्द्वे राम यथेष्टं मे सञ्जीभव महाद्युते ।।	</p></td><td>	5-178-57a<br>5-178-57b	<p class="mw-empty-elt"></p></td></tr>
<tr><td><p>	तत्र त्वं निहतो राम मया शरशतार्दितः ।<br>प्राप्स्यसे निर्जिताँल्लोकाञ्शस्त्रपूतो महारणे ।।	</p></td><td>	5-178-58a<br>5-178-58b	<p class="mw-empty-elt"></p></td></tr>
<tr><td><p>	स गच्छ विनिवर्तस्व कुरुक्षोत्रं रणप्रिय ।<br>तत्रैष्यामि महाबाहो युद्धाय त्वांतपोधन ।।	</p></td><td>	5-178-59a<br>5-178-59b	<p class="mw-empty-elt"></p></td></tr>
<tr><td><p>	अपि यत्र त्वया राम कृतं शौचं पुरा पितुः ।<br>तत्राहमपि हत्वा त्वां शौचं कर्तास्मि भार्गव ।।	</p></td><td>	5-178-60a<br>5-178-60b	<p class="mw-empty-elt"></p></td></tr>
<tr><td><p>	तत्र राम समागच्छ त्वरितं युद्धदुर्मद ।<br>व्यपनेष्यामि ते दर्पं पौराणं ब्राह्मणब्रुव ।।	</p></td><td>	5-178-61a<br>5-178-61b	<p class="mw-empty-elt"></p></td></tr>
<tr><td><p>	यच्चापि कत्थसे राम बहुशः परिवत्सरे ।<br>निर्जिताः क्षत्रिया लोके मयैकेनेति तच्छ्रुणु ।।	</p></td><td>	5-178-62a<br>5-178-62b	<p class="mw-empty-elt"></p></td></tr>
<tr><td><p>	न तदा जातवान्भीष्मः क्षत्रियो वापि मद्विधः ।<br>पञ्चाञ्चातानि तेजांसि तृणेषु ज्वलितं त्वया ।।	</p></td><td>	5-178-63a<br>5-178-63b	<p class="mw-empty-elt"></p></td></tr>

<tr><td><p>	यस्ते युद्धमयं दर्पं कामं च व्यपनाशयेत्।<br>सोऽहं जातो महाबाहो भीष्मः परपुरंजयः।<br>व्यपनेष्यामि ते दर्पं युद्धे राम न संशयः ।।	</p></td><td>	5-178-64a<br>5-178-64b<br>5-178-64c	<p class="mw-empty-elt"></p></td></tr>
<tr><td><p>	ततो मामब्रवीद्रामः प्रहसन्निव भारत।<br>दिष्ट्या भीष्म मया सार्धं योद्धुमिच्छसि संगरे ।।	</p></td><td>	5-178-65a<br>5-178-65b	<p class="mw-empty-elt"></p></td></tr>
<tr><td><p>	अयं गच्छामि कौरव्य कुरुक्षेत्रं त्वया सह।<br>भाषितं ते करिष्यामि तत्रागच्छ परंतप ।।	</p></td><td>	5-178-66a<br>5-178-66b	<p class="mw-empty-elt"></p></td></tr>
<tr><td><p>	तत्र त्वां निहतं माता मया शरशताचितम् ।<br>जाह्नवी पश्यतां भीष्म गृध्रकङ्कबलाशनम् ।।	</p></td><td>	5-178-67a<br>5-178-67b	<p class="mw-empty-elt"></p></td></tr>
<tr><td><p>	कृपणं त्वामभिप्रेक्ष्य सिद्धचारणसेविता ।<br>मया विनिहतं देवी रोदतामद्य पार्थिव ।।	</p></td><td>	5-178-68a<br>5-178-68b	<p class="mw-empty-elt"></p></td></tr>
<tr><td><p>	अतदर्हा महाभागा भगीरथसुताऽनघा ।<br>या त्वामजीजनन्मन्दं युद्धकामुकमातुरम् ।।	</p></td><td>	5-178-69a<br>5-178-69b	<p class="mw-empty-elt"></p></td></tr>
<tr><td><p>	एहि गच्छ मया भीष्म युद्धकामुक दुर्मद ।<br>गृहाण सर्वं कौरव्य रथादि भरतर्षभ ।।	</p></td><td>	5-178-70a<br>5-178-70b	<p class="mw-empty-elt"></p></td></tr>
<tr><td><p>	इति ब्रुवाणं तमहं रामं परपुरंजयमक् ।<br>प्रणम्यक शिरसा राममेवमस्त्वित्यथाब्रवम् ।।	</p></td><td>	5-178-71a<br>5-178-71b	<p class="mw-empty-elt"></p></td></tr>
<tr><td><p>	एवमुक्त्वा ययौ रामः कुरुक्षेत्रं युयुत्सया ।<br>प्रविश्य नगरं चाहं सत्यवत्यै न्यवेदयम् ।।	</p></td><td>	5-178-72a<br>5-178-72b	<p class="mw-empty-elt"></p></td></tr>
<tr><td><p>	ततः कृतस्वस्त्ययनो मात्रा च प्रतिनन्दितः।<br>द्विजातीन्वाच्य पुण्याहं स्वस्ति चैव महाद्युते ।।	</p></td><td>	5-178-73a<br>5-178-73b	<p class="mw-empty-elt"></p></td></tr>
<tr><td><p>	रथमास्थाय रुचिरं राजतं पाण्डुरैर्हयैः।<br>सूपस्करं स्वधिष्ठानं वैयाघ्रपरिवारणम् ।।	</p></td><td>	5-178-74a<br>5-178-74b	<p class="mw-empty-elt"></p></td></tr>
<tr><td><p>	उपपन्नं महाशस्त्रैः सर्वोपकरणान्वितम् ।<br>तत्कुलीनेन वीरेण हयशास्त्रविदा रणे ।।	</p></td><td>	5-178-75a<br>5-178-75b	<p class="mw-empty-elt"></p></td></tr>
<tr><td><p>	यत्तं सूतेन शिष्टेन बहुशो दृष्टकर्मणा ।<br>दंशितः पाण्डुरेणाहं कवचेन वपुष्मता ।।	</p></td><td>	5-178-76a<br>5-178-76b	<p class="mw-empty-elt"></p></td></tr>
<tr><td><p>	पाण्डुरं कार्मुकं गृह्य प्रायां भरतसत्तम ।<br>पाण्डुरेणातपत्रेण ध्रियमाणेन मूर्धनि ।।	</p></td><td>	5-178-77a<br>5-178-77b	<p class="mw-empty-elt"></p></td></tr>
<tr><td><p>	पाण्डुरैश्चापि व्यजनैर्वीज्यमानो नराधिप ।<br>शुक्लवासाः सितोष्णीषः सर्वशुक्लविभूषणः ।।	</p></td><td>	5-178-78a<br>5-178-78b	<p class="mw-empty-elt"></p></td></tr>
<tr><td><p>	स्तूयमानो जयाशीर्भिर्निष्क्रम्य गजसाह्वयात्।<br>कुरुक्षेत्रं रणक्षेत्रमुपायां भरतर्षभ ।।	</p></td><td>	5-178-79a<br>5-178-79b	<p class="mw-empty-elt"></p></td></tr>
<tr><td><p>	ते हयाश्चोदितास्तेन सूतेन परमाहवे ।<br>अवहन्मां भृशं राजन्मनोमारुतरंहसः ।।	</p></td><td>	5-178-80a<br>5-178-80b	<p class="mw-empty-elt"></p></td></tr>
<tr><td><p>	गत्वाऽहं तत्कुरुक्षेत्रं स च रामः प्रतापवान् ।<br>युद्धाय सहसा राजन्पराक्रान्तौ परस्परम् ।।	</p></td><td>	5-178-81a<br>5-178-81b	<p class="mw-empty-elt"></p></td></tr>
<tr><td><p>	ततः सदर्शनेऽतिष्ठं रामस्यातितपस्विनः ।<br>प्रगृह्य शङ्खप्रवरंक ततः प्राधममुत्तमम् ।।	</p></td><td>	5-178-82a<br>5-178-82b	<p class="mw-empty-elt"></p></td></tr>
<tr><td><p>	ततस्तत्र द्विजा राजंस्तापसाश्च वनौकसः।<br>अपश्यन्त रणं दिव्यं देवाः सेन्द्रगणास्तदा ।।	</p></td><td>	5-178-83a<br>5-178-83b	<p class="mw-empty-elt"></p></td></tr>
<tr><td><p>	ततो दिव्यानि माल्यानि प्रादुरासंस्ततस्ततः।<br>वादित्राणि च दिव्यानि मेघवृन्दानि चैव ह ।।	</p></td><td>	5-178-84a<br>5-178-84b	<p class="mw-empty-elt"></p></td></tr>
<tr><td><p>	ततस्ते तापसाः सर्वे भार्गवस्यानुयायिनः ।<br>प्रेक्षकाः समपद्यन्त परिवार्य रणाजिरम् ।।	</p></td><td>	5-178-85a<br>5-178-85b	<p class="mw-empty-elt"></p></td></tr>
<tr><td><p>	ततो मामब्रवीद्देवी सर्वभूतहितैषिणी ।<br>माता स्वरूपिणी राजन्किमिदं ते चिकीर्षितम् ।।	</p></td><td>	5-178-86a<br>5-178-86b	<p class="mw-empty-elt"></p></td></tr>
<tr><td><p>	गत्वाऽहं जामदग्न्यं तु प्रयाचिष्ये कुरूद्वह ।<br>भूष्मेण सह मा योत्सीः शिष्येणेति पुनः पुनः ।।	</p></td><td>	5-178-87a<br>5-178-87b	<p class="mw-empty-elt"></p></td></tr>
<tr><td><p>	मा मैवं पुत्र निर्बन्धं कुरु विप्रेण पार्थिव ।<br>जामदग्न्येन समरे योद्धुमित्येव भर्त्सयत् ।।	</p></td><td>	5-178-88a<br>5-178-88b	<p class="mw-empty-elt"></p></td></tr>
<tr><td><p>	किं न वै क्षत्रियहणो हरतुल्यपराक्रमः ।<br>विदितः पुत्र रामस्ते यतस्तं योद्धुमिच्छसि ।।	</p></td><td>	5-178-89a<br>5-178-89b	<p class="mw-empty-elt"></p></td></tr>
<tr><td><p>	ततोऽहमब्रवं देवीमभिवाद्य कृताञ्जलिः।<br>सर्वं तद्भरतश्रेष्ठ यथावृत्तं स्वयंवरे ।।	</p></td><td>	5-178-90a<br>5-178-90b	<p class="mw-empty-elt"></p></td></tr>
<tr><td><p>	यथा च रामो राजेन्द्र मया पूर्वं प्रचोदितः ।<br>काशिराजसुतायाश्च यथा कर्म पुरातनम् ।।	</p></td><td>	5-178-91a<br>5-178-91b	<p class="mw-empty-elt"></p></td></tr>
<tr><td><p>	ततः सा राममभ्येत्य जननी मे महानदी।<br>मदर्थं तमृषिं वीक्ष्य क्षमयामास भार्गवम् ।।	</p></td><td>	5-178-92a<br>5-178-92b	<p class="mw-empty-elt"></p></td></tr>

<tr><td><p>	भीष्मेण सह मा योत्सीः शिष्येणेति वचो।़ब्रवीत् ।<br>स च तामाह याचन्तीं भीष्ममेव निवर्तय।<br>न च मे कुरुते काममित्यहं तमुपागमम् ।।	</p></td><td>	5-178-93a<br>5-178-93b<br>5-178-93c	<p class="mw-empty-elt"></p></td></tr>
<tr><td><p>	ततो गङ्गा सुतस्नोहान्मां सा पुनरुपागमत्।<br>नास्या अकरवं वाक्यं क्रोधपर्याकुलेक्षणः ।।	</p></td><td>	5-178-94a<br>5-178-94b	<p class="mw-empty-elt"></p></td></tr>
<tr><td><p>	अथादृश्यत धर्मात्मा भृगुश्रेष्ठो महातपाः।<br>आह्वयामास च तदा युद्धाय द्विजसत्तमः ।।	</p></td><td>	5-178-95a<br>5-178-95b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वमि अम्बोपाख्यानपर्वणि <br>अष्टसप्तत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>