				
<tbody><tr><td><p>	<b>युधिष्ठिर उवाच।</b>	</p></td><td>	5-25-1x	<p class="mw-empty-elt"></p></td></tr>

<tr><td><p>	समागताः पाण्डवाः सृञ्जयाश्च<br>जनार्दनो युयुधानो विराटः।<br>यत्ते वाक्यं धृतराष्ट्रानुशिष्टं<br>गावल्गणे ब्रूहि तत्सूतपुत्र ।।	</p></td><td>	5-25-1a<br>5-25-1b<br>5-25-1c<br>5-25-1d	<p class="mw-empty-elt"></p></td></tr>
<tr><td><p>	<b>संजय उवाच।</b>	</p></td><td>	5-22-2x	<p class="mw-empty-elt"></p></td></tr>

<tr><td><p>	अजातशत्रुं च वृकोदरं च<br>धनञ्जयं माद्रवतीसुतौ च।<br>आमन्त्रये वासुदेवं च शौरिं<br>युयुधानं चेकितानं विराटम् ।।	</p></td><td>	5-25-2a<br>5-25-2b<br>5-25-2c<br>5-25-2d	<p class="mw-empty-elt"></p></td></tr>

<tr><td><p>	पञ्चालानामधिपं चैव वृद्धं<br>धृष्टद्युम्नं पार्षतं याज्ञसेनिम् ।<br>सर्वे वाचं शृणुतेमां मदीयां<br>वक्ष्यामि यां भूतिमिच्छन्कुरूणाम् ।।	</p></td><td>	5-25-3a<br>5-25-3b<br>5-25-3c<br>5-25-3d	<p class="mw-empty-elt"></p></td></tr>

<tr><td><p>	शमं राजा धृतराष्ट्रोऽभिनन्द-<br>न्नयोजयत्त्वरमाणो रथं मे।<br>सभ्रातृपुत्रस्वजनस्य राज्ञ-<br>स्तद्रोचतां पाण्डवानां शमोऽस्तु ।।	</p></td><td>	5-25-4a<br>5-25-4b<br>5-25-4c<br>5-25-4d	<p class="mw-empty-elt"></p></td></tr>

<tr><td><p>	सर्वैर्धर्मैः समुपेतास्तु पार्थाः<br>संस्थानेन मार्दनेवार्जवेन।<br>जाताः कुले ह्यनृशंसा वदान्या<br>हीनिषेवाः कर्मणां निश्चयज्ञाः ।।	</p></td><td>	5-25-5a<br>5-25-5b<br>5-25-5c<br>5-25-5d	<p class="mw-empty-elt"></p></td></tr>

<tr><td><p>	न युज्यते कर्म युष्मासु हीनं<br>सत्वं हि वस्तादृशं भीमसेनाः ।<br>उद्भासते ह्यञ्जनबिन्दुवत्त-<br>च्छुभ्रे वस्त्रे यद्भवेत्किल्बिषं वः ।।	</p></td><td>	5-25-6a<br>5-25-6b<br>5-25-6c<br>5-25-6d	<p class="mw-empty-elt"></p></td></tr>

<tr><td><p>	सर्वक्षयो दृश्यते यत्र कृत्स्नः<br>पापोदयो भावसंस्थः कुरूणाम्।<br>कस्तत्र कुर्याञ्जातु कर्म प्रजानन्<br>पराजयो यत्र समो जयश्च ।।	</p></td><td>	5-25-7a<br>5-25-7b<br>5-25-7c<br>5-25-7d	<p class="mw-empty-elt"></p></td></tr>

<tr><td><p>	ते वै धन्या यैः कृतं ज्ञातिकार्यं<br>ते वै पुत्राः सुहृदो बान्धवाश्च।<br>उपक्रुष्टं जीवितं सन्त्यजेयु-<br>र्यतः कुरूणां नियतो वै भवः स्यात् ।।	</p></td><td>	5-25-8a<br>5-25-8b<br>5-25-8c<br>5-25-8d	<p class="mw-empty-elt"></p></td></tr>

<tr><td><p>	ते चेत्कुरूननुशिष्याथ पार्था<br>निर्णीय सर्वान्द्विषतो निगृह्य।<br>समं वस्तज्जीवितं मृत्युन स्या-<br>द्यज्जीवध्वं ज्ञातिवधेन साधु ।।	</p></td><td>	5-25-9a<br>5-25-9b<br>5-25-9c<br>5-25-9d	<p class="mw-empty-elt"></p></td></tr>

<tr><td><p>	को ह्येव युष्मान्सह केशवेन<br>सचेकितानान्पार्षतबाहुगुप्तान्।<br>ससात्यकीन्विषहेत प्रजेतुं<br>लब्ध्वाऽपि देवान्सचिवान्सहेन्द्रान् ।।	</p></td><td>	5-25-10a<br>5-25-10b<br>5-25-10c<br>5-25-10d	<p class="mw-empty-elt"></p></td></tr>

<tr><td><p>	को वा कुरून्द्रोणभीष्माभिगुप्ता-<br>नश्वत्थाम्ना शल्यकृपादिभिश्च।<br>रणे विजेतुं विषहेत राजन्<br>राधेयगुप्तान्सह भूमिपालैः ।।	</p></td><td>	5-25-11a<br>5-25-11b<br>5-25-11c<br>5-25-11d	<p class="mw-empty-elt"></p></td></tr>

<tr><td><p>	महद्बलं धार्तराष्ट्रस्य राज्ञः<br>को वै शक्तो हन्तुमक्षीयमाणः ।<br>सोऽहं जये चैव पराजये च<br>निःश्रेयसं नाधिगच्छामि किंचित् ।।	</p></td><td>	5-25-12a<br>5-25-12b<br>5-25-12c<br>5-25-12d	<p class="mw-empty-elt"></p></td></tr>
<tr><td><p>	कथं हि नीचा इव दौष्कुलेया<br>निर्धर्मार्थं कर्म कुर्युश्च पार्थाः ।<br>सोऽहं प्रसाद्य प्रणतो वासुदेवं<br>पञ्चालानामधिपं चैव वृद्धम् ।।	</p></td><td>	5-25-13a<br>5-25-13b<br>5-25-13c<br>5-25-13d	<p class="mw-empty-elt"></p></td></tr>
<tr><td><p>	कृताञ्जलिः शरणं वः प्रपद्ये<br>कथं स्वस्ति स्यात्कुरुसृञ्जयानाम्।<br>न ह्येवमेवं वचनं वासुदेवो<br>धनञ्जयो वा जातु किंचिन्न कुर्यात् ।।	</p></td><td>	5-25-14a<br>5-25-14b<br>5-25-14c<br>5-25-14d	<p class="mw-empty-elt"></p></td></tr>
<tr><td><p>	प्रणान्दद्याद्याचमानः कुतोऽन्य-<br>देतद्विद्वन्साधनार्थं ब्रवीमि ।<br>एतद्राज्ञो भीष्मपुरोगमस्य<br>मतं यद्वः शान्तिरिहोत्तमा स्यात् ।।	</p></td><td>	5-25-15a<br>5-25-15b<br>5-25-15c<br>5-25-15d	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि<br> सञ्जययानपर्वणि पञ्चविंशोऽध्यायः ।।	</p></td><td>		<p class="mw-empty-elt"></p></td></tr></tbody>