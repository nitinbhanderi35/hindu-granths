				
<tbody><tr><td><p>	<b>वैशंपायन उवाच।</b>	</p></td><td>	5-151-1x	<p class="mw-empty-elt"></p></td></tr>
<tr><td><p>	जनार्दनवचः श्रुत्वा धर्मराजो युधिष्ठिरः।<br>भ्रातॄनुवाच धर्मात्मा समक्षं केशवस्य ह।।	</p></td><td>	5-151-1a<br>5-151-1b	<p class="mw-empty-elt"></p></td></tr>
<tr><td><p>	श्रुतं भवद्भिर्यद्वृत्तं सभायां कुरुसंसदि ।<br>केशवस्यापि यद्वाक्यं तत्सर्वमवधारितम् ।।	</p></td><td>	5-151-2a<br>5-151-2b	<p class="mw-empty-elt"></p></td></tr>
<tr><td><p>	तस्मात्सेनाविभागं मे कुरुध्वं नरसत्तमाः ।<br>अक्षौहिण्यश्च सप्तैताः समेता विजयाय वै ।।	</p></td><td>	5-151-3a<br>5-151-3b	<p class="mw-empty-elt"></p></td></tr>
<tr><td><p>	तासां ये पतयः सप्त विख्यातास्तान्निबोधत।<br>द्रुपदश्च विराटश्च धृष्टद्युम्नशिखण्डिनौ ।।	</p></td><td>	5-151-4a<br>5-151-4b	<p class="mw-empty-elt"></p></td></tr>
<tr><td><p>	सात्यकिश्चेकितानश्च भीमसेनश्च वीर्यवान् ।<br>एते सेनाप्रणेतारो वीराः सर्वे तनुत्यजः ।।	</p></td><td>	5-151-5a<br>5-151-5b	<p class="mw-empty-elt"></p></td></tr>
<tr><td><p>	सर्वे वेदविदः शूराः सर्वे सुचिरितव्रताः ।<br>ह्रीमन्तो नीतिमन्तश्च सर्वे युद्धविशारदाः ।।	</p></td><td>	5-151-6a<br>5-151-6b	<p class="mw-empty-elt"></p></td></tr>
<tr><td><p>	इष्वस्त्रकुशलाः सर्वे तथा सर्वास्त्रयोधिनः ।<br>सप्तानामपि यो नेता सेनानां प्रविभागवित् ।।	</p></td><td>	5-151-7a<br>5-151-7b	<p class="mw-empty-elt"></p></td></tr>

<tr><td><p>	यः सहेत रणे भीष्णं शरार्चिःपावकोपमम् ।<br>तं तावत्सहदेवात्र प्रब्रूहि कुरुनन्दन।<br>स्वगतं पुरुषव्याघ्र को नः सेनापतिः क्षमः ।।	</p></td><td>	5-151-8a<br>5-151-8b<br>5-151-8c	<p class="mw-empty-elt"></p></td></tr>
<tr><td><p>	<b>सहदेव उवाच।</b>	</p></td><td>	5-151-9x	<p class="mw-empty-elt"></p></td></tr>
<tr><td><p>	संयुक्त एकदुःखश्च वीर्यवांश्च महीपतिः।<br>यं समाश्रित्य धर्मज्ञं स्वमंशमनुयुञ्ज्महे ।।	</p></td><td>	5-151-9a<br>5-151-9b	<p class="mw-empty-elt"></p></td></tr>
<tr><td><p>	मत्स्यो विराटो बलवान्कृतास्त्रो युद्धदुर्मदः ।<br>प्रसहिष्यति सङ्‌ग्रामे भीष्मं तांश्च महारथान् ।।	</p></td><td>	5-151-10a<br>5-151-10b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-151-11x	<p class="mw-empty-elt"></p></td></tr>
<tr><td><p>	तथोक्ते सहदेवेन वाक्ये वाक्यविशारदः ।<br>नकुलोऽनन्तरं तस्मादिदं वचनमाददे ।।	</p></td><td>	5-151-11a<br>5-151-11b	<p class="mw-empty-elt"></p></td></tr>
<tr><td><p>	वयसा शास्त्रतो धैर्यात्कुलेनाभिजनेन च ।<br>ह्रीमान्बलान्वितः श्रीमान्सर्वशास्त्रविशारदः ।।	</p></td><td>	5-151-12a<br>5-151-12b	<p class="mw-empty-elt"></p></td></tr>
<tr><td><p>	वेद चास्त्रं भारद्वाजाहुर्धर्षः सत्यसङ्गरः ।<br>यो नित्यं स्पर्धते द्रोणं भीष्मं चैव महाबलम् ।।	</p></td><td>	5-151-13a<br>5-151-13b	<p class="mw-empty-elt"></p></td></tr>
<tr><td><p>	श्लाघ्यः पार्थिववंशस्य प्रमुखे वाहिनीपतिः।<br>पुत्रपौत्रेः परिवृतः शतशाख इव द्रुमः।।	</p></td><td>	5-151-14a<br>5-151-14b	<p class="mw-empty-elt"></p></td></tr>
<tr><td><p>	यस्तताप तपो घोरं सदारः पृथिवीपतिः ।<br>रोषाद्द्रोणविनाशाय वीरः समितिशोभनः ।।	</p></td><td>	5-151-15a<br>5-151-15b	<p class="mw-empty-elt"></p></td></tr>
<tr><td><p>	पितेवास्मान्समाधत्ते यः सदा पार्थिवर्षभः ।<br>श्वशुरो द्रुपदोऽस्माकं सेनाग्रं स प्रकर्षतु ।।	</p></td><td>	5-151-16a<br>5-151-16b	<p class="mw-empty-elt"></p></td></tr>
<tr><td><p>	स द्रोणभीष्मावायातौ सहेदिति मतिर्मम ।<br>स हि दिव्यास्त्रविद्राजा सखा चाङ्गिरसो नृपः ।।	</p></td><td>	5-151-17a<br>5-151-17b	<p class="mw-empty-elt"></p></td></tr>
<tr><td><p>	माद्रीसुताभ्यामुक्ते तु स्वमते कुरुनन्दनः।<br>वासविर्वासवसमः सव्यसाच्यब्रवीद्वचः ।।	</p></td><td>	5-151-18a<br>5-151-18b	<p class="mw-empty-elt"></p></td></tr>
<tr><td><p>	योयं तपःप्रभावेन ऋषिसन्तोषणेन च ।<br>दिव्यः पुरुष उत्पन्नो ज्वालावर्णो महाभुजः ।।	</p></td><td>	5-151-19a<br>5-151-19b	<p class="mw-empty-elt"></p></td></tr>
<tr><td><p>	धनुष्मान्कवची खङ्गी रथमारुह्य दंशितः ।<br>दिव्यैर्हयवरैर्युक्तमग्निकुण्डात्समुत्थितः ।।	</p></td><td>	5-151-20a<br>5-151-20b	<p class="mw-empty-elt"></p></td></tr>
<tr><td><p>	गर्जन्निव महामेघो रथघोषेण वीर्यवान् ।<br>सिंहसंहननो वीरः सिंहतुल्यपराक्रमः ।।	</p></td><td>	5-151-21a<br>5-151-21b	<p class="mw-empty-elt"></p></td></tr>
<tr><td><p>	सिंहोरस्कः सिंहभुजः सिंहवक्षा महाबलः ।<br>सिंहप्रगर्जनो वीरः संहस्कन्धो महाद्युतिः ।।	</p></td><td>	5-151-22a<br>5-151-22b	<p class="mw-empty-elt"></p></td></tr>
<tr><td><p>	शुभ्रूः सुदंष्ट्रः सुहनुः सुबाहुः सुमुखोऽकृशः ।<br>सुजत्रुः सुविशालाक्षः सुपादः सुप्रतिष्ठितः ।।	</p></td><td>	5-151-23a<br>5-151-23b	<p class="mw-empty-elt"></p></td></tr>
<tr><td><p>	अभेद्यः सर्वशस्त्राणां प्रभिन्न इव वारणः ।<br>जज्ञे द्रोणविनाशाय सत्यवादी जितेन्द्रियः ।।	</p></td><td>	5-151-24a<br>5-151-24b	<p class="mw-empty-elt"></p></td></tr>
<tr><td><p>	धृष्टद्युम्नमहं मन्ये सहेद्भीष्मस्य सायकान्।<br>वज्राशनिसमस्पर्शान्दीप्तास्यानुरगानिव ।।	</p></td><td>	5-151-25a<br>5-151-25b	<p class="mw-empty-elt"></p></td></tr>
<tr><td><p>	यमदूतसमान्वेगे निपाते पावकोपमान् ।<br>रामेणाजौ विषिहितान्वज्रनिष्पेषदारुणान् ।।	</p></td><td>	5-151-26a<br>5-151-26b	<p class="mw-empty-elt"></p></td></tr>
<tr><td><p>	पुरुष तं न पश्यामि यः सहेत महाव्रतम्।<br>धृष्टद्युम्नमृते राजन्निति मे धीयते मतिः ।।	</p></td><td>	5-151-27a<br>5-151-27b	<p class="mw-empty-elt"></p></td></tr>
<tr><td><p>	क्षिप्रहस्तश्चित्रयोधी मतः सेनापतिर्मम ।<br>अभेद्यकवचः श्रीमान्मातङ्ग इव यूथपः ।।	</p></td><td>	5-151-28a<br>5-151-28b	<p class="mw-empty-elt"></p></td></tr>

<tr><td><p>	`अर्जुनेनैवमुक्ते तु भीमो वाक्यं समाददे।'<br>वधार्थं यः समुत्पन्नः शिखण्डी द्रुपदात्मजः ।<br>वदन्ति सिद्धा राजेन्द्र ऋषयश्च समागताः ।।	</p></td><td>	5-151-29a<br>5-151-29b<br>5-151-29c	<p class="mw-empty-elt"></p></td></tr>
<tr><td><p>	यस्य सङ्ग्राममध्ये तु दिव्यमस्त्रं प्रकुर्वतः ।<br>रूपं द्रक्ष्यन्ति पुरुषा रामस्येव महात्मनः ।।	</p></td><td>	5-151-30a<br>5-151-30b	<p class="mw-empty-elt"></p></td></tr>
<tr><td><p>	न तं युद्धे प्रपश्यामि यो भिन्द्यात्तु शिखण्डिनाम् ।<br>शस्त्रेण समरे राजन्सन्नद्वं स्यन्दने स्थितम् ।।	</p></td><td>	5-151-31a<br>5-151-31b	<p class="mw-empty-elt"></p></td></tr>
<tr><td><p>	द्वैरथे समरे नान्यो भीष्मं हन्यान्महाव्रतम् ।<br>शिखण्डिनमृते वीरं स मे सेनापतिर्मतः ।।	</p></td><td>	5-151-32a<br>5-151-32b	<p class="mw-empty-elt"></p></td></tr>
<tr><td><p>	<b>युधिष्ठिर उवाच।</b>	</p></td><td>	5-151-33x	<p class="mw-empty-elt"></p></td></tr>
<tr><td><p>	सर्वस्य जगतस्तात सारासारं बालाबलम् ।<br>सर्वं जानाति धर्मात्मा मतमेषां च केशवः ।।	</p></td><td>	5-151-33a<br>5-151-33b	<p class="mw-empty-elt"></p></td></tr>
<tr><td><p>	यमाह कृष्णो दाशार्हः सोऽस्तु सेनापतिर्मम ।<br>कृतास्त्रोप्यकृतास्त्रो वा वृद्धो वा यदि वा युवा ।।	</p></td><td>	5-151-34a<br>5-151-34b	<p class="mw-empty-elt"></p></td></tr>
<tr><td><p>	एष नो विजये मूलमेष तात विपर्यये।<br>अत्र प्राणाश्च राज्यं च भावाभावौ सुखासुखे ।।	</p></td><td>	5-151-35a<br>5-151-35b	<p class="mw-empty-elt"></p></td></tr>
<tr><td><p>	एष धाता विधाता च सिद्धिरत्र प्रतिष्ठिता।<br>यमाह कृष्णो दाशार्हः सोस्तु नो वाहिनीपतिः ।।	</p></td><td>	5-151-36a<br>5-151-36b	<p class="mw-empty-elt"></p></td></tr>
<tr><td><p>	ब्रवीतु वदतां श्रेष्ठो निशा समभिवर्तते।<br>ततः सेनापतिं कृत्वा कृष्णस्य वशवर्तिनः ।।	</p></td><td>	5-151-37a<br>5-151-37b	<p class="mw-empty-elt"></p></td></tr>
<tr><td><p>	रात्रेः शेषे व्यतिक्रान्ते प्रयास्यामो रणाजिरम् ।<br>अधिवासितशस्त्राश्च कृतकौतुकमङ्गलाः ।।	</p></td><td>	5-151-38a<br>5-151-38b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-151-39x	<p class="mw-empty-elt"></p></td></tr>
<tr><td><p>	तस्य तद्वचनं श्रुत्वा धर्मराजस्य धीमतः।<br>अब्रवीत्पुण्डरीकाक्षो धनञ्जयमवेक्ष्य ह ।।	</p></td><td>	5-151-39a<br>5-151-39b	<p class="mw-empty-elt"></p></td></tr>
<tr><td><p>	ममाप्येते महाराज भवद्भिर्य उदाहृताः।<br>नेतारस्तव सेनाया मता विक्रान्तयोधिनः ।।	</p></td><td>	5-151-40a<br>5-151-40b	<p class="mw-empty-elt"></p></td></tr>
<tr><td><p>	सर्व एव समर्था हि तव शत्रुं प्रबाधितुम्।<br>इन्द्रस्यापि भयं ह्येते जनयेयुर्महाहवे ।।	</p></td><td>	5-151-41a<br>5-151-41b	<p class="mw-empty-elt"></p></td></tr>
<tr><td><p>	किं पुनर्धार्तराष्ट्राणां लुब्धानां पापचेतसाम्।<br>मयापि हि महाबाहो त्वत्प्रियार्थं महाहवे ।।	</p></td><td>	5-151-42a<br>5-151-42b	<p class="mw-empty-elt"></p></td></tr>
<tr><td><p>	कृतो यत्नो महांस्तत्र शमः स्यादिति भारत ।<br>धर्मस्य गतमानृण्यं न स्म वाच्या विवक्षताम् ।।	</p></td><td>	5-151-43a<br>5-151-43b	<p class="mw-empty-elt"></p></td></tr>
<tr><td><p>	कृतार्थं मन्यते बाल आत्मनमविचक्षणः ।<br>धार्तराष्ट्रो बलस्थं च पश्यत्यात्मानमातुरः ।।	</p></td><td>	5-151-44a<br>5-151-44b	<p class="mw-empty-elt"></p></td></tr>
<tr><td><p>	युज्यतां वाहिनी साधु वधसाध्या हि मे मताः ।<br>न धार्तराष्ट्राः शक्ष्यन्ति स्थातुं दृष्ट्वा धनञ्जयम् ।।	</p></td><td>	5-151-45a<br>5-151-45b	<p class="mw-empty-elt"></p></td></tr>
<tr><td><p>	भीमसेनं च सङ्क्रुद्धं यमौ चापि यमोपमौ ।<br>युयुधानं द्वितीयं च धृष्टद्युम्नममर्षणम् ।।	</p></td><td>	5-151-46a<br>5-151-46b	<p class="mw-empty-elt"></p></td></tr>
<tr><td><p>	अभिमन्युं द्रौपदेयान्विराटद्रुपदावपि।<br>अक्षौहिणीपतींश्चान्यान्नरेन्द्रान्भीमविक्रमान् ।।	</p></td><td>	5-151-47a<br>5-151-47b	<p class="mw-empty-elt"></p></td></tr>
<tr><td><p>	सारवद्बलमस्माकं दुष्प्रधर्षं दुरासदम्।<br>धार्तराष्ट्रबलं सङ्ख्ये हनिष्यति न संशयः ।।	</p></td><td>	5-151-48a<br>5-151-48b	<p class="mw-empty-elt"></p></td></tr>
<tr><td><p>	धृष्टद्युम्नमहं मन्ये सेनापतिमरिन्दम।	</p></td><td>	5-151-49a	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-151-49x	<p class="mw-empty-elt"></p></td></tr>
<tr><td><p>	एवमुक्ते तु कृष्णेन संप्राहृष्यन्नरोत्तमाः ।।	</p></td><td>	5-151-49b	<p class="mw-empty-elt"></p></td></tr>
<tr><td><p>	तेषां प्रहृष्टमनसां नादः समभवन्महान्।<br>योग इत्यथ सैन्यानां त्वरतां संप्रधावताम् ।।	</p></td><td>	5-151-50a<br>5-151-50b	<p class="mw-empty-elt"></p></td></tr>
<tr><td><p>	हयवारणशब्दाश्च नेमिघोषाश्च सर्वतः।<br>शङ्खदुन्दुभिघोषाश्च तुमुलाः सर्वतोऽभवन् ।।	</p></td><td>	5-151-51a<br>5-151-51b	<p class="mw-empty-elt"></p></td></tr>
<tr><td><p>	तद्रुग्रं सागरनिभं क्षुब्धं बलसमागमम्।<br>रथपत्तिगजोदयं महोर्मिभिरिवाकुलम् ।।	</p></td><td>	5-151-52a<br>5-151-52b	<p class="mw-empty-elt"></p></td></tr>
<tr><td><p>	धावतामाहुयानानां तनुत्राणि च बध्नताम् ।<br>प्रयास्यतां पाण्डवानां ससैन्यानां समन्ततः ।।	</p></td><td>	5-151-53a<br>5-151-53b	<p class="mw-empty-elt"></p></td></tr>
<tr><td><p>	गङ्गेव पूर्णा दुर्धर्षा समदृश्यत वाहिनी ।<br>अग्रानीके भीमसेनो माद्रीपुत्रौ च दंशितौ ।।	</p></td><td>	5-151-54a<br>5-151-54b	<p class="mw-empty-elt"></p></td></tr>
<tr><td><p>	सौभद्रो द्रौपदेयाश्च धृष्टद्युम्नस्य पार्षतः ।<br>प्रभद्रकाश्च पञ्चाला भीमसेनमुखा ययुः ।।	</p></td><td>	5-151-55a<br>5-151-55b	<p class="mw-empty-elt"></p></td></tr>
<tr><td><p>	ततः शब्दः समभवत्सुमुद्रस्येव पर्वणि ।<br>	</p></td><td>	5-151-56a<br>5-151-56b	<p class="mw-empty-elt"></p></td></tr>
<tr><td><p>	<br>	</p></td><td>	5-151-57a<br>5-151-57b	<p class="mw-empty-elt"></p></td></tr>
<tr><td><p>	<br>	</p></td><td>	5-151-58a<br>5-151-58b	<p class="mw-empty-elt"></p></td></tr>
<tr><td><p>	फल्गु यच्चं बलं किंचिद्यच्चापि कृशदुर्बलम्।<br>तत्सङ्गृह्य ययौ राजा ये चापि परिचारकाः ।।	</p></td><td>	5-151-59a<br>5-151-59b	<p class="mw-empty-elt"></p></td></tr>
<tr><td><p>	उपप्लाव्ये तु पाञ्चाली द्रौपदी सत्यवादिनी ।<br>सह स्त्रीभिर्निनवृते दासीदाससमावृता ।।	</p></td><td>	5-151-60a<br>5-151-60b	<p class="mw-empty-elt"></p></td></tr>
<tr><td><p>	कृत्वा मूलप्रतीकारं गुल्मैः स्थावरजङ्गमैः ।<br>स्कन्धावारेण महता प्रययुः पाण्डुनन्दनाः ।।	</p></td><td>	5-151-61a<br>5-151-61b	<p class="mw-empty-elt"></p></td></tr>
<tr><td><p>	ददतो गां हिरण्यं च ब्राह्मणैरभिसंवृताः।<br>स्तूयमाना ययू राजन्रथैर्मणिविभूषितैः।।	</p></td><td>	5-151-62a<br>5-151-62b	<p class="mw-empty-elt"></p></td></tr>
<tr><td><p>	केकया धृष्टकेतुश्च पुत्रः काश्यस्य चाभिभूः ।<br>श्रेणिमान्वसुदानश्च शिखण्डी चापराजितः ।।	</p></td><td>	5-151-63a<br>5-151-63b	<p class="mw-empty-elt"></p></td></tr>
<tr><td><p>	हृष्टास्तुष्टाः कवचिनः सशस्त्राः समलङ्कृताः।<br>राजानमन्वयुः सर्वे परिवार्य युधिष्ठिरम् ।।	</p></td><td>	5-151-64a<br>5-151-64b	<p class="mw-empty-elt"></p></td></tr>
<tr><td><p>	जघनार्धे विराटश्च याज्ञसेनिश्च सौमकिः ।<br>सुधर्मा कुन्तिभोजश्च धृष्टद्युम्नस्य चात्मजाः ।।	</p></td><td>	5-151-65a<br>5-151-65b	<p class="mw-empty-elt"></p></td></tr>
<tr><td><p>	रथायुतानि चत्वारि हयाः पञ्चगुणास्तथा ।<br>पत्तिसैन्यं दशगुणं गजानामयुतानि षट् ।।	</p></td><td>	5-151-66a<br>5-151-66b	<p class="mw-empty-elt"></p></td></tr>
<tr><td><p>	अनाधृष्टिश्चेकितानो धृष्टकेतुश्च सात्यकिः ।<br>परिवार्य ययुः सर्वे वासुदेवधनञ्जयौ ।।	</p></td><td>	5-151-67a<br>5-151-67b	<p class="mw-empty-elt"></p></td></tr>
<tr><td><p>	आसाद्य तु कुरुक्षेत्रं व्यूढानीकाः प्रहारिणः ।<br>पाण्डवाः समदृश्यन्त नर्दन्तो वृषभा इव ।।	</p></td><td>	5-151-68a<br>5-151-68b	<p class="mw-empty-elt"></p></td></tr>
<tr><td><p>	तेऽवगाह्य कुरुक्षेत्रं शङ्खान्दध्मुररिन्दमाः।<br>तथैव दध्मतुः शङ्खं वासुदेवधनञ्जयौ ।।	</p></td><td>	5-151-69a<br>5-151-69b	<p class="mw-empty-elt"></p></td></tr>
<tr><td><p>	पाञ्चजन्यस्य निर्घोषं विस्फूर्जितमिवाशनेः ।<br>निशम्य सर्वसैन्यानि समहष्यन्त सर्वशः ।।	</p></td><td>	5-151-70a<br>5-151-70b	<p class="mw-empty-elt"></p></td></tr>
<tr><td><p>	शङ्खदुन्दुभिसंहृष्टः सिंहनादस्तरस्विनाम् ।<br>पृथिवीं चान्तरिक्षं च सागरांश्चान्वनादयत् ।।	</p></td><td>	5-151-71a<br>5-151-71b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि सैन्यनिर्याणपर्वणि <br>एकपञ्चाशदधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>