				
<tbody><tr><td><p>	<b>श्रीभगवानुवाच।</b>	</p></td><td>	5-76-1x	<p class="mw-empty-elt"></p></td></tr>
<tr><td><p>	भावं जिज्ञासमानोऽहं प्रणयादिदमब्रवम् ।<br>न चाक्षेपान्न पाण्डित्यान्न क्रोधान्न विवक्षया ।।	</p></td><td>	5-76-1a<br>5-76-1b	<p class="mw-empty-elt"></p></td></tr>
<tr><td><p>	वेदाहं तव माहात्म्यसुत ते वेद यद्बलम्।<br>उत ते वेद कर्माणि न त्वां परिभवाम्यहम् ।।	</p></td><td>	5-76-2a<br>5-76-2b	<p class="mw-empty-elt"></p></td></tr>
<tr><td><p>	यथा चात्मनि कल्याणं संभावयसि पाण्डव ।<br>सहस्रगुणमप्येतत्त्वयि संभावयाम्यहम् ।।	</p></td><td>	5-76-3a<br>5-76-3b	<p class="mw-empty-elt"></p></td></tr>
<tr><td><p>	यादृशे च कुले जन्म सर्वराजाभिपूजिते ।<br>बन्धुभिश्च सुहृद्भिश्च भीम त्वमसि तादृशः ।।	</p></td><td>	5-76-4a<br>5-76-4b	<p class="mw-empty-elt"></p></td></tr>
<tr><td><p>	जिज्ञासन्तो हि धर्मस्य सन्दिग्धस्य वृकोदर ।<br>पर्यायं नाध्यवस्यन्ति देवमानुषयोर्जनाः ।।	</p></td><td>	5-76-5a<br>5-76-5b	<p class="mw-empty-elt"></p></td></tr>
<tr><td><p>	स एव हेतुर्भूत्वा हि पुरुषस्यार्थसिद्धिषु।<br>विनाशेऽपि स एवास्य सन्दिग्धं कर्म पौरुषम् ।।	</p></td><td>	5-76-6a<br>5-76-6b	<p class="mw-empty-elt"></p></td></tr>
<tr><td><p>	अन्यथा परिदृष्टानि कविभिर्दोवदर्शिभिः ।<br>अन्यथा परिवर्तन्ते वेगा इव नभस्वतः ।।	</p></td><td>	5-76-7a<br>5-76-7b	<p class="mw-empty-elt"></p></td></tr>
<tr><td><p>	सुमन्त्रितं सुनीतं च न्यायतश्चोपपादितम् ।<br>कृतं मानुष्यकं कर्म दैनेनापि विरुद्ध्यते ।।	</p></td><td>	5-76-8a<br>5-76-8b	<p class="mw-empty-elt"></p></td></tr>
<tr><td><p>	दैवमप्यकृतं कर्म पौरुषेण विहन्यते ।<br>शीतमुष्णं तथा वर्षं क्षुत्पिपासे च भारत ।।	</p></td><td>	5-76-9a<br>5-76-9b	<p class="mw-empty-elt"></p></td></tr>
<tr><td><p>	यदन्यद्दिष्टभावस्य पुरुषस्य स्वयं कृतम् ।<br>तस्मादनुपरोधश्च विद्यते तत्र लक्षणम् ।।	</p></td><td>	5-76-10a<br>5-76-10b	<p class="mw-empty-elt"></p></td></tr>
<tr><td><p>	लोकस्य नान्यतो वृत्तिः पाण्डवान्यत्र कर्मणः।<br>एवंबुद्धिः प्रवर्तेत फलं स्यादुभयान्वये ।।	</p></td><td>	5-76-11a<br>5-76-11b	<p class="mw-empty-elt"></p></td></tr>
<tr><td><p>	य एवं कृतबुद्धिः स कर्मस्वेव प्रवर्तते ।<br>नासिद्धो व्यथते तस्य न सिद्धौ हर्षमश्रुते ।।	</p></td><td>	5-76-12a<br>5-76-12b	<p class="mw-empty-elt"></p></td></tr>
<tr><td><p>	तत्रेयमनुमात्रा मे भीमसेन विवक्षिता।<br>नैकान्तसिद्धिर्वक्तव्या शत्रुभिः सह संयुगे ।।	</p></td><td>	5-76-13a<br>5-76-13b	<p class="mw-empty-elt"></p></td></tr>
<tr><td><p>	नातिप्रहीणरश्मिः स्यात्तथा भावविपर्यये ।<br>विषादमर्च्छेद् ग्लानिं वाप्येतमर्थं ब्रवीमिते ।।	</p></td><td>	5-76-14a<br>5-76-14b	<p class="mw-empty-elt"></p></td></tr>
<tr><td><p>	श्वोभूते धृतराष्ट्रस्य समीपं प्राप्य पाण्डव।<br>यतिष्ये प्रशमं कर्तुं युष्मदर्थमहापयन् ।।	</p></td><td>	5-76-15a<br>5-76-15b	<p class="mw-empty-elt"></p></td></tr>
<tr><td><p>	शमं चेत्ते करिष्यन्ति ततोऽनन्तं यशो मम।<br>भवतां कच कृतः कामस्तेषां च श्रेय उत्तमम् ।।	</p></td><td>	5-76-16a<br>5-76-16b	<p class="mw-empty-elt"></p></td></tr>
<tr><td><p>	ते चेदभिनिवेक्ष्यन्ते नाभ्युपैष्यन्ति मे वचः ।<br>कुरवो युद्धमेवात्र घोरं कर्म भविष्यति ।।	</p></td><td>	5-76-17a<br>5-76-17b	<p class="mw-empty-elt"></p></td></tr>
<tr><td><p>	अस्मिन्युद्धे भीमसेन त्वयि भारः समाहितः।<br>धूरर्जुनेन धार्या स्याद्वेढव्य इतरो जनः ।।	</p></td><td>	5-76-18a<br>5-76-18b	<p class="mw-empty-elt"></p></td></tr>
<tr><td><p>	अहं हि यन्ता बीभत्सोर्भविता संयुगे सति।<br>धनञ्जयस्यैष कामो न हि युद्धं न कामये ।।	</p></td><td>	5-76-19a<br>5-76-19b	<p class="mw-empty-elt"></p></td></tr>
<tr><td><p>	तस्मादाशङ्कमानोऽहं वृकोदर मतिं तव।<br>गदतः क्लीबया वाचा तेजस्ते समदीदिपम् ।।	</p></td><td>	5-76-20a<br>5-76-20b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि<br> भगवद्यानपर्वणि षट्सप्ततितमोऽध्यायः ।।	</p></td><td>		<p class="mw-empty-elt"></p></td></tr>
</tbody>