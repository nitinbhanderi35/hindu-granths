				
<tbody><tr><td><p>	<b>धृतराष्ट्र उवाच।</b>	</p></td><td>	5-70-1x	<p class="mw-empty-elt"></p></td></tr>

<tr><td><p>	चक्षुष्मतां वै स्पृहयामि सञ्जय<br>द्रक्ष्यन्ति ये वासुदेवं समीपे।<br>विभ्राजमानं वपुषा परेण<br>प्रकाशयन्तं प्रदिशो दिशश्च ।।	</p></td><td>	5-70-1a<br>5-70-1b<br>5-70-1c<br>5-70-1d	<p class="mw-empty-elt"></p></td></tr>

<tr><td><p>	ईरयन्तं भारतीं भारताना-<br>मभ्यर्चनीयां शङ्करीं सृञ्जयानाम्।<br>बुभूषद्भिर्गर्हणीयामनिन्द्यां<br>परासूनामग्रहणीयरूपाम् ।।	</p></td><td>	5-70-2a<br>5-70-2b<br>5-70-2c<br>5-70-2d	<p class="mw-empty-elt"></p></td></tr>

<tr><td><p>	समुद्यन्तं सात्वतमेकवीरं<br>प्रणेतारमृषभं यादवानाम्।<br>निहन्तारं क्षोभणं शात्रवाणां<br>मुञ्चन्तं च द्विषतां वै यशांसि ।।	</p></td><td>	5-70-3a<br>5-70-3b<br>5-70-3c<br>5-70-3d	<p class="mw-empty-elt"></p></td></tr>

<tr><td><p>	द्रष्टारो हि कुरवस्तं समेता<br>महात्मानं शब्रुहणं वरेण्यम् ।<br>ब्रुवन्तं वाचमनृशंसरूपां<br>वृष्णिश्रेष्ठं मोहयन्तं मदीयान् ।।	</p></td><td>	5-70-4a<br>5-70-4b<br>5-70-4c<br>5-70-4d	<p class="mw-empty-elt"></p></td></tr>

<tr><td><p>	ऋषिं सनातनतभं विपश्चितं<br>वाचःसमुद्रं कलशं यतीनाम्।<br>अरिष्टनेमिं गरुडं सुपर्णं<br>हरिं प्रजानां भुवनस्य धाम ।।	</p></td><td>	5-70-5a<br>5-70-5b<br>5-70-5c<br>5-70-5d	<p class="mw-empty-elt"></p></td></tr>

<tr><td><p>	सहस्रशीर्षं पुरुषं पुराण-<br>मनादिमध्यान्तमनन्तकीर्तिम्।<br>शुक्रस्य धातारमजं च नित्यं<br>परं परेषां शरणं प्रपद्ये ।।	</p></td><td>	5-70-6a<br>5-70-6b<br>5-70-6c<br>5-70-6d	<p class="mw-empty-elt"></p></td></tr>

<tr><td><p>	त्रैलोक्यनिर्माणकरं जनित्रं<br>देवासुराणामथ नागरक्षसाम्।<br>नराधिपानां विदुषां प्रधान-<br>मिन्द्रानुजं तं शरणं प्रपद्ये ।।	</p></td><td>	5-70-7a<br>5-70-7b<br>5-70-7c<br>5-70-7d	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि<br> यानसन्धिपर्वणि सप्ततितमोऽध्यायः ।।	</p></td><td>		<p class="mw-empty-elt"></p></td></tr></tbody>