				
<tbody><tr><td><p>	<b>गालव उवाच।</b>	</p></td><td>	5-112-1x	<p class="mw-empty-elt"></p></td></tr>
<tr><td><p>	गरुत्मन्भुजगेन्द्रारे सुपर्ण विनतात्मज ।<br>नय मां तार्क्ष्य पूर्वेण यत्र धर्मस्य चक्षुषी ।।	</p></td><td>	5-112-1a<br>5-112-1b	<p class="mw-empty-elt"></p></td></tr>
<tr><td><p>	पूर्वमेतां दिशं गच्छ या पूर्वं परिकीर्तिता ।<br>देवतानां हि सान्निध्यमत्र कीर्तितवानसि ।।	</p></td><td>	5-112-2a<br>5-112-2b	<p class="mw-empty-elt"></p></td></tr>

<tr><td><p>	अत्र सत्यं च धर्मश्च त्वया सम्यक्प्रकीर्तितः।<br>इच्छेयं तु समागन्तुं समस्तैर्दैवतैरहम्।<br>भूयश्च तान्सुरान्द्रष्टुमिच्छेयमरुणानुज।।	</p></td><td>	5-112-3a<br>5-112-3b<br>5-112-3c	<p class="mw-empty-elt"></p></td></tr>
<tr><td><p>	<b>नारद उवाच।</b>	</p></td><td>	5-112-4x	<p class="mw-empty-elt"></p></td></tr>
<tr><td><p>	तमाह विनतासूनुरारोहस्वेति वै द्विजम्।<br>आरुरोहाथ स मुनिर्गरुडं गालवस्तदा ।।	</p></td><td>	5-112-4a<br>5-112-4b	<p class="mw-empty-elt"></p></td></tr>
<tr><td><p>	<b>गालव उवाच।</b>	</p></td><td>	5-112-5x	<p class="mw-empty-elt"></p></td></tr>
<tr><td><p>	क्रममाणस्य ते रूपं दृश्यते पन्नगाशन।<br>भास्करस्येव पूर्वाह्णे सहस्रांशोर्विवस्वतः ।।	</p></td><td>	5-112-5a<br>5-112-5b	<p class="mw-empty-elt"></p></td></tr>
<tr><td><p>	पक्षवातप्रणुन्नानां वृक्षाणामनुगामिनाम् ।<br>प्रस्थितानामिव समं पश्यामीह गतिं खग ।।	</p></td><td>	5-112-6a<br>5-112-6b	<p class="mw-empty-elt"></p></td></tr>
<tr><td><p>	ससागरवनामुर्वी सशैलवनकाननाम् ।<br>आकर्षन्निव चाभासि पक्षवातेन खेचर ।।	</p></td><td>	5-112-7a<br>5-112-7b	<p class="mw-empty-elt"></p></td></tr>
<tr><td><p>	समीननागनक्रं च खमिवारोप्यते जलम्।<br>वायुना चैव महता पक्षवातेन चानिशम् ।।	</p></td><td>	5-112-8a<br>5-112-8b	<p class="mw-empty-elt"></p></td></tr>
<tr><td><p>	तुल्यरूपाननान्मत्स्यांस्तथा तिमितिमिङ्गिलान् ।<br>नागाश्वनरवक्रांश्च पश्याम्युन्मथितानिव ।।	</p></td><td>	5-112-9a<br>5-112-9b	<p class="mw-empty-elt"></p></td></tr>
<tr><td><p>	महार्णवस्य च रवैः श्रोत्रे मे बधिरे कृते।<br>न श्रृणोमि न पश्यामि नात्मनो वेद्मि कारणम् ।।	</p></td><td>	5-112-10a<br>5-112-10b	<p class="mw-empty-elt"></p></td></tr>
<tr><td><p>	शनैः स तु भवात्यातु ब्रह्मवध्यामनुस्मरन् ।<br>न दृश्यते रविस्तात न दिशो न च खं खग ।।	</p></td><td>	5-112-11a<br>5-112-11b	<p class="mw-empty-elt"></p></td></tr>
<tr><td><p>	तम एव तु पश्यामि शरीरं ते न लक्षये ।<br>मणी व जात्यौ पश्यामि चक्षुषी तेऽहमण्डज ।।	</p></td><td>	5-112-12a<br>5-112-12b	<p class="mw-empty-elt"></p></td></tr>
<tr><td><p>	शरीरं तु न पश्यामि तव चैवात्मनश्च ह।<br>पदेपदे तु पश्यामि शरीरादग्निमुत्थितम् ।।	</p></td><td>	5-112-13a<br>5-112-13b	<p class="mw-empty-elt"></p></td></tr>
<tr><td><p>	स मे निर्वाप्य सहसा चक्षुषी शाम्यते पुनः।<br>तन्नियच्छ महावेगं गमने विनतात्मज ।।	</p></td><td>	5-112-14a<br>5-112-14b	<p class="mw-empty-elt"></p></td></tr>
<tr><td><p>	न मे प्रयोजनं किंचिद्गमने पन्नगाशन ।<br>संनिवर्त महाभाग न वेगं विषहामि ते ।।	</p></td><td>	5-112-15a<br>5-112-15b	<p class="mw-empty-elt"></p></td></tr>
<tr><td><p>	गुरवे संश्रुतानीह शतान्यष्टौ हि वाजिनाम् ।<br>एकतःश्यामकर्णानां शुभ्राणां चन्द्रवर्चसाम् ।।	</p></td><td>	5-112-16a<br>5-112-16b	<p class="mw-empty-elt"></p></td></tr>
<tr><td><p>	तेषां चैवापवर्गाय मार्गं पश्यामि नाण्डज।<br>ततोऽयं जीवितत्यागे दृष्टो मार्गोमयाऽऽत्मनः ।।	</p></td><td>	5-112-17a<br>5-112-17b	<p class="mw-empty-elt"></p></td></tr>
<tr><td><p>	नैव मेऽस्ति धनं किंचिन्न धनेनान्वितः सुहृत् ।<br>न चार्थेनापि महता शक्यमेतद्व्यपोहितुम् ।।	</p></td><td>	5-112-18a<br>5-112-18b	<p class="mw-empty-elt"></p></td></tr>
<tr><td><p>	<b>नारद उवाच।</b>	</p></td><td>	5-112-19x	<p class="mw-empty-elt"></p></td></tr>
<tr><td><p>	एवं बहु च दीनं च ब्रुवाणं गालवं तदा।<br>प्रत्युवाच व्रजन्नेव प्रहसन्विनतात्मजः ।।	</p></td><td>	5-112-19a<br>5-112-19b	<p class="mw-empty-elt"></p></td></tr>
<tr><td><p>	नातिप्रज्ञोऽसि विप्रर्षे योत्मानं त्युक्तुमिच्छसि ।<br>न चापि कृत्रिमः कालः कालो हि परमेश्वरः ।।	</p></td><td>	5-112-20a<br>5-112-20b	<p class="mw-empty-elt"></p></td></tr>
<tr><td><p>	किमहं पूर्वमेवेह भवता नाभिचोदितः।<br>उपायोऽत्र महानस्ति येनैतदुपपद्यते ।।	</p></td><td>	5-112-21a<br>5-112-21b	<p class="mw-empty-elt"></p></td></tr>
<tr><td><p>	तदेष ऋषभो नाम पर्वतः सागरान्तिके।<br>अत्र विश्रम्य भुक्त्वा च निवर्तिष्याव गालव ।।	</p></td><td>	5-112-22a<br>5-112-22b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि द्वादशाधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>