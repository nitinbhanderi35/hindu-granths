				
<tbody><tr><td><p>	<b>वैशंपायन उवाच।</b>	</p></td><td>	5-62-1x	<p class="mw-empty-elt"></p></td></tr>

<tr><td><p>	तथा तु पृच्छन्तमतीव पार्थं<br>वैचित्रवीर्यं तमचिन्तयित्वा।<br>उवाच कर्णो धृतराष्ट्रपुत्रं<br>प्रहर्षयन्संसदि कौरवाणाम् ।।	</p></td><td>	5-62-1a<br>5-62-1b<br>5-62-1c<br>5-62-1d	<p class="mw-empty-elt"></p></td></tr>

<tr><td><p>	मिथ्या प्रतिज्ञाय मया यदस्त्रं<br>रामात्कृतं ब्रह्ममयं पुरस्तात्।<br>विज्ञाय तेनास्मि तदैवमुक्त-<br>स्ते नान्तकाले प्रतिभास्यतीति ।।	</p></td><td>	5-62-2a<br>5-62-2b<br>5-62-2c<br>5-62-2d	<p class="mw-empty-elt"></p></td></tr>

<tr><td><p>	महापराधे ह्यपि यन्न तेन<br>महर्षिणाऽहं गुरुणा च शप्तः ।<br>शक्तः प्रदग्धुं ह्यपि तिग्मतेजाः<br>ससागरामप्यवनिं महर्षिः ।।	</p></td><td>	5-62-3a<br>5-62-3b<br>5-62-3c<br>5-62-3d	<p class="mw-empty-elt"></p></td></tr>

<tr><td><p>	प्रसादितं ह्यस्य मया मनोऽभू-<br>च्छुश्रूषया स्वेन च पौरुषेण<br>तदस्ति चास्त्रं मम सावशेषं<br>तस्मात्समर्थोऽस्मि ममैष भारः।।	</p></td><td>	5-62-4a<br>5-62-4b<br>5-62-4c<br>5-62-4d	<p class="mw-empty-elt"></p></td></tr>

<tr><td><p>	निमेषमात्रात्तमृषेः प्रसाद-<br>मवाप्य पाञ्चालकरूशमत्स्यान्।<br>निहत्य पार्थान्सह पुत्रपौत्रै-<br>र्लोकानहं शस्त्रजितान्प्रपत्स्ये।।	</p></td><td>	5-62-5a<br>5-62-5b<br>5-62-5c<br>5-62-5d	<p class="mw-empty-elt"></p></td></tr>

<tr><td><p>	पितामहस्तिष्ठतु ते समीपे<br>द्रोणश्च सर्वे च नरेन्द्रमुख्याः ।<br>ऋषिप्रसादेन बलेन गत्वा<br>पार्थान्हनिष्यामि ममैष भारः ।।	</p></td><td>	5-62-6a<br>5-62-6b<br>5-62-6c<br>5-62-6d	<p class="mw-empty-elt"></p></td></tr>

<tr><td><p>	एवं ब्रुवन्तं तमुवाच भीष्मः<br>किं कत्थसे कालपरीतबुद्धे।<br>न कर्ण जानासि यथा प्रधाने<br>हते हताः स्युर्धृतराष्ट्रपुत्राः ।।	</p></td><td>	5-62-7a<br>5-62-7b<br>5-62-7c<br>5-62-7d	<p class="mw-empty-elt"></p></td></tr>

<tr><td><p>	यत्खाण्डवं दाहयता कृतं हि<br>कृष्णद्वितीयेन धनञ्जयेन।<br>श्रुत्वैव तत्कर्म नियन्तुमात्मा<br>युक्तस्त्वया वै सहबान्धवेन ।।	</p></td><td>	5-62-8a<br>5-62-8b<br>5-62-8c<br>5-62-8d	<p class="mw-empty-elt"></p></td></tr>

<tr><td><p>	यां चापि शक्तिं त्रिदशाधिपस्ते<br>ददौ महात्मा भगवान्महेन्द्रः।<br>भस्मीकृतां तां समरे विशीर्णां<br>चक्राहतां द्रक्ष्यसि केशवेन ।।	</p></td><td>	5-62-9a<br>5-62-9b<br>5-62-9c<br>5-62-9d	<p class="mw-empty-elt"></p></td></tr>

<tr><td><p>	यस्ते शरः सर्पमुखो विभाति<br>सदाऽग्र्यमाल्यैर्महितः प्रयत्नात्।<br>स पाण्डुपुत्राभिहतः शरौघैः<br>सह त्वया यास्यति कर्ण नाशम् ।।	</p></td><td>	5-62-10a<br>5-62-10b<br>5-62-10c<br>5-62-10d	<p class="mw-empty-elt"></p></td></tr>

<tr><td><p>	बाणस्य भौमस्य च कर्ण हन्ता<br>किरीटिनं रक्षति वासुदेवः ।<br>यस्त्वादृशानां च वरीयसां च<br>हन्ता रिपूणां तुमुले प्रगाढे ।।	</p></td><td>	5-62-11a<br>5-62-11b<br>5-62-11c<br>5-62-11d	<p class="mw-empty-elt"></p></td></tr>
<tr><td><p>	<b>कर्ण उवाच।</b>	</p></td><td>	5-62-12x	<p class="mw-empty-elt"></p></td></tr>

<tr><td><p>	असंशयं वृष्णिपतिर्यथोक्त-<br>स्तथा च भूयांश्च ततो महात्मा।<br>अहं यदुक्तः परुषं तु किंचि-<br>त्पितामहस्तस्य फलं शृणोतु ।।	</p></td><td>	5-62-12a<br>5-62-12b<br>5-62-12c<br>5-62-12d	<p class="mw-empty-elt"></p></td></tr>

<tr><td><p>	न्यस्यामि शस्त्राणि न जातु सङ्ख्ये<br>पितामहो द्रक्ष्यति मां सभायाम्।<br>त्वयि प्रशान्ते तु मम प्रभावं<br>द्रक्ष्यन्ति सर्वे भुवि भूमिपालाः ।।	</p></td><td>	5-62-13a<br>5-62-13b<br>5-62-13c<br>5-62-13d	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-62-14x	<p class="mw-empty-elt"></p></td></tr>

<tr><td><p>	इत्येवमुक्त्वा स महाधनुष्मान्<br>हित्वा सभां स्वं भवनं जगाम ।<br>भीष्मस्तु दुर्योधनमेव राजन्<br>मध्ये कुरूणां प्रहसन्नुवाच ।।	</p></td><td>	5-62-14a<br>5-62-14b<br>5-62-14c<br>5-62-14d	<p class="mw-empty-elt"></p></td></tr>

<tr><td><p>	सत्यप्रतिज्ञः किल सूतपुत्र-<br>स्तथा कस भारं विषहेत कस्मात्।<br>व्यूहं प्रतिव्यूह्य शिरांसि भित्त्वा<br>लोकक्षयं पश्यत भीमसेनात् ।।	</p></td><td>	5-62-15a<br>5-62-15b<br>5-62-15c<br>5-62-15d	<p class="mw-empty-elt"></p></td></tr>

<tr><td><p>	आवन्त्यकालिङ्गजयद्रथेषु<br>चेदिध्वजे तिष्ठति बाह्लिके च।<br>अहं हनिष्यामि सदा परेषां<br>सहस्रशश्चायुतशश्च योधान् ।।	</p></td><td>	5-62-16a<br>5-62-16b<br>5-62-16c<br>5-62-16d	<p class="mw-empty-elt"></p></td></tr>

<tr><td><p>	यदैव रामे भगवत्यनिन्द्ये<br>ब्रह्मब्रुवाणः कृतवांस्तदस्त्रम्।<br>तदैव धर्मश्च तषश्च नष्टं<br>वैकर्तनस्याधमपूरुषस्य ।।	</p></td><td>	5-62-17a<br>5-62-17b<br>5-62-17c<br>5-62-17d	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-62-18x	<p class="mw-empty-elt"></p></td></tr>

<tr><td><p>	तथोक्तवाक्ये नृपतीन्द्र भीष्मे<br>निक्षिप्य शस्त्राणि गते च कर्णे।<br>वैचित्रवीर्यस्य सुतोऽल्पबुद्धि-<br>र्दुर्योधनः शान्तनवं बभाषे ।।	</p></td><td>	5-62-18a<br>5-62-18b<br>5-62-18c<br>5-62-18d	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>यानसन्धिपर्वणि द्विषष्टितमोऽध्यायः ।।	</p></td><td>		<p class="mw-empty-elt"></p></td></tr></tbody>