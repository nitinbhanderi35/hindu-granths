				
<tbody><tr><td><p>	<b>इन्द्र उवाच।</b>	</p></td><td>	5-10-1x	<p class="mw-empty-elt"></p></td></tr>
<tr><td><p>	सर्वं व्याप्तमिदं देवा वृत्रेण जगदव्ययम्।<br>न ह्यस्य सदृशं किञ्चित्प्रतिघाताय यद्भवेत् ।।	</p></td><td>	5-10-1a<br>5-10-1b	<p class="mw-empty-elt"></p></td></tr>
<tr><td><p>	समर्थो ह्यभवं पूर्वमसमर्थोऽस्मि सांप्रतम्।<br>कथं नु कार्यं भद्रं वो दुर्धर्षः स हि मे मतः ।।	</p></td><td>	5-10-2a<br>5-10-2b	<p class="mw-empty-elt"></p></td></tr>
<tr><td><p>	तेजस्वी च महात्मा च युद्धे चामितविक्रमः ।<br>ग्रसेत्रिभुवनं सर्वं सदेवासुरमानुषम् ।।	</p></td><td>	5-10-3a<br>5-10-3b	<p class="mw-empty-elt"></p></td></tr>
<tr><td><p>	तस्माद्विनिश्चयमिमं शृणुध्वं त्रिदिवौकसः।<br>विष्णोः क्षयमुपागम्य समेत्य च महात्मना ।।	</p></td><td>	5-10-4a<br>5-10-4b	<p class="mw-empty-elt"></p></td></tr>
<tr><td><p>	तेन संमन्त्र्य वेत्स्यामो वधोपायं दुरात्मनः ।	</p></td><td>	5-10-5a	<p class="mw-empty-elt"></p></td></tr>
<tr><td><p>	<b>शल्य उवाच।</b>	</p></td><td>	5-10-5x	<p class="mw-empty-elt"></p></td></tr>
<tr><td><p>	एवमुक्ते मघवता देवाः शर्षिगणास्तदा।<br>शरण्यं शरमं देवं जग्मुर्विष्णुं महाबलम् ।।	</p></td><td>	5-10-5b<br>5-10-5c	<p class="mw-empty-elt"></p></td></tr>
<tr><td><p>	ऊचुश्च सर्वे देवेशं विष्णुं वृत्रभयार्दिताः।<br>त्रयो लोकास्त्वया क्रान्तास्त्रिभिर्विक्रमणैः पुरा ।।	</p></td><td>	5-10-6a<br>5-10-6b	<p class="mw-empty-elt"></p></td></tr>
<tr><td><p>	अमृतं चाहृतं विष्णो दैत्याश्च निहता रणे।<br>बलिं बद्ध्वा महादैत्यं शक्रो देवाधिपः कृतः ।।	</p></td><td>	5-10-7a<br>5-10-7b	<p class="mw-empty-elt"></p></td></tr>
<tr><td><p>	त्वं प्रभुः सर्वदेवानां त्वया सर्वमिदं ततम्।<br>त्वं हि देवो महादेव सर्वलोकनमस्कृतः ।।	</p></td><td>	5-10-8a<br>5-10-8b	<p class="mw-empty-elt"></p></td></tr>
<tr><td><p>	गतिर्भव त्वं देवानां सेन्द्राणाममरोत्तम।<br>जगद्व्याप्तमिदं सर्वं वृत्रेणासुरसूदन ।।	</p></td><td>	5-10-9a<br>5-10-9b	<p class="mw-empty-elt"></p></td></tr>
<tr><td><p>	<b>विष्णुरुवाच।</b>	</p></td><td>	5-10-10x	<p class="mw-empty-elt"></p></td></tr>
<tr><td><p>	अवश्यं करणीयं मे भवतां हितमुत्तमम्।<br>तस्मादुपायं वक्ष्यामि यथाऽसौ नभविष्यति ।।	</p></td><td>	5-10-10a<br>5-10-10b	<p class="mw-empty-elt"></p></td></tr>
<tr><td><p>	गच्छध्वं सर्षिगन्धर्वा यत्रासौ विश्वरूपधृक्।<br>साम तस्य प्रयुञ्जध्वं तत एनं विजेष्यथ ।।	</p></td><td>	5-10-11a<br>5-10-11b	<p class="mw-empty-elt"></p></td></tr>
<tr><td><p>	भविष्यति जयो देवाः शक्रस्य मम तेजसा ।<br>अदृश्यश्च प्रवेक्ष्यामि वज्रे ह्यस्यायुधोत्तमे ।।	</p></td><td>	5-10-12a<br>5-10-12b	<p class="mw-empty-elt"></p></td></tr>
<tr><td><p>	गच्छध्वमृषिभिः सार्धं गन्धर्वैश्च सुरोत्तमाः ।<br>वृत्रस्य सह शक्रेण सन्धिं कुरुत माचिरम् ।।	</p></td><td>	5-10-13a<br>5-10-13b	<p class="mw-empty-elt"></p></td></tr>
<tr><td><p>	<b>शल्य उवाच।</b>	</p></td><td>	5-10-14x	<p class="mw-empty-elt"></p></td></tr>
<tr><td><p>	एवमुक्ते तु देवेन ऋषयस्त्रिदशास्तथा ।<br>ययुः समेत्य सहिताः शक्रं कृत्वा पुरःसरम् ।।	</p></td><td>	5-10-14a<br>5-10-14b	<p class="mw-empty-elt"></p></td></tr>
<tr><td><p>	समीपमेत्य च यदा सर्व एव महौजसः।<br>तं तेजसा प्रज्वलितं प्रतपन्तं दिशो दश ।।	</p></td><td>	5-10-15a<br>5-10-15b	<p class="mw-empty-elt"></p></td></tr>
<tr><td><p>	ग्रसन्तमिव लोकांस्त्रीन्सूर्याचन्द्रमसौ यथा।<br>ददृशुस्ते ततो वृत्रं शक्रेण सह देवताः ।।	</p></td><td>	5-10-16a<br>5-10-16b	<p class="mw-empty-elt"></p></td></tr>
<tr><td><p>	ऋषयोऽथ ततोऽभ्येत्य वृत्रमूचुः प्रियं वचः।<br>व्याप्तं जगदिदं सर्वं तेजसा तव दुर्जय ।।	</p></td><td>	5-10-17a<br>5-10-17b	<p class="mw-empty-elt"></p></td></tr>
<tr><td><p>	न च शक्नोषि निर्जेषुं वासवं बलिनां वर।<br>युध्यतोश्चापि वां कालो व्यतीतः सुमहानिह ।।	</p></td><td>	5-10-18a<br>5-10-18b	<p class="mw-empty-elt"></p></td></tr>
<tr><td><p>	पीड्यन्ते च प्रजाः सर्वाः सदेवासुरमानुषाः ।<br>सख्यं भवतु ते वृत्र शक्रेण सह नित्यदा ।।	</p></td><td>	5-10-19a<br>5-10-19b	<p class="mw-empty-elt"></p></td></tr>
<tr><td><p>	अवाप्स्यसि सुखं त्वं च शक्रलोकांश्च शाश्वतान्।<br>ऋषिवाक्यं निशम्याथ वृत्रःस तु महाबलः ।।	</p></td><td>	5-10-20a<br>5-10-20b	<p class="mw-empty-elt"></p></td></tr>
<tr><td><p>	उवाच तानृषीन्सर्वान्प्रणम्य शिरसाऽसुरः ।<br>सर्वे यूयं महाभागा गन्धर्वाश्चैव सर्वशः ।।	</p></td><td>	5-10-21a<br>5-10-21b	<p class="mw-empty-elt"></p></td></tr>

<tr><td><p>	यद्ब्रूथ तच्छ्रुतं सर्वं ममापि श्रृणुतानघाः।<br>सन्धिः कथं वै भविता मम शक्रस्य चोभयोः ।<br>तेजसोर्हि द्वयोर्देवाः सख्यं वै भविता कथम् ।।	</p></td><td>	5-10-22a<br>5-10-22b<br>5-10-22c	<p class="mw-empty-elt"></p></td></tr>
<tr><td><p>	<b>ऋषय ऊचुः ।</b>	</p></td><td>	5-10-23x	<p class="mw-empty-elt"></p></td></tr>

<tr><td><p>	सकृत्सतां सङ्गतमीप्सितव्यं<br>ततः परं भविता भव्यमेव।<br>नातिक्रामेत्सत्पुरुषेण सङ्गतं<br>तस्मात्सतां संगतमीप्सितव्यम् ।।	</p></td><td>	5-10-23a<br>5-10-23b<br>5-10-23c<br>5-10-23d	<p class="mw-empty-elt"></p></td></tr>

<tr><td><p>	दृढं सतां सङ्गतं चापि नित्यं<br>ब्रूयाच्चार्थं ह्यर्थकृच्छ्रेषु धीराः ।<br>महार्थवत्सत्पुरुषेण सङ्गतं<br>तस्मात्सन्तं न जिघांसेत धीरः ।।	</p></td><td>	5-10-24a<br>5-10-24b<br>5-10-24c<br>5-10-24d	<p class="mw-empty-elt"></p></td></tr>
<tr><td><p>	इन्द्रः सतां संमतश्च निवासश्च महात्मनाम्।<br>सत्यवादी ह्यनिन्द्यश्च धर्मवित्सूक्ष्मनिश्चयः ।।	</p></td><td>	5-10-25a<br>5-10-25b	<p class="mw-empty-elt"></p></td></tr>
<tr><td><p>	तेन ते सह शक्रेण सन्धिर्भवतु नित्यदा।<br>एवं विश्वासमागच्छ मा ते भूद्बुद्धिरन्यथा ।।	</p></td><td>	5-10-26a<br>5-10-26b	<p class="mw-empty-elt"></p></td></tr>
<tr><td><p>	<b>शल्य उवाच।</b>	</p></td><td>	5-10-27x	<p class="mw-empty-elt"></p></td></tr>
<tr><td><p>	महर्षिवचनं श्रुत्वा तानुवाच महाद्युतिः।<br>अवश्यं भगवन्तो मे माननीयास्तपस्विनः।।	</p></td><td>	5-10-27a<br>5-10-27b	<p class="mw-empty-elt"></p></td></tr>
<tr><td><p>	ब्रवीमि यदहं देवास्तत्सर्वं क्रियते यदि।<br>ततः सर्वं करिष्यामि यदूचुर्मां दिवौकसः ।।	</p></td><td>	5-10-28a<br>5-10-28b	<p class="mw-empty-elt"></p></td></tr>
<tr><td><p>	न शुष्केण न चाद्रेण नाश्मना न च दारुणा ।<br>न शस्त्रेण न चास्त्रेण न दिवा न तथा निशि ।।	</p></td><td>	5-10-29a<br>5-10-29b	<p class="mw-empty-elt"></p></td></tr>
<tr><td><p>	वध्यो भवेयं विप्रेन्द्राः शक्रस्य सह दैवतैः ।<br>एवं मे रोचते सन्धिः शक्रेण सह नित्यदा ।।	</p></td><td>	5-10-30a<br>5-10-30b	<p class="mw-empty-elt"></p></td></tr>
<tr><td><p>	बाढमित्येव ऋषयस्तमूचुर्भरतर्षभ।<br>एवं वृत्ते तु सन्धाने वृत्रः प्रमुदितोऽभवत् ।।	</p></td><td>	5-10-31a<br>5-10-31b	<p class="mw-empty-elt"></p></td></tr>
<tr><td><p>	` ततः सन्धिं मिथः कृत्वा ऋषयो दीप्ततेजसः।<br>शक्रस्य सह वृत्रेण पुनर्जग्मुर्यथागतम् '।।	</p></td><td>	5-10-32a<br>5-10-32b	<p class="mw-empty-elt"></p></td></tr>
<tr><td><p>	युक्तः सदाऽभवच्चापि शक्रो हर्षसमन्वितः।<br>वृत्रस्य वधसंयुक्तानुपायानन्वचिन्तयत् ।।	</p></td><td>	5-10-33a<br>5-10-33b	<p class="mw-empty-elt"></p></td></tr>
<tr><td><p>	` अभिसन्धिर्महेन्द्रस्य सन्धिकर्मणि यः कृतः।<br>ऋषिभिस्त्वीरितं यच्च महेन्द्रस्तदनुस्मरन् ।।'	</p></td><td>	5-10-34a<br>5-10-34b	<p class="mw-empty-elt"></p></td></tr>
<tr><td><p>	छिद्रान्वेषी समुद्विग्नः सदा वसति देवराट्।<br>स कदाचिन्समुद्रान्ते समपश्यन्महासुरम् ।।	</p></td><td>	5-10-35a<br>5-10-35b	<p class="mw-empty-elt"></p></td></tr>
<tr><td><p>	सन्ध्याकाल उपावृत्ते मुहूर्ते चातिदारुणे।<br>ततः संचिन्त्य भगवान्वरदानं महात्मनः ।।	</p></td><td>	5-10-36a<br>5-10-36b	<p class="mw-empty-elt"></p></td></tr>
<tr><td><p>	सन्ध्येयं वर्तते रौद्रा न रात्रिर्दिवसं न च।<br>वृत्रश्चावश्यवध्योऽयं मम सर्वहरो रिपुः ।।	</p></td><td>	5-10-37a<br>5-10-37b	<p class="mw-empty-elt"></p></td></tr>
<tr><td><p>	यदि वृत्रं न हन्म्यद्य वञ्चयित्वा महासुरम्।<br>महाबलं महाकायं न मे श्रेयो भविष्यति।।	</p></td><td>	5-10-38a<br>5-10-38b	<p class="mw-empty-elt"></p></td></tr>
<tr><td><p>	एवं संचिन्तयन्नेव शक्रो विष्णुमनुस्मरन्।<br>अथ फेनं तदाऽपश्यत् समुद्रे पर्वतोपमप् ।।	</p></td><td>	5-10-39a<br>5-10-39b	<p class="mw-empty-elt"></p></td></tr>
<tr><td><p>	नायं युष्को न चाद्रोऽयं न च शस्त्रमिदं तथा।<br>एनं क्षेप्स्यामि वृत्रस्य क्षणादेव नशिष्यति।।	</p></td><td>	5-10-40a<br>5-10-40b	<p class="mw-empty-elt"></p></td></tr>
<tr><td><p>	सवज्रमथ फेनं तं क्षिप्रं वृत्रे निसृष्टवान्।<br>प्रविश्य फेनं तं विष्णुरथ वृत्रं व्यनाशयत् ।।	</p></td><td>	5-10-41a<br>5-10-41b	<p class="mw-empty-elt"></p></td></tr>
<tr><td><p>	निहते तु ततो वृत्रे दिशो वितिमिराऽभवन्।<br>प्रववौ च शिवो वायुः प्रजाश्च जहृषुस्तथा ।।	</p></td><td>	5-10-42a<br>5-10-42b	<p class="mw-empty-elt"></p></td></tr>
<tr><td><p>	ततो देवाः सगन्धर्वा यक्षरक्षोमहोरगाः ।<br>ऋषयश्च महेन्द्रं तमस्तुवन्विविधैः स्तवैः ।।	</p></td><td>	5-10-43a<br>5-10-43b	<p class="mw-empty-elt"></p></td></tr>
<tr><td><p>	नमस्कृतः सर्वभूतैः सर्वभूतान्यसान्त्वयत्।<br>हत्वा शत्रुं प्रहृष्टात्मा वासवः सह दैवतैः ।।	</p></td><td>	5-10-44a<br>5-10-44b	<p class="mw-empty-elt"></p></td></tr>
<tr><td><p>	विष्णुं त्रिभुवनश्रेष्ठं पूजयामास धर्मवित्।<br>ततो हते महावीर्ये वृत्रे देवभयङ्करे।।	</p></td><td>	5-10-45a<br>5-10-45b	<p class="mw-empty-elt"></p></td></tr>
<tr><td><p>	अनृतेनाभिभूतोऽभूच्छक्रः परमदुर्मनाः ।<br>त्रैशीर्षयाऽभिभूतश्च स पूर्वं ब्रह्महत्यया।।	</p></td><td>	5-10-46a<br>5-10-46b	<p class="mw-empty-elt"></p></td></tr>
<tr><td><p>	` महादेवस्य भूतैश्च स पुनर्ब्रह्महा इति।<br>आक्रुष्टो निर्भयैर्भूयो व्रीडितो बलवृत्रहा '।।	</p></td><td>	5-10-47a<br>5-10-47b	<p class="mw-empty-elt"></p></td></tr>
<tr><td><p>	सोऽन्तमाश्रित्य लोकानां नष्टसंज्ञो विचेतनः।<br>न प्राज्ञायत देवेन्द्रस्त्वभिभूतः स्वकर्मभिः ।।	</p></td><td>	5-10-48a<br>5-10-48b	<p class="mw-empty-elt"></p></td></tr>
<tr><td><p>	प्रतिच्छन्नोऽवसच्चाप्सु चेष्टमान इवोरगः ।<br>ततः प्रनष्टे देवेन्द्रे ब्रह्महत्या भयार्दिते।।	</p></td><td>	5-10-49a<br>5-10-49b	<p class="mw-empty-elt"></p></td></tr>
<tr><td><p>	भूमिः प्रध्वस्तसंकाशा निर्वृक्षा शुष्ककानना ।<br>विच्छिन्नस्रोतसो नद्यः सरांस्यनुदकानि च।।	</p></td><td>	5-10-50a<br>5-10-50b	<p class="mw-empty-elt"></p></td></tr>
<tr><td><p>	संक्षोभश्चापि सत्वानामनावृष्टिकृतोऽभवत्।<br>देवाश्चापि भृशं त्रस्तास्तथा सर्वे महर्षयः ।।	</p></td><td>	5-10-51a<br>5-10-51b	<p class="mw-empty-elt"></p></td></tr>
<tr><td><p>	अराजकं जगत्सर्वमभिभूतमुपद्रवैः।<br>ततो भीताऽभवन्देवाः को नो राजा भवेदिति ।।	</p></td><td>	5-10-52a<br>5-10-52b	<p class="mw-empty-elt"></p></td></tr>
<tr><td><p>	दिवि देवर्षयश्चापि देवराजविनाकृताः।<br>न स्म कश्चन देवानां राज्ये वै कुरुते मतिम् ।।	</p></td><td>	5-10-53a<br>5-10-53b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि<br> सेनोद्योगपर्वणि दशमोऽध्यायः ।।	</p></td><td>		<p class="mw-empty-elt"></p></td></tr></tbody>