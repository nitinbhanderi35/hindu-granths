				
<tbody><tr><td><p>	<b>वैशंपायान उवाच।</b>	</p></td><td>	5-66-1x	<p class="mw-empty-elt"></p></td></tr>
<tr><td><p>	दुर्योधने धार्तराष्ट्रे तद्वचो नाभिनन्दति।<br>तूष्णींभूतेषु सर्वेषु समुत्तस्थुर्नरर्षभाः ।।	</p></td><td>	5-66-1a<br>5-66-1b	<p class="mw-empty-elt"></p></td></tr>
<tr><td><p>	उत्थितेषु महाराज पृथिव्यां सर्वराजसु।<br>रहिते सञ्जयं राजा परिप्रष्टुं प्रचक्रमे ।।	</p></td><td>	5-66-2a<br>5-66-2b	<p class="mw-empty-elt"></p></td></tr>
<tr><td><p>	आशंसमानो विजयं तेषां पुत्रवशानुगः ।<br>आत्मनश्च परेषां च पाण्डवानां च निश्चयम् ।।	</p></td><td>	5-66-3a<br>5-66-3b	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	5-66-4x	<p class="mw-empty-elt"></p></td></tr>

<tr><td><p>	गावल्गणे ब्रूहि नः सारफल्गु<br>स्वेसनायं यावदिहास्ति किंचित्।<br>त्वं पाण्डवानां निपुणं वेत्थ सर्वं<br>किमेषां ज्यायः किमु तेषां कनीयः ।।	</p></td><td>	5-66-4a<br>5-66-4b<br>5-55-4c<br>5-66-4d	<p class="mw-empty-elt"></p></td></tr>

<tr><td><p>	त्वमेतयोः सारवित्सर्वदर्शी<br>धर्मार्थयोर्निपुणो निश्चयज्ञः।<br>स मे पृष्टः सञ्जय ब्रूहि सर्वं<br>युध्यमानाः कतरेऽस्मिन्न सन्ति ।।	</p></td><td>	5-66-5a<br>5-66-5b<br>5-66-5c<br>5-66-5d	<p class="mw-empty-elt"></p></td></tr>
<tr><td><p>	<b>सञ्जय उवाच।</b>	</p></td><td>	5-66-6x	<p class="mw-empty-elt"></p></td></tr>

<tr><td><p>	न त्वां ब्रूयां रहिते जातु किंचि-<br>दसूया हि त्वां प्रविशेत राजन्।<br>आनयस्व पितरं महाव्रतं<br>गान्धारीं च महिषीमाजमीढ ।।	</p></td><td>	5-66-6a<br>5-66-6b<br>5-66-6c<br>5-66-6d	<p class="mw-empty-elt"></p></td></tr>

<tr><td><p>	तो तेऽसूयां विनयेतां नरेन्द्र<br>धर्मज्ञौ तौ निपुणौ निश्चयज्ञौ ।<br>तयोस्तु त्वां सन्निधौ तद्वदेयं<br>कृत्स्नं मतं केशवपार्थयोर्यत् ।।	</p></td><td>	5-66-7a<br>5-66-7b<br>5-66-7c<br>5-66-7d	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-66-8x	<p class="mw-empty-elt"></p></td></tr>
<tr><td><p>	इत्युक्तेन च गान्धारी व्यासश्चात्राजगामह।<br>आनीतौ विदुरेणेह सभां शीघ्रं प्रवेशितौ ।।	</p></td><td>	5-66-8a<br>5-66-8b	<p class="mw-empty-elt"></p></td></tr>
<tr><td><p>	ततस्तन्मतमाज्ञाय सञ्जयस्यात्मजस्य च।<br>अभ्युपेत्य महाप्राज्ञः कृष्णद्वैपायनोऽब्रवीत् ।।	</p></td><td>	5-66-9a<br>5-66-9b	<p class="mw-empty-elt"></p></td></tr>
<tr><td><p>	<b>व्यास उवाच।</b>	</p></td><td>	5-66-10x	<p class="mw-empty-elt"></p></td></tr>

<tr><td><p>	संपृच्छते धृतराष्ट्रय सञ्जय<br>आचक्ष्व सर्वं यावदेषोऽनुयुङ्क्ते।<br>सर्वं यावद्वेत्थ तस्मिन्यथाव-<br>द्याथातथ्यं वासुदेवेऽर्जुने च ।।	</p></td><td>	5-66-10a<br>5-66-10b<br>5-66-10c<br>5-66-10d	<p class="mw-empty-elt"></p></td></tr>
<tr><td><p>	।। इति श्रीमन्महाभारतो उद्योगपर्वणि <br>यानसन्धिपर्वणि षट्षष्टितमोऽध्यायः ।।	</p></td><td>		<p class="mw-empty-elt"></p></td></tr></tbody>