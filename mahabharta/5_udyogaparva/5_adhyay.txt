				
<tbody><tr><td><p>	<b>वैशंपायन उवाच।</b>	</p></td><td>	5-5-1x	<p class="mw-empty-elt"></p></td></tr>
<tr><td><p>	द्रुपदेनैवमुक्ते तु वाक्ये वाक्यविदां वरः।<br>वसुदेवसुतस्तत्र पृष्णिसिंहोऽब्रवीदिदम् ।।	</p></td><td>	5-5-1a<br>5-5-1b	<p class="mw-empty-elt"></p></td></tr>
<tr><td><p>	उपपन्नमिदं वाक्यं सोमकानां धुरंधरे।<br>अर्थसिद्धिकरं राज्ञः पाण्डवस्यामितौजसः ।।	</p></td><td>	5-5-2a<br>5-5-2b	<p class="mw-empty-elt"></p></td></tr>
<tr><td><p>	एतच्च पूर्वं कार्यं नः सुनीतिमभिकाङ्क्षताम्।<br>अन्यथा ह्याचरन्कर्म पुरुषः स्यात्सुबालिशः ।।	</p></td><td>	5-5-3a<br>5-5-3b	<p class="mw-empty-elt"></p></td></tr>
<tr><td><p>	किं तु संबन्धकं तुल्यमस्माकं कुरुपाण्डुषु।<br>यथेष्टं वर्तमानेषु पाण्डवेषु च तेषु च ।।	</p></td><td>	5-5-4a<br>5-5-4b	<p class="mw-empty-elt"></p></td></tr>
<tr><td><p>	ते विवाहार्थमानीता वयं सर्वे तथा भवान् ।<br>कृते विवाहे मुदिता गमिष्यामो गृहान्प्रति ।।	</p></td><td>	5-5-5a<br>5-5-5b	<p class="mw-empty-elt"></p></td></tr>
<tr><td><p>	भवान्वृद्धतमो राज्ञां वयसा च श्रुतेन च।<br>शिष्यवत्ते वयं सर्वे भवामेह न संशयः ।।	</p></td><td>	5-5-6a<br>5-5-6b	<p class="mw-empty-elt"></p></td></tr>
<tr><td><p>	भवन्तं धृतराष्ट्रश्च सततं बहु मन्यते।<br>आचार्ययोः सखा चासि द्रोणस्य च कृपस्व च ।।	</p></td><td>	5-5-7a<br>5-5-7b	<p class="mw-empty-elt"></p></td></tr>
<tr><td><p>	स भवान्प्रेषयत्वद्य पाण्डवार्थकरं वचः।<br>सर्वेषां निश्चितं तन्नः प्रेषयिष्यति यद्भवान् ।।	</p></td><td>	5-5-8a<br>5-5-8b	<p class="mw-empty-elt"></p></td></tr>
<tr><td><p>	यदि तावच्छमं कुर्यन्न्यायेन कुरुपुङ्गवः।<br>न भवेत्कुरुपाण्डूनां सौभ्रात्रेण महान्क्षयः ।।	</p></td><td>	5-5-9a<br>5-5-9b	<p class="mw-empty-elt"></p></td></tr>
<tr><td><p>	अथ दर्पान्वितो मोहान्न कुर्याद्धृतराष्ट्रजः ।<br>अन्येषां प्रेषयित्वा च पश्चादस्मान्सभाह्वये ।।	</p></td><td>	5-5-10a<br>5-5-10b	<p class="mw-empty-elt"></p></td></tr>
<tr><td><p>	ततो दुर्योधनो मन्दः सहामात्यः सबान्धवः ।<br>निष्ठामापत्स्यते मूढः क्रुद्धे गाण्डीवधन्वनि ।।	</p></td><td>	5-5-11a<br>5-5-11b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-5-12x	<p class="mw-empty-elt"></p></td></tr>
<tr><td><p>	ततः सत्कृत्य वार्ष्णेयं विराटः पृथिवीपतिः ।<br>गृहान्प्रस्थापयामास सगणं सहबान्धवम् ।।	</p></td><td>	5-5-12a<br>5-5-12b	<p class="mw-empty-elt"></p></td></tr>
<tr><td><p>	द्वारकं तु गते कृष्णे युधिष्ठिरपुरोगमाः।<br>चक्रुः साङ्घ्रामिकं सर्वं विराटश्च महीपतिः ।।	</p></td><td>	5-5-13a<br>5-5-13b	<p class="mw-empty-elt"></p></td></tr>
<tr><td><p>	ततः संप्रेषयामास विराटः सह बान्धवैः ।<br>सर्वेषां भूमिपालानां द्रुपदश्च महीपतिः ।।	</p></td><td>	5-5-14a<br>5-5-14b	<p class="mw-empty-elt"></p></td></tr>
<tr><td><p>	वचनात्कुरुसिंहानां मत्स्यपाञ्चालयोश्च ते ।<br>समाजग्मुर्महीपालाः संप्रहृष्टा महाबलाः ।।	</p></td><td>	5-5-15a<br>5-5-15b	<p class="mw-empty-elt"></p></td></tr>
<tr><td><p>	तच्छ्रुत्वा पाण्डुपुत्राणां समागच्छन्महद्बलम् ।<br>धृतराष्ट्रसुताश्चापि समानिन्युर्महीपतीन् ।।	</p></td><td>	5-5-16a<br>5-5-16b	<p class="mw-empty-elt"></p></td></tr>
<tr><td><p>	समाकुला मही राजन्कुरुपाण्डवकारणात्।<br>तदा समभवत्कृत्स्ना संप्रयाणे महीक्षिताम् ।।	</p></td><td>	5-5-17a<br>5-5-17b	<p class="mw-empty-elt"></p></td></tr>
<tr><td><p>	संकुला च तदा भूमिश्चतुरङ्गवलान्विता।<br>बलानि तेषां वीराणामागच्छन्ति ततस्ततः ।।	</p></td><td>	5-5-18a<br>5-5-18b	<p class="mw-empty-elt"></p></td></tr>

<tr><td><p>	चालयन्तीव गां देवीं सपर्वतवनामिमाम्।<br>ततः प्रज्ञावयोवृद्धं पाञ्चाल्यः स्वपुरोहितम्।<br>कुरुभ्यः प्रेषयामास युधिष्ठिरमते स्थितः ।।	</p></td><td>	5-5-19a<br>5-5-19b<br>5-5-19c	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>सेनोद्येगपर्वणि प़ञ्चमोऽध्यायः ।।	</p></td><td>		<p class="mw-empty-elt"></p></td></tr></tbody>