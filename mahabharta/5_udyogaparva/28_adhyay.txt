				
<tbody><tr><td><p>	<b>युधिष्ठिर उवाच।</b>	</p></td><td>	5-28-1x	<p class="mw-empty-elt"></p></td></tr>

<tr><td><p>	असंशयं सञ्जय सत्यमेत-<br>द्धर्मो वरः कर्मणां यत्त्वमात्थ ।<br>ज्ञात्वा तु मां सञ्जय गर्हयेस्त्वं<br>यदि धर्मं यद्यधर्मं चरामि ।।	</p></td><td>	5-28-1a<br>5-28-1b<br>5-28-1c<br>5-28-1d	<p class="mw-empty-elt"></p></td></tr>

<tr><td><p>	यत्राधर्मो धर्मरूपाणि धत्ते<br>धर्मः कृत्स्नो दृश्यतोऽधर्मरूपः।<br>बिभ्रद्धर्मो धर्मरूपं तथा च<br>विद्वांसस्तं संप्रपश्यन्ति बुद्ध्या ।।	</p></td><td>	5-28-2a<br>5-28-2b<br>5-28-2c<br>5-28-2d	<p class="mw-empty-elt"></p></td></tr>

<tr><td><p>	एवं तथैवापदि लिङ्गमेत-<br>द्धर्माधर्मौ नित्यवृत्ती भजेताम्।<br>आद्यं लिङ्गं यस्य तस्य प्रमाण-<br>मापद्धर्मं सञ्जय तं निबोध ।।	</p></td><td>	5-28-3a<br>5-28-3b<br>5-28-3c<br>5-28-3d	<p class="mw-empty-elt"></p></td></tr>

<tr><td><p>	लुप्तायां तु प्रकृतौ येन कर्म<br>निष्पादयेत्तत्परीप्सेद्विहीनः।<br>प्रकृतिस्थश्चापदि वर्तमान<br>उभौ गर्ह्यौ भवतः सञ्जयैतौ ।।	</p></td><td>	5-28-4a<br>5-28-4b<br>5-28-4c<br>5-28-4d	<p class="mw-empty-elt"></p></td></tr>

<tr><td><p>	अविनाशमिच्छतां ब्राह्मणानां<br>प्रायश्चित्तं विहितं यद्विधात्रा।<br>संपश्येथाः कर्मसु वर्तमानान्<br>विकर्मस्थान्सञ्जय गर्हयेस्त्वम् ।।	</p></td><td>	5-28-5a<br>5-28-5b<br>5-28-5c<br>5-28-5d	<p class="mw-empty-elt"></p></td></tr>

<tr><td><p>	मनीषिणां सत्त्विच्छेदनाय<br>विधियते सत्सु वृत्तिः सदैव।<br>अब्राह्मणाः सन्ति तु ये न वैद्याः<br>सर्वोत्सङ्गं साधु मन्येत तेभ्यः ।।	</p></td><td>	5-28-6a<br>5-28-6b<br>5-28-6c<br>5-28-6d	<p class="mw-empty-elt"></p></td></tr>

<tr><td><p>	तदध्वानः पितरो ये च पूर्वे<br>पितामहा ये च तेभ्यः परेऽन्ये।<br>यज्ञैषिणो ये च हि कर्म कुर्यु-<br>र्नान्यं ततो नास्तिकोऽस्मीति मन्ये ।।	</p></td><td>	5-28-7a<br>5-28-7b<br>5-28-7c<br>5-28-7d	<p class="mw-empty-elt"></p></td></tr>

<tr><td><p>	यत्किंचनेदं वित्तमस्यां पृथिव्यां<br>यद्देवानां त्रिदशानां परं यत्।<br>प्राजापत्यं त्रिदिवं ब्रह्मलोकं<br>नाधर्मतः सञ्जय कामयेयम् ।।	</p></td><td>	5-28-8a<br>5-28-8b<br>5-28-8c<br>5-28-8d	<p class="mw-empty-elt"></p></td></tr>

<tr><td><p>	धर्मेश्वरः कुशलो नीतिमांश्चा-<br>प्युपासिता ब्राह्मणानां मनीषी।<br>नानाविधांश्चैव महाबलांश्च<br>राजन्यभोजाननुशास्ति कृष्णः ।।	</p></td><td>	5-28-9a<br>5-28-9b<br>5-28-9c<br>5-28-9d	<p class="mw-empty-elt"></p></td></tr>

<tr><td><p>	यदि ह्यहं विसृजत्साम गर्ह्यो<br>नियुध्यमानो यदि जह्यां स्वधर्मम् ।<br>महायशाः केशवस्तद्ब्रवीतु<br>वासुदेवस्तूभयोरर्थकामः ।।	</p></td><td>	5-28-10a<br>5-28-10b<br>5-28-10c<br>5-28-10d	<p class="mw-empty-elt"></p></td></tr>

<tr><td><p>	शैनेयोऽयं चेदयश्चान्धकाश्च<br>वार्ष्णेयभोजाः कुकुराः सृञ्जयाश्च ।<br>उपासीना वासुदेवस्य बुद्धिं<br>निगृह्य शत्रून्सुहृदो नन्दयन्ति।।	</p></td><td>	5-28-11a<br>5-28-11b<br>5-28-11c<br>5-28-11d	<p class="mw-empty-elt"></p></td></tr>

<tr><td><p>	वृष्ण्यन्धका ह्युग्रसेनादयो वै<br>कृष्णप्रणीताः सर्व एवेन्द्रकल्पाः ।<br>मनस्विनः सत्यपरायणाश्च<br>महाबला यादवा भोगवन्तः ।।	</p></td><td>	5-28-12a<br>5-28-12b<br>5-28-12c<br>5-28-12d	<p class="mw-empty-elt"></p></td></tr>

<tr><td><p>	काश्यो बभ्रुः श्रियमुत्तमां गतो<br>लब्ध्वा कृष्णं भ्रातरमीशितारम् ।<br>यस्मै कामान्वर्षति वासुदेवो<br>ग्रीष्मात्यये मेघ इव प्रजाऽभ्यः ।।	</p></td><td>	5-28-13a<br>5-28-13b<br>5-28-13c<br>5-28-13d	<p class="mw-empty-elt"></p></td></tr>

<tr><td><p>	ईदृशोऽयं केशवस्तात विद्वान्<br>विद्धि ह्येनं कर्मणां निश्चयज्ञम्।<br>प्रियश्च नः साधुतमश्च कृष्णो<br>नातिक्रामे वचनं केशवस्य ।।	</p></td><td>	5-28-14a<br>5-28-14b<br>5-28-14c<br>5-28-14d	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि<br> सञ्जययानपर्वणि अष्टाविंशोऽध्यायः ।।	</p></td><td>		<p class="mw-empty-elt"></p></td></tr></tbody>