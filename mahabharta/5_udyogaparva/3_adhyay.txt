				
<tbody><tr><td><p>	<b>सात्यकिरुवाच।</b>	</p></td><td>	5-3-1x	<p class="mw-empty-elt"></p></td></tr>
<tr><td><p>	यादृशः पुरुषस्यात्मा तादृशं संप्रभाषते।<br>यथारूपोऽन्तरात्मा ते तथारूपं प्रभाषते ।।	</p></td><td>	5-3-1a<br>5-3-1b	<p class="mw-empty-elt"></p></td></tr>
<tr><td><p>	सन्ति वै पुरुषाः शूराः सन्ति कापुरुषास्तथा।<br>उभावेतौ दृढौ पक्षौ दृश्येते पुरुषान्प्रति ।।	</p></td><td>	5-3-2a<br>5-3-2b	<p class="mw-empty-elt"></p></td></tr>
<tr><td><p>	एकस्मिन्नेव जायेते कुले क्लीबमहाबलौ ।<br>फलाफलवती शाखे यथैकस्मिन्वनस्पतौ ।।	</p></td><td>	5-3-3a<br>5-3-3b	<p class="mw-empty-elt"></p></td></tr>
<tr><td><p>	नाभ्यसूयामि ते वाक्यं ब्रुवतो लाङ्गलध्वज।<br>ये तु शृण्वन्ति ते वाक्यं तानसूयामि माधव ।।	</p></td><td>	5-3-4a<br>5-3-4b	<p class="mw-empty-elt"></p></td></tr>
<tr><td><p>	कथं हि धर्मराजस्य दोषमल्पमपि ब्रुवन्।<br>लभते परिषन्मध्ये व्याहर्तुमकुतोभयः।।	</p></td><td>	5-3-5a<br>5-3-5b	<p class="mw-empty-elt"></p></td></tr>
<tr><td><p>	समाहूय महात्मानं जितवन्तोऽक्षकोविदाः।<br>अनक्षज्ञं यथाऽश्रद्धं तेषु धर्मजयः कुतः।	</p></td><td>	5-3-6a<br>5-3-6b	<p class="mw-empty-elt"></p></td></tr>
<tr><td><p>	यदि कुन्तीसुतं गेहे क्रीडन्तं भ्रातृभिः सह ।<br>अभिगम्य जयेयुस्ते तत्तेषां धर्मतो भवेत् ।।	</p></td><td>	5-3-7a<br>5-3-7b	<p class="mw-empty-elt"></p></td></tr>
<tr><td><p>	समाहूय तु राजानं क्षत्रधर्मरतं सदा।<br>निकृत्या जितवन्तस्ते किं नु तेषां परं शुभम् ।।	</p></td><td>	5-3-8a<br>5-3-8b	<p class="mw-empty-elt"></p></td></tr>
<tr><td><p>	कथं प्रणिपतेच्चायमिह कृत्वा पणं परम्।<br>वनवासाद्विमुक्तरतु प्राप्तः पैतामहं पदम् ।।	</p></td><td>	5-3-9a<br>5-3-9b	<p class="mw-empty-elt"></p></td></tr>
<tr><td><p>	यद्ययं परवित्तानि कामयेत युधिष्ठिरः।<br>एवमप्ययमत्यन्तं परान्नार्हति याचितुम् ।।	</p></td><td>	5-3-10a<br>5-3-10b	<p class="mw-empty-elt"></p></td></tr>
<tr><td><p>	कथं च धर्मयुक्तास्ते न च राज्यं जिहीर्षवः।<br>निवृत्तवनवासांस्तान्य आहुर्विदिता इति ।।	</p></td><td>	5-3-11a<br>5-3-11b	<p class="mw-empty-elt"></p></td></tr>
<tr><td><p>	अनुनीता हि भीष्मेण द्रोणेन विदुरेण च।<br>न व्यवस्यन्ति पाण्डूनां प्रदातुं पैतृकं वसु ।।	</p></td><td>	5-3-12a<br>5-3-12b	<p class="mw-empty-elt"></p></td></tr>
<tr><td><p>	अहं तु ताञ्छितैर्बाणैरनुनीय रणे बलात्।<br>पादयोः पातयिष्यामि कौन्तेयस्य महात्मनः ।।	</p></td><td>	5-3-13a<br>5-3-13b	<p class="mw-empty-elt"></p></td></tr>
<tr><td><p>	अथ ते न व्यवस्यन्ति प्रणिपाताय धीमतः।<br>गमिष्यन्ति सहामात्या यमस्य सदनं प्रति।।	</p></td><td>	5-3-14a<br>5-3-14b	<p class="mw-empty-elt"></p></td></tr>
<tr><td><p>	न हि ते युयुधानस्य संरब्धस्य युयुत्सतः।<br>वेगं समर्थाः संसोद्धुं वज्रस्येव महीधराः ।।	</p></td><td>	5-3-15a<br>5-3-15b	<p class="mw-empty-elt"></p></td></tr>
<tr><td><p>	को हि गाण्डीवधन्वानं कश्च चक्रायुधं युधि ।<br>मां चापि विषहेत्क्रुद्धं कश्च भीमं दुरासदम् ।।	</p></td><td>	5-3-16a<br>5-3-16b	<p class="mw-empty-elt"></p></td></tr>
<tr><td><p>	यमौ च दृढधन्वानौ यमकल्पौ महाद्युती।<br>विराटद्रुपदौ वीरौ यमकालोपमद्युती।।	</p></td><td>	5-3-17a<br>5-3-17b	<p class="mw-empty-elt"></p></td></tr>
<tr><td><p>	को जिजीविषुरासादेद्धृष्टद्युम्नं च पार्षतम्।<br>पञ्चैतान्पाण्डवेयांस्तु द्रौपद्याः कीर्तिवर्धनान् ।।	</p></td><td>	5-3-18a<br>5-3-18b	<p class="mw-empty-elt"></p></td></tr>
<tr><td><p>	समप्रमाणान्पाण्डूनां समवीर्यान्मदोत्कटान् ।<br>सौभद्रं च महेष्वासममरैरपि दुःसहम् ।।	</p></td><td>	5-3-19a<br>5-3-19b	<p class="mw-empty-elt"></p></td></tr>
<tr><td><p>	गदप्रद्युम्नसाम्बांश्च कालसूर्यानलोपमान्।<br>ते वयं धृतराष्ट्रस्य पुत्रं शकुनिना सह ।।	</p></td><td>	5-3-20a<br>5-3-20b	<p class="mw-empty-elt"></p></td></tr>
<tr><td><p>	कर्णं चैव निहत्याजावभिषेक्ष्याम पाण्डवम् ।<br>नाधर्मो विद्यते कश्चिच्छत्रून्हत्वाऽऽततायिनः ।।	</p></td><td>	5-3-21a<br>5-3-21b	<p class="mw-empty-elt"></p></td></tr>
<tr><td><p>	अधर्म्यमयशस्यं च शात्रवाणां प्रयाचनम्।<br>हृद्भतस्तस्य यः कामस्तं कुरुध्वमतन्द्रिताः ।।	</p></td><td>	5-3-22a<br>5-3-22b	<p class="mw-empty-elt"></p></td></tr>

<tr><td><p>	धार्तराष्ट्रो ह्ययुद्धेन न राज्यं दातुमिच्छति।<br>अद्य पाण्डुसुतो राज्यं लभतां वा युधिष्ठिरः।<br>निहता वा रणे सर्वे स्वप्स्यन्ति वसुधातले ।।	</p></td><td>	5-3-23a<br>5-3-23b<br>5-3-23c	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि<br> सेनोद्योगपर्वणि तृतीयोऽध्यायः ।।	</p></td><td>		<p class="mw-empty-elt"></p></td></tr></tbody>