				
<tbody><tr><td><p>	<b>धृतराष्ट्र उवाच।</b>	</p></td><td>	5-59-1x	<p class="mw-empty-elt"></p></td></tr>
<tr><td><p>	ब्रूहि सञ्जय यच्छेषं वासुदेवादनन्तरम्।<br>यजर्जुन उवाच त्वां परं कौतूहलं हि मे ।।	</p></td><td>	5-59-1a<br>5-59-1b	<p class="mw-empty-elt"></p></td></tr>
<tr><td><p>	<b>सञ्जय उवाच।</b>	</p></td><td>	5-59-2x	<p class="mw-empty-elt"></p></td></tr>
<tr><td><p>	वासुदेववचः श्रुत्वा कुन्तीपुत्रो धनञ्जयः।<br>उवाच काले दुर्धर्षो वासुदेवस्य शृण्वतः ।।	</p></td><td>	5-59-2a<br>5-59-2b	<p class="mw-empty-elt"></p></td></tr>
<tr><td><p>	पितामहं शान्तनवं धृतराष्ट्रं च सञ्जय ।<br>द्रोणं कृपं च शल्यं च महाराजं च बाह्लिकम् ।।	</p></td><td>	5-59-3a<br>5-59-3b	<p class="mw-empty-elt"></p></td></tr>
<tr><td><p>	द्रौणिं च सौमदत्तिं च शकुनिं चापि सौबलम् ।<br>दुश्शासनं शलं चैव पुरुमित्रं विविंशतिम् ।।	</p></td><td>	5-59-4a<br>5-59-4b	<p class="mw-empty-elt"></p></td></tr>
<tr><td><p>	विकर्णं चित्रसेनं च जयत्सेनं च पार्थिवम्।<br>विन्दानुविन्दावावन्त्यौ दुर्मुखं चापि पौरवम् ।।	</p></td><td>	5-59-5a<br>5-59-5b	<p class="mw-empty-elt"></p></td></tr>
<tr><td><p>	सैन्धवं दुस्सहं चैव भूरिश्रवसमेव च।<br>भगदत्तं च राजानं जलसन्धं च पौरवम् ।।	</p></td><td>	5-59-6a<br>5-59-6b	<p class="mw-empty-elt"></p></td></tr>

<tr><td><p>	ये चाप्यन्ये पार्थिवास्तत्र योद्धुं<br>समागताः कौरवाणां प्रियार्थम्।<br>मुमूर्षवः पाण्डवाग्नौ प्रदीप्ते<br>समानीता धार्तराष्ट्रोण सूत।।	</p></td><td>	5-59-7a<br>5-59-7b<br>5-59-7c<br>5-59-7d	<p class="mw-empty-elt"></p></td></tr>
<tr><td><p>	यथान्यायं कुशलं वन्दनं च<br>समागता मद्वचनेन वाच्याः ।।	</p></td><td>	5-59-8a<br>5-59-8b	<p class="mw-empty-elt"></p></td></tr>

<tr><td><p>	सहामात्यं सञ्जय श्रावयेथाः ।।	</p></td><td>	5-59-9f	<p class="mw-empty-elt"></p></td></tr>

<tr><td><p>	एवं परिष्वज्य धनञ्जयो मां<br>ततोऽर्थवद्धर्मवच्चापि वाक्यम्।<br>प्रोवाचेदं वासुदेवं समीक्ष्य<br>पार्थो धीमाँल्लोहितान्तायताक्षः ।।	</p></td><td>	5-59-10a<br>5-59-10b<br>5-59-10c<br>5-59-10d	<p class="mw-empty-elt"></p></td></tr>

<tr><td><p>	यथाश्रुतं ते वदतो महात्मनो<br>यदुप्रवीरस्य वचः समाहितम्।<br>तथैव वाच्यं भवतापि मद्वचः<br>समागतेषु क्षितिपेषु सर्वशः ।।	</p></td><td>	5-59-11a<br>5-59-11b<br>5-59-11c<br>5-59-11d	<p class="mw-empty-elt"></p></td></tr>

<tr><td><p>	शराग्निधूमे रथनेमिनादिते<br>धनुस्स्त्रुवेणास्त्रबलापहारिणा ।<br>यथा न होमः क्रियते महामृधे<br>तथा समेत्य प्रयतध्वमादृताः ।।	</p></td><td>	5-59-12a<br>5-59-12b<br>5-59-12c<br>5-59-12d	<p class="mw-empty-elt"></p></td></tr>

<tr><td><p>	न चेत्प्रयच्छध्वममित्रघातिनो<br>युधिष्ठिरस्यार्धमभीप्सितं स्वकम्।<br>नयामि वः साश्वपदातिकुञ्जरा-<br>न्दिशं पितॄणामशिवां शितैः शरैः ।।	</p></td><td>	5-59-13a<br>5-59-13b<br>5-59-13c<br>5-59-13d	<p class="mw-empty-elt"></p></td></tr>

<tr><td><p>	ततोऽहमामन्त्र्य चतुर्भुजं हरिं<br>धनञ्जयं चैव नमस्य सत्वरम्।<br>जवेन संप्राप्त इहामरद्युते<br>तवान्तिकं प्रापयितुं वचो महत् ।।	</p></td><td>	5-59-14a<br>5-59-14b<br>5-59-14c<br>5-59-14d	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>यानसन्धिपर्वणि एकोनषष्टितमोऽध्यायः ।।	</p></td><td>		<p class="mw-empty-elt"></p></td></tr></tbody>