				
<tbody><tr><td><p>	<b>नकुल उवाच।</b>	</p></td><td>	5-79-1x	<p class="mw-empty-elt"></p></td></tr>
<tr><td><p>	उक्तं बहुविधं वाक्यं धर्मराजेन माधव।<br>धर्मज्ञेन वदान्येन श्रुतं चैव हि तत्त्वया ।।	</p></td><td>	5-79-1a<br>5-79-1b	<p class="mw-empty-elt"></p></td></tr>
<tr><td><p>	मतमाज्ञाय राज्ञश्च भीमसेनेन माधव ।<br>संशमो बाहुवीर्य च ख्यापितं माधवात्मनः ।।	</p></td><td>	5-79-2a<br>5-79-2b	<p class="mw-empty-elt"></p></td></tr>
<tr><td><p>	तथैव फाल्गुनेनापि यदुक्तं तत्त्वया श्रुतम् ।<br>आत्मनश्च मतं वीर कथितं भवताऽसकृत् ।।	</p></td><td>	5-79-3a<br>5-79-3b	<p class="mw-empty-elt"></p></td></tr>
<tr><td><p>	सर्वमेतदतिक्रम्य श्रुत्वा परमतं भवान्।<br>यत्प्राप्तकालं मन्येथास्तत्कुर्याः पुरुषोत्तम ।।	</p></td><td>	5-79-4a<br>5-79-4b	<p class="mw-empty-elt"></p></td></tr>
<tr><td><p>	तस्मिंरतस्मिन्निमित्ते हि मतं भवति केशव ।<br>प्राप्तकालं मनुष्येण क्षमं कार्यमरिन्दम ।।	</p></td><td>	5-79-5a<br>5-79-5b	<p class="mw-empty-elt"></p></td></tr>
<tr><td><p>	अन्यथा चिन्तितो ह्यर्थः पुनर्भवति सोऽन्यथा ।<br>अनित्यमतयो लोके नराः पुरुषसत्तम ।।	</p></td><td>	5-79-6a<br>5-79-6b	<p class="mw-empty-elt"></p></td></tr>
<tr><td><p>	अन्यथाबुद्धयो ह्यासन्नस्मासु वनवासिषु।<br>अदृश्येष्वन्यथा कृष्ण दृश्येषु पुनरन्यथा ।।	</p></td><td>	5-79-7a<br>5-79-7b	<p class="mw-empty-elt"></p></td></tr>
<tr><td><p>	अस्माकमपि वार्ष्णेय वने विचरतां तदा।<br>न तथा प्रणयो राज्ये यथा संप्रति वर्तते ।।	</p></td><td>	5-79-8a<br>5-79-8b	<p class="mw-empty-elt"></p></td></tr>
<tr><td><p>	निवृत्तवनवासान्नः श्रुत्वा वीर समागताः ।<br>अक्षौहिण्यो हि सप्ते मास्त्वत्प्रसादाज्जनार्दन ।।	</p></td><td>	5-79-9a<br>5-79-9b	<p class="mw-empty-elt"></p></td></tr>
<tr><td><p>	इमान्हि पुरुषव्याघ्रानचिन्त्यबलपौरुषात्।<br>आत्तशस्त्रान्रणे दृष्ट्वा न व्यथेदिह कः पुमान् ।।	</p></td><td>	5-79-10a<br>5-79-10b	<p class="mw-empty-elt"></p></td></tr>
<tr><td><p>	स भवान्कुरुमध्ये तं सान्त्वपूर्वं भयोत्तरम्।<br>ब्रूयाद्वाक्यं यथा मन्दो न व्यथेत सुयोधनः ।।	</p></td><td>	5-79-11a<br>5-79-11b	<p class="mw-empty-elt"></p></td></tr>
<tr><td><p>	युधिष्ठिरं भीमसेनं बीभत्सुं चापराचितम् ।<br>सहदेवं च मां चैव त्वां च रामं च केशव।।	</p></td><td>	5-79-12a<br>5-79-12b	<p class="mw-empty-elt"></p></td></tr>
<tr><td><p>	सात्यकिं च महावीर्यं विराटं च महात्मजम्।<br>द्रुपदं च महामात्यं धृष्टद्युम्नं च माधव।।	</p></td><td>	5-79-13a<br>5-79-13b	<p class="mw-empty-elt"></p></td></tr>
<tr><td><p>	काशिराजं च विक्रान्तं धृष्टकेतुं च चेदिपम् ।<br>मांसशोणितभृन्मर्त्यः प्रतियुध्येत को युधि ।।	</p></td><td>	5-79-14a<br>5-79-14b	<p class="mw-empty-elt"></p></td></tr>
<tr><td><p>	स भवान्गमनादेव साधयिष्यत्यसंशयम्।<br>इष्टमर्थं महाबाहो धर्मराजस्य केवलम्।।	</p></td><td>	5-79-15a<br>5-79-15b	<p class="mw-empty-elt"></p></td></tr>
<tr><td><p>	विदुरश्चैव भीष्मश्च द्रोणश्च सहबाह्लिकः ।<br>श्रेयः समर्था विज्ञातुमुच्यमानास्त्वयाऽनघ ।।	</p></td><td>	5-79-16a<br>5-79-16b	<p class="mw-empty-elt"></p></td></tr>
<tr><td><p>	ते चैनमनुनेष्यन्ति धृतराष्ट्रं जनाधिपम् ।<br>तं च पापसमाचारं सहामात्यं सुयोधनम् ।।	</p></td><td>	5-79-17a<br>5-79-17b	<p class="mw-empty-elt"></p></td></tr>
<tr><td><p>	श्रोता चार्थस्य विदुरस्त्वं च वक्ता जनार्दन ।<br>कमिवार्थं निवर्तन्तं स्थापयेतां न वर्त्मनि ।।	</p></td><td>	5-79-18a<br>5-79-18b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि एकोनाशीतितमोऽध्यायः ।।	</p></td><td>		<p class="mw-empty-elt"></p></td></tr>
</tbody>