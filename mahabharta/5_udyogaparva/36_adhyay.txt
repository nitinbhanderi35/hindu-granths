				
<tbody><tr><td><p>	<b>विदुर उवाच।</b>	</p></td><td>	5-36-1x	<p class="mw-empty-elt"></p></td></tr>
<tr><td><p>	अत्रैवोदाहरन्तीममितिहासं पुरातनम्।<br>आत्रेयस्य च संवादं साध्यानां चेति नः श्रुतम् ।।	</p></td><td>	5-36-1a<br>5-36-1b	<p class="mw-empty-elt"></p></td></tr>
<tr><td><p>	चरन्तं हंसरूपेण महर्षिं संशितव्रतम्।<br>साध्या देवा महाप्राज्ञं पर्यपृच्छन्त वै पुरा ।।	</p></td><td>	5-36-2a<br>5-36-2b	<p class="mw-empty-elt"></p></td></tr>
<tr><td><p>	<b>साध्या ऊचुः ।</b>	</p></td><td>	5-36-3x	<p class="mw-empty-elt"></p></td></tr>

<tr><td><p>	साध्या देवा वयमेते महर्षे<br>दृष्ट्वा भवन्तं न शक्नुमोऽनुमातुम्।<br>श्रुतेन धीरो बुद्धिमांस्त्वं मतो नः<br>काव्यां वाचं वक्तुमर्हस्युदाराम् ।।	</p></td><td>	5-36-3a<br>5-36-3b<br>5-36-3c<br>5-36-3d	<p class="mw-empty-elt"></p></td></tr>
<tr><td><p>	<b>हंस उवाच।</b>	</p></td><td>	5-36-4x	<p class="mw-empty-elt"></p></td></tr>

<tr><td><p>	एतत्कार्यममराः संश्रुतं मे<br>धृतिः शमः सत्यधर्मानुवृत्तिः।<br>ग्रन्थिं विनीय हृदयस्य सर्वं<br>प्रियाप्रिये चात्मसमं नयीत ।।	</p></td><td>	5-36-4a<br>5-36-4b<br>5-36-4c<br>5-36-4d	<p class="mw-empty-elt"></p></td></tr>
<tr><td><p>	आक्रुश्यमानो नाक्रोशेन्मन्युरेव तितिक्षतः।<br>आक्रोष्टारं निर्दहति सुकृतं चास्य विन्दति ।।	</p></td><td>	5-36-5a<br>5-36-5b	<p class="mw-empty-elt"></p></td></tr>

<tr><td><p>	नाक्रोशी स्यान्नावमानी परस्य<br>मित्रद्रोही नोत नीचोपसेवी।<br>न चाभिमानी न च हीनवृत्तो<br>रूक्षां वाचं रुशतीं वर्जयीत।।	</p></td><td>	5-36-6a<br>5-36-6b<br>5-36-6c<br>5-36-6d	<p class="mw-empty-elt"></p></td></tr>

<tr><td><p>	मर्माण्यस्थीनि हृदयं तथासू-<br>न्रूक्षा वाचो निर्दहन्तीह पुंसाम्।<br>तस्माद्वाचमुशतीं रूक्षरूपां<br>धर्मारामो नित्यशो वर्जयीत ।।	</p></td><td>	5-36-7a<br>5-36-7b<br>5-36-7c<br>5-36-7d	<p class="mw-empty-elt"></p></td></tr>

<tr><td><p>	अरुन्तुदं परुषं रूक्षवाचं<br>वाक्कण्टकैर्वितुदन्तं मनुष्यान्।<br>विद्यादलक्ष्मीकतमं जननां<br>मुखे निबद्धां निर्ऋतिं वै वहन्तम्।।	</p></td><td>	5-36-8a<br>5-36-8b<br>5-36-8c<br>5-36-8d	<p class="mw-empty-elt"></p></td></tr>

<tr><td><p>	परश्चेदेनमभिविद्ध्येत बाणै-<br>र्भृशं सुतीक्ष्णैरनलार्कदीप्तैः ।<br>विरिच्यमानोऽप्यतिरिच्यमानो<br>विद्यात्कविः सुकृतं मे दधाति ।।	</p></td><td>	5-36-9a<br>5-36-9b<br>5-36-9c<br>5-36-9d	<p class="mw-empty-elt"></p></td></tr>

<tr><td><p>	यदि सन्तं सेवति यद्यसन्तं<br>तपस्विनं यदि वा स्तेनमेव।<br>वासो यथा रङ्गवशं प्रयाति<br>तथा स तेषां वशमभ्युपैति।।	</p></td><td>	5-36-10a<br>5-36-10b<br>5-36-10c<br>5-36-10d	<p class="mw-empty-elt"></p></td></tr>

<tr><td><p>	अतिवादं न प्रवदेन्न वादये-<br>द्यो नाहतः प्रतिहन्यान्न घातयेत् ।<br>हन्तुं च यो नेच्छति पापकं वै<br>तस्मै देवाः स्पृहयन्त्यागताय ।।	</p></td><td>	5-36-11a<br>5-36-11b<br>5-36-11c<br>5-36-11d	<p class="mw-empty-elt"></p></td></tr>

<tr><td><p>	अव्याहृतं व्याहृताच्छ्रेय आहुः<br>सत्यं वदेद्व्याहृतं तद्द्वितीयम्।<br>प्रियं वदेद्व्याहृतं तत्तृतीयं<br>धर्म्यं वदेद्व्याहृतं तच्चतुर्थम् ।।	</p></td><td>	5-36-12a<br>5-36-12b<br>5-36-12c<br>5-36-12d	<p class="mw-empty-elt"></p></td></tr>
<tr><td><p>	यादृशैः सन्निविशते यादृशांश्चोपसेवते।<br>यादृगिच्छेच्च भवितुं तादृग्भवति पूरुषः ।।	</p></td><td>	5-36-13a<br>5-36-13b	<p class="mw-empty-elt"></p></td></tr>

<tr><td><p>	यतो यतो निवर्तते ततस्ततो विमुच्यते।<br>निवर्तनाद्धि सर्वतो न वेत्ति दुःखमण्वपि ।।<br>न जीयते चानुजिगीषतेऽन्या-<br>न्न वैरकृच्चाप्रतिघातकश्च।	</p></td><td>	5-36-14a<br>5-36-14b<br>5-36-14c<br>5-36-14d	<p class="mw-empty-elt"></p></td></tr>
<tr><td><p>	निन्दाप्रशंसासु समस्वभावो<br>न शोचते हृष्यति नैव चायम् ।।	</p></td><td>	5-36-15a<br>5-36-15d	<p class="mw-empty-elt"></p></td></tr>
<tr><td><p>	भावमिच्छति सर्वस्य नाभावे कुरुते मनः।<br>सत्यवादी मृदुर्दान्तो यः स उत्तमपूरुषः ।।	</p></td><td>	5-36-16a<br>5-36-16b	<p class="mw-empty-elt"></p></td></tr>
<tr><td><p>	नानर्थकं सान्त्वयति प्रतिज्ञाय ददाति च।<br>रन्ध्रं परस्य जानाति यः स मध्यमपूरुषः ।।	</p></td><td>	5-36-17a<br>5-36-17b	<p class="mw-empty-elt"></p></td></tr>

<tr><td><p>	निराकरोति मित्राणि यो वै सोऽधमपूरुषः ।।	</p></td><td>	5-36-19d	<p class="mw-empty-elt"></p></td></tr>
<tr><td><p>	उत्तमानेव सेवेत प्राप्तकाले तु मध्यमान्।<br>अधमांस्तु न सेवेत य इच्छेद्भूतिमात्मनः ।।	</p></td><td>	5-36-20a<br>5-36-20b	<p class="mw-empty-elt"></p></td></tr>

<tr><td><p>	प्राग्नोति वै वित्तमसद्बलेन<br>नित्योत्थानात्प्रज्ञया पौरुषेण।<br>न त्वेव सम्यग्लभते प्रशंसां<br>न वृत्तमाप्नोति महाकुलानाम् ।।	</p></td><td>	5-36-21a<br>5-36-21b<br>5-36-21c<br>5-36-21d	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	5-36-22x	<p class="mw-empty-elt"></p></td></tr>

<tr><td><p>	महाकुलेभ्यः स्पृहयन्ति देवा<br>धर्मार्थनित्याश्च बहुश्रुताश्च।<br>पृच्छामि त्वां विदुरं प्रश्नमेतं<br>भवन्ति वै कानि महाकुलानि ।।	</p></td><td>	5-36-22a<br>5-36-22b<br>5-36-22c<br>5-36-22d	<p class="mw-empty-elt"></p></td></tr>
<tr><td><p>	<b>विदुर उवाच।</b>	</p></td><td>	5-36-23x	<p class="mw-empty-elt"></p></td></tr>

<tr><td><p>	तपो दमो ब्रह्मवित्त्वं तितिक्षा।<br>इज्या विवाहाः सान्त्वनं चान्नदानम्।<br>अष्टावेते नित्यमेवं भवन्ति<br>सतां गुणास्तानि महाकुलानि ।।	</p></td><td>	5-36-23a<br>5-36-23b<br>5-36-23c<br>5-36-23d	<p class="mw-empty-elt"></p></td></tr>

<tr><td><p>	येषां न वृत्तं व्यथते न योनि-<br>श्चित्तप्रसादेन चरन्ति धर्मम्।<br>ये कीर्तिमिच्छन्ति कुले विशिष्टां<br>त्यक्तानृतास्तानि महाकुलानि ।।	</p></td><td>	5-36-24a<br>5-36-24b<br>5-36-24c<br>5-36-24d	<p class="mw-empty-elt"></p></td></tr>
<tr><td><p>	अनिज्यया कुविवाहैर्वेदस्योत्सादनेन च।<br>कुलान्यकुलतां यान्ति ब्राह्मणातिक्रमेण च ।।	</p></td><td>	5-36-25a<br>5-36-25b	<p class="mw-empty-elt"></p></td></tr>
<tr><td><p>	देवद्रव्यनिनाशेन ब्रह्मस्वहरणेन च।<br>कुलान्यकुलतां यान्ति ब्राह्मणातिक्रमेण च ।।	</p></td><td>	5-36-26a<br>5-36-26b	<p class="mw-empty-elt"></p></td></tr>
<tr><td><p>	ब्राह्मणानां परिभवात्परिवादाच्च भारत।<br>कुलान्यकुलतां यान्ति न्यासापहरणेन च।।	</p></td><td>	5-36-27a<br>5-36-27b	<p class="mw-empty-elt"></p></td></tr>
<tr><td><p>	कुलानि समुपेताननि गोभिः पुरुषतोऽर्थतः ।<br>कुलसंख्यां न गच्छन्ति यानि हीनानि वृत्ततः ।।	</p></td><td>	5-36-28a<br>5-36-28b	<p class="mw-empty-elt"></p></td></tr>
<tr><td><p>	वृत्ततस्त्वविहीनानि कुलान्यल्पधनान्यपि ।<br>कुलसङ्ख्यां च गच्छन्ति कर्षन्ति च महद्यशः ।।	</p></td><td>	5-36-29a<br>5-36-29b	<p class="mw-empty-elt"></p></td></tr>
<tr><td><p>	वृत्तं यत्नेन संरक्षेद्वित्तमेति च याति च।<br>अक्षीणो वित्ततः क्षीणो वृत्ततस्तु हतो हतः ।।	</p></td><td>	5-36-30a<br>5-36-30b	<p class="mw-empty-elt"></p></td></tr>
<tr><td><p>	गोभिः पशुभिरश्वैश्च कृष्या च सुसमृद्धया।<br>कुलानि न प्ररोहन्ति यानि हीनानि वृत्ततः ।।	</p></td><td>	5-36-31a<br>5-36-31b	<p class="mw-empty-elt"></p></td></tr>

<tr><td><p>	मा नः कुले वैरकृत्कश्चिदस्तु<br>राजा बद्धो मा परस्वापहारी ।<br>मित्रद्रोही नैकृतिकोऽनृती वा<br>पूर्वाशी वा पितृदेवातिथिभ्यः ।।	</p></td><td>	5-36-32a<br>5-36-32b<br>5-36-32c<br>5-36-32d	<p class="mw-empty-elt"></p></td></tr>
<tr><td><p>	यश्च नो ब्राह्मणान्हन्याद्यश्च नो ब्राह्णणान् द्विषेत्।<br>न नः स समितिं गच्छेद्यश्च नो निर्वपेत्कृषिम् ।।	</p></td><td>	5-36-33a<br>5-36-33b	<p class="mw-empty-elt"></p></td></tr>
<tr><td><p>	तृणानि भूमिरुदकं वाक्व्रतुर्थी च सूनृता।<br>सतामेतानि गेहेषु नोच्छिद्यन्ते कदाचन ।।	</p></td><td>	5-36-34a<br>5-36-34b	<p class="mw-empty-elt"></p></td></tr>
<tr><td><p>	श्रद्धया परया राजन्नुपनीतानि सत्कृतिम्।<br>प्रवृत्तानि महाप्राज्ञ धर्मिणां पुण्यकर्मिणाम् ।।	</p></td><td>	5-36-35a<br>5-36-35b	<p class="mw-empty-elt"></p></td></tr>

<tr><td><p>	सूक्ष्मोऽपि भारं नृपते स्यन्दनो वै<br>शक्तो वोढुं न तथाऽन्ये महीजाः ।<br>एवं युक्ता भारसहा भवन्ति<br>महाकुलीना न तथान्ये मनुष्याः ।।	</p></td><td>	5-36-36a<br>5-36-36b<br>5-36-36c<br>5-36-36d	<p class="mw-empty-elt"></p></td></tr>

<tr><td><p>	न तन्मित्रं यस्य कोपाद्बिभेति<br>यद्वा मित्रं शङ्कितेनोपचर्यम्।<br>यस्मिन्मित्रे पितरीवाश्वसीत<br>तद्वै मित्रं सङ्गतानीतराणि ।।	</p></td><td>	5-36-37a<br>5-36-37b<br>5-36-37c<br>5-36-37d	<p class="mw-empty-elt"></p></td></tr>
<tr><td><p>	यः कश्चिदप्यसंबद्धो मित्रसावेन वर्तते।<br>स एव बन्धुस्तन्मित्रं सा गतिस्तत्परायणम् ।।	</p></td><td>	5-36-38a<br>5-36-38b	<p class="mw-empty-elt"></p></td></tr>
<tr><td><p>	चलचित्तस्य वै पुंसो वृद्धाननुपसेवतः।<br>पारिप्लवमतेर्नित्यमध्रुवो मित्रसङ्ग्रहः ।।	</p></td><td>	5-36-39a<br>5-36-39b	<p class="mw-empty-elt"></p></td></tr>
<tr><td><p>	चलचित्तमनात्मानमिन्द्रियाणां वशानुगम्।<br>अर्थाः समभिवर्तते हंसाः शुष्कं सरो यथा ।।	</p></td><td>	5-36-40a<br>5-36-40b	<p class="mw-empty-elt"></p></td></tr>
<tr><td><p>	अकस्मादेव कुप्यन्ति प्रसीदन्त्यनिमित्ततः ।<br>शीलमेतदसाधूनामभ्रं पारिप्लवं यथा ।।	</p></td><td>	5-36-41a<br>5-36-41b	<p class="mw-empty-elt"></p></td></tr>
<tr><td><p>	सत्कृताश्च कृतार्थाश्च मित्राणां न भवन्ति ये ।<br>तान्मृतानपि क्रव्यादाः कृतघ्नान्नोपभुञ्जते।।	</p></td><td>	5-36-42a<br>5-36-42b	<p class="mw-empty-elt"></p></td></tr>
<tr><td><p>	अर्थयेदेव मित्राणि सति वाऽसति वा धने।<br>नानर्थयन्प्रजानाति मित्राणां सारफल्गुताम् ।।	</p></td><td>	5-36-43a<br>5-36-43b	<p class="mw-empty-elt"></p></td></tr>
<tr><td><p>	सन्तापाद्भ्रश्यते रूपं सन्तापाद्भ्रश्यते बलम्।<br>सन्तापाद्भ्रश्यते ज्ञानं सन्तापाद्व्याधिमृच्छति ।।	</p></td><td>	5-36-44a<br>5-36-44b	<p class="mw-empty-elt"></p></td></tr>
<tr><td><p>	अनवाप्यं च शोकेन शरीरं चोपतप्यते।<br>अमित्राश्च प्रहृष्यन्ति मा स्म शोके मनः कृथाः ।।	</p></td><td>	5-36-45a<br>5-36-45b	<p class="mw-empty-elt"></p></td></tr>

<tr><td><p>	पुनर्नरो म्रियते जायते च<br>पुनर्नरो हीयते वर्धते च।<br>पुनर्नरो याचति याच्यते च<br>पुनर्नरः शोचति शोच्यते च ।।	</p></td><td>	5-36-46a<br>5-36-46b<br>5-36-46c<br>5-36-46d	<p class="mw-empty-elt"></p></td></tr>

<tr><td><p>	सुखं च दुःखं च भवाभवौ च<br>लाभालाभौ मरणं जीवितं च।<br>पर्यायशः सर्वमेते स्पृशन्ति<br>तस्माद्धीरो न च हृष्येन्न सोचेत् ।।	</p></td><td>	5-36-47a<br>5-36-47b<br>5-36-47c<br>5-36-47d	<p class="mw-empty-elt"></p></td></tr>

<tr><td><p>	चलानि हीमानि षडिन्द्रियाणि<br>तेषां यद्यद्वर्धते यत्रयत्र।<br>ततस्ततः स्रवते बुद्धिरस्य<br>च्छिद्रोदकुम्भादिव नित्यमम्भः ।।	</p></td><td>	5-36-48a<br>5-36-48b<br>5-36-48c<br>5-36-48d	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	5-36-49x	<p class="mw-empty-elt"></p></td></tr>
<tr><td><p>	तनुरुद्धः शिखी राजा मिथ्योपचरितो मया।<br>मन्दानां मम पुत्राणां युद्धेनान्तं करिष्यति ।।	</p></td><td>	5-36-49a<br>5-36-49b	<p class="mw-empty-elt"></p></td></tr>
<tr><td><p>	नित्योद्विग्नमिदं सर्वं नित्योद्विग्रमिदं मनः।<br>यत्तत्पदमनुद्विग्नं तन्मे वद महामते ।।	</p></td><td>	5-36-50a<br>5-36-50b	<p class="mw-empty-elt"></p></td></tr>
<tr><td><p>	<b>विदुर उवाच।</b>	</p></td><td>	5-36-51x	<p class="mw-empty-elt"></p></td></tr>
<tr><td><p>	नान्यत्र विद्यातपसो नान्यत्रेन्द्रियनिग्रहात्।<br>नान्यत्र लोभसन्त्यागाच्छान्तिं पश्यामि तेऽनघ ।।	</p></td><td>	5-36-51a<br>5-36-51b	<p class="mw-empty-elt"></p></td></tr>
<tr><td><p>	बुद्ध्या भयं प्रणुदति तपसा विन्दते महत्।<br>गुरुशुश्रूषया ज्ञानं शान्तिं भोगेन विन्दति ।।	</p></td><td>	5-36-52a<br>5-36-52b	<p class="mw-empty-elt"></p></td></tr>
<tr><td><p>	अनाश्रिता दानपुण्यं वेदपुण्यमनाश्रिताः।<br>रागद्वेषविनिर्मुक्ता विचरन्तीह मोक्षिणः ।।	</p></td><td>	5-36-53a<br>5-36-53b	<p class="mw-empty-elt"></p></td></tr>
<tr><td><p>	स्वधीतस्य सुयुद्धस्य सुकृतस्य च कर्मणः ।<br>तपसश्च सुतप्तस्य तस्यान्ते सुखमेधते ।।	</p></td><td>	5-36-54a<br>5-36-54b	<p class="mw-empty-elt"></p></td></tr>

<tr><td><p>	स्वास्तीर्णानि शयनानि प्रपन्ना<br>न वै भिन्ना जातु निद्रां लभन्ते।<br>न स्त्रीषु राजन्रतिमाप्नुवन्ति<br>न मागधैः स्तूयमाना न सूतैः ।।	</p></td><td>	5-36-55a<br>5-36-55b<br>5-36-55c<br>5-36-55d	<p class="mw-empty-elt"></p></td></tr>

<tr><td><p>	न वै भिन्ना जातु चरन्ति धर्मं<br>न वै सुखं प्राप्नुवन्तीह भिन्नाः ।<br>न वै भिन्ना गौरवं प्राप्नुवन्ति<br>न वै भिन्नाः प्रशमं रोचयन्ति ।।	</p></td><td>	5-36-56a<br>5-36-56b<br>5-36-56c<br>5-36-56d	<p class="mw-empty-elt"></p></td></tr>

<tr><td><p>	न वै तेषां स्वदते पथ्यमुक्तं<br>योगक्षेमं कल्पते नैव तेषाम्।<br>भिन्नानां वै मनुजेन्द्र परायणं<br>न विद्यते किञ्चिदन्यद्विनाशात् ।।	</p></td><td>	5-36-57a<br>5-36-57b<br>5-36-57c<br>5-36-57d	<p class="mw-empty-elt"></p></td></tr>
<tr><td><p>	संपन्नं गोषु संभाव्यं संभाव्यं ब्राह्मणे तपः।<br>संभाव्यं चापलं स्त्रीषु संभाव्यं ज्ञातितो भयं ।।	</p></td><td>	5-36-58a<br>5-36-58b	<p class="mw-empty-elt"></p></td></tr>
<tr><td><p>	तन्तवोऽप्यायता नित्यं तनवो बहुलाः समाः।<br>बहून्बहुत्वादायासान्सहन्तीत्सुपमा सताम् ।।	</p></td><td>	5-36-69a<br>5-36-69b	<p class="mw-empty-elt"></p></td></tr>
<tr><td><p>	धूमायन्ते व्यपेतानि ज्वलन्ति सहितानि च।<br>धृतराष्ट्रोल्मुकानीव ज्ञातयो भरतर्षभ ।।	</p></td><td>	5-36-60a<br>5-36-60b	<p class="mw-empty-elt"></p></td></tr>
<tr><td><p>	ब्राह्मणेषु च ये शूराः स्त्रीषु ज्ञातिषु गोषु च।<br>वृन्तादिव फलं पक्वं धृतराष्ट्र पतन्ति ते।।	</p></td><td>	5-36-61a<br>5-36-61b	<p class="mw-empty-elt"></p></td></tr>
<tr><td><p>	महानप्येकजो वृक्षो बलवान्सुप्रतिष्ठितः।<br>प्रसह्य एव वातेन सस्कन्धो मर्दितुं क्षणात् ।।	</p></td><td>	5-36-62a<br>5-36-62b	<p class="mw-empty-elt"></p></td></tr>
<tr><td><p>	अथ ये सहिता वृक्षाः सङ्घशः सुप्रतिष्ठिताः।<br>ते हि शीघ्रतमान्वातान्सहन्तेन्योन्यसंश्रयात् ।।	</p></td><td>	5-36-63a<br>5-36-63b	<p class="mw-empty-elt"></p></td></tr>
<tr><td><p>	एवं मनुष्यमप्येकं गुणैरपि समन्वितम्।<br>शक्यं द्विषन्तो मन्यन्ते वायुर्द्रुममिवैकजम् ।।	</p></td><td>	5-36-64a<br>5-36-64b	<p class="mw-empty-elt"></p></td></tr>
<tr><td><p>	अन्योन्यसमुपष्टम्भादन्योन्यापाश्रयेण च।<br>ज्ञातयः संप्रवर्धन्ते सरसीवोत्पलान्युत ।।	</p></td><td>	5-36-65a<br>5-36-65b	<p class="mw-empty-elt"></p></td></tr>

<tr><td><p>	अवध्या ब्राह्मणा गावो ज्ञातयः शिशिवः स्त्रियः।<br>येषां चान्नानि भुञ्जीत ये च स्युःक शरणागताः।<br>महत्यप्यपराधेऽपि तेषां दण्डो विसर्जनम् ।।	</p></td><td>	5-36-66a<br>5-36-66b<br>5-36-66c	<p class="mw-empty-elt"></p></td></tr>
<tr><td><p>	न मनुष्ये गुणः कश्चिद्राजन्सधनतामृते।<br>अनातुरत्वाद्भद्रं ते मृतकल्पा हि रोगिणः ।।	</p></td><td>	5-36-67a<br>5-36-67b	<p class="mw-empty-elt"></p></td></tr>

<tr><td><p>	अव्याधिजं कटुकं शीर्षरोगि<br>पापानुबन्धं परुषं तीक्ष्णमुष्णम् ।<br>सतां पेयं यन्न पिबन्त्यसन्तो<br>मन्युं महाराज पिब प्रशाम्य ।।	</p></td><td>	5-36-68a<br>5-36-68b<br>5-36-68c<br>5-36-68d	<p class="mw-empty-elt"></p></td></tr>

<tr><td><p>	रोगार्दिता न फलान्याद्रियन्ते<br>न वै लभन्ते विषयेषु तत्त्वम्।<br>दुःखोपेता रोगिणो नित्यमेव<br>न बुध्यन्ते धनभोगान्नसौख्यम्।।	</p></td><td>	5-36-69a<br>5-36-69b<br>5-36-69c<br>5-36-69d	<p class="mw-empty-elt"></p></td></tr>

<tr><td><p>	पुरा ह्युक्तं नाकरोस्त्वं वचो मे<br>द्यूते जितां द्रौपदीं प्रेक्ष्य राजन्।<br>दुर्योधनं वारयेत्यक्षवत्यां<br>कितवत्वं पण्डिता वर्जयन्ति।।	</p></td><td>	5-36-70a<br>5-36-70b<br>5-36-70c<br>5-36-70d	<p class="mw-empty-elt"></p></td></tr>
<tr><td><p>	न तद्बलं यन्मृदुना विरुध्यते<br>सूक्ष्मो धर्मस्तरसा सेवितव्यः।<br>प्रध्वंसिनी क्रूरसमाहिता श्री-<br>र्मृदुप्रौढा गच्छति पुत्रपौत्रान् ।।	</p></td><td>	5-36-71a<br>5-36-71b<br>5-36-71c<br>5-36-71d	<p class="mw-empty-elt"></p></td></tr>
<tr><td><p>	धार्तराष्ट्राः पाण्डवान्पालयन्तु<br>पाण्डोः सुतास्तव पुत्रांश्च पान्तु।<br>एकारिमित्राः कुरवो ह्येककार्या<br>जीवन्तु राजन्सुखिनः समृद्धाः ।।	</p></td><td>	5-36-72a<br>5-36-72b<br>5-36-72c<br>5-36-72d	<p class="mw-empty-elt"></p></td></tr>

<tr><td><p>	मेढीभूतः कौरवाणां त्वमद्य<br>त्वय्याधीनं कुरुकुलमाजमीढ।<br>पार्थान्बालान्वनवासप्रतप्ता-<br>न्गोपायस्व स्वं यशस्तात रक्षन् ।।	</p></td><td>	5-36-73a<br>5-36-73b<br>5-36-73c<br>5-36-73d	<p class="mw-empty-elt"></p></td></tr>

<tr><td><p>	सन्धत्स्व त्वं कौरव पाण्डुपुत्रै-<br>र्मा नेऽन्तरं रिपवः प्रार्थयन्तु।<br>सत्ये स्थितास्ते नरदेव सर्वे<br>दुर्योधनं स्थापय त्वं नरेन्द्र ।।	</p></td><td>	5-36-74a<br>5-36-74b<br>5-36-74c<br>5-36-74d	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>प्रजागरपर्वणि षट्त्रिंशोऽध्यायः ।।	</p></td><td>		<p class="mw-empty-elt"></p></td></tr></tbody>