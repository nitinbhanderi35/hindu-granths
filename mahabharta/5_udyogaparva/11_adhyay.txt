				
<tbody><tr><td><p>	<b>शल्य उवाच।</b>	</p></td><td>	5-11-1x	<p class="mw-empty-elt"></p></td></tr>
<tr><td><p>	ऋषयोऽथाब्रुवन्सर्वे देवाश्च त्रिदिवेश्वराः।<br>अयं वै नहुपः श्रीमान्देवराज्येऽभिषिच्यताम् ।।	</p></td><td>	5-11-1a<br>5-11-1b	<p class="mw-empty-elt"></p></td></tr>
<tr><td><p>	तेजस्वी च यशस्वी च धार्मिकश्चैव नित्यदा।<br>ते गत्वा त्वब्रुवन्सर्वे राजा नो भव पार्थिव ।।	</p></td><td>	5-11-2a<br>5-11-2b	<p class="mw-empty-elt"></p></td></tr>
<tr><td><p>	स तानुवाच नहुषो देवानृपिगणांस्तथा ।<br>पितृभिः सहितान्राजन्परिप्सन्हितमात्मनः ।।	</p></td><td>	5-11-3a<br>5-11-3b	<p class="mw-empty-elt"></p></td></tr>
<tr><td><p>	दुर्बलोऽहं न मे शक्तिर्भवतां परिपालने।<br>बलवाञ्ज्ञायतां कश्चिद्बलं शक्रे हि नित्यदा ।।	</p></td><td>	5-11-4a<br>5-11-4b	<p class="mw-empty-elt"></p></td></tr>
<tr><td><p>	तमब्रुवन्पुनः सर्वे देवा ऋषिपुरोगमाः ।<br>अस्माकं तपसा युक्तः पाहि राज्यं त्रिविष्टपे ।।	</p></td><td>	5-11-5a<br>5-11-5b	<p class="mw-empty-elt"></p></td></tr>
<tr><td><p>	परस्परभयं घोरमस्माकं हि न संशयः ।<br>अभिषिच्यस्व राजेन्द्र भव राजा त्रिविष्टपे ।।	</p></td><td>	5-11-6a<br>5-11-6b	<p class="mw-empty-elt"></p></td></tr>
<tr><td><p>	देवदानवयक्षाणामृषीणां रक्षसां तथा।<br>पितृगन्धर्वभूतानां चक्षुर्विषयवर्तिनाम्।	</p></td><td>	5-11-7a<br>5-11-7b	<p class="mw-empty-elt"></p></td></tr>
<tr><td><p>	तेज आदास्यसे पश्यन्बलवांश्च भविष्यसि।<br>धर्मं पुरस्कृत्य सदा सरवलोकाधिपो भव ।।	</p></td><td>	5-11-8a<br>5-11-8b	<p class="mw-empty-elt"></p></td></tr>
<tr><td><p>	ब्रह्मर्षीश्चापि देवांश्च गोपायस्व त्रिविष्टपे ।	</p></td><td>	5-11-9a	<p class="mw-empty-elt"></p></td></tr>
<tr><td><p>	<b>शल्य उवाच।</b>	</p></td><td>	5-11-9x	<p class="mw-empty-elt"></p></td></tr>
<tr><td><p>	अभिषिक्तः स राजेन्द्र ततो राजा त्रिविष्टपे ।।	</p></td><td>	5-11-9b	<p class="mw-empty-elt"></p></td></tr>
<tr><td><p>	धर्मं पुरस्कृत्य तदा सर्वलोकाधिपोऽभवत्।<br>सुदुर्लभं वरं लब्ध्वा प्राप्य राज्यं त्रिविष्टपे।।	</p></td><td>	5-11-10a<br>5-11-10b	<p class="mw-empty-elt"></p></td></tr>
<tr><td><p>	धर्मात्मा सततं भूत्वा कामात्मा समपद्यत।<br>देवोद्यानेषु सर्वेषु नन्दनोपवनेषु च।।	</p></td><td>	5-11-11a<br>5-11-11b	<p class="mw-empty-elt"></p></td></tr>
<tr><td><p>	कैलासे हिमवत्पृष्ठे मन्दरे श्वेतपर्वते।<br>सह्ये महेन्द्रे मलये समुद्रेषु सरित्सु च ।।	</p></td><td>	5-11-12a<br>5-11-12b	<p class="mw-empty-elt"></p></td></tr>
<tr><td><p>	अप्सरोभिः परिवृतो देवकन्यासमावृतः ।<br>नहुषो देवराजोऽथ क्रीडन्बहुविधं तदा ।।	</p></td><td>	5-11-13a<br>5-11-13b	<p class="mw-empty-elt"></p></td></tr>
<tr><td><p>	श्रृण्वन्दिव्या बहुविधाः कथाः श्रुतिमनोहराः ।<br>वादित्राणि च सर्वाणि गीतं च मधुरस्वनम् ।।	</p></td><td>	5-11-14a<br>5-11-14b	<p class="mw-empty-elt"></p></td></tr>
<tr><td><p>	विश्वावसुर्नारदश्च गन्धर्वाप्सरसां गणाः।<br>ऋतवः षट्च देवेन्द्रं मूर्तिमन्त उपस्थिताः ।।	</p></td><td>	5-11-15a<br>5-11-15b	<p class="mw-empty-elt"></p></td></tr>
<tr><td><p>	मारुतः सुरभिर्वाति मनोज्ञः सत्वशीतलः ।<br>एवं विक्रीडतस्तस्य नहुषस्य दुरात्मनः ।।	</p></td><td>	5-11-16a<br>5-11-16b	<p class="mw-empty-elt"></p></td></tr>
<tr><td><p>	संप्राप्ता दर्शनं देवी शक्रस्य महिषी प्रिया।<br>स तां संदृश्य दुष्टात्मा प्राह सर्वान्सभासदः ।।	</p></td><td>	5-11-17a<br>5-11-17b	<p class="mw-empty-elt"></p></td></tr>
<tr><td><p>	इन्द्रस्य महिषी देवी कस्मान्मां नोपतिष्ठति।<br>अहमिन्द्रोऽस्मि देवानां लोकानां च तथेश्वरः ।।	</p></td><td>	5-11-18a<br>5-11-18b	<p class="mw-empty-elt"></p></td></tr>
<tr><td><p>	आगच्छतु शची मह्यं क्षिप्रमद्य निवेशनम् ।<br>तच्छ्रुत्वा दुर्मना देवी बृहस्पतिमुवाच ह ।।	</p></td><td>	5-11-19a<br>5-11-19b	<p class="mw-empty-elt"></p></td></tr>
<tr><td><p>	रक्ष मां नहुषाद्ब्रह्मंस्त्वामस्मि शरणं गता।<br>सर्वलक्षणसंपन्नां ब्रह्मंस्त्वं मां प्रभाषसे।।	</p></td><td>	5-11-20a<br>5-11-20b	<p class="mw-empty-elt"></p></td></tr>
<tr><td><p>	देवराजस्य दयितामत्यन्तं सुखभागिनीम्।<br>अवैधव्येन युक्तां चाप्येकपत्नीं पतिव्रदाम् ।।	</p></td><td>	5-11-21a<br>5-11-21b	<p class="mw-empty-elt"></p></td></tr>
<tr><td><p>	उक्तवानसि मां पूर्वमृतां तां कुरु वै गिरम्।<br>नोक्तपूर्वं च भगवन्मृषा ते किंचिदीश्वर ।।	</p></td><td>	5-11-22a<br>5-11-22b	<p class="mw-empty-elt"></p></td></tr>
<tr><td><p>	तस्मादेतद्भवेत्सत्यं त्वयोक्तं द्विजसत्तम।<br>बृहस्पतिरथोवाच इन्द्राणीं भयमोहिताम् ।।	</p></td><td>	5-11-23a<br>5-11-23b	<p class="mw-empty-elt"></p></td></tr>
<tr><td><p>	यदुक्तासि मया देवि सत्यं तद्भविता ध्रुवम् ।<br>द्रक्ष्यसे देवराजं तमिन्द्रं शीघ्रमिहागतम् ।।	</p></td><td>	5-11-24a<br>5-11-24b	<p class="mw-empty-elt"></p></td></tr>
<tr><td><p>	न भेतव्यं च नहुषात्सत्यमेतद्ब्रवीमि ते।<br>समानयिष्ये शक्रेण नचिराद्भवतीमहम्।।	</p></td><td>	5-11-25a<br>5-11-25b	<p class="mw-empty-elt"></p></td></tr>
<tr><td><p>	अथ शुश्राव नहुष इन्द्राणीं शरणीं गताम्।<br>बृहस्पतेरङ्गिरसश्रुक्रोध स नृपस्तदा ।।	</p></td><td>	5-11-26a<br>5-11-26b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>सेनोद्योगपर्वणि एकादशोऽध्यायः ।।	</p></td><td>		<p class="mw-empty-elt"></p></td></tr></tbody>