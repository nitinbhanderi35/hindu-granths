				
<tbody><tr><td><p>	<b>शल्य उवाच।</b>	</p></td><td>	5-13-1x	<p class="mw-empty-elt"></p></td></tr>
<tr><td><p>	अथ तामब्रवीद्दृष्ट्वा नहुषो देवराट् तदा।<br>त्रयाणामपि लोकानामहमिन्द्रः शुचिस्मिते ।।	</p></td><td>	5-13-1a<br>5-13-1b	<p class="mw-empty-elt"></p></td></tr>
<tr><td><p>	भजस्व मां वरारोहे पतित्वे वरवर्णिनि।<br>एवमुक्ता तु सा देवी नहुषेण पतिव्रता ।।	</p></td><td>	5-13-2a<br>5-13-2b	<p class="mw-empty-elt"></p></td></tr>
<tr><td><p>	प्रावेपत भयोद्विग्ना प्रवाते कदली यथा।<br>प्रणम्य सा हि ब्रह्माणं शिरसा तु कृताञ्जलिः ।।	</p></td><td>	5-13-3a<br>5-13-3b	<p class="mw-empty-elt"></p></td></tr>
<tr><td><p>	देवराजमथोवाच नहुषं घोरदर्शनम् ।<br>कालमिच्छाम्यहं लब्धुं त्वत्तः कंचित्सुरेश्वर ।।	</p></td><td>	5-13-4a<br>5-13-4b	<p class="mw-empty-elt"></p></td></tr>
<tr><td><p>	न हि विज्ञायते शक्रः किं वा प्राप्तः क्व वा गतः।<br>तत्त्वमेतत्तु विज्ञाय यदि न ज्ञायते प्रभो ।।	</p></td><td>	5-13-5a<br>5-13-5b	<p class="mw-empty-elt"></p></td></tr>
<tr><td><p>	ततोऽहं त्वामुपस्थास्ये सत्यमेतद्ब्रवीमि ते।<br>एवमुक्तः स इन्द्राण्या नहुषः प्रीतिमानभूत् ।।	</p></td><td>	5-13-6a<br>5-13-6b	<p class="mw-empty-elt"></p></td></tr>
<tr><td><p>	<b>नहुष उवाच।</b>	</p></td><td>	5-13-7x	<p class="mw-empty-elt"></p></td></tr>
<tr><td><p>	एवं भवतु सुश्रोणि यथा मामिह भाषसे।<br>ज्ञात्वा चागमनं कार्यं सत्यमेतदनुस्मरेः ।।	</p></td><td>	5-13-7a<br>5-13-7b	<p class="mw-empty-elt"></p></td></tr>
<tr><td><p>	नहुषेण विसृष्टा च निश्चक्राम ततः शुभा।<br>बृहस्पतिनिकेतं च सा जगाम यशस्विनी ।।	</p></td><td>	5-13-8a<br>5-13-8b	<p class="mw-empty-elt"></p></td></tr>
<tr><td><p>	तस्याः संश्रुत्य च वचो देवाश्चाग्निपुरोगमाः ।<br>चिन्तयामासुरेकाग्राः शक्रार्थं राजसत्तम ।।	</p></td><td>	5-13-9a<br>5-13-9b	<p class="mw-empty-elt"></p></td></tr>
<tr><td><p>	देवदेवेन शङ्गम्य विष्णुना प्रभविष्णुना।<br>ऊचुश्चैनं समुद्विग्ना वाक्यं वाक्यविशारदाः ।।	</p></td><td>	5-13-10a<br>5-13-10b	<p class="mw-empty-elt"></p></td></tr>
<tr><td><p>	ब्रह्मवध्याभिभूतो वै शक्रः सुरगणेश्वरः ।<br>गतिश्च नस्त्वं देवेश पूर्वजो जगतः प्रभुः ।।	</p></td><td>	5-13-11a<br>5-13-11b	<p class="mw-empty-elt"></p></td></tr>
<tr><td><p>	रक्षार्थं सर्वभूतानां विष्णुत्वमुपजग्मिवान्।<br>त्वद्वीर्यनिहते वृत्रे वासवो ब्रह्महत्यया ।।	</p></td><td>	5-13-12a<br>5-13-12b	<p class="mw-empty-elt"></p></td></tr>
<tr><td><p>	वृतः सुरगणश्रेष्ठ मोक्षं तस्य विनिर्दिश।<br>तेषां तद्वचनं श्रुत्वा देवानां विष्णुरब्रवीत् ।।	</p></td><td>	5-13-13a<br>5-13-13b	<p class="mw-empty-elt"></p></td></tr>
<tr><td><p>	मामेव यजतां शक्रः पावयिष्यामि वज्रिणम्।<br>पुण्येन हयमेधेन मामिष्ट्वा पाकशासनः ।।	</p></td><td>	5-13-14a<br>5-13-14b	<p class="mw-empty-elt"></p></td></tr>
<tr><td><p>	पुनरेष्यति देवानामिन्द्रत्वमकुतोभयः।<br>स्वकर्मभिश्च नहुषो नाशं यास्यति दुर्मतिः ।।	</p></td><td>	5-13-15a<br>5-13-15b	<p class="mw-empty-elt"></p></td></tr>
<tr><td><p>	किंचित्कालमिदं देवा मर्षयध्वमतन्द्रिताः।<br>श्रुत्वा विष्णोः शुभां सत्यां वाणीं ताममृतोपमाम्।	</p></td><td>	5-13-16a<br>5-13-16b	<p class="mw-empty-elt"></p></td></tr>
<tr><td><p>	ततः सर्वे सुरगणाः सोपाध्यायाः सहर्षिभिः ।<br>यत्र शक्रो भयोद्विग्नस्तं देशमुपचक्रमुः ।।	</p></td><td>	5-13-17a<br>5-13-17b	<p class="mw-empty-elt"></p></td></tr>
<tr><td><p>	तत्राश्वमेधः सुमहान्महेन्द्रस्य महात्मनः ।<br>ववृते पावनार्थं वै ब्रह्महत्यापहो नृप ।।	</p></td><td>	5-13-18a<br>5-13-18b	<p class="mw-empty-elt"></p></td></tr>
<tr><td><p>	विभज्य ब्रह्महत्यां तु वृक्षेषु च नदीषु च।<br>पर्वतेषु पृथिव्यां च स्त्रीषु चैव युधिष्ठिर ।।	</p></td><td>	5-13-19a<br>5-13-19b	<p class="mw-empty-elt"></p></td></tr>
<tr><td><p>	संविभज्य च भूतेषु विसृज्य च सुरेश्वरः।<br>विज्वरो धूतपाप्मा च वासवोऽभवदात्मवान् ।।	</p></td><td>	5-13-20a<br>5-13-20b	<p class="mw-empty-elt"></p></td></tr>
<tr><td><p>	अकम्प्यं नहुषं स्थानाद्दृष्ट्वा बलनिषूदनः।<br>तेजोघ्नं सर्वभूतानां वरदानाच्च दुःसहम्।।	</p></td><td>	5-13-21a<br>5-13-21b	<p class="mw-empty-elt"></p></td></tr>
<tr><td><p>	ततः शचीपतिर्देवः पुनरेव व्यनश्यत।<br>अदृश्यः सर्वभूतानां कालाकाङ्क्षी चचार ह ।।	</p></td><td>	5-13-22a<br>5-13-22b	<p class="mw-empty-elt"></p></td></tr>
<tr><td><p>	प्रनष्टे तु ततः शक्रे शची शोकसमन्विता ।<br>हा शक्रेति तदा देवी विललाप सुदुःखिता ।।	</p></td><td>	5-13-23a<br>5-13-23b	<p class="mw-empty-elt"></p></td></tr>
<tr><td><p>	यदि दत्तं यदि हुतं गुरवस्तोषिता यदि।<br>एकभर्तृत्वमेवास्तु सत्यं यद्यस्ति वा मयि ।।	</p></td><td>	5-13-24a<br>5-13-24b	<p class="mw-empty-elt"></p></td></tr>
<tr><td><p>	पुण्यां चेमामहं दिव्यां प्रवृत्तामुत्तरायणे।<br>देवीं रात्रिं नमस्यामि सिध्यतां मे मनोरथः ।।	</p></td><td>	5-13-25a<br>5-13-25b	<p class="mw-empty-elt"></p></td></tr>
<tr><td><p>	प्रयता च निशां देवीमुपातिष्ठत तत्र सा।<br>पतिव्रतात्वात्सत्येन सोपश्रुतिमथाकरोत् ।।	</p></td><td>	5-13-26a<br>5-13-26b	<p class="mw-empty-elt"></p></td></tr>
<tr><td><p>	यत्रास्ते देवराजोऽसौ तं देशं दर्शयस्व मे।<br>इत्याहोपश्रुतिं देवीं सत्यं सत्येन दृश्यताम् ।।	</p></td><td>	5-13-27a<br>5-13-27b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि<br> सेनोद्योगपर्वणि त्रयोदशोऽध्यायः ।।	</p></td><td>		<p class="mw-empty-elt"></p></td></tr></tbody>