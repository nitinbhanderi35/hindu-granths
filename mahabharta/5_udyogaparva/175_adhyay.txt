				
<tbody><tr><td><p>	<b>भीष्म उवाच।</b>	</p></td><td>	5-175-1x	<p class="mw-empty-elt"></p></td></tr>

<tr><td><p>	ततोऽहं समनुज्ञाप्य कालीं गन्धवतीं तदा।<br>मन्त्रिणश्चर्त्विजश्चैव तथैव च पुरोहितान्।<br>समनुज्ञामिषं कन्यामम्बां ज्येष्ठां नराधिप ।।	</p></td><td>	5-175-1a<br>5-175-1b<br>5-175-1c	<p class="mw-empty-elt"></p></td></tr>
<tr><td><p>	अनुज्ञाता ययौ सा तु कन्या साल्वपतेः पुरम्।<br>वृद्धैर्द्विजातिभिर्गुप्ता धात्र्या चानुगता तदा ।।	</p></td><td>	5-175-2a<br>5-175-2b	<p class="mw-empty-elt"></p></td></tr>
<tr><td><p>	अतीत्य च तमध्वानमासमाद नराधिपम ।<br>सा तमासाद्य राजानं साल्वं वचनमब्रवीत् ।।	</p></td><td>	5-175-3a<br>5-175-3b	<p class="mw-empty-elt"></p></td></tr>
<tr><td><p>	आगताहं महाबाहो त्वामुद्दिश्य महामते।<br>`अभिनन्दस्व मां राजन्सदा प्रियहिते रताम्।।	</p></td><td>	5-175-4a<br>5-175-4b	<p class="mw-empty-elt"></p></td></tr>
<tr><td><p>	प्रतिपादय मां राजन्धर्मादींश्चर धर्मतः ।<br>त्वं हि मे मनसा ध्यातस्त्वया चाप्युपमन्त्रिता ।।	</p></td><td>	5-175-5a<br>5-175-5b	<p class="mw-empty-elt"></p></td></tr>
<tr><td><p>	<b>भीष्म उवाच।'</b>	</p></td><td>	5-175-6x	<p class="mw-empty-elt"></p></td></tr>
<tr><td><p>	तामब्रवीत्साल्वपतिः स्मयन्निव विशांपते।<br>त्वयाऽन्यपूर्वया नाहं भार्यार्थी वरवर्णिनि ।।	</p></td><td>	5-175-6a<br>5-175-6b	<p class="mw-empty-elt"></p></td></tr>
<tr><td><p>	गच्छ भद्रे पुनस्तत्र सकाशं भीष्मकस्य वै।<br>नाहमिच्छामि भीष्मेण गृहीतां त्वां प्रसह्य वै ।।	</p></td><td>	5-175-7a<br>5-175-7b	<p class="mw-empty-elt"></p></td></tr>
<tr><td><p>	त्वं हि भीष्मेण निर्जित्य नीता प्रीतिमती तदा।<br>परामृश्य महायुद्धे निर्जित्य पृथिवीपतीन् ।।	</p></td><td>	5-175-8a<br>5-175-8b	<p class="mw-empty-elt"></p></td></tr>
<tr><td><p>	नाहं त्वय्यन्यपूर्वायां भार्यार्थी वरवर्णिनि ।<br>कथमस्मद्विधो राजा परपूर्वां प्रवेशयेत् ।।	</p></td><td>	5-175-9a<br>5-175-9b	<p class="mw-empty-elt"></p></td></tr>
<tr><td><p>	नारीं विदितविज्ञानः परेषां धर्ममादिशन्।<br>यथेष्टं गम्यतां भद्रे मा त्वां कालोऽत्यगादयम् ।।	</p></td><td>	5-175-10a<br>5-175-10b	<p class="mw-empty-elt"></p></td></tr>
<tr><td><p>	अम्बा तमब्रवीद्राजन्ननङ्गशरपीडिता।<br>नैवं वद महीपाल नैतदेवं कथंचन ।।	</p></td><td>	5-175-11a<br>5-175-11b	<p class="mw-empty-elt"></p></td></tr>
<tr><td><p>	नास्मि प्रीतिमती नीता भीष्मेणामित्रकर्शन ।<br>बलान्नीतास्मि रुदती विद्राव्य पृथिवीपतीन् ।।	</p></td><td>	5-175-12a<br>5-175-12b	<p class="mw-empty-elt"></p></td></tr>
<tr><td><p>	भजस्व मां साल्वपते भक्तां बालामनागसम् ।<br>भक्तानां हि परित्यागो न धर्मेषु प्रशस्यते ।।	</p></td><td>	5-175-13a<br>5-175-13b	<p class="mw-empty-elt"></p></td></tr>
<tr><td><p>	साहमामन्त्र्य गाङ्गेयं समरेष्वनिवर्तिनम् ।<br>अनुज्ञाता च तेनैव ततोऽहं भृशमागता ।।	</p></td><td>	5-175-14a<br>5-175-14b	<p class="mw-empty-elt"></p></td></tr>
<tr><td><p>	न स भीष्मो महाबाहुर्मामिच्छति विशांपते ।<br>भ्रातृहेतोः समारम्भो भीष्मस्येति श्रुतं मया ।।	</p></td><td>	5-175-15a<br>5-175-15b	<p class="mw-empty-elt"></p></td></tr>
<tr><td><p>	भगिन्यौ मम ये नीते अम्बिकाम्बालिके नृप।<br>प्रादाद्विचित्रवीर्याय गाङ्गेयो हि यवीयसे ।।	</p></td><td>	5-175-16a<br>5-175-16b	<p class="mw-empty-elt"></p></td></tr>
<tr><td><p>	यथा साल्वपते नान्यं वरं यामि कथंचन।<br>त्वामृते पुरुषव्याघ्र तथा मूर्धानमालभे ।।	</p></td><td>	5-175-17a<br>5-175-17b	<p class="mw-empty-elt"></p></td></tr>
<tr><td><p>	न चान्यपूर्वा राजेन्द्र त्वामहं समुपस्थिता।<br>सत्यं ब्रवीमि साल्वैतत्सत्येनात्मानमालभे ।।	</p></td><td>	5-175-18a<br>5-175-18b	<p class="mw-empty-elt"></p></td></tr>
<tr><td><p>	भजस्व मां विशालाक्ष स्वयं कन्यामुपस्थिताम्।<br>अनन्यपूर्वां राजेन्द्र त्वत्प्रसादाभिकाङ्क्षिणीम् ।।	</p></td><td>	5-175-19a<br>5-175-19b	<p class="mw-empty-elt"></p></td></tr>
<tr><td><p>	तामेवं भाषमाणां तु साल्वः काशिपतेः सुताम्।<br>अत्यजद्भरतश्रेष्ठ जीर्णां त्वचमिवोरगः ।।	</p></td><td>	5-175-20a<br>5-175-20b	<p class="mw-empty-elt"></p></td></tr>
<tr><td><p>	एवं बहुविधैर्वाक्यैर्याच्यमानस्तया नृपः ।<br>नाश्रद्दधत्साल्वपतिः कन्यायां भरतर्षभ ।।	</p></td><td>	5-175-21a<br>5-175-21b	<p class="mw-empty-elt"></p></td></tr>
<tr><td><p>	ततः सा मन्युनाऽऽविष्टा ज्येष्ठा काशिपतेः सुता।<br>अब्रवीत्साश्रुनयना बाष्पविप्लुतया गिरा ।।	</p></td><td>	5-175-22a<br>5-175-22b	<p class="mw-empty-elt"></p></td></tr>
<tr><td><p>	त्वया त्यक्ता गमिष्यामि यत्र तत्र विशांपते।<br>तत्र मे गतयः सन्तु सन्तः सत्यं यथा ध्रुवम् ।।	</p></td><td>	5-175-23a<br>5-175-23b	<p class="mw-empty-elt"></p></td></tr>
<tr><td><p>	एवं तां भाषमाणां तु कन्यां साल्वपतिस्तदा।<br>परितत्याज कौरव्य करुणं परिदेवतीम् ।।	</p></td><td>	5-175-24a<br>5-175-24b	<p class="mw-empty-elt"></p></td></tr>
<tr><td><p>	गच्छ गच्छेति तां साल्वः पुनः पुनरभाषत।<br>बिभेमि भीष्मात्सुश्रोणि त्वं च भीष्मपरिग्रहः ।।	</p></td><td>	5-175-25a<br>5-175-25b	<p class="mw-empty-elt"></p></td></tr>
<tr><td><p>	एवमुक्ता तु सा तेन साल्वेनादीर्घदर्शिना ।<br>निश्चक्राम पुराद्दीना रुदती कुररी यथा ।।	</p></td><td>	5-175-26a<br>5-175-26b	<p class="mw-empty-elt"></p></td></tr>
<tr><td><p>	<b>भीष्म उवाच।</b>	</p></td><td>	5-175-27x	<p class="mw-empty-elt"></p></td></tr>
<tr><td><p>	निष्क्रामन्ती तु नगराच्चिन्तयामास दुःखिता ।<br>पृथिव्यां नास्ति युवतिर्विषमस्थतरा मया ।।	</p></td><td>	5-175-27a<br>5-175-27b	<p class="mw-empty-elt"></p></td></tr>
<tr><td><p>	बन्धुर्भिर्विप्रहीणास्मि साल्वेन च निराकृता ।<br>न च शक्यं पुनर्गन्तुं मया वारणसाह्वयम् ।।	</p></td><td>	5-175-28a<br>5-175-28b	<p class="mw-empty-elt"></p></td></tr>
<tr><td><p>	अनुज्ञाता तु भीष्मेण साल्वमुद्दिश्य कारणम्।<br>किं नु गर्हाम्यथात्मानमथ भीष्मं दुरासदम् ।।	</p></td><td>	5-175-29a<br>5-175-29b	<p class="mw-empty-elt"></p></td></tr>
<tr><td><p>	अथवा पितरं मूढं यो मेऽकार्षीत्स्वयंवरम् ।<br>मयाऽयं स्वकृतो दोषो याऽहं भीष्मरथात्तदा ।।	</p></td><td>	5-175-30a<br>5-175-30b	<p class="mw-empty-elt"></p></td></tr>
<tr><td><p>	प्रवृत्ते दारुणे युद्धे साल्वार्थं नापतं पुरा।<br>तस्येयं फलनिर्वृत्तिर्यदापन्नाऽस्मि मूढवत् ।।	</p></td><td>	5-175-31a<br>5-175-31b	<p class="mw-empty-elt"></p></td></tr>
<tr><td><p>	धिग्भीष्मं धिक्क मे मन्दं पितरं मूढचेतसम् ।<br>येनाहं वीर्यशुल्केन पण्यस्त्रीव प्रचोदिता ।।	</p></td><td>	5-175-32a<br>5-175-32b	<p class="mw-empty-elt"></p></td></tr>
<tr><td><p>	धिङ्मां धिक्साल्वराजानं धिग्धातारमथापि वा ।<br>येषां दुर्नीतभावेन प्राप्तास्म्यापदमुत्तमाम् ।।	</p></td><td>	5-175-33a<br>5-175-33b	<p class="mw-empty-elt"></p></td></tr>
<tr><td><p>	सर्वथा भागधेयानि स्वानि प्राप्नोति मानवः ।<br>अनयस्यास्य तु मुखं भीष्मः शान्तनवो मम ।।	</p></td><td>	5-175-34a<br>5-175-34b	<p class="mw-empty-elt"></p></td></tr>
<tr><td><p>	सा भीष्मे प्रतिकर्तव्यमहं पश्यामि सांप्रतम् ।<br>तपसा वा युधा वापि दुःखहेतुः स मे मतः ।।	</p></td><td>	5-175-35a<br>5-175-35b	<p class="mw-empty-elt"></p></td></tr>
<tr><td><p>	को नु भीष्मं युधा जेतुमुत्सहेत महीपतिः ।<br>एवं सा परिनिश्चित्य जगाम नगराद्बहिः ।।	</p></td><td>	5-175-36a<br>5-175-36b	<p class="mw-empty-elt"></p></td></tr>
<tr><td><p>	आश्रमं पुण्यशीलानां तापसानां महात्मनाम् ।<br>ततस्तामवसद्रात्रिं तापसैः परिवारिता ।।	</p></td><td>	5-175-37a<br>5-175-37b	<p class="mw-empty-elt"></p></td></tr>

<tr><td><p>	आचख्यौ च यथावृत्तं सर्वमात्मनि भारत ।<br>विस्तरेण महाबाहो निखिलेन शुचिस्मिता ।<br>हरणं च विसर्गं च साल्वेन च विसर्जनम् ।।	</p></td><td>	5-175-38a<br>5-175-38b<br>5-175-38c	<p class="mw-empty-elt"></p></td></tr>
<tr><td><p>	ततस्तत्र महानासीद्ब्राह्मणः संशितव्रतः ।<br>शैखावत्यस्तपोबृद्धः शास्त्रे चारण्यके गुरुः ।।	</p></td><td>	5-175-39a<br>5-175-39b	<p class="mw-empty-elt"></p></td></tr>
<tr><td><p>	आर्ता तामाह स मुनिः शैखावत्यो महातपाः ।<br>निःश्वसन्तीं सतीं बालां दुःखशोकपरायणाम् ।।	</p></td><td>	5-175-40a<br>5-175-40b	<p class="mw-empty-elt"></p></td></tr>
<tr><td><p>	एवं गते तु किं भद्रे शक्यं कर्तुं तपस्विभिः ।<br>आश्रमस्थैर्महाभागे तपोयुक्तैर्महात्मभिः ।।	</p></td><td>	5-175-41a<br>5-175-41b	<p class="mw-empty-elt"></p></td></tr>
<tr><td><p>	सा त्वेनमब्रवीद्राजन्क्रियतां मदनुग्रहः ।<br>प्राव्राज्यमहमिच्छामि तपस्तप्स्यामि दुश्चरम् ।।	</p></td><td>	5-175-42a<br>5-175-42b	<p class="mw-empty-elt"></p></td></tr>
<tr><td><p>	मयैव यानि कर्माणि पूर्वदेहे तु मूढया।<br>कृतानि नूनं पापानि तेषामेतत्फलं ध्रुवम् ।।	</p></td><td>	5-175-43a<br>5-175-43b	<p class="mw-empty-elt"></p></td></tr>
<tr><td><p>	नोत्सहे तु पुनर्गन्तुं स्वजनं प्रति तापसाः ।<br>प्रत्याख्याता निरानन्दा साल्वेन च निराकृता ।।	</p></td><td>	5-175-44a<br>5-175-44b	<p class="mw-empty-elt"></p></td></tr>
<tr><td><p>	उपदिष्टमिहेच्छामि तापस्यं वीतकल्मषाः ।<br>युष्माभिर्देवसंकाशैः कृपा भवतु वो मयि ।।	</p></td><td>	5-175-45a<br>5-175-45b	<p class="mw-empty-elt"></p></td></tr>
<tr><td><p>	स तामाश्वासयत्कन्यां दृष्टान्तागमहेतुभिः ।<br>सान्त्वयामास कार्यं च प्रतिजज्ञे द्विजैः सह ।।	</p></td><td>	5-175-46a<br>5-175-46b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि अम्बोपाख्यानपर्वणि <br>पञ्चसप्तत्यधिकशत्तमोऽध्यायः ।।	</p></td><td>		<p class="mw-empty-elt"></p></td></tr>
</tbody>