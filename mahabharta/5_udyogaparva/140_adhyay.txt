				
<tbody><tr><td><p>	<b>जनमेजय उवाच।</b>	</p></td><td>	5-140-1x	<p class="mw-empty-elt"></p></td></tr>
<tr><td><p>	राजपुत्रैः परिवृतस्तथा भृत्यैश्च सत्तम।<br>उपारोप्य रथे कर्णं निर्यातो मधुसूदनः।।	</p></td><td>	5-140-1a<br>5-140-1b	<p class="mw-empty-elt"></p></td></tr>
<tr><td><p>	किमब्रवीद्रथोपस्थे राधेयं परवीरहा ।<br>कानि सान्त्वानि गोविन्दः सूतपुत्रे प्रयुक्तवान् ।।	</p></td><td>	5-140-2a<br>5-140-2b	<p class="mw-empty-elt"></p></td></tr>
<tr><td><p>	उद्यन्मेघस्वनः काले यत्कृष्णः कर्णमब्रवीत्।<br>मृदु वा यदि वा तीक्ष्णं तन्ममाचक्ष्व सर्वशः ।।	</p></td><td>	5-140-3a<br>5-140-3b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-140-4x	<p class="mw-empty-elt"></p></td></tr>
<tr><td><p>	आनुपूर्व्येण वाक्यानि तीक्ष्णानि च मृदूनि च।<br>प्रियाणि धर्मयुक्तानि सत्यानि च हितानि च ।।	</p></td><td>	5-140-4a<br>5-140-4b	<p class="mw-empty-elt"></p></td></tr>
<tr><td><p>	हृदयग्रहणीयानि राधेयं मधुसूदनः ।<br>यान्यब्रवीदमेयात्मा तानि मे श्रृणु भारत ।।	</p></td><td>	5-140-5a<br>5-140-5b	<p class="mw-empty-elt"></p></td></tr>
<tr><td><p>	<b>वासुदेव उवाच।</b>	</p></td><td>	5-140-6x	<p class="mw-empty-elt"></p></td></tr>
<tr><td><p>	उपासितास्ते राधेय ब्राह्मणा वेदपारगाः।<br>तत्त्वार्थं परिपृष्टाश्च नियतेनानसूयया ।।	</p></td><td>	5-140-6a<br>5-140-6b	<p class="mw-empty-elt"></p></td></tr>
<tr><td><p>	त्वमेव कर्ण जानासि वेदवादान्सनातनान् ।<br>त्वमेव धर्मशास्त्रेषु सूक्ष्मेषु परिनिष्ठितः ।।	</p></td><td>	5-140-7a<br>5-140-7b	<p class="mw-empty-elt"></p></td></tr>
<tr><td><p>	कानीनश्च सहोढश्च कन्यायां यश्च जायते ।<br>वोढारं पितरं तस्य प्राहुः शास्त्रविदो जनाः ।।	</p></td><td>	5-140-8a<br>5-140-8b	<p class="mw-empty-elt"></p></td></tr>
<tr><td><p>	सोऽसि कर्ण तथाजातः पाण्डोः पुत्रोसि धर्मतः ।<br>निश्चयाद्धर्मशास्त्राणामेहि राजा भविष्यसि ।।	</p></td><td>	5-140-9a<br>5-140-9b	<p class="mw-empty-elt"></p></td></tr>
<tr><td><p>	पितृपक्षे च ते पार्था मातृपक्षे च वृष्णयः ।<br>द्वौ पक्षावभिजानीहि त्वमेतौ पुरुषर्षभ ।।	</p></td><td>	5-140-10a<br>5-140-10b	<p class="mw-empty-elt"></p></td></tr>
<tr><td><p>	मया सार्धमितो यातमद्य त्वां तात पाण्डवाः ।<br>अभिजानन्तु कौन्तेयं पूर्वजातं युधिष्ठिरात् ।।	</p></td><td>	5-140-11a<br>5-140-11b	<p class="mw-empty-elt"></p></td></tr>
<tr><td><p>	पादौ तव ग्रहीष्यन्ति भ्रातरः पञ्च पाण्डवाः।<br>द्रौपदेयास्तथा पञ्च सौभद्रश्चापराजितः ।।	</p></td><td>	5-140-12a<br>5-140-12b	<p class="mw-empty-elt"></p></td></tr>
<tr><td><p>	राजानो राजपुत्राश्च पाण्डवार्थे समागताः।<br>पादौ तव ग्रहीष्यन्ति सर्वे चान्धकवृष्णयः ।।	</p></td><td>	5-140-13a<br>5-140-13b	<p class="mw-empty-elt"></p></td></tr>
<tr><td><p>	हिरण्मयांश्च ते कुम्भान्राजतान्पार्थिवांस्तथा ।<br>ओषध्यः सर्वबीजानि सर्वरत्नानि वीरुधः ।।	</p></td><td>	5-140-14a<br>5-140-14b	<p class="mw-empty-elt"></p></td></tr>
<tr><td><p>	राजन्या राजकन्याश्चाप्यानयन्त्वाभिषेचनम् ।<br>षष्ठे त्वां च तथा काले द्रौपद्युपगमिष्यति ।।	</p></td><td>	5-140-15a<br>5-140-15b	<p class="mw-empty-elt"></p></td></tr>
<tr><td><p>	अग्निं जुहोतु वै धौम्यः संशितात्मा द्विजोत्तमः ।<br>अद्य त्वामभिषिञ्चन्तु चातुर्वैद्या द्विजातयः ।।	</p></td><td>	5-140-16a<br>5-140-16b	<p class="mw-empty-elt"></p></td></tr>
<tr><td><p>	पुरोहितः पाण्डवानां ब्रह्मकर्मण्यवस्थितः।<br>तथैव भ्रातरः पञ्च पाण्डवाः पुरुषर्षभाः ।।	</p></td><td>	5-140-17a<br>5-140-17b	<p class="mw-empty-elt"></p></td></tr>
<tr><td><p>	द्रौपदेयास्तथा पञ्च पाञ्चालाश्चेदयस्तथा ।<br>अहं च त्वाऽभिषेक्ष्यामि राजानं पृथिवीपतिम् ।।	</p></td><td>	5-140-18a<br>5-140-18b	<p class="mw-empty-elt"></p></td></tr>
<tr><td><p>	युवराजोऽस्तु ते राजा धर्मपुत्रो युधिष्ठिरः।<br>गृहीत्वा व्यजनं श्वेतं धर्मात्मा संशितव्रतः ।	</p></td><td>	5-140-19a<br>5-140-19b	<p class="mw-empty-elt"></p></td></tr>
<tr><td><p>	उपान्वारोहतु रथं कुन्तीपुत्रो युधिष्ठिरः ।<br>छत्रं च ते महाश्वेतं भीमसेनो महाबलः ।।	</p></td><td>	5-140-20a<br>5-140-20b	<p class="mw-empty-elt"></p></td></tr>
<tr><td><p>	अभिषिक्तस्य कौन्तेयो धारयिष्यति मूर्धनि ।<br>किङ्किणीशतनिर्घोषं वैयाघ्रपरिवारणम् ।।	</p></td><td>	5-140-21a<br>5-140-21b	<p class="mw-empty-elt"></p></td></tr>
<tr><td><p>	रथं श्वेतहयैर्युक्तमर्जुनो वाहयिष्यति।<br>अभिमन्युश्च ते नित्यं प्रत्यासन्नो भविष्यति ।।	</p></td><td>	5-140-22a<br>5-140-22b	<p class="mw-empty-elt"></p></td></tr>
<tr><td><p>	नकुलः सहदेवश्च द्रौपदेयाश्च पञ्च ये।<br>पञ्चालाश्चानुयास्यन्ति शिखण्डी च महारथः ।	</p></td><td>	5-140-23a<br>5-140-23b	<p class="mw-empty-elt"></p></td></tr>
<tr><td><p>	अहं च त्वाऽनुयास्यामि सर्वे चान्धकवृष्णयः।<br>दाशार्हाः परिवारास्ते दाशार्णाश्च विशांपते ।।	</p></td><td>	5-140-24a<br>5-140-24b	<p class="mw-empty-elt"></p></td></tr>
<tr><td><p>	भुङ्क्ष्व राज्यं महाबाहो भ्रातृभिः सह पाण्डवैः ।<br>जपैर्होमैश्च संयुक्तो मङ्गलैश्च पृथग्विधैः ।।	</p></td><td>	5-140-25a<br>5-140-25b	<p class="mw-empty-elt"></p></td></tr>
<tr><td><p>	पुरोगमाश्च ते सन्तु द्रविडाः सहकुन्तलैः।<br>आन्ध्रास्तालचराश्चैव चूचुपा वेणुपास्तथा ।।	</p></td><td>	5-140-26a<br>5-140-26b	<p class="mw-empty-elt"></p></td></tr>
<tr><td><p>	स्तुवन्तु त्वां च बहुभिः स्तुतिभिः सूतमागधाः ।<br>विजयं वसुषेणस्य घोषयन्तु च पाण्डवाः ।।	</p></td><td>	5-140-27a<br>5-140-27b	<p class="mw-empty-elt"></p></td></tr>
<tr><td><p>	स त्वं परिवृतः पार्थैर्नक्षत्रैरिव चन्द्रमाः।<br>प्रशाधि राज्यं कौन्तेय कुन्तीं च प्रतिनन्दय ।।	</p></td><td>	5-140-28a<br>5-140-28b	<p class="mw-empty-elt"></p></td></tr>
<tr><td><p>	मित्राणि ते प्रहृष्यन्तु व्यथन्तु रिपवस्तथा।<br>सौभ्रात्रं चैव तेऽद्यास्तु भ्रातृभिः सह पाण्डवैः ।।	</p></td><td>	5-140-29a<br>5-140-29b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवद्यानपर्वणि <br>चत्वारिंशदधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>