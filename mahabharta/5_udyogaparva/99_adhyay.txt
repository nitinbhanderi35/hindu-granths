				
<tbody><tr><td><p>	<b>नारद उवाच।</b>	</p></td><td>	5-99-1x	<p class="mw-empty-elt"></p></td></tr>
<tr><td><p>	एतत्तु नागलोकस्य नाभिस्थाने स्थितं पुरम्।<br>पातालमिति विख्यातं दैत्यदानवसेवितम् ।।	</p></td><td>	5-99-1a<br>5-99-1b	<p class="mw-empty-elt"></p></td></tr>
<tr><td><p>	इदमद्भिः समं प्राप्ता ये केचिद्भुवि जङ्गमाः।<br>प्रविशन्तो महानादं नदन्ति भयपीडिताः ।।	</p></td><td>	5-99-2a<br>5-99-2b	<p class="mw-empty-elt"></p></td></tr>
<tr><td><p>	अत्रासुरोऽग्निः सततं दीप्यते वारिभोजनः।<br>व्यापारेण धृतात्मानं निबद्धं समबुध्यत ।।	</p></td><td>	5-99-3a<br>5-99-3b	<p class="mw-empty-elt"></p></td></tr>
<tr><td><p>	अत्रामृतं सुरैः पीत्वा निहितं निहतारिभिः ।।<br>अतः सोमस्य हानिश्च वृद्धिश्चैव प्रदृश्यते ।।	</p></td><td>	5-99-4a<br>5-99-4b	<p class="mw-empty-elt"></p></td></tr>
<tr><td><p>	अत्रादित्यो हयशिराः काले पर्वणि पर्वणि ।<br>उत्तिष्ठति सुवर्णाख्यो वाग्भिरापूरयञ्जगत् ।।	</p></td><td>	5-99-5a<br>5-99-5b	<p class="mw-empty-elt"></p></td></tr>
<tr><td><p>	यस्मादलं समस्तास्ताः पतन्ति जलमूर्तयः ।<br>तस्मात्पातालमित्येव ख्यायते पुरमुत्तमम् ।।	</p></td><td>	5-99-6a<br>5-99-6b	<p class="mw-empty-elt"></p></td></tr>
<tr><td><p>	ऐरावणोऽस्मात्सलिलं गृहीत्वा जगतो हितः ।<br>मेघेष्वामुञ्चते शीतं यन्महेन्द्रः प्रवर्षति ।।	</p></td><td>	5-99-7a<br>5-99-7b	<p class="mw-empty-elt"></p></td></tr>
<tr><td><p>	ऐरावतो नागराजो वामनः कुमुदोऽञ्जनः ।<br>प्रसूताः सुप्रतीकस्य वंशे वारणसत्तमाः ।।	</p></td><td>	5-99-8a<br>5-99-8b	<p class="mw-empty-elt"></p></td></tr>
<tr><td><p>	अत्र नानाविधाकारास्तिमयो नैकरूपिणः ।<br>अप्सु सोमप्रभां पीत्वा वसन्ति जलचारिणः ।।	</p></td><td>	5-99-9a<br>5-99-9b	<p class="mw-empty-elt"></p></td></tr>
<tr><td><p>	अत्र सूर्यांशुभिर्भिन्नाः पातालतलमाश्रिताः ।<br>मृता हि दिवसे सूत पुनर्जीवन्ति वै निशि ।।	</p></td><td>	5-99-10a<br>5-99-10b	<p class="mw-empty-elt"></p></td></tr>
<tr><td><p>	उदयन्नित्यशश्चात्र चन्द्रमा रश्मिबाहुभिः ।<br>अमृतं स्पृश्य संस्पर्शात्संजीवयतिदेहिनः ।।	</p></td><td>	5-99-11a<br>5-99-11b	<p class="mw-empty-elt"></p></td></tr>
<tr><td><p>	अत्र तेऽधर्मनिरता बद्धाः कालेन पीडिताः ।<br>दैतेया निवसन्ति स्म वासवेन हृतश्रियः ।।	</p></td><td>	5-99-12a<br>5-99-12b	<p class="mw-empty-elt"></p></td></tr>
<tr><td><p>	अत्र भूतपतिर्नाम सर्वभूतमहेश्वरः ।<br>भूतये सर्वभूतानामचरत्तप उत्तमम् ।।	</p></td><td>	5-99-13a<br>5-99-13b	<p class="mw-empty-elt"></p></td></tr>
<tr><td><p>	अत्र गोव्रतिनो विप्राः स्वाध्यायाम्नायकर्शिताः ।<br>त्यक्तप्राणा जितस्वर्गा निवसन्ति महर्षयः ।।	</p></td><td>	5-99-14a<br>5-99-14b	<p class="mw-empty-elt"></p></td></tr>
<tr><td><p>	यत्रतत्रशयो नित्यं येनकेनचिदाशितः।<br>येनकेनचिदाच्छन्नः स गोव्रत इहोच्यते ।।	</p></td><td>	5-99-15a<br>5-99-15b	<p class="mw-empty-elt"></p></td></tr>
<tr><td><p>	पश्य यद्यत्र ते कश्चिद्रोचते गुणतो वरः ।<br>वरयिष्यामि तं गत्वा यत्नमास्थाय मातले ।।	</p></td><td>	5-99-16a<br>5-99-16b	<p class="mw-empty-elt"></p></td></tr>
<tr><td><p>	अण्डमेतञ्जले न्यस्तं दीप्यमानमिव श्रिया ।<br>आप्रजानां निसर्गाद्वै नोद्भिद्यति न सर्पति ।।	</p></td><td>	5-99-17a<br>5-99-17b	<p class="mw-empty-elt"></p></td></tr>
<tr><td><p>	नास्य जातिं निसर्गं वा कथ्यमानं श्रृणोमि वै।<br>पितरं मातरं चापि नास्य जानाति कश्चन ।।	</p></td><td>	5-99-18a<br>5-99-18b	<p class="mw-empty-elt"></p></td></tr>
<tr><td><p>	अतः किल महानग्निरन्तकाले समुत्थितः।<br>धक्ष्यते मातले सर्वं त्रैलोक्यं सचराचरम् ।।	</p></td><td>	5-99-19a<br>5-99-19b	<p class="mw-empty-elt"></p></td></tr>
<tr><td><p>	मातलिस्त्वब्रवीच्छ्रुत्वा नारदस्याथ भाषितम् ।<br>न मेऽत्र रोचते कश्चिदन्यतो व्रज माचिरम् ।।	</p></td><td>	5-99-20a<br>5-99-20b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि ऊनशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>