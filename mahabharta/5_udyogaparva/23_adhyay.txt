				
<tbody><tr><td><p>	<b>वैशंपायन उवाच।</b>	</p></td><td>	5-23-1x	<p class="mw-empty-elt"></p></td></tr>
<tr><td><p>	राज्ञस्तु वचनं श्रुत्वा धृतराष्ट्रस्य सञ्जयः।<br>उपप्लाव्यं ययौ द्रष्टुं पाण्डवानमितौजसः ।।	</p></td><td>	5-23-1a<br>5-23-1b	<p class="mw-empty-elt"></p></td></tr>
<tr><td><p>	स तु राजानमासाद्य कुन्तीपुत्रं युधिष्ठिरम् ।<br>अभिवाद्य ततः पूर्वं सूतपुत्रोऽभ्यभाषत ।।	</p></td><td>	5-23-2a<br>5-23-2b	<p class="mw-empty-elt"></p></td></tr>

<tr><td><p>	गवल्गणिः सञ्जयः सूतसूनु-<br>रजातशत्रुमवदत्प्रतीतः।<br>दिष्ट्या राजंस्त्वामरोगं प्रपश्ये<br>सहायवन्तं च महेन्द्रकल्पम् ।।	</p></td><td>	5-23-3a<br>5-23-3b<br>5-23-3c<br>5-23-3d	<p class="mw-empty-elt"></p></td></tr>

<tr><td><p>	अनामयं पृच्छति त्वाम्बिकेयो<br>वृद्धो राजा धृतराष्ट्रो मनीषी ।<br>कच्चिद्भीमः कुशली पाण्डवाग्र्यो<br>धनञ्जयस्तौ च माद्रीतनूजौ ।।	</p></td><td>	5-23-4a<br>5-23-4b<br>5-23-4c<br>5-23-4d	<p class="mw-empty-elt"></p></td></tr>

<tr><td><p>	कच्चित्कृष्णा द्रौपदी राजपुत्री<br>सत्यव्रता वीरपत्नी सुपुत्रा।<br>मनस्विनी यत्र च वाञ्छसि त्व-<br>मिष्टान्कामान्भारत स्वस्तिकामः ।।	</p></td><td>	5-23-5a<br>5-23-5b<br>5-23-5c<br>5-23-5d	<p class="mw-empty-elt"></p></td></tr>
<tr><td><p>	<b>युधिष्ठिर उवाच।</b>	</p></td><td>	5-23-6x	<p class="mw-empty-elt"></p></td></tr>

<tr><td><p>	गावल्गणे सञ्जय स्वागतं ते<br>प्रीतात्माऽहं त्वाऽभिनन्दामि सूत।<br>अनामयं प्रतिमाने तवाहं<br>सहानुजैः कुशली चास्मि विद्वन् ।।	</p></td><td>	5-23-6a<br>5-23-6b<br>5-23-6c<br>5-23-6d	<p class="mw-empty-elt"></p></td></tr>

<tr><td><p>	चिरादिदं कुशलं भारतस्य<br>श्रुत्वा राज्ञः कुरुवृद्धस्य सूत।<br>मन्ये साक्षाद्दृष्टमहं नरेन्द्रं<br>दृष्ट्वैव त्वां सञ्जय प्रीतियोगात् ।।	</p></td><td>	5-23-7a<br>5-23-7b<br>5-23-7c<br>5-23-7d	<p class="mw-empty-elt"></p></td></tr>

<tr><td><p>	पितामहो नः स्थविरो मनस्वी<br>महाप्राज्ञः सर्वधर्मोपपन्नः।<br>सकौरव्यः कुशली तात भीष्मो<br>यथापूर्वं वृत्तिरस्त्यस्य कच्चित् ।।	</p></td><td>	5-23-8a<br>5-23-8b<br>5-23-8c<br>5-23-8d	<p class="mw-empty-elt"></p></td></tr>

<tr><td><p>	कच्चिद्राजा धृतराष्ट्रः सपुत्रो<br>वैचित्रवीर्यः कुशली महात्मा।<br>महाराजो बाह्लिकः प्रातिपेयः<br>कच्चिद्विद्वान्कुशली सूतपुत्र ।।	</p></td><td>	5-23-9a<br>5-23-9b<br>5-23-9c<br>5-23-9d	<p class="mw-empty-elt"></p></td></tr>

<tr><td><p>	स सोमदत्तः कुशली तात कच्चि-<br>द्भूरिश्रवाः सत्यसन्धः शलश्च।<br>द्रोणः सपुत्रश्च कृपश्च विप्रो<br>महेष्वासाः कच्चिदेतेऽप्यरोगाः ।।	</p></td><td>	5-23-10a<br>5-23-10b<br>5-23-10c<br>5-23-10d	<p class="mw-empty-elt"></p></td></tr>

<tr><td><p>	सर्वे कुरुभ्यः स्पृहयन्ति सञ्जय<br>धनुर्धरा ये पृथिव्यां प्रधानाः ।<br>महाप्रज्ञाः सर्वशास्त्रावदाता<br>धनुर्भृतां मुख्यतमाः पृथिव्याम् ।।	</p></td><td>	5-23-11a<br>5-23-11b<br>5-23-11c<br>5-23-11d	<p class="mw-empty-elt"></p></td></tr>

<tr><td><p>	कच्चिन्मानं तात लभन्त एते<br>धनुर्भृतः कचिदेतेऽप्यरोगाः।<br>येषां राष्ट्रे निवसति दर्शनीयो<br>महेष्वासः शीलवान्द्रोणपुत्रः ।।	</p></td><td>	5-23-12a<br>5-23-12b<br>5-23-12c<br>5-23-12d	<p class="mw-empty-elt"></p></td></tr>

<tr><td><p>	वैश्यापुत्रः कुशली तात कच्चित्<br>महाप्राज्ञो राजपुत्रो युयुत्सुः ।<br>कर्णो मानी कुशली तात कच्चित्<br>सुयोधनो यस्य मन्दो विधेयः ।।	</p></td><td>	5-23-13a<br>5-23-13b<br>5-23-13c<br>5-23-13d	<p class="mw-empty-elt"></p></td></tr>

<tr><td><p>	स्त्रियो वृद्धा भारतानां जनन्यो<br>महादास्यो दासभार्याश्च सूत।<br>वध्वः पुत्रा भागिनेया भगिन्यो<br>दौहित्रा वा कच्चिदप्यव्यलीकाः ।।	</p></td><td>	5-23-14a<br>5-23-14b<br>5-23-14c<br>5-23-14d	<p class="mw-empty-elt"></p></td></tr>

<tr><td><p>	कच्चिद्राजा ब्राह्मणानां यथावत्<br>प्रवर्तते पूर्ववत्तात वृत्तिम्।<br>कच्चिद्दायान्मामकान्धार्तराष्ट्रो<br>द्विजातीनां सञ्जय नोपहन्ति ।।	</p></td><td>	5-23-15a<br>5-23-15b<br>5-23-15c<br>5-23-15d	<p class="mw-empty-elt"></p></td></tr>

<tr><td><p>	कच्चिद्राजा धृतराष्ट्रः सपुत्र<br>उपेक्षते ब्राह्मणातिक्रमान्वै।<br>स्वर्गस्य कच्चिन्न तथा वर्त्मभूता-<br>मुपेक्षते तेषु सदैव वृत्तिम् ।।	</p></td><td>	5-23-16a<br>5-23-16b<br>5-23-16c<br>5-23-16d	<p class="mw-empty-elt"></p></td></tr>

<tr><td><p>	एतञ्ज्योतिश्चोत्तमं जीवलोके<br>शुक्लं प्रजानां विहितं विधात्रा।<br>ते चेद्दोषं न नियच्छन्ति मन्दाः<br>कृत्स्नो नाशो भविता कौरवाणाम् ।।	</p></td><td>	5-23-17a<br>5-23-17b<br>5-23-17c<br>5-23-17d	<p class="mw-empty-elt"></p></td></tr>

<tr><td><p>	कच्चिद्राजा धृतराष्ट्रः सपुत्रो<br>बुभूषते वृत्तिममात्यवर्गे।<br>कच्चिन्न भेदेन जिजीविषन्ति<br>मुहृद्रूपा दुर्हृदश्चैकमत्यात् ।।	</p></td><td>	5-23-18a<br>5-23-18b<br>5-23-18c<br>5-23-18d	<p class="mw-empty-elt"></p></td></tr>

<tr><td><p>	कच्चिन्न पापं कथयन्ति तात<br>ते पाण्डवानां कुरवः सर्व एव।<br>द्रोणः सपुत्रश्च कृपश्च वीरो<br>नास्मासु पापानि वदन्ति कच्चित् ।।	</p></td><td>	5-23-19a<br>5-23-19b<br>5-23-19c<br>5-23-19d	<p class="mw-empty-elt"></p></td></tr>

<tr><td><p>	कच्चिद्राज्ये धृतराष्ट्रं सपुत्रं<br>समेत्याहुः कुरवः सर्व एव।<br>कच्चिद्दृष्ट्वा दस्युसङ्घान्समेता-<br>न्स्मरन्ति पार्थस्य युधां प्रणेतुः ।।	</p></td><td>	5-23-20a<br>5-23-20b<br>5-23-20c<br>5-23-20d	<p class="mw-empty-elt"></p></td></tr>

<tr><td><p>	मौर्वीभुजाग्रप्रहितान्स्म तात<br>दोधूयमानेन धनुर्धरेण।<br>गाण्डीवनुन्नांस्तनयित्नुघोषा-<br>नजिह्मगान्कच्चिदनुस्मरन्ति ।।	</p></td><td>	5-23-21a<br>5-23-21b<br>5-23-21c<br>5-23-21d	<p class="mw-empty-elt"></p></td></tr>

<tr><td><p>	न चापश्यं कंचिदहं पृथिव्यां<br>योधं समं वाऽधिकमर्जुनेन।<br>यस्यैकषष्टिर्निशितास्तीक्ष्णधाराः<br>सुवाससः समंतो हस्तवापः ।।	</p></td><td>	5-23-22a<br>5-23-22b<br>5-23-22c<br>5-23-22d	<p class="mw-empty-elt"></p></td></tr>
<tr><td><p>	गदापाणिर्भीमसेनस्तरस्वी<br>प्रवेपयञ्छत्रुसङ्घाननीके।<br>नागः प्रभिन्न इव नङ्घलेषु<br>चंक्रम्यते कच्चिदेनं स्मरन्ति ।।	</p></td><td>	5-23-23a<br>5-23-23b<br>5-23-23c<br>5-23-23d	<p class="mw-empty-elt"></p></td></tr>
<tr><td><p>	माद्रीपुत्रः सहदेवः कलिङ्गान्<br>समागतानजयद्दन्तकूरे।<br>वामेनास्यन्दक्षिणेनैव यो वै<br>महाबलं कच्चिदेनं स्मरन्ति ।।	</p></td><td>	5-23-24a<br>5-23-24b<br>5-23-24c<br>5-23-24d	<p class="mw-empty-elt"></p></td></tr>
<tr><td><p>	पुरा जेतुं नकुलः प्रेषितोऽयं<br>शिबींस्त्रिगर्तान्सञ्जय पश्यतस्ते।<br>दिशं प्रतीचीं वशमानयन्मे<br>माद्रीसुतं कच्चिदेनं स्मरन्ति ।।	</p></td><td>	5-23-25a<br>5-23-25b<br>5-23-25c<br>5-23-25d	<p class="mw-empty-elt"></p></td></tr>
<tr><td><p>	पराभवो द्वैतवने य आसी-<br>द्दुर्मन्विते घोपयात्रागतानाम् ।<br>यत्र मन्दाञ्छत्रुवशं प्रयाता-<br>नमोचयद्भीमसेनो जयश्च ।।	</p></td><td>	5-23-26a<br>5-23-26b<br>5-23-26c<br>5-23-26d	<p class="mw-empty-elt"></p></td></tr>
<tr><td><p>	अहं पश्चादर्जुनमभ्यरक्षं<br>माद्रीपुत्रौ भीमसेनोऽप्यरक्षत्।<br>गाण्डीवधन्वा शत्रुसङ्घानुदस्य<br>स्वस्त्यागमत्कच्चिदेनं स्मरन्ति ।।	</p></td><td>	5-23-27a<br>5-23-27b<br>5-23-27c<br>5-23-27d	<p class="mw-empty-elt"></p></td></tr>
<tr><td><p>	न कर्मणा साधुनैकेन नूनं<br>सुखं शक्यं वै भवतीह सञ्जय ।<br>सर्वात्मना परिजेतुं वयं चे-<br>न्न शक्नुमो धृतराष्ट्रस्य पुत्रम् ।।	</p></td><td>	5-23-28a<br>5-23-28b<br>5-23-28c<br>5-23-28d	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>सञ्जययानपर्वणि त्रयोविंशोऽध्यायः ।।	</p></td><td>		<p class="mw-empty-elt"></p></td></tr></tbody>