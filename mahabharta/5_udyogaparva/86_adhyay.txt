				
<tbody><tr><td><p>	<b>धृतराष्ट्र उवाच।</b>	</p></td><td>	5-86-1x	<p class="mw-empty-elt"></p></td></tr>
<tr><td><p>	उपप्लाव्यादिह क्षत्तरुपायातो जनार्दनः।<br>वृकस्थले निवसति स च प्रातरिहैष्यति ।।	</p></td><td>	5-86-1a<br>5-86-1b	<p class="mw-empty-elt"></p></td></tr>
<tr><td><p>	आहुकानामधिपतिः पुरोगः सर्वसात्वताम्।<br>महामना महावीर्यो महासत्वो जनार्दनः ।।	</p></td><td>	5-86-2a<br>5-86-2b	<p class="mw-empty-elt"></p></td></tr>
<tr><td><p>	स्फीतस्य वृष्णिराष्ट्रस्य भर्ता गोप्ता च माधवः ।<br>त्रयाणामपि लोकानां भगवान्प्रपितामहः ।।	</p></td><td>	5-86-3a<br>5-86-3b	<p class="mw-empty-elt"></p></td></tr>
<tr><td><p>	वृष्ण्यन्धकाः सुमनसो यस्य प्रज्ञामुपासते।<br>आदित्या वसवो रुद्रा यथा बुद्धिं बृहस्पतेः ।।	</p></td><td>	5-86-4a<br>5-86-4b	<p class="mw-empty-elt"></p></td></tr>
<tr><td><p>	तस्मै पूजां प्रयोक्ष्यामि दाशार्हाय महात्मने ।<br>प्रत्यक्षं तव धर्मज्ञ तां मे कथयतः श्रुणु ।।	</p></td><td>	5-86-5a<br>5-86-5b	<p class="mw-empty-elt"></p></td></tr>
<tr><td><p>	एकवर्णैः सुक्लृप्ताङ्गैर्बाह्लिजातैर्हयोत्तमैः।<br>चतुर्यक्तान्रथांस्तस्मै रौक्मान्दास्यामि षोडश ।।	</p></td><td>	5-86-6a<br>5-86-6b	<p class="mw-empty-elt"></p></td></tr>
<tr><td><p>	नित्यप्रभिन्नान्मातङ्गानीषादन्तान्प्रहारिणः।<br>अष्टानुचरमेकैकमष्टौ दास्यामि कौरव ।।	</p></td><td>	5-86-7a<br>5-86-7b	<p class="mw-empty-elt"></p></td></tr>
<tr><td><p>	दासीनामप्रजातानां शुभानां रुक्मवर्चसाम् ।<br>शतमस्मै प्रदास्यामि दासानामपि तावताम् ।।	</p></td><td>	5-86-8a<br>5-86-8b	<p class="mw-empty-elt"></p></td></tr>
<tr><td><p>	आविकं च सुखस्पर्शं पार्वतीयैरुपाहृतम् ।<br>तदप्यस्मै प्रदास्यामि सहस्त्राणि दाशाष्ट च ।।	</p></td><td>	5-86-9a<br>5-86-9b	<p class="mw-empty-elt"></p></td></tr>
<tr><td><p>	अजिनानां सहस्राणि चीनदेशोद्भवानि च।<br>तान्यप्यस्मै प्रदास्यामि यावदर्हति केशवः ।।	</p></td><td>	5-86-10a<br>5-86-10b	<p class="mw-empty-elt"></p></td></tr>
<tr><td><p>	दिवा रात्रौ च भात्येष सुतेजा विमलो मणिः ।<br>तमप्यस्मै प्रदास्यामि तमर्हति हि केशवः ।।	</p></td><td>	5-86-11a<br>5-86-11b	<p class="mw-empty-elt"></p></td></tr>
<tr><td><p>	एकेनाभिपतत्यह्ना योजनानि चतुर्दश ।<br>यानमश्वतरीयुक्तं दास्ये तस्मै तदप्यहम् ।।	</p></td><td>	5-86-12a<br>5-86-12b	<p class="mw-empty-elt"></p></td></tr>
<tr><td><p>	यावन्ति वाहनान्यस्य यावन्तः पुरुषाश्च ते ।<br>ततोष्टगुणमप्यस्मै भोज्यं दास्याम्यहं सदा ।।	</p></td><td>	5-86-13a<br>5-86-13b	<p class="mw-empty-elt"></p></td></tr>
<tr><td><p>	मम पुत्राश्च पौत्रश्च सर्वे दुर्योधनादृते।<br>प्रत्युद्यास्यन्ति दाशार्हं रथैर्मृष्टैः स्वलङ्कृताः ।।	</p></td><td>	5-86-14a<br>5-86-14b	<p class="mw-empty-elt"></p></td></tr>
<tr><td><p>	स्वलङ्कृताश्च कल्याण्यः पादैरेव सहस्रशः।<br>वारमुख्या महाभागं प्रत्युद्यास्यन्ति केशवम् ।।	</p></td><td>	5-86-15a<br>5-86-15b	<p class="mw-empty-elt"></p></td></tr>
<tr><td><p>	नगरादपि याः काश्चिद्गमिष्यन्ति जनार्दनम् ।<br>द्रष्टुं कन्याश्च कल्याण्यस्ताश्च यास्यन्त्यनावृताः ।।	</p></td><td>	5-86-16a<br>5-86-16b	<p class="mw-empty-elt"></p></td></tr>
<tr><td><p>	सस्त्रीपुरुषबालं च नगरं मधुसूदनम् ।<br>उदीक्षतां महात्मानं भानुमन्तमिव प्रजाः ।।	</p></td><td>	5-86-17a<br>5-86-17b	<p class="mw-empty-elt"></p></td></tr>
<tr><td><p>	महाध्वजपताकाश्च क्रियन्तां सर्वतो दिशः।<br>जलावसिक्तो विरजाः पन्थास्तस्येति चान्वशात् ।।	</p></td><td>	5-86-18a<br>5-86-18b	<p class="mw-empty-elt"></p></td></tr>
<tr><td><p>	दुःशासनस्य च गृहं दुर्योधनगृहाद्वरम् ।<br>तदद्य क्रियतां क्षिप्रं सुसंमृष्टमलङ्कृतम् ।।	</p></td><td>	5-86-19a<br>5-86-19b	<p class="mw-empty-elt"></p></td></tr>
<tr><td><p>	एतद्धि रुचिराकारैः प्रासादैरुपशोभितम् ।<br>शिवं च रमणीयं च सर्वर्तु सुमहाधनम् ।।	</p></td><td>	5-86-20a<br>5-86-20b	<p class="mw-empty-elt"></p></td></tr>
<tr><td><p>	सर्वमस्मिन्गृहे रत्नं मम दुर्योधनस्य च।<br>यद्यदर्हति वार्ष्णेयस्तत्तद्देयमसंशयम् ।।	</p></td><td>	5-86-21a<br>5-86-21b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वमि षडशीतितमोऽध्यायः ।।	</p></td><td>		<p class="mw-empty-elt"></p></td></tr>
</tbody>