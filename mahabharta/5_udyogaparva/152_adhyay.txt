				
<tbody><tr><td><p>	<b>वैशंपायन उवाच।</b>	</p></td><td>	5-152-1x	<p class="mw-empty-elt"></p></td></tr>
<tr><td><p>	ततो देशे समे स्निग्धे प्रभूतयवसेन्धने।<br>निवेशयामास तदा सेनां राजा युधिष्ठिरः ।।	</p></td><td>	5-152-1a<br>5-152-1b	<p class="mw-empty-elt"></p></td></tr>
<tr><td><p>	परिहृत्य श्मशानानि देवतायतनानि च।<br>आश्रमांश्च महर्षीणां तीर्थान्यायतनानि च ।।	</p></td><td>	5-152-2a<br>5-152-2b	<p class="mw-empty-elt"></p></td></tr>
<tr><td><p>	मधुरानूषरे देशे शुचौ पुण्ये महामतिः ।<br>निवेशं कारयामास कुन्तीपुत्रो युधिष्ठिरः ।।	</p></td><td>	5-152-3a<br>5-152-3b	<p class="mw-empty-elt"></p></td></tr>
<tr><td><p>	ततश्च पुनरुत्थाय सुखी विश्रान्तवाहनः ।<br>प्रययौ पृथिवीपालैर्वृतः शतसहस्रशः ।।	</p></td><td>	5-152-4a<br>5-152-4b	<p class="mw-empty-elt"></p></td></tr>
<tr><td><p>	विद्राव्य शतशो गुल्मान्धार्तराष्ट्रस्य सैनिकान् ।<br>पर्यक्रामत्समन्ताच्च पार्थेन सह केशवः ।।	</p></td><td>	5-152-5a<br>5-152-5b	<p class="mw-empty-elt"></p></td></tr>
<tr><td><p>	शिबिरं मापयामास धृष्टद्युम्नश्च पार्षतः।<br>सात्यकिश्च रथोदारो युयुधानश्च वीर्यवान् ।।	</p></td><td>	5-152-6a<br>5-152-6b	<p class="mw-empty-elt"></p></td></tr>
<tr><td><p>	आसाद्य सरितं पुण्यां कुरुक्षेत्रे हिरण्वतीम् ।<br>सूपतीर्थां शुचिजलां शर्करापङ्कवर्जिताम् ।।	</p></td><td>	5-152-7a<br>5-152-7b	<p class="mw-empty-elt"></p></td></tr>
<tr><td><p>	खानयामास परिखां केशवस्त्रत्र भारत ।<br>गुप्त्यर्थमपि चादिश्य बलं तत्र न्यवेशयत् ।।	</p></td><td>	5-152-8a<br>5-152-8b	<p class="mw-empty-elt"></p></td></tr>
<tr><td><p>	विधिर्यः शिबिरस्यासीत्पाण्डवानां महात्मनाम् ।<br>तद्विधानि नरेन्द्राणां कारयामास केशवः ।।	</p></td><td>	5-152-9a<br>5-152-9b	<p class="mw-empty-elt"></p></td></tr>
<tr><td><p>	प्रभूततरकाष्ठानि दुराधर्षतराणि च।<br>भक्ष्यभोज्यान्नपानानि शतशोऽथ सहस्रशः ।।	</p></td><td>	5-152-10a<br>5-152-10b	<p class="mw-empty-elt"></p></td></tr>
<tr><td><p>	शिबिराणि महार्हाणि राज्ञां तत्र पृथक्पृथक् ।<br>विमानानीव राजेन्द्र निविष्टानि महीतले ।।	</p></td><td>	5-152-11a<br>5-152-11b	<p class="mw-empty-elt"></p></td></tr>
<tr><td><p>	तत्रासञ्शिल्पिनः प्राज्ञाः शतशो दत्तवेतनाः।<br>सर्वापकरणैर्युक्ता वैद्याः शास्त्रविशारदाः ।।	</p></td><td>	5-152-12a<br>5-152-12b	<p class="mw-empty-elt"></p></td></tr>
<tr><td><p>	ज्याधनुर्वर्मशस्त्राणां तथैव मधुसर्पिषोः ।<br>ससर्जरकसपांसूनां राशयः पर्वतोपमाः ।।	</p></td><td>	5-152-13a<br>5-152-13b	<p class="mw-empty-elt"></p></td></tr>
<tr><td><p>	बहूदकं सुयवसं तुषाङ्गारसमन्वितम् ।<br>शिबिरे शिबिरे राजा सञ्चकार युधिष्ठिरः ।।	</p></td><td>	5-152-14a<br>5-152-14b	<p class="mw-empty-elt"></p></td></tr>
<tr><td><p>	महायन्त्राणि नाराचास्तोमराणि परश्वधाः।<br>धनूंषि कवचादीनि ऋष्टयस्तूणसंयुताः ।।	</p></td><td>	5-152-15a<br>5-152-15b	<p class="mw-empty-elt"></p></td></tr>
<tr><td><p>	गजाः कण्टकसन्नाहा लोहवर्मोत्तरच्छदाः।<br>दृश्यन्ते तत्र गिर्याभाः सहस्रशतयोधिनः ।।	</p></td><td>	5-152-16a<br>5-152-16b	<p class="mw-empty-elt"></p></td></tr>
<tr><td><p>	निविष्टान्पाण्डवांस्तत्र ज्ञात्वा मित्राणि भारत ।<br>अभिसस्रुर्यथादेशं सबलाः सहवाहनाः ।।	</p></td><td>	5-152-17a<br>5-152-17b	<p class="mw-empty-elt"></p></td></tr>
<tr><td><p>	चरितब्रह्मचर्यास्ते सोमपा भूरिदक्षिणाः।<br>जयाय पाण्डुपुत्राणां समाजग्मुर्महीक्षितः ।।	</p></td><td>	5-152-18a<br>5-152-18b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि सैन्यनिर्याणपर्वणि <br>द्विपञ्चशदधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>