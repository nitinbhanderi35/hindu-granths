				
<tbody><tr><td><p>	<b>धृतराष्ट्र उवाच।</b>	</p></td><td>	5-68-1x	<p class="mw-empty-elt"></p></td></tr>
<tr><td><p>	कथं त्वं माधवं वेत्थ सर्वलोकमहेश्वरम्।<br>कथमेनं न वेदाहं तन्ममाचक्ष्व सञ्जय ।।	</p></td><td>	5-68-1a<br>5-68-1b	<p class="mw-empty-elt"></p></td></tr>
<tr><td><p>	<b>सञ्जय उवाच।</b>	</p></td><td>	5-68-2x	<p class="mw-empty-elt"></p></td></tr>
<tr><td><p>	श्रृणु राजन्न ते विद्या मम विद्या न हीयते।<br>विद्याहीनस्तमोध्वस्तो नाभिजानाति केशवम् ।।	</p></td><td>	5-68-2a<br>5-68-2b	<p class="mw-empty-elt"></p></td></tr>
<tr><td><p>	विद्यया तात जानामि त्रियुगं मधुसूदनम् ।<br>कर्तारमकृतं देवं भूतानां प्रभवाप्ययम् ।।	</p></td><td>	5-68-3a<br>5-68-3b	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	5-68-4x	<p class="mw-empty-elt"></p></td></tr>
<tr><td><p>	गावल्गणेऽत्र का भक्तिर्या ते नित्या जनार्दने।<br>यया त्वमभिजानासि त्रियुगं मधुसूदनम् ।।	</p></td><td>	5-68-4a<br>5-68-4b	<p class="mw-empty-elt"></p></td></tr>
<tr><td><p>	<b>सञ्जय उवाच।</b>	</p></td><td>	5-68-5x	<p class="mw-empty-elt"></p></td></tr>
<tr><td><p>	मायां न सेवे भद्रं ते न वृथाधर्ममाचरे।<br>शुद्धभावं गतो भक्त्या शास्त्रद्वेद्मि जनार्दनम् ।।	</p></td><td>	5-68-5a<br>5-68-5b	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	5-68-6x	<p class="mw-empty-elt"></p></td></tr>
<tr><td><p>	दुर्योधन हृषीकेशं प्रपद्यस्व जनार्दनम्।<br>आप्तो नः सञ्जयस्तात शरणं गच्छ केशवम् ।।	</p></td><td>	5-68-6a<br>5-68-6b	<p class="mw-empty-elt"></p></td></tr>
<tr><td><p>	<b>दुर्योधन उवाच।</b>	</p></td><td>	5-68-7x	<p class="mw-empty-elt"></p></td></tr>
<tr><td><p>	भगवान्देवकीपुत्रो लोकांश्चेन्निहनिष्यति।<br>प्रवदन्नर्जुने सख्यं नाहं गच्छेऽद्य केशवम् ।।	</p></td><td>	5-68-7a<br>5-68-7b	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	5-68-8x	<p class="mw-empty-elt"></p></td></tr>
<tr><td><p>	अवाग्गान्धारि पुत्रस्ते गच्छत्येष सुदुर्मतिः ।<br>ईर्षुर्दुरात्मा मानी च श्रेयसां वचनातिगः ।।	</p></td><td>	5-68-8a<br>5-68-8b	<p class="mw-empty-elt"></p></td></tr>
<tr><td><p>	<b>गान्धार्युवाच।</b>	</p></td><td>	5-68-9x	<p class="mw-empty-elt"></p></td></tr>
<tr><td><p>	ऐश्वर्यकाम दुष्टात्मन्वृद्धानां शासनातिग।<br>ऐश्वर्यजीतिते हित्वा पितरं मां च बालिश ।।	</p></td><td>	5-68-9a<br>5-68-9b	<p class="mw-empty-elt"></p></td></tr>
<tr><td><p>	वर्धयन्दुर्हृदां प्रीतिं मां च शोकेन वर्धयन् ।<br>निहतो भीमसेनेन स्मर्ताति वचनं पितुः ।।	</p></td><td>	5-68-10a<br>5-68-10b	<p class="mw-empty-elt"></p></td></tr>
<tr><td><p>	<b>व्यास उवाच।</b>	</p></td><td>	5-68-11x	<p class="mw-empty-elt"></p></td></tr>
<tr><td><p>	प्रियोऽसि राजन्कृष्णस्य धृतराष्ट्र निबोध मे।<br>यस्य ते सञ्जयो दूतो यस्त्वां श्रेयसि योक्ष्यते ।।	</p></td><td>	5-68-11a<br>5-68-11b	<p class="mw-empty-elt"></p></td></tr>
<tr><td><p>	जानात्येष हृषीकेशं पुराणं यच्च वै परम्।<br>शुश्रूषमाणमैकाग्र्यं मोक्ष्यते महतो भयात् ।।	</p></td><td>	5-68-12a<br>5-68-12b	<p class="mw-empty-elt"></p></td></tr>
<tr><td><p>	वैचित्रवीर्य पुरुषाः क्रोधहर्षसमावृताः ।<br>सिता बहुविधैः पाशैर्ये न तुष्टाः स्वकैर्धनैः ।।	</p></td><td>	5-68-13a<br>5-68-13b	<p class="mw-empty-elt"></p></td></tr>
<tr><td><p>	यमस्य वशमायान्ति काममूढाः पुनः पुनः ।<br>अन्धनेत्रा यथैवान्धा नीयमानाः स्वकर्मभिः ।।	</p></td><td>	5-68-14a<br>5-68-14b	<p class="mw-empty-elt"></p></td></tr>
<tr><td><p>	एष एकायनः पन्था येन यान्ति मनीषिणः ।<br>तं दृष्ट्वा मृत्युमत्येति महांस्तत्र न सञ्जति ।।	</p></td><td>	5-68-15a<br>5-68-15b	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	5-68-16x	<p class="mw-empty-elt"></p></td></tr>
<tr><td><p>	अङ्ग सञ्जय मे शंस पन्थानमकुतोभयम्।<br>येन गत्वा हृषीकेशं प्राप्नुयां सिद्धिमुत्तमाम् ।।	</p></td><td>	5-68-16a<br>5-68-16b	<p class="mw-empty-elt"></p></td></tr>
<tr><td><p>	<b>सञ्जय उवाच।</b>	</p></td><td>	5-68-17x	<p class="mw-empty-elt"></p></td></tr>
<tr><td><p>	नाकृतात्मा कृतात्मानं जातु विद्याञ्जनार्दनम् ।<br>आत्मनस्तु क्रियोपायो नान्यत्रेन्द्रियनिग्रहात् ।।	</p></td><td>	5-68-17a<br>5-68-17b	<p class="mw-empty-elt"></p></td></tr>
<tr><td><p>	इन्द्रियाणामुदीर्णानां कामत्यागोऽप्रमादतः।<br>अप्रमादोऽविहिंसा च ज्ञानयोनिरसंशयम् ।।	</p></td><td>	5-68-18a<br>5-68-18b	<p class="mw-empty-elt"></p></td></tr>
<tr><td><p>	इन्द्रियाणां यमे यत्तो भव राजन्नतन्द्रितः ।<br>बुद्धिश्च ते मा च्युवतु नियच्छैनां यतस्ततः ।।	</p></td><td>	5-68-19a<br>5-68-19b	<p class="mw-empty-elt"></p></td></tr>
<tr><td><p>	एतज्ज्ञानं विदुर्विप्रा ध्रुवमिन्द्रियधारणम्।<br>एतज्ज्ञानं च पन्थाश्च येन यान्ति मनीषिणः ।।	</p></td><td>	5-68-20a<br>5-68-20b	<p class="mw-empty-elt"></p></td></tr>
<tr><td><p>	अप्राप्यः केशवो राजन्निन्द्रियैरजितैर्नृभिः।<br>आगमाधिगमाद्योगाद्वशी तत्त्वे प्रसीदति ।।	</p></td><td>	5-68-21a<br>5-68-21b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>यानसन्धिपर्वणि अष्टषष्टितमोऽध्यायः ।।	</p></td><td>		<p class="mw-empty-elt"></p></td></tr></tbody>