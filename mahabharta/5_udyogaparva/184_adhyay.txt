				
<tbody><tr><td><p>	<b>भीष्म उवाच।</b>	</p></td><td>	5-184-1x	<p class="mw-empty-elt"></p></td></tr>
<tr><td><p>	ततो रात्रौ व्यतीतायां प्रतिबुद्धोऽस्मि भारत ।<br>ततः संचिन्त्य वै स्वप्नमवापं हर्षमुत्तमम् ।।	</p></td><td>	5-184-1a<br>5-184-1b	<p class="mw-empty-elt"></p></td></tr>
<tr><td><p>	ततः समभवद्युद्धं मम तस्य च भारत ।<br>तुमुलं सर्वभूतानां रोमहर्षणमद्भुतम् ।।	</p></td><td>	5-184-2a<br>5-184-2b	<p class="mw-empty-elt"></p></td></tr>
<tr><td><p>	ततो बाणमयं वर्षं ववर्ष मयि भार्गवः।<br>न्यवारयमहं तच्च शरजालेन भारत ।।	</p></td><td>	5-184-3a<br>5-184-3b	<p class="mw-empty-elt"></p></td></tr>
<tr><td><p>	ततः परमसंक्रुद्धः पुनरेव महातपाः ।<br>ह्यस्तनेन च कोपेन शक्तिं वै प्राहिणोन्मयि ।।	</p></td><td>	5-184-4a<br>5-184-4b	<p class="mw-empty-elt"></p></td></tr>
<tr><td><p>	इन्द्राशनिसमस्पर्शां यमदण्डसमप्रभाम् ।<br>ज्वलन्तीमग्निवत्सङ्ख्ये लेलिहानां समन्ततः ।।	</p></td><td>	5-184-5a<br>5-184-5b	<p class="mw-empty-elt"></p></td></tr>
<tr><td><p>	ततो भरतशार्दूल धिष्ण्यमाकाशगं यथा।<br>सा ममाभ्यवधीत्तूर्णं जत्रुदेशे कुरूद्वह ।।	</p></td><td>	5-184-6a<br>5-184-6b	<p class="mw-empty-elt"></p></td></tr>
<tr><td><p>	अथास्रमस्रवद्धोरं गिरेर्गैरिकधातुवात् ।<br>रामेण सुमहाबाहो क्षतस्य क्षतजेक्षण ।।	</p></td><td>	5-184-7a<br>5-184-7b	<p class="mw-empty-elt"></p></td></tr>
<tr><td><p>	ततोऽहं जामदग्न्याय भृशं क्रोधसमन्वितः ।<br>चिक्षेप मृत्युसंकाशं बाणं सर्पविषोपमम् ।।	</p></td><td>	5-184-8a<br>5-184-8b	<p class="mw-empty-elt"></p></td></tr>
<tr><td><p>	स तेनाभिहतो वीरो ललाटे द्विजसत्तमः ।<br>अशोभत महाराज शश्रृङ्ग इव पर्वतः ।।	</p></td><td>	5-184-9a<br>5-184-9b	<p class="mw-empty-elt"></p></td></tr>
<tr><td><p>	स संरब्धः समावृत्य शरं कालान्तकोपमम् ।<br>संदधे बलवत्कृष्य घोरं शत्रनिबर्हणम् ।।	</p></td><td>	5-184-10a<br>5-184-10b	<p class="mw-empty-elt"></p></td></tr>
<tr><td><p>	स वक्षसि पापतोग्रः शरो व्याल इव श्वसन् ।<br>महीं राजंस्ततश्चाहमगमं रुधिराविलः ।।	</p></td><td>	5-184-11a<br>5-184-11b	<p class="mw-empty-elt"></p></td></tr>
<tr><td><p>	संप्राप्य तु पुनः संज्ञां जामदघ्न्याय धीमते ।<br>प्राहिण्वं विमलां शक्तिं ज्वलन्तीमशनीमिव ।।	</p></td><td>	5-184-12a<br>5-184-12b	<p class="mw-empty-elt"></p></td></tr>
<tr><td><p>	सा तस्य द्विजमुख्यस्य निपपात भुजान्तरे ।<br>विह्वलश्चाभवद्राजन्वेपथुश्चैनमाविशत् ।।	</p></td><td>	5-184-13a<br>5-184-13b	<p class="mw-empty-elt"></p></td></tr>
<tr><td><p>	तत एनं परिष्वज्य सखा विप्रो महातपाः ।<br>अकृतव्रणः शुभैर्वाक्यैराश्वासयदनेकधा ।।	</p></td><td>	5-184-14a<br>5-184-14b	<p class="mw-empty-elt"></p></td></tr>
<tr><td><p>	समाश्वस्तस्ततो रामः क्रोधामर्षसमन्वितः ।<br>प्रादुश्चक्रे तदा ब्राह्मं परमास्त्रं महाव्रतः ।।	</p></td><td>	5-184-15a<br>5-184-15b	<p class="mw-empty-elt"></p></td></tr>
<tr><td><p>	ततस्तत्प्रतिघातार्थं ब्राह्ममेवास्त्रमुत्तमम् ।<br>मया प्रयुक्तं जज्वाल युगान्तमिव दर्शयत् ।।	</p></td><td>	5-184-16a<br>5-184-16b	<p class="mw-empty-elt"></p></td></tr>
<tr><td><p>	तयोर्ब्रह्मास्त्रयोरासीदन्तरा वै समागमः ।<br>असंप्राप्यैव रामं च मां च भारतसत्तम ।।	</p></td><td>	5-184-17a<br>5-184-17b	<p class="mw-empty-elt"></p></td></tr>
<tr><td><p>	ततो व्योम्नि प्रादुरभूत्तेज एव हि केवलम् ।<br>भूतानि चैव सर्वाणि जग्मुरार्तिं विशांपते ।।	</p></td><td>	5-184-18a<br>5-184-18b	<p class="mw-empty-elt"></p></td></tr>
<tr><td><p>	ऋषयश्च सगन्धर्वा देवताश्चैव भारत।<br>संतापं परमं जग्मुरस्त्रतेजोभिपीडिताः।।	</p></td><td>	5-184-19a<br>5-184-19b	<p class="mw-empty-elt"></p></td></tr>
<tr><td><p>	ततश्चचाल पृथिवी सपर्वतवनद्रुमा।<br>संतप्तानि च भूतानि विषादंक जग्मुरुत्तमम् ।।	</p></td><td>	5-184-20a<br>5-184-20b	<p class="mw-empty-elt"></p></td></tr>
<tr><td><p>	प्रजज्वाल नभो राजन्धूमायन्ते दिशो दश।<br>न स्थातुमन्तरिक्षे च शेकुराकाशगास्तदा ।।	</p></td><td>	5-184-21a<br>5-184-21b	<p class="mw-empty-elt"></p></td></tr>
<tr><td><p>	ततो हाहाकृते लोके सदेवासुरराक्षसे ।<br>इदमन्तरमित्येवं मोक्तुकामोऽस्मि भारत ।।	</p></td><td>	5-184-22a<br>5-184-22b	<p class="mw-empty-elt"></p></td></tr>
<tr><td><p>	प्रस्वापमस्त्रं त्वरितो वचनाद्ब्रह्मवादिनाम् ।<br>चिन्तितं च तदस्त्रं मे मनसि प्रत्यभात्तदा ।।	</p></td><td>	5-184-23a<br>5-184-23b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि अम्बोपाख्यानपर्वणि <br>चतुरशीत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>