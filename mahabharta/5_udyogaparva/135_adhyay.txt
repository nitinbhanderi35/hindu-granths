				
<tbody><tr><td><p>	<b>पुत्र उवाच।</b>	</p></td><td>	5-135-1x	<p class="mw-empty-elt"></p></td></tr>
<tr><td><p>	कृष्णायसस्येव च ते संहत्य हृदयं कृतम्।<br>मम मातस्त्वकरुणे वीरप्रज्ञे ह्यमर्षणे ।।	</p></td><td>	5-135-1a<br>5-135-1b	<p class="mw-empty-elt"></p></td></tr>
<tr><td><p>	अहो क्षत्रसमाचारो यत्र मामितरं यथा।<br>नियोजयसि युद्धाय परमातेव मां तथा ।।	</p></td><td>	5-135-2a<br>5-135-2b	<p class="mw-empty-elt"></p></td></tr>
<tr><td><p>	ईदृशं वचनं ब्रूयाद्भवती पुत्रमेकजम् ।<br>किं नु ते मामपश्यन्त्याः पृथिव्या अपि सर्वया ।।	</p></td><td>	5-135-3a<br>5-135-3b	<p class="mw-empty-elt"></p></td></tr>
<tr><td><p>	किमाभरणकृत्येन किं भोगैर्जीवितेन वा।<br>मयि वा सङ्गरहते प्रियपुत्रे विशेषतः ।।	</p></td><td>	5-135-4a<br>5-135-4b	<p class="mw-empty-elt"></p></td></tr>
<tr><td><p>	<b>मातोवाच।</b>	</p></td><td>	5-135-5x	<p class="mw-empty-elt"></p></td></tr>
<tr><td><p>	सर्वावस्था हि विदुषां तात धर्मार्थकारणात् ।<br>तावेवाभिसमीक्ष्याहं सञ्जय त्वामचूजुदम् ।।	</p></td><td>	5-135-5a<br>5-135-5b	<p class="mw-empty-elt"></p></td></tr>
<tr><td><p>	स समीक्ष्य क्रमोपेतो मुख्यः कालोऽयमागतः।<br>अस्मिंश्चेदागते काले कार्यं न प्रतिपद्यसे ।।	</p></td><td>	5-135-6a<br>5-135-6b	<p class="mw-empty-elt"></p></td></tr>
<tr><td><p>	असंभावितरूपस्त्वमानृशंस्यं करिष्यसि ।<br>तं त्वामयशसा स्पृष्टं न ब्रूयां यदि सञ्जय ।।	</p></td><td>	5-135-7a<br>5-135-7b	<p class="mw-empty-elt"></p></td></tr>
<tr><td><p>	खरीवात्सल्यमाहुस्तन्निःसामर्थ्यमहेतुकम् ।<br>सद्भिर्विगर्हितं मार्गं त्यज मूर्खनिषेवितम् ।।	</p></td><td>	5-135-8a<br>5-135-8b	<p class="mw-empty-elt"></p></td></tr>
<tr><td><p>	अविद्या वै महत्यस्ति यामिमां संश्रिताः प्रजाः ।<br>तव स्याद्यदि सद्वृत्तं तेन मे त्वं प्रियो भवेः ।।	</p></td><td>	5-135-9a<br>5-135-9b	<p class="mw-empty-elt"></p></td></tr>
<tr><td><p>	धर्मार्थगुणयुक्तेन नेतरेण कथञ्चन।<br>दैवमानुषयुक्तेन सद्भिराचरितेन च।।	</p></td><td>	5-135-10a<br>5-135-10b	<p class="mw-empty-elt"></p></td></tr>
<tr><td><p>	यो ह्येवमविनीतेन रमते पुत्रनप्तृणा।<br>अनुत्थानवता चापि दुर्विनीतेन दुर्धिया ।।	</p></td><td>	5-135-11a<br>5-135-11b	<p class="mw-empty-elt"></p></td></tr>
<tr><td><p>	रमते यस्तु पुत्रेण मोघं तस्य प्रजाफलम्।<br>अकुर्वन्तो हि कर्माणि कुर्वन्तो निन्दितानि च ।।	</p></td><td>	5-135-12a<br>5-135-12b	<p class="mw-empty-elt"></p></td></tr>

<tr><td><p>	सुखं नैवेह नामुत्र लभन्ते पुरुषाधमाः ।<br>युद्धाय क्षत्रियः सृष्टः सञ्जयेह जयाय च ।<br>`क्रूराय कर्मणे नित्यं प्रजानां परिपालने ।।'	</p></td><td>	5-135-13a<br>5-135-13b<br>5-135-13c	<p class="mw-empty-elt"></p></td></tr>

<tr><td><p>	जयन्वा वध्यमानो वा प्राप्नोतीन्द्रसलोकताम् ।<br>न शक्रभवने पुण्ये दिवि तद्विद्यते सुखम्।<br>यदमित्रान्वशे कृत्वा क्षत्रियः सुखमेधते ।।	</p></td><td>	5-135-14a<br>5-135-14b<br>5-135-14c	<p class="mw-empty-elt"></p></td></tr>
<tr><td><p>	मन्युना दह्यमानेह पुरुषेण मनस्विना ।<br>निकृतेनेह बहुशः शत्रून्प्रति जिगीषया ।।	</p></td><td>	5-135-15a<br>5-135-15b	<p class="mw-empty-elt"></p></td></tr>

<tr><td><p>	आत्मानं वा परित्यज्य शत्रुं वा विनिपात्य च।<br>प्राप्यते नेह शान्तिर्हि नित्यमेव तु सञ्जय ।<br>अतोन्येन प्रकारेण शान्तिरस्य कुतो भवेत् ।।	</p></td><td>	5-135-16a<br>5-135-16b<br>5-135-16c	<p class="mw-empty-elt"></p></td></tr>
<tr><td><p>	इह प्राज्ञो हि पुरुषः स्वल्पमप्रियमिच्छति।<br>यस्य स्वल्पं प्रियं लोके ध्रुवं तस्याल्पमप्रियम् ।।	</p></td><td>	5-135-17a<br>5-135-17b	<p class="mw-empty-elt"></p></td></tr>
<tr><td><p>	प्रियाभावाच्च पुरुषो नैव प्राप्नोति शोभनम् ।<br>ध्रुवं चाभावमभ्येति गत्वा गङ्गेव सागरम् ।।	</p></td><td>	5-135-18a<br>5-135-18b	<p class="mw-empty-elt"></p></td></tr>
<tr><td><p>	<b>पुत्र उवाच।</b>	</p></td><td>	5-135-19x	<p class="mw-empty-elt"></p></td></tr>
<tr><td><p>	नेयं मतिस्त्वया वाच्या मातः पुत्रे विशेषतः ।<br>कारुण्यमेव पश्य त्वं भूत्वेह जडमूकवत् ।।	</p></td><td>	5-135-19a<br>5-135-19b	<p class="mw-empty-elt"></p></td></tr>
<tr><td><p>	<b>मातोवाच।</b>	</p></td><td>	5-135-20x	<p class="mw-empty-elt"></p></td></tr>
<tr><td><p>	अतो मे भूयसी नन्दिर्यदेवमनुपश्यसि।<br>चोद्यं मां चोदयस्येतद्भृशं वै चोदयामि ते ।।	</p></td><td>	5-135-20a<br>5-135-20b	<p class="mw-empty-elt"></p></td></tr>
<tr><td><p>	अथ त्वां पूजयिष्यामि हत्वा वै सर्वसैन्धवान्।<br>अहं पश्यामि विजयं कृच्छ्रभाविनमेव ते ।।	</p></td><td>	5-135-21a<br>5-135-21b	<p class="mw-empty-elt"></p></td></tr>
<tr><td><p>	<b>पुत्र उवाच।</b>	</p></td><td>	5-135-22x	<p class="mw-empty-elt"></p></td></tr>
<tr><td><p>	अकोशस्यासहायस्य कुतः सिद्धिर्जयो मम।<br>इत्यवस्थां विदित्वैतामात्मनात्मनि दारुणाम् ।।	</p></td><td>	5-135-22a<br>5-135-22b	<p class="mw-empty-elt"></p></td></tr>
<tr><td><p>	राज्याद्भावो निवृत्तो मे त्रिदिवादिव दृष्कृतः ।<br>ईदृशं भवती कंचिदुपायमनुपश्यति।।	</p></td><td>	5-135-23a<br>5-135-23b	<p class="mw-empty-elt"></p></td></tr>
<tr><td><p>	तन्मे परिणतप्रज्ञे सम्यक्प्रब्रूहि पृच्छते।<br>करिष्यामि हि तत्सर्वं यथावदनुशासनम् ।।	</p></td><td>	5-135-24a<br>5-135-24b	<p class="mw-empty-elt"></p></td></tr>
<tr><td><p>	<b>मातोवाच।</b>	</p></td><td>	5-135-25x	<p class="mw-empty-elt"></p></td></tr>

<tr><td><p>	पुत्र नात्मावमन्तव्यः पूर्वाभिरसमृद्धिभिः ।<br>अभूत्वा हि भवन्त्यर्था भूत्वा नश्यन्ति चापरे।<br>अमर्षेणैव चाप्यर्था नारब्धव्याः सुबालिशैः ।।	</p></td><td>	5-135-25a<br>5-135-25b<br>5-135-25c	<p class="mw-empty-elt"></p></td></tr>
<tr><td><p>	सर्वेषां कर्मणां तात फले नित्यमनित्यता।<br>अनित्यमिति जानन्तो न भवन्ति भवन्ति च ।।	</p></td><td>	5-135-26a<br>5-135-26b	<p class="mw-empty-elt"></p></td></tr>
<tr><td><p>	अथ ये नैव कुर्वन्ति नैव जातु भवन्ति ते।<br>ऐकगुण्यमनीहायामभावः कर्मणां फलम् ।।	</p></td><td>	5-135-27a<br>5-135-27b	<p class="mw-empty-elt"></p></td></tr>
<tr><td><p>	अथ द्वैगुण्यमीहायां फलं भवति वा नवा ।<br>यस्य प्रागेव विदिता सर्वार्थानामनित्यता ।।	</p></td><td>	5-135-28a<br>5-135-28b	<p class="mw-empty-elt"></p></td></tr>
<tr><td><p>	नुदेद्वृद्धिसमृद्धी स प्रतिकूले नृपात्मज ।<br>उत्थातव्यं जागृतव्यं योक्तव्यं भूतिकर्मसु ।।	</p></td><td>	5-135-29a<br>5-135-29b	<p class="mw-empty-elt"></p></td></tr>
<tr><td><p>	भविष्यतीत्येव मनः कृत्वा सततमव्यथैः ।<br>मङ्गलानि पुरस्कृत्य ब्राह्मणांश्चेश्वरैः सह ।।	</p></td><td>	5-135-30a<br>5-135-30b	<p class="mw-empty-elt"></p></td></tr>
<tr><td><p>	प्राज्ञस्य नृपतेराशु वृद्धिर्भवति पुत्रक ।<br>अभिवर्तति लक्ष्मीस्तं प्राचीमिव दिवाकरः ।।	</p></td><td>	5-135-31a<br>5-135-31b	<p class="mw-empty-elt"></p></td></tr>
<tr><td><p>	निदर्शनान्युपायांश्च बहून्युद्धर्षणानि च।<br>अनुदर्शितरूपोऽसि पश्यामि कुरु पौरुषम् ।।	</p></td><td>	5-135-32a<br>5-135-32b	<p class="mw-empty-elt"></p></td></tr>
<tr><td><p>	पुरुषार्थमभिप्रेतं समाहर्तुमिहार्हसि।<br>क्रुद्धान्लुब्धान्परिक्षीणानवलिप्तान्विमानितान् ।।	</p></td><td>	5-135-33a<br>5-135-33b	<p class="mw-empty-elt"></p></td></tr>

<tr><td><p>	स्पर्धिनश्चैव ये केचित्तान्युक्त उपधारय।<br>एतेन त्वं प्रकारेण महतो भेत्स्यसे गणान्।<br>महावेग इवोद्धूतो मातरिश्वा बलाहकान् ।।	</p></td><td>	5-135-34a<br>5-135-34b<br>5-135-34c	<p class="mw-empty-elt"></p></td></tr>
<tr><td><p>	तेषामग्रप्रदायी स्याः कल्पोत्थायी प्रियंवदः ।<br>ते त्वां प्रियं करिष्यन्ति पुरोधास्यन्ति च ध्रुवम् ।।	</p></td><td>	5-135-35a<br>5-135-35b	<p class="mw-empty-elt"></p></td></tr>
<tr><td><p>	यदैव शत्रुर्जानीयात्सपत्नं त्यक्तजीवितम्।<br>तदैवास्मादुद्विजेत सर्पाद्वेश्मगतादिव ।।	</p></td><td>	5-135-36a<br>5-135-36b	<p class="mw-empty-elt"></p></td></tr>
<tr><td><p>	तं विदित्वा पराक्रान्तं वशे न कुरुते यदि।<br>निर्वादैर्निर्वदेदेनमन्ततस्तद्भविष्यति ।।	</p></td><td>	5-135-37a<br>5-135-37b	<p class="mw-empty-elt"></p></td></tr>
<tr><td><p>	निर्वादादास्पदं लब्धा धनवृद्धिर्भविष्यति।<br>धनवन्तं हि मित्राणि भजन्ते चाश्रयन्ति च ।।	</p></td><td>	5-135-38a<br>5-135-38b	<p class="mw-empty-elt"></p></td></tr>
<tr><td><p>	स्खलितार्थं पुनस्तानि सन्त्यजन्ति च बान्धवाः ।<br>नह्यस्मिन्नाश्रयन्ते च जुगुप्सन्ते च तादृशम् ।।	</p></td><td>	5-135-39a<br>5-135-39b	<p class="mw-empty-elt"></p></td></tr>
<tr><td><p>	शत्रुं कृत्वा यः सहायं विश्वासमुपगच्छति।<br>स न संभाव्यमेवैतद्यद्राज्यं प्राप्नुयादिति ।।	</p></td><td>	5-135-40a<br>5-135-40b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवद्यानपर्वणि <br>पञ्चत्रिंशदधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>