				
<tbody><tr><td><p>	<b>वैशंपायन उवाच।</b>	</p></td><td>	5-194-1x	<p class="mw-empty-elt"></p></td></tr>
<tr><td><p>	एतच्छ्रुत्वा तु कौन्तेयः सर्वान्भ्रातॄनुपह्वरे।<br>आहूय भरतश्रेष्ठ इदं वचनमब्रवीत् ।।	</p></td><td>	5-194-1a<br>5-194-1b	<p class="mw-empty-elt"></p></td></tr>
<tr><td><p>	<b>युधिष्ठिर उवाच।</b>	</p></td><td>	5-194-2x	<p class="mw-empty-elt"></p></td></tr>
<tr><td><p>	धार्तराष्ट्रस्य सैन्येषु ये चारपुरुषा मम।<br>ते प्रवृत्तिं प्रयच्छन्ति ममेमां व्युषितां निशाम् ।।	</p></td><td>	5-194-2a<br>5-194-2b	<p class="mw-empty-elt"></p></td></tr>
<tr><td><p>	दुर्योधनः किलापृच्छदापगेयं महाव्रतम् ।<br>केन कालेन पाण्डूनां हन्याः सैन्यमिति प्रभो ।।	</p></td><td>	5-194-3a<br>5-194-3b	<p class="mw-empty-elt"></p></td></tr>
<tr><td><p>	मासेनेति च तेनोक्तो धार्तराष्ट्रः सुदुर्मतिः।<br>तावता चापि कालेन द्रोणोपि प्रतिजज्ञिवान् ।।	</p></td><td>	5-194-4a<br>5-194-4b	<p class="mw-empty-elt"></p></td></tr>
<tr><td><p>	गौतमो द्विगुणं कालमुक्तवानिति नः श्रुतम् ।<br>द्रौणिस्तु दशरात्रेण प्रतिजज्ञे महास्त्रवित् ।।	</p></td><td>	5-194-5a<br>5-194-5b	<p class="mw-empty-elt"></p></td></tr>
<tr><td><p>	तथा दिव्यास्त्रवित्कर्णः संपृष्टः कुरुसंसदि ।<br>पञ्चभिर्दिवसैर्हन्तुं ससैन्यं प्रतिजज्ञिवान् ।।	</p></td><td>	5-194-6a<br>5-194-6b	<p class="mw-empty-elt"></p></td></tr>
<tr><td><p>	तस्मादहमपीच्छामि श्रोतुमर्जुन ते वचः।<br>कालेन कियता शत्रून्क्षपयेरिति फाल्गुन ।।	</p></td><td>	5-194-7a<br>5-194-7b	<p class="mw-empty-elt"></p></td></tr>
<tr><td><p>	एवमुक्तो गुडाकेशः पार्थिवेन धनञ्जयः ।<br>वासुदेवं समीक्ष्येदं वचनं प्रत्यभाषत ।।	</p></td><td>	5-194-8a<br>5-194-8b	<p class="mw-empty-elt"></p></td></tr>
<tr><td><p>	सर्व एते महात्मानः कृतास्त्राश्चित्रयोधिनः ।<br>असंशयं महाराज हन्युरेव न संशयः ।।	</p></td><td>	5-194-9a<br>5-194-9b	<p class="mw-empty-elt"></p></td></tr>
<tr><td><p>	अपैतु ते मनस्तापो यथा सत्यं ब्रवीम्यहम् ।<br>हन्यामेकरथेनैव वासुदेवसहायवान् ।।	</p></td><td>	5-194-10a<br>5-194-10b	<p class="mw-empty-elt"></p></td></tr>
<tr><td><p>	सामरानपि लोकांस्त्रीन्सर्वान्स्थावरजङ्गमान् ।<br>भूतं भव्यं भविष्यं च निमेषादिति मे मतिः ।।	</p></td><td>	5-194-11a<br>5-194-11b	<p class="mw-empty-elt"></p></td></tr>

<tr><td><p>	`यावदिच्छेद्धरिरयं तावदस्ति न चान्यथा।'<br>यत्तद्धोरं पशुपतिः प्रादादस्त्रं महन्मम।<br>कैराते द्वन्द्वयुद्धे तु तदिदं मयि वर्तते ।।	</p></td><td>	5-194-12a<br>5-194-12b<br>5-194-12c	<p class="mw-empty-elt"></p></td></tr>
<tr><td><p>	यद्युगान्ते पशुपतिः सर्वभूतानि संहरन् ।<br>प्रयुङ्क्ते पुरुषव्याघ्र तदिदं मयि वर्तते ।।	</p></td><td>	5-194-13a<br>5-194-13b	<p class="mw-empty-elt"></p></td></tr>
<tr><td><p>	तन्न जानाति गाङ्गेयो न द्रोणो न च गौतमः ।<br>न च द्रोणसुतो राजन्कुत एव तु सूतजः।।	</p></td><td>	5-194-14a<br>5-194-14b	<p class="mw-empty-elt"></p></td></tr>
<tr><td><p>	न तु युक्तं रणे हन्तुं दिव्यैरस्त्रैः पृथग्जनम् ।<br>आर्जवेनैव युद्धेन विजेष्यामो वयं परान् ।।	</p></td><td>	5-194-15a<br>5-194-15b	<p class="mw-empty-elt"></p></td></tr>
<tr><td><p>	तथेमे पुरुषव्याघ्राः सहायास्तव पार्थिव ।<br>सर्वे दिव्यास्त्रविद्वांसः सर्वे युद्धाभिकाङ्क्षिणः ।।	</p></td><td>	5-194-16a<br>5-194-16b	<p class="mw-empty-elt"></p></td></tr>
<tr><td><p>	वेदान्तावभृथस्नाताः सर्व एतेऽपराजिताः ।<br>निहन्युः समरे सेनां देवानामपि पाण्डव ।।	</p></td><td>	5-194-17a<br>5-194-17b	<p class="mw-empty-elt"></p></td></tr>
<tr><td><p>	शिखण्डी युयुधानश्च धृष्टद्युम्नश्च पार्षतः ।<br>भीमसेनो यमौ चोभौ युधामन्यूत्तमौजसौ ।।	</p></td><td>	5-194-18a<br>5-194-18b	<p class="mw-empty-elt"></p></td></tr>
<tr><td><p>	विराटद्रुपदौ चोभौ भीष्मद्रोणसमौ युधि।<br>शङ्खश्चैव महाबाहुर्हैडिम्बश्च महाबलः ।।	</p></td><td>	5-194-19a<br>5-194-19b	<p class="mw-empty-elt"></p></td></tr>
<tr><td><p>	पुत्रोऽस्याञ्जनपर्वा तु महाबलपराक्रमः ।<br>शैनेयश्च महाबाहुः सहायो रणकेविदः ।।	</p></td><td>	5-194-20a<br>5-194-20b	<p class="mw-empty-elt"></p></td></tr>
<tr><td><p>	अभिमन्युश्च बलवान्द्रौपद्याः पञ्च चात्मजाः ।<br>स्वयं चापि समर्थोसि त्रेलोक्योत्सादनेपि च ।।	</p></td><td>	5-194-21a<br>5-194-21b	<p class="mw-empty-elt"></p></td></tr>
<tr><td><p>	क्रोधाद्यं पुरुषं पश्येस्तथा शक्रसमद्युते।<br>स क्षिप्रं नभवेद्व्यक्तमिति त्वां वेद्मि कौरव ।।	</p></td><td>	5-194-22a<br>5-194-22b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि अम्बोपाख्यनपर्वणि <br>चतुर्नवत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>