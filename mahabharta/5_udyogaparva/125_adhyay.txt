				
<tbody><tr><td><p>	<b>वैशंपायन उवाच।</b>	</p></td><td>	5-125-1x	<p class="mw-empty-elt"></p></td></tr>
<tr><td><p>	ततः शान्तनवो भीष्मो दुर्योधनममर्षणम् ।<br>केशवस्य वचः श्रुत्वा प्रोवाच भरतर्षभ ।।	</p></td><td>	5-125-1a<br>5-125-1b	<p class="mw-empty-elt"></p></td></tr>
<tr><td><p>	कृष्णेन वाक्यमुक्तोऽसि सृहृदां शममिच्छता ।<br>अन्वपद्यस्व तत्तात मा मन्युवशमन्वगाः ।	</p></td><td>	5-125-2a<br>5-125-2b	<p class="mw-empty-elt"></p></td></tr>
<tr><td><p>	अकृत्वा वचनं तात केशवस्य महात्मनः ।<br>श्रेयो न जातु न सुखं न कल्याणमवाप्स्यसि ।।	</p></td><td>	5-125-3a<br>5-125-3b	<p class="mw-empty-elt"></p></td></tr>
<tr><td><p>	धर्म्यमर्थ्यं महाबाहुराह त्वां तात केशवः ।<br>तदर्थमभिपद्यस्व मा राजन्नीनशः प्रजाः ।।	</p></td><td>	5-125-4a<br>5-125-4b	<p class="mw-empty-elt"></p></td></tr>
<tr><td><p>	ज्वलितां त्वमिमां लक्ष्मीं भारतीं सर्वराजसु ।<br>जीवतो धृतराष्ट्रस्य दौरात्म्याद्भंशयिष्यसि ।।	</p></td><td>	5-125-5a<br>5-125-5b	<p class="mw-empty-elt"></p></td></tr>
<tr><td><p>	आत्मानं च सहामात्यं सपुत्रभ्रातृबान्धवम् ।<br>अहमित्यनया बुद्ध्या जीविताद्धंशयिष्यतसि ।।	</p></td><td>	5-125-6a<br>5-125-6b	<p class="mw-empty-elt"></p></td></tr>
<tr><td><p>	अतिक्रामन्केशवस्य तथ्यं वचनमर्थवत्।<br>पितुश्च भारतश्रेष्ठ विदुरस्य च धीमतः ।।	</p></td><td>	5-125-7a<br>5-125-7b	<p class="mw-empty-elt"></p></td></tr>
<tr><td><p>	मा कुलघ्नः कुपुरुषो दुर्मतिः कापथं गमः।<br>मातरं पितरं चैव मा मञ्जीः शोकसागरे ।।	</p></td><td>	5-125-8a<br>5-125-8b	<p class="mw-empty-elt"></p></td></tr>
<tr><td><p>	अथ द्रोणोऽब्रवीत्तत्र दुर्योधनमिदं वचः।<br>अमर्षवशमापन्नं निःश्वसन्तं पुनःपुनः ।।	</p></td><td>	5-125-9a<br>5-125-9b	<p class="mw-empty-elt"></p></td></tr>
<tr><td><p>	धर्मार्थयुक्तं वचनमाह त्वां तात केशवः ।<br>तथा भीष्मः शान्तनवस्तञ्जुषस्व नराधिप ।।	</p></td><td>	5-125-10a<br>5-125-10b	<p class="mw-empty-elt"></p></td></tr>
<tr><td><p>	प्राज्ञौ मेधाविनौ दान्तावर्थकामौ बहुश्रुतौ ।<br>आहतुस्त्वां हितं वाक्यं तञ्जुषस्व नराधिप ।।	</p></td><td>	5-125-11a<br>5-125-11b	<p class="mw-empty-elt"></p></td></tr>
<tr><td><p>	अनुतिष्ठ महाप्राज्ञ कृष्णभीष्मौ यदूचतुः ।<br>माधवं बुद्धिमोहेन माऽवमंस्थाः परन्तप ।।	</p></td><td>	5-125-12a<br>5-125-12b	<p class="mw-empty-elt"></p></td></tr>
<tr><td><p>	ये त्वां प्रोत्साहयन्त्येते नैते कृत्याय कर्हिचित् ।<br>वैरं परेषां ग्रीवायां प्रतिमोक्ष्यन्ति संयुगे ।।	</p></td><td>	5-125-13a<br>5-125-13b	<p class="mw-empty-elt"></p></td></tr>
<tr><td><p>	मा जीघनः प्रजाः सर्वाः पुत्रान्भ्रातॄंस्तथैव च ।<br>वासुदेवार्जुनौ यत्र विद्ध्यजेयानलं हि तान् ।।	</p></td><td>	5-125-14a<br>5-125-14b	<p class="mw-empty-elt"></p></td></tr>
<tr><td><p>	एतच्चैव मतं सत्यं सुहृदोः कृष्णभीष्मयोः।<br>यदि नादास्यसे तात पश्चात्तप्स्यसि भारत ।।	</p></td><td>	5-125-15a<br>5-125-15b	<p class="mw-empty-elt"></p></td></tr>

<tr><td><p>	यथोक्तं जामदग्न्येन भूयानेष ततोऽर्जुनः।<br>कृष्णो हि देवकीपुत्रो देवैरपि सुदुःसहः ।<br>किं ते सुखप्रियेणेह प्रोक्तेन भरतर्षभ ।।	</p></td><td>	5-125-16a<br>5-125-16b<br>5-125-16c	<p class="mw-empty-elt"></p></td></tr>
<tr><td><p>	एतत्ते सर्वमाख्यातं यथेच्छसि तथा कुरु।<br>न हि त्वामुत्सहे वक्तुं भूयो भरतसत्तम ।।	</p></td><td>	5-125-17a<br>5-125-17b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-125-18x	<p class="mw-empty-elt"></p></td></tr>
<tr><td><p>	तस्मिन्वाक्यान्तरे वाक्यं क्षत्ताऽपि विदुरोऽब्रवीत्।<br>दुर्योधनमभिप्रेक्ष्य धार्तराष्ट्रममर्षणम् ।।	</p></td><td>	5-125-18a<br>5-125-18b	<p class="mw-empty-elt"></p></td></tr>
<tr><td><p>	दुर्योधन न शोचामि त्वामहं भरतर्षभ ।<br>इमो तु वृद्धौ शोचामि गान्धारीं पितरं च ते ।।	</p></td><td>	5-125-19a<br>5-125-19b	<p class="mw-empty-elt"></p></td></tr>
<tr><td><p>	यावनाथौ चरिष्येते त्वया नाथेन दुर्हृदा।<br>हतमित्रौ हतामात्यौ लूनपक्षाविवाण्डजौ ।।	</p></td><td>	5-125-20a<br>5-125-20b	<p class="mw-empty-elt"></p></td></tr>
<tr><td><p>	भिक्षुकौ विचरिष्येते शोचन्तौ पृथिवीमिमाम्।<br>कुलघ्नमीदृशं पापं जनयित्वा कुपूरुषम् ।।	</p></td><td>	5-125-21a<br>5-125-21b	<p class="mw-empty-elt"></p></td></tr>
<tr><td><p>	अथ दुर्योधं राजा धृतराष्ट्रोऽभ्यभाषत।<br>आसीनं भ्रातृभिः सार्धं राजभिः परिवारितम् ।।	</p></td><td>	5-125-22a<br>5-125-22b	<p class="mw-empty-elt"></p></td></tr>
<tr><td><p>	दुर्योधन निबोधेदं शौरिणोक्तं महात्मना ।<br>आदत्स्व शिवमत्यन्तं योगक्षेमवदव्ययम् ।।	</p></td><td>	5-125-23a<br>5-125-23b	<p class="mw-empty-elt"></p></td></tr>
<tr><td><p>	अनेन हि सहायेन कृष्णेनाक्लिष्टकर्मणा ।<br>इष्टान्सर्वानभिप्रायान्प्राप्स्यामः सर्वराजसु ।।	</p></td><td>	5-125-24a<br>5-125-24b	<p class="mw-empty-elt"></p></td></tr>
<tr><td><p>	सुसंहतः केशवेन तात गच्छ युधिष्ठिरम् ।<br>चर स्वस्त्ययनं कृत्स्नं भरतानामनामयम् ।।	</p></td><td>	5-125-25a<br>5-125-25b	<p class="mw-empty-elt"></p></td></tr>
<tr><td><p>	वासुदेवेन तीर्थेन तात गच्छस्व संशमम् ।<br>कालप्राप्तमिदं मन्ये मा त्वं दुर्योधनातिगाः ।।	</p></td><td>	5-125-26a<br>5-125-26b	<p class="mw-empty-elt"></p></td></tr>
<tr><td><p>	शमं चेद्याचमानं त्वं प्रत्याख्यास्यसि केशवम् ।<br>त्वदर्थमभिजल्पन्तं न तवास्त्यपराभवः ।।	</p></td><td>	5-125-27a<br>5-125-27b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवाद्यनपर्वणि <br>पञ्चविंशत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>