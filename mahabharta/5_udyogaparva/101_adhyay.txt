				
<tbody><tr><td><p>	<b>नारद उवाच।</b>	</p></td><td>	5-101-1x	<p class="mw-empty-elt"></p></td></tr>
<tr><td><p>	अयं लोकः सुपर्णानां पक्षिणां पन्नगाशिनाम् ।<br>विक्रमे गमने भारे नैषामस्ति परिश्रमः ।।	</p></td><td>	5-101-1a<br>5-101-1b	<p class="mw-empty-elt"></p></td></tr>
<tr><td><p>	वैनतेयसुतैः सूत पङ्भिस्ततमिदं कुलम् ।<br>सुमुखेन सुनाम्ना च सुनेत्रेण सुवर्चसा ।।	</p></td><td>	5-101-2a<br>5-101-2b	<p class="mw-empty-elt"></p></td></tr>
<tr><td><p>	सुरुचा पक्षिराजेन सुबलेन च मातले।<br>वर्धितानि प्रसृत्या वै विनाताकुलकर्तृभिः ।।	</p></td><td>	5-101-3a<br>5-101-3b	<p class="mw-empty-elt"></p></td></tr>
<tr><td><p>	पक्षिराजाभिजात्यानां सहस्राणि शतानि च।<br>कश्यपस्य ततो वंशे जातैर्भूतिविवर्धनैः ।।	</p></td><td>	5-101-4a<br>5-101-4b	<p class="mw-empty-elt"></p></td></tr>
<tr><td><p>	सर्वे ह्येते श्रिया युक्ताः सर्वे श्रीवत्सलक्षणाः ।<br>सर्वे श्रियमभीप्सन्तो धारयन्ति बलान्युत ।।	</p></td><td>	5-101-5a<br>5-101-5b	<p class="mw-empty-elt"></p></td></tr>
<tr><td><p>	कर्मणा क्षत्रियाश्चैते निर्घृणा भोगिभोजिनः ।<br>ज्ञातिसङ्क्षयकर्तृत्वाद्ब्राह्मण्यं न लभन्ति वैः ।।	</p></td><td>	5-101-6a<br>5-101-6b	<p class="mw-empty-elt"></p></td></tr>
<tr><td><p>	नामानि चैषां वक्ष्यामि यथाप्राधान्यतः श्रृणु ।<br>मातले श्लाघ्यमेतद्धि कुलं विष्णुपरिग्रहम् ।।	</p></td><td>	5-101-7a<br>5-101-7b	<p class="mw-empty-elt"></p></td></tr>
<tr><td><p>	दैवतं विष्णुरेतेषां विष्णुरेव परायणम् ।<br>हृदि चैषां सदा विष्णुर्विष्णुरेव सदा गतिः ।।	</p></td><td>	5-101-8a<br>5-101-8b	<p class="mw-empty-elt"></p></td></tr>
<tr><td><p>	सुवर्णचूडो नागाशी दारुणश्चण्डतुण्डकः ।<br>अनिलश्चानलश्चैव विशालाक्षोऽथ कुण्डली ।।	</p></td><td>	5-101-9a<br>5-101-9b	<p class="mw-empty-elt"></p></td></tr>
<tr><td><p>	पङ्कजिद्वज्रविष्कम्भो वैनतेयोऽथ वामनः ।<br>वातवेगो दिशाचक्षुर्निमेषोऽनिमिषस्तथा ।।	</p></td><td>	5-101-10a<br>5-101-10b	<p class="mw-empty-elt"></p></td></tr>
<tr><td><p>	त्रिरावः सप्तरावश्च वाल्मीकिर्दीपकस्तथा ।<br>दैत्यद्वीपः सरिद्द्वीपः सारसः पद्मकेतनः ।।	</p></td><td>	5-101-11a<br>5-101-11b	<p class="mw-empty-elt"></p></td></tr>
<tr><td><p>	सुमुखश्चित्रकेतुश्च चित्रबर्हस्तथाऽनघः।<br>मेषहृत्कुमुदो दक्षः सर्पान्तः सोमभोजनः ।।	</p></td><td>	5-101-12a<br>5-101-12b	<p class="mw-empty-elt"></p></td></tr>
<tr><td><p>	गुरुभारः कपोतश्च सूर्यनेत्रश्चिरान्तकः ।<br>विष्णुधर्मा कुमारश्च परिबर्हो हरिस्तथा ।।	</p></td><td>	5-101-13a<br>5-101-13b	<p class="mw-empty-elt"></p></td></tr>
<tr><td><p>	सुस्वरो मधुपर्कश्च हेमवर्णस्तथैव च।<br>मालयो मातरिश्वा च निशाकरदिवाकरौ ।।	</p></td><td>	5-101-14a<br>5-101-14b	<p class="mw-empty-elt"></p></td></tr>
<tr><td><p>	एते प्रदेशमात्रेण मयोक्ता गरुडात्मजाः ।<br>प्राधान्यतस्ते यशसा कीर्तिताः प्राणिनश्चये ।।	</p></td><td>	5-101-15a<br>5-101-15b	<p class="mw-empty-elt"></p></td></tr>
<tr><td><p>	यद्यत्र न रुचिः काचिदेहि गच्छाव मातले ।<br>तं नयिष्यामि देशं त्वां वरं यत्रोपलप्स्यसे ।।	</p></td><td>	5-101-16a<br>5-101-16b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि एकाधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>