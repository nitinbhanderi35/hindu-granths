				
<tbody><tr><td><p>	<b>नारद उवाच।</b>	</p></td><td>	5-100-1x	<p class="mw-empty-elt"></p></td></tr>
<tr><td><p>	हिरण्यपुरमित्येतत्ख्यातं पुरवरं महत्।<br>दैत्यानां दानवानां च मायाशतविचारिणाम् ।।	</p></td><td>	5-100-1a<br>5-100-1b	<p class="mw-empty-elt"></p></td></tr>
<tr><td><p>	अनल्पेन प्रयत्नेन निर्मितं विश्वकर्मणा ।<br>मयेन मनसा सृष्टं पातालतलमाश्रितम् ।।	</p></td><td>	5-100-2a<br>5-100-2b	<p class="mw-empty-elt"></p></td></tr>
<tr><td><p>	अत्र मायासहस्राणि वविकुर्वाणा महौजसः ।<br>दानवा निवसन्ति स्म शूरा दत्तवराः पुरा ।।	</p></td><td>	5-100-3a<br>5-100-3b	<p class="mw-empty-elt"></p></td></tr>
<tr><td><p>	नैते शक्रेण नान्येन यमेन वरुणेन वा।<br>शक्यन्ते वशमानेतुं तथैव धनदेन च ।।	</p></td><td>	5-100-4a<br>5-100-4b	<p class="mw-empty-elt"></p></td></tr>
<tr><td><p>	असुराः कालखञ्जाश्च तथा वुष्णुपदोद्भवाः ।<br>नैर्ऋता यातुधानाश्च ब्रह्मपादोद्भवाश्च ये ।।	</p></td><td>	5-100-5a<br>5-100-5b	<p class="mw-empty-elt"></p></td></tr>
<tr><td><p>	दंष्ट्रिणो भीमवेगाश्च वातवेगपराक्रमाः ।<br>मायावीर्योपसंपन्ना निवसन्त्यत्र मातले ।।	</p></td><td>	5-100-6a<br>5-100-6b	<p class="mw-empty-elt"></p></td></tr>
<tr><td><p>	निवातकवचा नाम दानवा युद्धदुर्मदाः ।<br>जानासि च यथा शक्रो नैताञ्शक्रोति बाधितुं ।।	</p></td><td>	5-100-7a<br>5-100-7b	<p class="mw-empty-elt"></p></td></tr>
<tr><td><p>	बहुशो मातले त्वं च तव पुत्रश्च गोमुखः ।<br>निर्भग्नो देवराजश्च सहपुत्रः शचीपतिः ।।	</p></td><td>	5-100-8a<br>5-100-8b	<p class="mw-empty-elt"></p></td></tr>
<tr><td><p>	पश्य वेश्मानि रौक्माणि मातले राजतानि च ।<br>कर्मणा विधियुक्तेन युक्तान्युपगतानि च ।।	</p></td><td>	5-100-9a<br>5-100-9b	<p class="mw-empty-elt"></p></td></tr>
<tr><td><p>	वैदूर्यमणिचित्राणि प्रवालरुचिराणि च ।<br>अर्कस्फटिकशुभ्राणि वज्रसारोञ्ज्वलानि च ।।	</p></td><td>	5-100-10a<br>5-100-10b	<p class="mw-empty-elt"></p></td></tr>
<tr><td><p>	पार्थिवानीव चाभास्ति पद्मरागमयानि च।<br>शैलानीव च दृश्यन्ते दारवाणीव चाप्युत ।।	</p></td><td>	5-100-11a<br>5-100-11b	<p class="mw-empty-elt"></p></td></tr>
<tr><td><p>	सूर्यरूपाणि चाभान्ति दीप्ताग्निसदृशानि च ।<br>मणिजालविचित्राणि प्रांशूनि निबिडानि च ।।	</p></td><td>	5-100-12a<br>5-100-12b	<p class="mw-empty-elt"></p></td></tr>
<tr><td><p>	नैतानि शक्यं निर्देष्टु रूपतो द्रव्यतस्तथा ।<br>गुणतश्चैव सिद्धानि प्रमाणगुणवन्ति च ।।	</p></td><td>	5-100-13a<br>5-100-13b	<p class="mw-empty-elt"></p></td></tr>
<tr><td><p>	आक्रीडान्पश्य दैत्यानां तथैव शयनान्युत ।<br>रत्नवन्ति महार्हाणि भाजनान्यासनानि च ।।	</p></td><td>	5-100-14a<br>5-100-14b	<p class="mw-empty-elt"></p></td></tr>
<tr><td><p>	जलदाभांस्तथा शैलांस्तोयप्रस्रवणानि च ।<br>कामपुष्पफलांश्चापि पादपान्कापचारिणः ।।	</p></td><td>	5-100-15a<br>5-100-15b	<p class="mw-empty-elt"></p></td></tr>
<tr><td><p>	मातले कश्चिदत्रापि रुचिरस्ते वरो भवेत् ।<br>अथवाऽन्यां दिशं भूमेर्गच्छाव यदि मन्यसे ।।	</p></td><td>	5-100-16a<br>5-100-16b	<p class="mw-empty-elt"></p></td></tr>
<tr><td><p>	मातलिस्त्वब्रवीदेनं भाषमाणं तथाविधम् ।<br>देवर्षे नैव मे कार्यं विप्रियं त्रिदिवौकसाम् ।।	</p></td><td>	5-100-17a<br>5-100-17b	<p class="mw-empty-elt"></p></td></tr>
<tr><td><p>	नित्यानुषक्तवैरा हि भ्रातरो देवदानवाः ।<br>परपक्षेण संबन्धं रोचयिष्याम्यहं कथम् ।।	</p></td><td>	5-100-18a<br>5-100-18b	<p class="mw-empty-elt"></p></td></tr>
<tr><td><p>	अन्यत्र साधु गच्छाव द्रष्टुं नार्हामि दानवान् ।<br>जानामि तव चात्मानं हिंसात्मकमनं तथा ।।	</p></td><td>	5-100-19a<br>5-100-19b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि शततमोऽध्यायः ।।	</p></td><td>		<p class="mw-empty-elt"></p></td></tr>
</tbody>