				
<tbody><tr><td><p>	<b>भीष्म उवाच।</b>	</p></td><td>	5-176-1x	<p class="mw-empty-elt"></p></td></tr>
<tr><td><p>	ततस्ते तापसाः सर्वे कार्यवन्तोऽभवंस्तदा।<br>तां कन्यां चिन्तयन्तस्ते किंकार्यमिति धर्मिणः ।।	</p></td><td>	5-176-1a<br>5-176-1b	<p class="mw-empty-elt"></p></td></tr>
<tr><td><p>	केचिदाहुः पितुर्वेश्म नीयतामिति तापसाः ।<br>केचिदस्यदुमालम्भे मतिं चक्रुर्हि तापसाः ।।	</p></td><td>	5-176-2a<br>5-176-2b	<p class="mw-empty-elt"></p></td></tr>
<tr><td><p>	केचित्साल्वपतिं गत्वा नियोज्यमिति मेनिरे।<br>नेति केचिद्व्यवस्यन्ति प्रत्याख्याता हि तेन सा ।।	</p></td><td>	5-176-3a<br>5-176-3b	<p class="mw-empty-elt"></p></td></tr>
<tr><td><p>	एवं गते तु किं शक्यं भद्रे कर्तुं मनीषिभिः ।<br>पुनरूचुश्च तां सर्वे तापसाः संशितव्रताः ।।	</p></td><td>	5-176-4a<br>5-176-4b	<p class="mw-empty-elt"></p></td></tr>
<tr><td><p>	अलं प्रव्रजितेनेह भद्रे श्रृणु हितं वचः।<br>इतो गच्छस्व भद्रं ते पितुरेव निवेशनम् ।।	</p></td><td>	5-176-5a<br>5-176-5b	<p class="mw-empty-elt"></p></td></tr>
<tr><td><p>	प्रतिपस्त्यति राजा स पिता ते यदनन्तरम् ।<br>तत्र वत्स्यसि कल्याणि सुखं सर्वगुणान्विता ।।	</p></td><td>	5-176-6a<br>5-176-6b	<p class="mw-empty-elt"></p></td></tr>

<tr><td><p>	न च तेऽन्या गतिर्न्याय्या भवेद्भद्रे यथा पिता ।<br>पतिर्वापि गतिर्नार्याः पिता वा वरवर्णिनि ।<br>गतिः पतिः समस्थाया विषमे च पिता गतिः ।।	</p></td><td>	5-176-7a<br>5-176-7b<br>5-176-7c	<p class="mw-empty-elt"></p></td></tr>
<tr><td><p>	प्रव्रज्या हि सुदुःखेयं सुकुमार्या विशेषतः ।<br>राजपुत्र्याः प्रकृत्या चक कुमार्यास्तव भामिनि ।।	</p></td><td>	5-176-8a<br>5-176-8b	<p class="mw-empty-elt"></p></td></tr>
<tr><td><p>	भद्रे दोषा हि विद्यन्ते बहवो वरवर्णिनि ।<br>आश्रमे वै वसन्त्यास्ते न भवेयुः पितुर्गृहे ।।	</p></td><td>	5-176-9a<br>5-176-9b	<p class="mw-empty-elt"></p></td></tr>
<tr><td><p>	ततस्त्वन्येऽब्रुवन्वाक्यं तापसास्तां तपस्विनीम् ।।	</p></td><td>	5-176-10a	<p class="mw-empty-elt"></p></td></tr>
<tr><td><p>	त्वामिहैकाकिनीं दृष्ट्वा निर्जने गहने वने।<br>प्रार्थयिष्यन्तिराजानस्तस्मान्मैवं मनः कृथाः ।।	</p></td><td>	5-176-11a<br>5-176-11b	<p class="mw-empty-elt"></p></td></tr>
<tr><td><p>	<b>अम्बोवाच।</b>	</p></td><td>	5-176-12x	<p class="mw-empty-elt"></p></td></tr>
<tr><td><p>	न शक्यं काशिनगरं पुनर्गन्तुं पितुर्गृहान्।<br>अवज्ञाता भविष्यामि बान्धवानां न संशयः ।।	</p></td><td>	5-176-12a<br>5-176-12b	<p class="mw-empty-elt"></p></td></tr>

<tr><td><p>	उषितास्मि तथा बाल्ये पितुर्वेश्मनि तापसाः ।<br>नाहं गमिष्ये भद्रं वस्तत्र यत्र पिता मम।<br>तपस्तप्तुमभीप्सामि तापसैः परिरक्षिता ।।	</p></td><td>	5-176-13a<br>5-176-13b<br>5-176-13c	<p class="mw-empty-elt"></p></td></tr>
<tr><td><p>	यथा परेऽपि मे लोके न स्यादेवं महात्ययः ।<br>दौर्भाग्यं तापसश्रेष्ठास्तस्मात्तप्स्याम्यहं तपः ।।	</p></td><td>	5-176-14a<br>5-176-14b	<p class="mw-empty-elt"></p></td></tr>
<tr><td><p>	<b>भीष्म उवाच।</b>	</p></td><td>	5-176-15x	<p class="mw-empty-elt"></p></td></tr>

<tr><td><p>	इत्येवं तेषु विप्रेषु चिन्तयन्सु यथातथम्।<br>राजर्षिस्तद्वनं प्राप्तस्तपस्वी होत्रवाहनः ।<br>`तां तथा भाविनीं दृष्ट्वा श्रुत्वा चोद्विग्रमानसः'	</p></td><td>	5-176-15a<br>5-176-15b<br>5-176-15c	<p class="mw-empty-elt"></p></td></tr>
<tr><td><p>	ततस्ते तापसाः सर्वे पूजयन्ति स्म तं नृपम् ।<br>पूजाभिः स्वागताद्याभिरासनेनोदकेन च ।।	</p></td><td>	5-176-16a<br>5-176-16b	<p class="mw-empty-elt"></p></td></tr>
<tr><td><p>	तस्योपविष्टस्य सतो विश्रान्तस्योपश्रृण्वतः।<br>पुनरेव कथां चक्रुः कन्यां प्रति वनौकसः ।।	</p></td><td>	5-176-17a<br>5-176-17b	<p class="mw-empty-elt"></p></td></tr>
<tr><td><p>	अम्बायास्तां कथां श्रुत्वा काशिराज्ञश्च भारत।<br>राजर्षिः स महातेजा बभूवोद्विग्रमानसः ।।	</p></td><td>	5-176-18a<br>5-176-18b	<p class="mw-empty-elt"></p></td></tr>
<tr><td><p>	तां तथावादिनीं श्रुत्वा दृष्ट्वा च स महातपाः ।<br>राजर्षिः कृपयाविष्टो महात्मा होत्रवाहनः ।।	</p></td><td>	5-176-19a<br>5-176-19b	<p class="mw-empty-elt"></p></td></tr>
<tr><td><p>	स वेपमान उत्थाय मातुस्तस्याः पिता तदा।<br>तां कन्यामङ्कमारोप्य पर्यश्वासयत प्रभो ।।	</p></td><td>	5-176-20a<br>5-176-20b	<p class="mw-empty-elt"></p></td></tr>
<tr><td><p>	स तामपृच्छत्कार्त्स्न्येन व्यसनोत्पत्तिमादितः ।<br>सा च तस्मै यथावृत्तं विस्तरेण न्यवेदयत् ।।	</p></td><td>	5-176-21a<br>5-176-21b	<p class="mw-empty-elt"></p></td></tr>
<tr><td><p>	ततः स राजर्षिरभूद्दुःखशोकसमन्वितः।<br>कार्यं च प्रतिपेदे तन्मनसां सुमहातपाः ।।	</p></td><td>	5-176-22a<br>5-176-22b	<p class="mw-empty-elt"></p></td></tr>
<tr><td><p>	अब्रवीद्वेपमानश्च कन्यामार्तां सुदुःखितः ।<br>मा गाः पितुर्गृहं भद्रे मातुस्ते जनको ह्यहम् ।।	</p></td><td>	5-176-23a<br>5-176-23b	<p class="mw-empty-elt"></p></td></tr>
<tr><td><p>	दुःखं छिन्द्यामहं ते वै मयि वर्तस्व पुत्रिके।<br>पर्याप्तं ते मनो वत्से यदेवं परिशुष्यसि ।।	</p></td><td>	5-176-24a<br>5-176-24b	<p class="mw-empty-elt"></p></td></tr>
<tr><td><p>	गच्छ मद्वचनाद्रामं जामदग्न्यं तपस्विनम् ।<br>रामस्ते सुमहद्दुःखं शोकं चैवापनेष्यति ।।	</p></td><td>	5-176-25a<br>5-176-25b	<p class="mw-empty-elt"></p></td></tr>
<tr><td><p>	हनिष्यति रणे भीष्मं न करिष्यति चेद्वचः ।<br>तं गच्छ भार्गवश्रेष्ठं कालाग्निसमतेजसम् ।।	</p></td><td>	5-176-26a<br>5-176-26b	<p class="mw-empty-elt"></p></td></tr>
<tr><td><p>	प्रतिष्ठापयिता स त्वां समे पथि महातपाः ।<br>ततस्तु सुस्वरं बाष्पसुत्सृजन्ती पुनः पुनः ।।	</p></td><td>	5-176-27a<br>5-176-27b	<p class="mw-empty-elt"></p></td></tr>
<tr><td><p>	अब्रवीत्पितरं मातुः मा तदा होत्रवाहनम् ।<br>अभिवादयित्वा शिरसा गमिष्ये तव शासनात् ।।	</p></td><td>	5-176-28a<br>5-176-28b	<p class="mw-empty-elt"></p></td></tr>

<tr><td><p>	अपि नामाद्य पश्येयमार्यं तं लोकविश्रुतम् ।<br>कथं च तीव्रं दुःकं मे नाशकयिष्यति भार्गवः।<br>एतदिच्छाम्यहं ज्ञातुं यथा यास्यमि तत्र वैः ।।	</p></td><td>	5-176-29a<br>5-176-29b<br>5-176-29c	<p class="mw-empty-elt"></p></td></tr>
<tr><td><p>	<b>होत्रवाहन उवाच।</b>	</p></td><td>	5-176-30x	<p class="mw-empty-elt"></p></td></tr>
<tr><td><p>	रामं द्रक्ष्यसि भद्रे त्वं जामदग्न्यं महावने।<br>उग्रे तपसि वर्तन्तं सत्यसन्धं महाबलम् ।।	</p></td><td>	5-176-30a<br>5-176-30b	<p class="mw-empty-elt"></p></td></tr>
<tr><td><p>	महेन्द्रं वै गिरिश्रेष्ठं रामो नित्यमुपास्ति ह।<br>ऋषयो वेदविद्वांसो गन्धर्वाप्सरसस्तथा ।।	</p></td><td>	5-176-31a<br>5-176-31b	<p class="mw-empty-elt"></p></td></tr>
<tr><td><p>	तत्र गच्छस्व भद्रं ते ब्रूयाश्चैनं वचो मम।<br>अभिवाद्य च तं मूंर्ध्ना तपोवृद्धं दृढव्रतम् ।।	</p></td><td>	5-176-32a<br>5-176-32b	<p class="mw-empty-elt"></p></td></tr>
<tr><td><p>	ब्रूयाश्चैनं पुनर्भद्रे यत्ते कार्यं मनीषितम् ।<br>मयि संकीर्तिते रामः सर्वं तत्ते करिष्यति ।।	</p></td><td>	5-176-33a<br>5-176-33b	<p class="mw-empty-elt"></p></td></tr>
<tr><td><p>	मम रामः सखा वत्से प्रीतियुक्तः सुहृच्च मे।<br>जमदग्निसुतो वीरः सर्वशस्त्रभृतां वरः ।।	</p></td><td>	5-176-34a<br>5-176-34b	<p class="mw-empty-elt"></p></td></tr>
<tr><td><p>	एवं ब्रुवति कन्यां तु पार्थिवे होत्रवाहने ।<br>अकृतव्रणः प्रादुरासीद्रामस्यानुचरः प्रियः ।।	</p></td><td>	5-176-35a<br>5-176-35b	<p class="mw-empty-elt"></p></td></tr>
<tr><td><p>	ततस्ते मनुयः सर्वे समुत्तस्थुः महस्रशः ।<br>स च राजा वयोवृद्धः सृञ्ययो होत्रवाहनः ।।	</p></td><td>	5-176-36a<br>5-176-36b	<p class="mw-empty-elt"></p></td></tr>
<tr><td><p>	ततो दृष्ट्वा कृतातिथ्यमन्योन्यं ते वनौकसः ।<br>सहिता भरतश्रेष्ठ निषेदुः परिवार्य तम् ।।	</p></td><td>	5-176-37a<br>5-176-37b	<p class="mw-empty-elt"></p></td></tr>
<tr><td><p>	ततस्ते कथयामासुः कथास्तास्ता मनोरमाः ।<br>धन्या दिव्याश्च राजेन्द्र प्रीतिहर्षमुदा युताः ।।	</p></td><td>	5-176-38a<br>5-176-38b	<p class="mw-empty-elt"></p></td></tr>
<tr><td><p>	ततः कथान्ते राजर्षिर्महात्मा होत्रवाहनः ।<br>रामं श्रेष्ठं महर्षीणामपृच्छदकृतव्रणम् ।।	</p></td><td>	5-176-39a<br>5-176-39b	<p class="mw-empty-elt"></p></td></tr>
<tr><td><p>	क्व संप्रति महाबाहो जामदग्न्यः प्रतापवान् ।<br>अकृतव्रण शक्यो वै द्रुष्टुं वेदविदां वर ।।	</p></td><td>	5-176-40a<br>5-176-40b	<p class="mw-empty-elt"></p></td></tr>
<tr><td><p>	<b>अकृतव्रण उवाच।</b>	</p></td><td>	5-176-41x	<p class="mw-empty-elt"></p></td></tr>
<tr><td><p>	भवन्तमेव सततं रामः कीर्तयति प्रभो।<br>सृञ्जयो मे प्रियसखो राजर्षिरिति पार्थिव ।।	</p></td><td>	5-176-41a<br>5-176-41b	<p class="mw-empty-elt"></p></td></tr>
<tr><td><p>	इह रामः प्रभाते श्वो भवितेति मतिर्मम।<br>द्रष्टस्येनमिहायान्तं तव दर्शनकाङ्क्षया।।	</p></td><td>	5-176-42a<br>5-176-42b	<p class="mw-empty-elt"></p></td></tr>
<tr><td><p>	इयं च कन्या राजर्षे किमर्थं वनमागता।<br>कस्य चेयं तव च का भवतीच्छामि वेदितुम् ।।	</p></td><td>	5-176-43a<br>5-176-43b	<p class="mw-empty-elt"></p></td></tr>
<tr><td><p>	<b>होत्रवाहन उवाच।</b>	</p></td><td>	5-176-44x	<p class="mw-empty-elt"></p></td></tr>
<tr><td><p>	दौहित्रीयं मम विभो काशिराजसुता प्रिया।<br>ज्येष्ठा स्वयंवरे तस्थौ भगिनीभ्यां सहानध ।।	</p></td><td>	5-176-44a<br>5-176-44b	<p class="mw-empty-elt"></p></td></tr>
<tr><td><p>	इयमम्बेति विख्याता ज्येष्ठा काशिपतेः सुता।<br>अम्बिकाम्बालिके कन्ये कनीयस्यौ तपोधन ।।	</p></td><td>	5-176-45a<br>5-176-45b	<p class="mw-empty-elt"></p></td></tr>
<tr><td><p>	समेतं पार्थिवं क्षत्रं काशिपुर्यां ततोऽभवत्।<br>कन्यानिमित्तं विप्रर्षे तत्रासीदुत्सवो महान् ।।	</p></td><td>	5-176-46a<br>5-176-46b	<p class="mw-empty-elt"></p></td></tr>
<tr><td><p>	तता किल महावीर्यो भीष्मः शान्तनवो नृपान् ।<br>अधिक्षिप्य महातेजास्तिस्त्रः कन्या जहार ताः ।।	</p></td><td>	5-176-47a<br>5-176-47b	<p class="mw-empty-elt"></p></td></tr>
<tr><td><p>	निर्जित्य पृथिवीपालानथ भीष्मो जगाह्वयम् ।<br>आजगाम विशुद्धात्मा कन्याभिः सह भारतः ।।	</p></td><td>	5-176-48a<br>5-176-48b	<p class="mw-empty-elt"></p></td></tr>
<tr><td><p>	सत्यवत्यै निवेद्याथ विवाहं समनन्तरम् ।<br>भ्रातुर्विचित्रवीर्यस्य समाज्ञापयत प्रभुः ।।	</p></td><td>	5-176-49a<br>5-176-49b	<p class="mw-empty-elt"></p></td></tr>
<tr><td><p>	तं तु वैवाहिकं दृष्ट्वा कन्येयं समुपार्जितम् ।<br>अब्रवीत्तत्र गाङ्गेयं मन्त्रिमध्ये द्विजर्षभ ।।	</p></td><td>	5-176-50a<br>5-176-50b	<p class="mw-empty-elt"></p></td></tr>
<tr><td><p>	मया साल्वपतिर्वीरो मनसाऽभिवृतः पतिः ।<br>न ममार्हसि धर्मज्ञ दातुं भ्रात्रेऽन्यमानसाम् ।।	</p></td><td>	5-176-51a<br>5-176-51b	<p class="mw-empty-elt"></p></td></tr>
<tr><td><p>	तच्छ्रुत्वा वचनं भीष्मः संमन्त्र्य सह मन्त्रिभिः ।<br>निश्चित्य विससर्जेमां सत्यवत्या मते स्थितः ।।	</p></td><td>	5-176-52a<br>5-176-52b	<p class="mw-empty-elt"></p></td></tr>
<tr><td><p>	अनुज्ञाता तु भीष्मेण साल्वं सौभपतिं ततः।<br>कन्येयं मुदिता तत्र काले वाचनमब्रवीत् ।।	</p></td><td>	5-176-53a<br>5-176-53b	<p class="mw-empty-elt"></p></td></tr>
<tr><td><p>	विसर्जितास्मि भीष्मेण धर्मं मां प्रतिपादय।<br>मनसाभिवृत्तः पूर्वं मया त्वं पार्थिवर्षम ।।	</p></td><td>	5-176-54a<br>5-176-54b	<p class="mw-empty-elt"></p></td></tr>
<tr><td><p>	प्रत्याचख्यौ च साल्वोऽस्याश्चारित्रस्याभिशङ्कितः ।<br>सेयं तपोवनं प्राप्ता तापस्येऽभिरता भृशम् ।।	</p></td><td>	5-176-55a<br>5-176-55b	<p class="mw-empty-elt"></p></td></tr>
<tr><td><p>	मया च प्रत्यभिज्ञाता वंशस्य परिकीर्तनात्।<br>अस्य दुःखस्य चोत्पत्तिं भीष्ममेवेह मन्यते ।	</p></td><td>	5-176-56a<br>5-176-56b	<p class="mw-empty-elt"></p></td></tr>
<tr><td><p>	<b>अम्बोवाच।</b>	</p></td><td>	5-176-57x	<p class="mw-empty-elt"></p></td></tr>
<tr><td><p>	भगवन्नेवमेवेह यथाह पृथिवीपतिः।<br>शरीरकर्ता मातुर्मे सृञ्जयो होत्रवाहनः ।।	</p></td><td>	5-176-57a<br>5-176-57b	<p class="mw-empty-elt"></p></td></tr>
<tr><td><p>	न ह्युत्सहे स्वनगरं प्रतियातुं तपोधन ।<br>अपमानभयाच्चैव व्रीडया च महामुने ।।	</p></td><td>	5-176-58a<br>5-176-58b	<p class="mw-empty-elt"></p></td></tr>
<tr><td><p>	यत्तु मां भगवान्रामो वक्ष्यति द्विजसत्तम ।<br>तन्मे कार्यतमं कार्यमिति मे भगवन्मतिः ।।	</p></td><td>	5-176-59a<br>5-176-59b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि अम्बोपाख्यानपर्वणि <br>षट्सप्तत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>