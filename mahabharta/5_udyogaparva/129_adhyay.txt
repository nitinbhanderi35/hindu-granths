				
<tbody><tr><td><p>	<b>वैशंपायन उवाच।</b>	</p></td><td>	5-129-1x	<p class="mw-empty-elt"></p></td></tr>
<tr><td><p>	कृष्णस्य तु वचः श्रुत्वा धृतराष्ट्रो जनेश्वरः।<br>विदुरं सर्वधर्मज्ञं त्वरमाणोऽभ्यभाषत ।।	</p></td><td>	5-129-1a<br>5-129-1b	<p class="mw-empty-elt"></p></td></tr>
<tr><td><p>	गच्छ तात महाप्राज्ञ गान्धारीं दीर्घदर्शिनीम् ।<br>आनयेह तया सार्धमनुनेष्यामि दुर्मतिम् ।।	</p></td><td>	5-129-2a<br>5-129-2b	<p class="mw-empty-elt"></p></td></tr>
<tr><td><p>	यदि सा न दुरात्मानं शमयेद्दुष्टचेतसम्।<br>अपि कृष्णस्य सुहृदस्तिष्ठेम वचने वयम् ।।	</p></td><td>	5-129-3a<br>5-129-3b	<p class="mw-empty-elt"></p></td></tr>
<tr><td><p>	दुर्बुद्धेर्दुःसहायस्य शमार्थं ब्रुवती वचः ।।<br>अपि नो व्यसनं घोरं दुर्योधनकृतं महत् ।	</p></td><td>	5-129-4a<br>5-129-4b	<p class="mw-empty-elt"></p></td></tr>
<tr><td><p>	शमयेच्चिररात्राय योगक्षेमवदव्ययम् ।<br>राज्ञस्तु वचनं श्रुत्वा विदुरो दीर्घदर्शिनीम् ।	</p></td><td>	5-129-5a<br>5-129-5b	<p class="mw-empty-elt"></p></td></tr>
<tr><td><p>	आनयामास गान्धारीं धृतराष्ट्रस्य शासनात् ।।	</p></td><td>	5-129-6a	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	5-129-7x	<p class="mw-empty-elt"></p></td></tr>
<tr><td><p>	एष गान्धारि पुत्रस्ते दुरात्मा शासनातिगः ।<br>ऐश्वर्यलोभादैश्वर्यं जीवितं च प्रहास्यति ।।	</p></td><td>	5-129-7a<br>5-129-7b	<p class="mw-empty-elt"></p></td></tr>
<tr><td><p>	अशिष्टवदमर्यादः पापैः सह दुरात्मवान्।<br>सभाया निर्गतो मूढो व्यतिक्रम्य सुहृद्वचः ।।	</p></td><td>	5-129-8a<br>5-129-8b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-129-9x	<p class="mw-empty-elt"></p></td></tr>
<tr><td><p>	सा भर्तृवचनं श्रुत्वा राजपुत्री यशस्विनी ।<br>अन्विच्छन्ती महच्छ्रेयो गान्धारी वाक्यमब्रवीत् ।।	</p></td><td>	5-129-9a<br>5-129-9b	<p class="mw-empty-elt"></p></td></tr>

<tr><td><p>	आनायय सुतं क्षिप्रं राज्यकामुकमातुरम् ।<br>नहि राज्यमशिष्टेन शक्यं धर्मार्थलोपिना ।<br>आप्तुमाप्तं तथाऽपीदमविनीतेन सर्वथा ।।	</p></td><td>	5-129-10a<br>5-129-10b<br>5-129-10c	<p class="mw-empty-elt"></p></td></tr>
<tr><td><p>	त्वं ह्येवात्र भृशं गर्ह्यो धृतराष्ट्र सुतप्रियः ।<br>यो जानन्पापतामस्य तत्प्रज्ञामनुवर्तसे ।।	</p></td><td>	5-129-11a<br>5-129-11b	<p class="mw-empty-elt"></p></td></tr>
<tr><td><p>	स एष काममन्युभ्यां प्रलब्धो लोभमास्थितः ।<br>अशक्योऽद्य त्वया राजन्विनिवर्तयितुं बलात् ।।	</p></td><td>	5-129-12a<br>5-129-12b	<p class="mw-empty-elt"></p></td></tr>
<tr><td><p>	राष्ट्रप्रदाने मूढस्य बालिशस्य दुरात्मनः ।<br>दुःसहायस्य लुब्धस्य धृतराष्ट्रोऽश्रुते फलम् ।।	</p></td><td>	5-129-13a<br>5-129-13b	<p class="mw-empty-elt"></p></td></tr>
<tr><td><p>	कथं हि स्वजने भेदमुपेक्षेत महीपतिः।<br>भिन्नं हि स्वजनेन त्वां प्रहरिष्यन्ति शत्रवः ।।	</p></td><td>	5-129-14a<br>5-129-14b	<p class="mw-empty-elt"></p></td></tr>
<tr><td><p>	या हि शक्या महाराज साम्ना भेदेन वा पुनः ।<br>निस्तर्तुमापदः स्वेषु दण्डं कस्तत्र पातयेत् ।।	</p></td><td>	5-129-15a<br>5-129-15b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-129-16x	<p class="mw-empty-elt"></p></td></tr>
<tr><td><p>	शासनाद्धृतराष्ट्रस्य दुर्योधनममर्षणम्।<br>मातुश्च वचनात्क्षत्ता सभां प्रावेशयत्पुनः ।।	</p></td><td>	5-129-16a<br>5-129-16b	<p class="mw-empty-elt"></p></td></tr>
<tr><td><p>	स मातुर्वचनाकाङ्क्षी प्रविवेश पुनः सभाम् ।<br>अभिताम्रेक्षणः क्रोधान्निश्वसन्निव पन्नगः ।।	</p></td><td>	5-129-17a<br>5-129-17b	<p class="mw-empty-elt"></p></td></tr>
<tr><td><p>	तं प्रविष्टमभिप्रेक्ष्य पुत्रमुत्पथमास्थितम् ।<br>विगर्हमाणा गान्धारी शमार्थं वाक्यमब्रवीत् ।।	</p></td><td>	5-129-18a<br>5-129-18b	<p class="mw-empty-elt"></p></td></tr>
<tr><td><p>	दुर्योधन निबोधेदं वचनं मम पुत्रक ।<br>हितं ते सानुबन्धस्य तथाऽऽयत्यांसुखोदयम् ।।	</p></td><td>	5-129-19a<br>5-129-19b	<p class="mw-empty-elt"></p></td></tr>
<tr><td><p>	दुर्योधन यदाह त्वां पिता भरतसत्तम ।<br>भीष्मो द्रोणः कृपः क्षत्ता सुहृदां कुरु तद्वचः ।।	</p></td><td>	5-129-20a<br>5-129-20b	<p class="mw-empty-elt"></p></td></tr>
<tr><td><p>	भीष्मस्य तु पितुश्चैव मम चापचितिः कृता ।<br>भवेद्द्रोणमुखानां च सुहृदां शाम्यता त्वया ।।	</p></td><td>	5-129-21a<br>5-129-21b	<p class="mw-empty-elt"></p></td></tr>
<tr><td><p>	न हि राज्यं महाप्राज्ञ स्वेन कामेन शक्यते ।<br>अवाप्तुं रक्षितुं वाऽपि भोक्तुं भरतसत्तम ।।	</p></td><td>	5-129-22a<br>5-129-22b	<p class="mw-empty-elt"></p></td></tr>
<tr><td><p>	न ह्यवश्येन्द्रियो राज्यमश्रीयाद्दीर्घमन्तरम्।<br>विजितात्मा तु मेधावी स राज्यमभिपालयेत् ।।	</p></td><td>	5-129-23a<br>5-129-23b	<p class="mw-empty-elt"></p></td></tr>
<tr><td><p>	कामक्रोधौ हि पुरुषमर्थेभ्यो व्यपकर्षतः ।<br>तौ तु शत्रू विनिर्जित्य राजा विजयते महीम् ।।	</p></td><td>	5-129-24a<br>5-129-24b	<p class="mw-empty-elt"></p></td></tr>
<tr><td><p>	लोकेश्वर प्रभुत्वंहि महदेतद्दुरात्मभिः ।<br>राज्यं नामेप्सितं स्थानं न शक्यमभिरक्षितुम् ।।	</p></td><td>	5-129-25a<br>5-129-25b	<p class="mw-empty-elt"></p></td></tr>
<tr><td><p>	इन्द्रियाणि महत्प्रेप्सुर्नियच्छेदर्थधर्मयोः ।<br>इन्द्रियैर्नियतैर्बुद्धिर्वर्धतेऽग्निरिवेन्धनैः ।।	</p></td><td>	5-129-26a<br>5-129-26b	<p class="mw-empty-elt"></p></td></tr>
<tr><td><p>	अविधेयानि हीमानि व्यापादयितुमप्यलम् ।<br>अविधेया इवादान्ता हयाः पथि कुसारथिम् ।।	</p></td><td>	5-129-27a<br>5-129-27b	<p class="mw-empty-elt"></p></td></tr>
<tr><td><p>	अविजित्य य आत्मानममात्यान्विजिगीषते।<br>अमित्रान्वाऽजितामात्यः सोऽवशः परिहीयते ।।	</p></td><td>	5-129-28a<br>5-129-28b	<p class="mw-empty-elt"></p></td></tr>
<tr><td><p>	आत्मानमेव प्रथमं द्वेष्यरूपेण योजयेत् ।<br>ततोऽमात्यानमित्रांश्च न मोघं विजिगीषते ।।	</p></td><td>	5-129-29a<br>5-129-29b	<p class="mw-empty-elt"></p></td></tr>
<tr><td><p>	वश्येन्द्रियं जितामात्यं धृतदण्डं विकारिषु ।<br>परीक्ष्यकारिणं धीरमत्यर्थं श्रीर्निषेवते ।।	</p></td><td>	5-129-30a<br>5-129-30b	<p class="mw-empty-elt"></p></td></tr>
<tr><td><p>	क्षुद्राक्षेणेव जालेन झषावपिहितावुभौ ।<br>कामक्रोधौ शरीरस्थौ प्रज्ञानं तौ विलुम्पतः ।।	</p></td><td>	5-129-31a<br>5-129-31b	<p class="mw-empty-elt"></p></td></tr>
<tr><td><p>	याभ्यां हि देवाः स्वर्यातुः स्वर्गस्य पिदधुर्मुखम् ।<br>बिभ्यतोऽनुपरागस्य कामक्रोधौ स्म वर्धितौ ।।	</p></td><td>	5-129-32a<br>5-129-32b	<p class="mw-empty-elt"></p></td></tr>
<tr><td><p>	कामं क्रोधं च लोभं च दम्भं दर्पं च भूमिपः ।<br>सम्यग्विजेतुं यो वेद स महीमभिजायते ।।	</p></td><td>	5-129-33a<br>5-129-33b	<p class="mw-empty-elt"></p></td></tr>
<tr><td><p>	सततं निग्रहे युक्त इन्द्रियाणां भवेन्नृपः ।<br>ईप्सन्नर्थं च धर्मं च द्विषतां च पराभवम् ।।	</p></td><td>	5-129-34a<br>5-129-34b	<p class="mw-empty-elt"></p></td></tr>
<tr><td><p>	कामाभिभूतः क्रोधाद्वा यो मिथ्या प्रतिपद्यते।<br>स्वेषु चान्येषु वा तस्य न सहाया भवन्त्युत ।।	</p></td><td>	5-129-35a<br>5-129-35b	<p class="mw-empty-elt"></p></td></tr>
<tr><td><p>	एकीभूतैर्महाप्राज्ञैः शूरैररिनिबर्हणैः ।<br>पाण्डवैः पृथिवीं तात भोक्ष्यसे सहितः सुखी ।।	</p></td><td>	5-129-36a<br>5-129-36b	<p class="mw-empty-elt"></p></td></tr>
<tr><td><p>	यथा भीष्मः शान्तनवो द्रोणश्चापि महारथः।<br>आहतुस्तात तत्सत्यमजेयौ कृष्णपाण्डवौ ।।	</p></td><td>	5-129-37a<br>5-129-37b	<p class="mw-empty-elt"></p></td></tr>
<tr><td><p>	प्रपद्यष्व महाबाहुं कृष्णमक्लिष्टकारिणम्।<br>प्रसन्नो हि सुखाय स्यादुभयोरेव केशवः ।।	</p></td><td>	5-129-38a<br>5-129-38b	<p class="mw-empty-elt"></p></td></tr>
<tr><td><p>	सुहृदामर्थकामानां यो न तिष्ठति शासने।<br>प्राज्ञानां कृतविद्यानां स नरः शत्रुनन्दनः ।।	</p></td><td>	5-129-39a<br>5-129-39b	<p class="mw-empty-elt"></p></td></tr>
<tr><td><p>	न युद्धे तात कल्याणं न धर्मार्थौ कुतः सुखम्।<br>न चापि विजयो नित्यं मा युद्धे चेत आधिथाः ।।	</p></td><td>	5-129-40a<br>5-129-40b	<p class="mw-empty-elt"></p></td></tr>
<tr><td><p>	भीष्मेण हि महाप्राज्ञ पित्र ते बाह्लिकेन च।<br>दत्तोंऽशः पाण्डुपुत्राणां भेदाद्भतैररिन्दम ।।	</p></td><td>	5-129-41a<br>5-129-41b	<p class="mw-empty-elt"></p></td></tr>
<tr><td><p>	तस्थ चैतत्प्रदानस्य फलमद्यानुपश्यसि ।<br>यद्भुङ्क्षे पृथिवीं कृत्स्नां शूरैर्निहतकण्टकाम् ।।	</p></td><td>	5-129-42a<br>5-129-42b	<p class="mw-empty-elt"></p></td></tr>
<tr><td><p>	प्रयच्छ पाण्डुपुत्राणां यथोचितमरिन्दम ।<br>यदीच्छसि सहामात्यो भोक्तुमर्धं प्रदीयताम् ।।	</p></td><td>	5-129-43a<br>5-129-43b	<p class="mw-empty-elt"></p></td></tr>
<tr><td><p>	अलमर्धं पृथिव्यास्ते महामात्यस्य जीवितुम् ।<br>सुहृदां वचने तिष्ठन्यशः प्राप्स्यति भारत ।।	</p></td><td>	5-129-44a<br>5-129-44b	<p class="mw-empty-elt"></p></td></tr>
<tr><td><p>	श्रीमद्भिरात्मवद्भिस्तैर्बुद्धिमद्भिर्जितेन्द्रियैः ।<br>पाण्डवैर्विग्रहस्तात भ्रंशयेन्महतः सुखात् ।।	</p></td><td>	5-129-45a<br>5-129-45b	<p class="mw-empty-elt"></p></td></tr>
<tr><td><p>	निगृह्य सुहृदां मन्युं शाधि राज्यं यथोचितम्।<br>स्वमंशं पाण्डुपुत्रेभ्यः प्रदाय भरतर्षभ ।।	</p></td><td>	5-129-46a<br>5-129-46b	<p class="mw-empty-elt"></p></td></tr>
<tr><td><p>	अलमङ्ग निकारोऽयं त्रयोदशसमाः कृतः ।<br>शमयैनं महाप्राज्ञ कामक्रोधसमेधितम् ।।	</p></td><td>	5-129-47a<br>5-129-47b	<p class="mw-empty-elt"></p></td></tr>
<tr><td><p>	न चैष शक्तः पार्थानां यस्त्वदर्थमभीप्सति ।<br>सूतपुत्रो दृढक्रोधो भ्राता दुःशासनश्च ते ।।	</p></td><td>	5-129-48a<br>5-129-48b	<p class="mw-empty-elt"></p></td></tr>
<tr><td><p>	भीष्मे द्रोणे कृपे कर्णे भीमसेने धनञ्जये।<br>धृष्टद्युम्ने च संक्रुद्धे न स्युः सर्वाः प्रजा ध्रुवम् ।।	</p></td><td>	5-129-49a<br>5-129-49b	<p class="mw-empty-elt"></p></td></tr>
<tr><td><p>	अमर्षवशमापन्नो मा कुरूंस्तात जीघनः ।<br>एषा हि पृथिवी कृत्स्ना मा गमत्त्वत्कृते वधम् ।।	</p></td><td>	5-129-50a<br>5-129-50b	<p class="mw-empty-elt"></p></td></tr>
<tr><td><p>	यच्च त्वं मन्यसे मूढ भीष्मद्रोणकृपादयः।<br>योत्स्यन्ते सर्वशक्त्येति नैतदद्योपपद्यते ।।	</p></td><td>	5-129-51a<br>5-129-51b	<p class="mw-empty-elt"></p></td></tr>
<tr><td><p>	समं हि राज्यं प्रीतिश्च स्थानं हि विदितात्मनाम् ।<br>पाण्डवेष्वथ युष्मासु धर्मस्त्वभ्यधिकस्ततः ।।	</p></td><td>	5-129-52a<br>5-129-52b	<p class="mw-empty-elt"></p></td></tr>
<tr><td><p>	राजपिण्डभयादेते यदि हास्यन्ति जीवितम् ।<br>न हि शक्ष्यन्ति राजानं युधिष्ठिरमुदीक्षितुम् ।।	</p></td><td>	5-129-53a<br>5-129-53b	<p class="mw-empty-elt"></p></td></tr>
<tr><td><p>	न लोभादर्थसंपत्तिर्नराणामिह दृश्यते ।<br>तदलं तात लोभेन प्रशाम्य भरतर्षभ ।।	</p></td><td>	5-129-54a<br>5-129-54b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवद्यानपर्वणि <br>एकोनत्रिंशदधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>