				
<tbody><tr><td><p>	<b>कर्ण उवाच।</b>	</p></td><td>	5-145-1x	<p class="mw-empty-elt"></p></td></tr>
<tr><td><p>	राधेयोऽहमाधिरथिः कर्णस्त्वामभिवादये ।<br>प्राप्ता किमर्थं भवती ब्रूहि किं करवामि ते ।।	</p></td><td>	5-145-1a<br>5-145-1b	<p class="mw-empty-elt"></p></td></tr>
<tr><td><p>	<b>कुन्त्युवाच।</b>	</p></td><td>	5-145-2x	<p class="mw-empty-elt"></p></td></tr>
<tr><td><p>	कौन्तेयस्त्वं न राधेयो न तवाधिरथः पिता।<br>नासि सूतकुले जातः कर्ण तद्विद्धि मे वचः ।।	</p></td><td>	5-145-2a<br>5-145-2b	<p class="mw-empty-elt"></p></td></tr>
<tr><td><p>	कानीनस्त्वं मया जातः पूर्वजः कुक्षिणा धृतः ।<br>कुन्तिराजस्य भवने पार्थस्त्वमसि पुत्रक ।।	</p></td><td>	5-145-3a<br>5-145-3b	<p class="mw-empty-elt"></p></td></tr>
<tr><td><p>	प्रकाशकर्मा तपनो योऽयं देवो विरोचनः ।<br>अजीजनत्त्वां मय्येष कर्ण शस्त्रभृतां वरम् ।।	</p></td><td>	5-145-4a<br>5-145-4b	<p class="mw-empty-elt"></p></td></tr>
<tr><td><p>	कुण्डली बद्धकवचो देवगर्भः श्रिया वृतः ।<br>जातस्त्वमसि दुर्धर्ष मया पुत्र पितुर्गृहे ।।	</p></td><td>	5-145-5a<br>5-145-5b	<p class="mw-empty-elt"></p></td></tr>
<tr><td><p>	स त्वं भ्रातॄनसंबुद्ध्य मोहद्यदुपसेवसे ।<br>धार्तराष्ट्रान्न तद्युक्तं त्वयि पुत्र विशेषतः ।।	</p></td><td>	5-145-6a<br>5-145-6b	<p class="mw-empty-elt"></p></td></tr>
<tr><td><p>	एतद्धर्मफलं पुत्र नराणां धर्मनिश्चये ।<br>यत्तुष्यन्त्यस्य पितरो माता चाप्येकदर्शिनी ।।	</p></td><td>	5-145-7a<br>5-145-7b	<p class="mw-empty-elt"></p></td></tr>
<tr><td><p>	अर्जुनेनार्जितां पूर्वं हृतां लोभादसाधुभिः ।<br>आच्छिद्य धार्तराष्ट्रेभ्यो भुङ्क्ष यौधिष्ठिरीं श्रियम् ।।	</p></td><td>	5-145-8a<br>5-145-8b	<p class="mw-empty-elt"></p></td></tr>
<tr><td><p>	अद्य पश्यन्तु कुरवः कर्णार्जुनसमागमम् ।<br>सौभ्रात्रेण समालक्ष्य संनमन्तामसाधवः ।	</p></td><td>	5-145-9a<br>5-145-9b	<p class="mw-empty-elt"></p></td></tr>
<tr><td><p>	कर्णार्जुनौ वै भवतां यथा रामजनार्दनौ ।<br>असाध्यं किं नु लोके स्याद्युवयोः संहितात्मनोः ।।	</p></td><td>	5-145-10a<br>5-145-10b	<p class="mw-empty-elt"></p></td></tr>
<tr><td><p>	कर्ण शोभिष्यसे नूनं पञ्चमिर्भ्रातृभिर्वृतः।<br>देवैः परिवृतो ब्रह्मा वेद्यामिव महाध्वरे ।।	</p></td><td>	5-145-11a<br>5-145-11b	<p class="mw-empty-elt"></p></td></tr>
<tr><td><p>	उपपद्यो गुणैः सर्वैर्ज्येष्ठः श्रेष्ठेषु बन्धुषु ।<br>सूतपुत्रेति मा शब्दः पार्थस्त्वमसि वीर्यवान् ।।	</p></td><td>	5-145-12a<br>5-145-12b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवद्यानपर्वणि <br>पञ्चचत्वारिंशदधिकशततमोऽध्यायः ।। 	</p></td><td>		<p class="mw-empty-elt"></p></td></tr>
</tbody>