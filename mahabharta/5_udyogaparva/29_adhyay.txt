				
<tbody><tr><td><p>	<b>वासुदेव उवाच।</b>	</p></td><td>	5-29-1x	<p class="mw-empty-elt"></p></td></tr>

<tr><td><p>	अविनाशं सञ्जय पाण्डवाना-<br>मिच्छाम्यहं भूतिमेषां प्रियं च।<br>तथा राज्ञो धृतराष्ट्रस्य सूत<br>समाशंसे बहुपुत्रस्य वृद्धिम् ।।	</p></td><td>	5-29-1a<br>5-29-1b<br>5-29-1c<br>5-29-1d	<p class="mw-empty-elt"></p></td></tr>

<tr><td><p>	कामो हि मे सञ्जय नित्यमेव<br>नान्यद्ब्रूयां तान्प्रति शाम्यतेति।<br>राज्ञश्च हि प्रियमेतच्छृणोमि<br>मन्ये चैतत्पाण्डवानां समक्षम् ।।	</p></td><td>	5-29-2a<br>5-29-2b<br>5-29-2c<br>5-29-2d	<p class="mw-empty-elt"></p></td></tr>

<tr><td><p>	सुदुष्करस्तत्र शमो हि नूनं<br>प्रदर्शितः सञ्जय पाण्डवेन।<br>यस्मिन्गृद्धो धृतराष्ट्रः सपुत्रः<br>कस्मादेषां कलहो नावमूर्च्छेत् ।।	</p></td><td>	5-29-3a<br>5-29-3b<br>5-29-3c<br>5-29-3d	<p class="mw-empty-elt"></p></td></tr>

<tr><td><p>	न त्वं धर्मं विचरं सञ्जयेह<br>मत्तश्च जानामि युधिष्ठिराच्च<br>अथो कस्मात्सज्जय पाण्डवस्य<br>उत्साहिनः पूरयतः स्वकर्म ।।	</p></td><td>	5-29-4a<br>5-29-4b<br>5-29-4c<br>5-29-4d	<p class="mw-empty-elt"></p></td></tr>

<tr><td><p>	यथाख्यातमावमतः कुटुम्बे<br>पुरा कस्मान्साधुविलोपमात्थ।<br>अस्मिन्विधौ वर्तमाने यथाव-<br>दुच्चावचा मतयो ब्राह्मणानाम् ।।	</p></td><td>	5-29-5a<br>5-29-5b<br>5-29-5c<br>5-29-5d	<p class="mw-empty-elt"></p></td></tr>

<tr><td><p>	कर्मणाऽऽहुः सिद्धिमेके परत्र<br>हिन्वा कर्म विद्यया सिद्धिमेके।<br>नाभुञ्जानो भक्ष्यभोज्यस्य तृप्ये-<br>द्विद्वानपीह विहितं ब्राह्मणानाम् ।।	</p></td><td>	5-29-6a<br>5-29-6b<br>5-29-6c<br>5-29-6d	<p class="mw-empty-elt"></p></td></tr>

<tr><td><p>	या वै विद्याः साधयन्तीह कर्म<br>तासां फलं विद्यते नेतरासाम्।<br>तत्रेह वै दृष्टफलं तु कर्म<br>पीत्वोदकं शाम्यति तृष्णयाऽऽर्तः ।।	</p></td><td>	5-29-7a<br>5-29-7b<br>5-29-7c<br>5-29-7d	<p class="mw-empty-elt"></p></td></tr>

<tr><td><p>	सोऽयं विधिर्विहितः कर्मणैव<br>संवर्तते सञ्जय तत्र कर्म।<br>तत्र योऽन्यत्कर्मणः साधु मन्ये-<br>न्मोघं तस्यालपितं दुर्बलस्य ।।	</p></td><td>	5-29-8a<br>5-29-8b<br>5-29-8c<br>5-29-8d	<p class="mw-empty-elt"></p></td></tr>

<tr><td><p>	कर्मणाऽमी भान्ति देवाः परत्र<br>कर्मणैवेह प्लवते मातरिश्वा।<br>अहोरात्रे विदधत्कर्मणैव<br>अतन्द्रितो नित्यमुदेति सूर्यः ।।	</p></td><td>	5-29-9a<br>5-29-9b<br>5-29-9c<br>5-29-9d	<p class="mw-empty-elt"></p></td></tr>

<tr><td><p>	मासार्धमासानथ नक्षत्रयोगा-<br>नतन्द्रितश्चन्द्रमाश्चाभ्युपैति।<br>अतन्द्रितो दहते जातवेदाः<br>समिद्ध्यमानः कर्म कुर्वन्प्रजाभ्यः ।।	</p></td><td>	5-29-10a<br>5-29-10b<br>5-29-10c<br>5-29-10d	<p class="mw-empty-elt"></p></td></tr>

<tr><td><p>	अतन्द्रिता भारमिमं महान्तं<br>बिभर्ति देवी पृथिवी वलेन।<br>अतन्द्रिताः शीघ्रसपो वहन्ति<br>सन्तर्पयन्त्यः सर्वभूतानि नद्यः ।।	</p></td><td>	5-29-11a<br>5-29-11b<br>5-29-11c<br>5-29-11d	<p class="mw-empty-elt"></p></td></tr>

<tr><td><p>	अतन्द्रितो वर्षति भूरितेजाः<br>सन्नादयन्नन्तरिक्षं दिशश्च।<br>अतन्द्रितो ब्रह्मचर्यं चचार<br>श्रेष्ठत्वमिच्छन्बलभिद्देवतानाम् ।।	</p></td><td>	5-29-12a<br>5-29-12b<br>5-29-12c<br>5-29-12d	<p class="mw-empty-elt"></p></td></tr>

<tr><td><p>	हित्वा सुखं मनसश्च प्रियाणि<br>तेन शक्रः कर्मणा श्रैष्ठ्यमाप।<br>सत्यं धर्मं पालयन्नप्रमत्तो<br>दमं तितिक्षां समतां प्रियं च ।।	</p></td><td>	5-29-13a<br>5-29-13b<br>5-29-13c<br>5-29-13d	<p class="mw-empty-elt"></p></td></tr>

<tr><td><p>	एतानि सर्वाण्युपसेवमानो<br>यो देवराज्यं मघवान्प्राप मुख्यम्।<br>बृहस्पतिर्ब्रह्मचर्यं चचार<br>समीहितः संशिमात्मा यथावत् ।।	</p></td><td>	5-29-14a<br>5-29-14b<br>5-29-14c<br>5-29-14d	<p class="mw-empty-elt"></p></td></tr>

<tr><td><p>	हित्वा सुख प्रतिरुध्येन्द्रियाणि<br>तेन देवानामगमद्गौरवं सः।<br>तथा नक्षत्राणि कर्मणाऽमुत्र भान्ति<br>रुद्रादित्या वसवोऽथापि विश्वे ।।	</p></td><td>	5-29-15a<br>5-29-15b<br>5-29-15c<br>5-29-15d	<p class="mw-empty-elt"></p></td></tr>

<tr><td><p>	यमो राजा वैश्रवणः कुबेरो<br>गन्धर्वयक्षाप्सरसश्च सूत।<br>ब्रह्मविद्यां ब्रह्मचर्यं क्रियां च<br>निपेवमाणा ऋषयोऽमुत्र भान्ति ।।	</p></td><td>	5-29-16a<br>5-29-16b<br>5-29-16c<br>5-29-16d	<p class="mw-empty-elt"></p></td></tr>

<tr><td><p>	जानन्निमं सर्वलोकस्य धर्मं<br>विप्रेन्द्राणां क्षत्रियाणां विशां च।<br>स कस्मात्त्वं जानतां ज्ञानवान्सन्<br>व्यायच्छसेक सञ्जय कौरवार्थे ।।	</p></td><td>	5-29-17a<br>5-29-17b<br>5-29-17c<br>5-29-17d	<p class="mw-empty-elt"></p></td></tr>

<tr><td><p>	आम्नायेषु नित्यसंयोगमस्य<br>तथाऽश्वमेधे राजसूये च विद्धि।<br>संयुज्यते धनुपा वर्मणा च<br>हस्त्यश्वाद्यै रथशस्त्रैश्च भूयः ।।	</p></td><td>	5-29-18a<br>5-29-18b<br>5-29-18c<br>5-29-18d	<p class="mw-empty-elt"></p></td></tr>

<tr><td><p>	ते चेदिमे कौरवाणाम्रुपाय-<br>मवगच्छेयुवधेनैव पार्थाः।<br>धर्मत्राणं पुण्यमेषां कृतं स्या-<br>दार्ये वृत्ते भीमसेनं निगृह्य ।।	</p></td><td>	5-29-19a<br>5-29-19b<br>5-29-19c<br>5-29-19d	<p class="mw-empty-elt"></p></td></tr>

<tr><td><p>	ते चेत्पित्र्ये कर्मणि वर्तमाना<br>आपद्येरन्दिष्टवशेन मृत्युम्।<br>यथाशक्त्यापूरयन्तः स्वकर्म<br>तदप्येषां निधनं स्यात्प्रशस्तम् ।।	</p></td><td>	5-29-20a<br>5-29-20b<br>5-29-20c<br>5-29-20d	<p class="mw-empty-elt"></p></td></tr>

<tr><td><p>	उताहो त्वं मन्यसे शाम्यमेव<br>राज्ञां युद्धे वर्तते धर्मतन्त्रम्।<br>अयुद्धे वा वर्तते धर्मतन्त्रं<br>तथैव ते वाचमिमां श्रृणोमि ।।	</p></td><td>	5-29-21a<br>5-29-21b<br>5-29-21c<br>5-29-21d	<p class="mw-empty-elt"></p></td></tr>

<tr><td><p>	चातुर्वर्ण्यस्य प्रथमं संविभाग-<br>मवेक्ष्य त्वं सञ्जय स्वं च कर्म।<br>निशम्याथो पाण्डवानां च कर्म<br>प्रशंस वा निन्द वा या मतिस्ते।।	</p></td><td>	5-29-22a<br>5-29-22b<br>5-29-22c<br>5-29-22d	<p class="mw-empty-elt"></p></td></tr>

<tr><td><p>	अधीयीत ब्राह्मणो वै यजेत<br>दद्यादीयात्तीर्थमुख्यानि चैव।<br>अध्याप्रयेद्याजयेच्चापि याज्यान्<br>प्रतिग्रहान्वा विहितान्प्रतीच्छेत् ।।	</p></td><td>	5-29-23a<br>5-29-23b<br>5-29-23c<br>5-29-23d	<p class="mw-empty-elt"></p></td></tr>

<tr><td><p>	` अधीयीत क्षत्रियोऽथो यजेत<br>दद्याद्धनं न तु याचेत किंचित्।<br>न याजयेन्न तु चाध्यापयीत<br>एवं स्मृतः क्षत्रधर्मः पुराणः ।।'	</p></td><td>	5-29-24a<br>5-29-24b<br>5-29-24c<br>5-29-24d	<p class="mw-empty-elt"></p></td></tr>

<tr><td><p>	तथा राजन्यो रक्षणं वै प्रजानां<br>कृत्वा धर्मेणाप्रमत्तोऽथ दत्त्वा।<br>यज्ञैदिष्ट्वा सर्ववेदानधीत्य<br>दारान्कृवा पुण्यकृदावसेद्गृहान् ।।	</p></td><td>	5-29-25a<br>5-29-25b<br>5-29-25c<br>5-29-25d	<p class="mw-empty-elt"></p></td></tr>

<tr><td><p>	स धर्मात्मा धर्ममधीत्य पुण्यं<br>यदृच्छया व्रजति ब्रह्मलोकम्।<br>वैश्योऽधीत्य कृषिगोरक्षपण्यै-<br>र्वित्तं चिन्वन्पालयन्नप्रमत्तः ।।	</p></td><td>	5-29-26a<br>5-29-26b<br>5-29-26c<br>5-29-26d	<p class="mw-empty-elt"></p></td></tr>

<tr><td><p>	देवं स्मृतः शूद्रधर्मः पुराणः ।।	</p></td><td>	5-29-27f	<p class="mw-empty-elt"></p></td></tr>

<tr><td><p>	एतान्राजा पालयन्नप्रमत्तो<br>नियोजयन्सर्ववर्णान्स्वधर्मे।<br>अकामात्मा समवृत्तिः प्रजासु<br>नाधार्मिकाननुरुध्येत कामात् ।।	</p></td><td>	5-29-28a<br>5-29-28b<br>5-29-28c<br>5-29-28d	<p class="mw-empty-elt"></p></td></tr>

<tr><td><p>	श्रेयांस्तस्माद्यदि विद्येत कश्चि-<br>दभिज्ञातः सर्वधर्मोपपन्नः ।<br>स तं द्रष्टुमनुशिष्यन्प्रजानां<br>न चैतद्बुध्येदिति तस्मिन्नसाधुः ।।	</p></td><td>	5-29-29a<br>5-29-29b<br>5-29-29c<br>5-29-29d	<p class="mw-empty-elt"></p></td></tr>

<tr><td><p>	उत्पादितं वर्म शस्त्रं धनुश्च ।।	</p></td><td>	5-29-30f	<p class="mw-empty-elt"></p></td></tr>

<tr><td><p>	तत्र पुण्यं दस्युवधेन लभ्यते<br>सोऽयं दोषः कुरुभिस्तीव्ररूपः ।<br>अधर्मज्ञैर्धर्ममबुध्यमानैः<br>प्रादुर्भूतः सञ्जय साधु तन्न ।।	</p></td><td>	5-29-31a<br>5-29-31b<br>5-29-31c<br>5-29-31d	<p class="mw-empty-elt"></p></td></tr>

<tr><td><p>	तत्र राजा धृतराष्ट्रः सपुत्रो<br>धर्म्यं हरेत्पाण्डवानामकस्मात्।<br>नावेक्षन्ते राजधर्मं पुराणं<br>तदन्वयाः कुरवः सर्व एव ।।	</p></td><td>	5-29-32a<br>5-29-32b<br>5-29-32c<br>5-29-32d	<p class="mw-empty-elt"></p></td></tr>

<tr><td><p>	स्तेनो हरेद्यत्र धनं ह्यदृष्टः<br>प्रसह्य वा यत्र हरेत दृष्टः ।<br>उभौ गर्ह्यौ भवतः सञ्जयैतौ<br>किं वै पृथत्कं धृतराष्ट्रस्य पुत्रे ।।	</p></td><td>	5-29-33a<br>5-29-33b<br>5-29-33c<br>5-29-33d	<p class="mw-empty-elt"></p></td></tr>

<tr><td><p>	सोऽयं लोभान्मन्यते धर्ममेतं<br>यमिच्छति क्रोधवशानुगामी।<br>भागः पुनः पाण्डवानां निविष्ट-<br>स्तं नः कस्मादाददीरन्परे वै ।।	</p></td><td>	5-29-34a<br>5-29-34b<br>5-29-34c<br>5-29-34d	<p class="mw-empty-elt"></p></td></tr>

<tr><td><p>	अस्मिन्पदे युध्यतां नो वधोऽपि<br>श्लाघ्यः पित्र्यं पपराज्याद्विशिष्टम्।<br>एतान्धर्मान्कौरवाणां पुराणा-<br>नाचक्षीथाः सञ्जय राजमध्ये ।।	</p></td><td>	5-29-35a<br>5-29-35b<br>5-29-35c<br>5-29-35d	<p class="mw-empty-elt"></p></td></tr>

<tr><td><p>	एते मदान्मृत्युवशाभिपन्नाः<br>समानीता धार्तराष्ट्रेण मूढाः।<br>इदं पुनः कर्म पापीय एव<br>सभामध्ये पश्य वत्तं कुरूणाम् ।।	</p></td><td>	5-29-36a<br>5-29-36b<br>5-29-36c<br>5-29-36d	<p class="mw-empty-elt"></p></td></tr>

<tr><td><p>	प्रियं भार्यां द्रौपदीं पाण्डवानां<br>यशस्विनीं शीलवृत्तोपपन्नाम्।<br>यदुपैक्षन्त कुरवो भीष्ममुख्याः<br>कामानिगेनोपरुद्धां व्रजन्तीम् ।।	</p></td><td>	5-29-37a<br>5-29-37b<br>5-29-37c<br>5-29-37d	<p class="mw-empty-elt"></p></td></tr>

<tr><td><p>	तां चेत्तदा ते सकुमारवृद्धा<br>अवारयिष्यन्कुरवः समेताः ।<br>मम प्रियं धृतराष्ट्रोऽकरिष्यत्<br>पुत्राणां च कृतमस्याभविष्यत् ।।	</p></td><td>	5-29-38a<br>5-29-38b<br>5-29-38c<br>5-29-38d	<p class="mw-empty-elt"></p></td></tr>

<tr><td><p>	दुःशासनः प्रतिलोम्यान्निनाय<br>सभामध्ये श्वशुराणां च कृष्णाम्।<br>सा तत्र नीता करुणं व्यपेक्ष्य<br>नान्यं क्षत्तुर्नाथमवाप किंचित् ।।	</p></td><td>	5-29-39a<br>5-29-39b<br>5-29-39c<br>5-29-39d	<p class="mw-empty-elt"></p></td></tr>

<tr><td><p>	कार्पण्यादेव सहितास्तत्र भूपा<br>नाशक्नुवन्प्रतिवक्तुं सभायाम्।<br>एकः क्षत्ता धर्म्यमर्थं ब्रुवाणो<br>धर्मबुद्ध्या प्रत्युवाचाल्पबुद्धिम् ।।	</p></td><td>	5-29-40a<br>5-29-40b<br>5-29-40c<br>5-29-40d	<p class="mw-empty-elt"></p></td></tr>

<tr><td><p>	अबुद्ध्वा त्वं धर्ममेतं सभाया-<br>अथेच्छसे पाण्डवस्योपदेष्टुम् ।<br>कृष्णा त्वेतत्कर्म चकार शुद्धं<br>सुदुष्करं तत्र सभां समेत्य ।।	</p></td><td>	5-29-41a<br>5-29-41b<br>5-29-41c<br>5-29-41d	<p class="mw-empty-elt"></p></td></tr>

<tr><td><p>	येन कृच्छ्रात्पाण्डवानुज्जहार<br>तथाऽऽत्मानं नौरिव सागरौघात्।<br>यत्राब्रवीत्सूतपुत्रः सभायां<br>कृष्णां स्थितां श्वशुराणां समीपे ।।	</p></td><td>	5-29-42a<br>5-29-42b<br>5-29-42c<br>5-29-42d	<p class="mw-empty-elt"></p></td></tr>

<tr><td><p>	न ते गतिर्विद्यते याज्ञसेनि<br>प्रपद्येथा धार्तराष्ट्रस्य वेश्म।<br>पराजितास्ते पतयो न सन्ति<br>पतिं चान्यं भामिनि त्वं वृणीष्व ।।	</p></td><td>	5-29-43a<br>5-29-43b<br>5-29-43c<br>5-29-43d	<p class="mw-empty-elt"></p></td></tr>

<tr><td><p>	यो बीभत्सोर्हृदये प्रोत आसी-<br>दस्थि छिन्दन्मर्मघाती सुघोरः ।<br>कर्णाच्छरो वाङ्भयस्तिग्मतेजाः<br>प्रतिष्ठितो हृदये फाल्गुनस्य ।।	</p></td><td>	5-29-44a<br>5-29-44b<br>5-29-44c<br>5-29-44b	<p class="mw-empty-elt"></p></td></tr>

<tr><td><p>	कृष्णाजिनानि परिधित्समानान्<br>दुःशासनः कटुकान्यभ्यभाषत्।<br>एते सर्वे षण्डतिला विनष्टाः<br>क्षयं गता नरकं दीर्घकालम् ।।	</p></td><td>	5-29-45a<br>5-29-45b<br>5-29-45c<br>5-29-45d	<p class="mw-empty-elt"></p></td></tr>

<tr><td><p>	द्यूते वाक्यं गर्ह्यमेवं यथोक्तम् ।।	</p></td><td>	5-29-46f	<p class="mw-empty-elt"></p></td></tr>

<tr><td><p>	स्वयं त्वहं प्रार्थये तत्र गन्तुं<br>समाधातुं कार्यमेतद्विपन्नम् ।<br>` जानासि त्वं धार्तराष्ट्रस्य मोहं<br>दुरात्मनः पापवशानुगस्य ' ।।	</p></td><td>	5-29-47a<br>5-29-47b<br>5-29-47c<br>5-29-47d	<p class="mw-empty-elt"></p></td></tr>

<tr><td><p>	अहापयित्वा यदि पाण्डवार्थं<br>शमं कुरूणामपि चेच्छकेयम्।<br>पुण्यं च मे स्याच्चरितं महोदयं<br>मुच्येरंश्च कुरवो मृत्युपाशात् ।।	</p></td><td>	5-29-48a<br>5-29-48b<br>5-29-48c<br>5-29-48d	<p class="mw-empty-elt"></p></td></tr>

<tr><td><p>	अपि मे वाचं भाषमाणस्य काव्यां<br>धर्मारामामर्थवतीमहिंस्राम् ।<br>अवेक्षेरन्धार्तराष्ट्राः समक्षं<br>मां च प्राप्तं कुरवः पूजयेयुः ।।	</p></td><td>	5-29-49a<br>5-29-49b<br>5-29-49c<br>5-29-49d	<p class="mw-empty-elt"></p></td></tr>

<tr><td><p>	अतोऽन्यथा रथिना फाल्गुनेन<br>भीमेन चैवाहवदंशितेन।<br>बलोत्सिक्तान्धार्तराष्ट्रांश्च विद्धि<br>प्रदह्यमानान्कर्मणा स्वेन पापान् ।।	</p></td><td>	5-29-50a<br>5-29-50b<br>5-29-50c<br>5-29-50d	<p class="mw-empty-elt"></p></td></tr>

<tr><td><p>	पराजितान्पाण्डवेयांस्तु वाचो<br>रौद्रा रूक्षा भाषते धार्तराष्ट्रः ।<br>गदाहस्तो भीमसेनोऽप्रमत्तो<br>दुर्योधनं स्मारयिता हि काले ।।	</p></td><td>	5-29-51a<br>5-29-51b<br>5-29-51c<br>5-29-51d	<p class="mw-empty-elt"></p></td></tr>

<tr><td><p>	सुयोधनो मन्युमयो महाद्रुमः<br>स्कन्धः कर्णः शकुनिस्तस्य शाखाः ।<br>दुःशासनः पुष्कफले समृद्धे<br>मूलं राजा धृतराष्ट्रोऽमनीषी ।।	</p></td><td>	5-29-52a<br>5-29-52b<br>5-29-52c<br>5-29-52d	<p class="mw-empty-elt"></p></td></tr>

<tr><td><p>	युधिष्ठिरो धर्ममयो महाद्रुमः<br>स्कन्धोऽर्जुनो भीमसेनोऽस्य शाखाः ।<br>माद्रीपुत्रौ पुष्पफले समृद्धे<br>मूलं त्वहं ब्रह्म च ब्राह्मणाश्च ।।	</p></td><td>	5-29-53a<br>5-29-53b<br>5-29-53c<br>5-29-53d	<p class="mw-empty-elt"></p></td></tr>

<tr><td><p>	` वनं राजा धृतराष्ट्रः सपुत्रः<br>सिंहा वने सञ्जय पाण्डवेयाः।<br>सिंहाभिगुप्तं न वनं विनश्येत्<br>सिंहो न नश्येत वनाभिगुप्तः ।।	</p></td><td>	5-29-54a<br>5-29-54b<br>5-29-54c<br>5-29-54d	<p class="mw-empty-elt"></p></td></tr>
<tr><td><p>	निर्वनो वध्यते सिंहो निःसिंहं वध्यते वनम्।<br>तस्मात्सिंहो वनं रक्षेद्वनं सिंहं च पालयेत् ।।'	</p></td><td>	5-29-55a<br>5-29-55b	<p class="mw-empty-elt"></p></td></tr>
<tr><td><p>	वनं राजा धृतराष्ट्रः वने व्याघ्राश्च पाण्डवाः।<br>मा वनं छिन्धि सव्याघ्रं व्याघ्रा नेशुर्वनं विना।।	</p></td><td>	5-29-56a<br>5-29-56b	<p class="mw-empty-elt"></p></td></tr>
<tr><td><p>	निर्वनो वध्यते व्याघ्रो निर्व्याघ्रं छिद्यते वनम्।<br>तस्माद्व्याघ्रो वनं रक्षेद्वयं व्याघ्रं च पालयेत् ।।	</p></td><td>	5-29-57a<br>5-29-57b	<p class="mw-empty-elt"></p></td></tr>
<tr><td><p>	लताधर्मा धार्तराष्ट्राः सालाः सञ्जय पाण्डवाः।<br>न लता वर्धते जातु महाद्रुममनाश्रिता ।।	</p></td><td>	5-29-58a<br>5-29-58b	<p class="mw-empty-elt"></p></td></tr>
<tr><td><p>	स्थिताः शुश्रूषितुं पार्थाः स्थिता योद्धुमरिन्दमाः।<br>यत्कृत्यं धृतराष्ट्रस्य तत्करोतु नराधिपः ।।	</p></td><td>	5-29-59a<br>5-29-59b	<p class="mw-empty-elt"></p></td></tr>
<tr><td><p>	स्थिताः शमे महात्मानः पाण्डवा धर्मचारिणः।<br>योधाः समर्थास्तद्विद्वन्नाचक्षीथा यथातथम् ।।	</p></td><td>	5-29-60a<br>5-29-60b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि<br> सञ्जययानपर्वणि एकोनत्रिंशोऽध्यायः ।।	</p></td><td>		<p class="mw-empty-elt"></p></td></tr></tbody>