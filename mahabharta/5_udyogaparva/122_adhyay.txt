				
<tbody><tr><td><p>	<b>नारद उवाच।</b>	</p></td><td>	5-122-1x	<p class="mw-empty-elt"></p></td></tr>

<tr><td><p>	प्रत्यभिज्ञातमात्रोऽथ सद्भिस्तैर्नरपुङ्गवः।<br>समारुरोह नृपतिरस्पृशन्वसुधातलम् ।<br>ययातिर्दिव्यसंस्थानो बभूव विगतज्वरः ।।	</p></td><td>	5-122-1a<br>5-122-1b<br>5-122-1c	<p class="mw-empty-elt"></p></td></tr>
<tr><td><p>	दिव्यमाल्याम्बरधरो दिव्याभरणभूषितः।<br>दिव्यगन्धगुणोपेतो न पृथ्वीमस्पृशत्पदा ।।	</p></td><td>	5-122-2a<br>5-122-2b	<p class="mw-empty-elt"></p></td></tr>
<tr><td><p>	ततो वसुमनाः पूर्वमुच्चैरुच्चारयन्वचः ।।<br>ख्यातो दानपतिर्लोके व्याजहार नृपं तदा ।।	</p></td><td>	5-122-3a<br>5-122-3b	<p class="mw-empty-elt"></p></td></tr>
<tr><td><p>	प्राप्तवानस्मि यल्लोके सर्ववर्णेष्वगर्हया ।<br>तदप्यथ च दास्यामि तेन संयुज्यतां भवान् ।।	</p></td><td>	5-122-4a<br>5-122-4b	<p class="mw-empty-elt"></p></td></tr>
<tr><td><p>	यत्फलं दानशीलस्य क्षमाशीलस्य यत्फलम् ।<br>यच्च मे फलमाधाने तेन संयुज्यतां भवान् ।।	</p></td><td>	5-122-5a<br>5-122-5b	<p class="mw-empty-elt"></p></td></tr>
<tr><td><p>	ततः प्रतर्दनोऽप्याह वाक्यं क्षत्रियपुङ्गवः ।<br>यथा धर्मरतिर्नित्यं नित्यं युद्धपरायणः ।।	</p></td><td>	5-122-6a<br>5-122-6b	<p class="mw-empty-elt"></p></td></tr>

<tr><td><p>	प्राप्तवानस्मि यल्लोके क्षत्रवंशोद्भवं यशः ।<br>वीरशब्दफलं चैव तेन संयुज्यतां भवान् ।<br>यथा धर्मे रतिर्नित्यं तेन सत्येन खं व्रज ।।	</p></td><td>	5-122-7a<br>5-122-7b<br>5-122-7c	<p class="mw-empty-elt"></p></td></tr>
<tr><td><p>	शिबिरौशीनरो धीमानुवाच मधुरां गिरम्।<br>यथा बालेषु नारीषु वैवाह्येषु तथैव च ।।	</p></td><td>	5-122-8a<br>5-122-8b	<p class="mw-empty-elt"></p></td></tr>
<tr><td><p>	सङ्गरेषु निपातेषु तथा तद्व्यसनेषु च ।<br>अनृतं नोक्तपूर्वं मे तेन सत्येन खं व्रज ।।	</p></td><td>	5-122-9a<br>5-122-9b	<p class="mw-empty-elt"></p></td></tr>
<tr><td><p>	यथा प्राणांश्च राज्यं च राजन्कामसुखानि च।<br>त्यजेयं न पुनः सत्यं तेन सत्येन खं व्रज ।।	</p></td><td>	5-122-10a<br>5-122-10b	<p class="mw-empty-elt"></p></td></tr>
<tr><td><p>	यथा सत्येन मे धर्मो यथा सत्येन पावकः ।<br>प्रीतः शतक्रतुश्चैव तेन सत्येन खं व्रज ।।	</p></td><td>	5-122-11a<br>5-122-11b	<p class="mw-empty-elt"></p></td></tr>
<tr><td><p>	अष्टकस्त्वथ राजर्षिः कौशिको माधवीसुतः।<br>अनेकशतयज्वानं नाहुषं प्राह धर्मवित् ।।	</p></td><td>	5-122-12a<br>5-122-12b	<p class="mw-empty-elt"></p></td></tr>
<tr><td><p>	शतशः पुण्डरीका मे गोसवाश्चरिताः प्रभो ।<br>क्रतवो वाजपेयाश्च तेषां फलमवाप्नुहि ।।	</p></td><td>	5-122-13a<br>5-122-13b	<p class="mw-empty-elt"></p></td></tr>
<tr><td><p>	न मे रत्नानि न धनं न तथाऽन्ये परिच्छदा ।<br>क्रतुष्वनुपयुक्तानि तेन सत्येन खं व्रज ।।	</p></td><td>	5-122-14a<br>5-122-14b	<p class="mw-empty-elt"></p></td></tr>
<tr><td><p>	<b>नारद उवाच।</b>	</p></td><td>	5-122-15x	<p class="mw-empty-elt"></p></td></tr>
<tr><td><p>	यथायथा हि जल्पन्ति दौहित्रास्तं नराधिपम् ।<br>तथतथा वसुमतीं त्यक्त्वा राजा दिवं ययौ ।।	</p></td><td>	5-122-15a<br>5-122-15b	<p class="mw-empty-elt"></p></td></tr>
<tr><td><p>	एवं सर्वे समस्तैस्ते राजानः सुकृतैस्तदा ।<br>ययातिं स्वर्गतो भ्रष्टं तारयामासुरञ्जसा ।।	</p></td><td>	5-122-16a<br>5-122-16b	<p class="mw-empty-elt"></p></td></tr>

<tr><td><p>	दौहित्राः स्वेन धर्मेण यज्ञदानकृतेन वै ।<br>चतुर्षु राजवंशेषु संभूताः कुलवर्धनाः।<br>मातामहं महाप्राज्ञं दिवमारोपयन्त ते ।।	</p></td><td>	5-122-17a<br>5-122-17b<br>5-122-17c	<p class="mw-empty-elt"></p></td></tr>
<tr><td><p>	<b>राजान ऊचुः ।</b>	</p></td><td>	5-122-18x	<p class="mw-empty-elt"></p></td></tr>
<tr><td><p>	राजधर्मगुणोपेताः सर्वधर्मगुणान्विताः ।<br>दौहित्रास्ते वयं राजन्दिवमारोह पार्थिव ।।	</p></td><td>	5-122-18a<br>5-122-18b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवद्यानपर्वणि <br>द्वाविंशत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>