				
<tbody><tr><td><p>	<b>भीष्म उवाच।</b>	</p></td><td>	5-193-1x	<p class="mw-empty-elt"></p></td></tr>
<tr><td><p>	शिखण्डिवाक्यं श्रुत्वाऽथ स यक्षो भरतर्षभ ।<br>प्रोवाच मनसा चिन्त्य दैवेनोपनिपीडितः ।।	</p></td><td>	5-192-1a<br>5-192-1b	<p class="mw-empty-elt"></p></td></tr>
<tr><td><p>	भवितव्यं तथा तद्धि मम दुःखाय कौरव।<br>भद्रे कामं करिष्यामि समयं तु निबोध मे ।।	</p></td><td>	5-192-2a<br>5-192-2b	<p class="mw-empty-elt"></p></td></tr>

<tr><td><p>	`स्वं ते पुंस्त्वं प्रदास्यामि स्त्रीत्वं धारयिताऽस्मि ते'<br>किंचित्कालं तु ते दास्ये पुल्लिङ्गं स्वमिदं तव।<br>आगन्तव्यं त्वया काले सत्यं चैव वदस्व मे ।।	</p></td><td>	5-192-3a<br>5-192-3b<br>5-192-3c	<p class="mw-empty-elt"></p></td></tr>
<tr><td><p>	प्रभुः संकल्पसिद्धोऽस्मि कामचारी विहंगमः ।<br>मत्प्रसादात्पुरं चैव त्राहि बन्धूंश्च केवलम् ।।	</p></td><td>	5-192-4a<br>5-192-4b	<p class="mw-empty-elt"></p></td></tr>
<tr><td><p>	स्त्रीलिङ्गं धारयिष्यामि तवेदं पार्थिवात्मजे।<br>सत्यं मे प्रतिजानीहि करिष्यामि प्रियं तव ।।	</p></td><td>	5-192-5a<br>5-192-5b	<p class="mw-empty-elt"></p></td></tr>
<tr><td><p>	<b>शिखण्ड्युवाच।</b>	</p></td><td>	5-192-6x	<p class="mw-empty-elt"></p></td></tr>
<tr><td><p>	प्रतिदास्यामि भगवन्पुलिङ्गं तव सुव्रत।<br>किंचित्कालान्तरं स्त्रीत्वं धारयस्व निशाचर ।।	</p></td><td>	5-192-6a<br>5-192-6b	<p class="mw-empty-elt"></p></td></tr>
<tr><td><p>	प्रतियाते दशार्णे तु पार्थिवे हेमवर्मणि ।<br>कन्यैव हि भविष्यामि पुरुषस्त्वं भविष्यसि ।।	</p></td><td>	5-192-7a<br>5-192-7b	<p class="mw-empty-elt"></p></td></tr>
<tr><td><p>	<b>भीष्म उवाच।</b>	</p></td><td>	5-192-8x	<p class="mw-empty-elt"></p></td></tr>
<tr><td><p>	इत्युक्त्वा समयं तत्र चक्राते तावुभौ नृप ।<br>अन्योन्यस्यानभिद्रोहे तौ संक्रामयतां ततः ।।	</p></td><td>	5-192-8a<br>5-192-8b	<p class="mw-empty-elt"></p></td></tr>
<tr><td><p>	स्त्रीलिङ्गं धारयामास स्थूणो यक्षोऽथ भारत ।<br>यक्षरूपं च तद्दीप्तं शिखण्डी प्रत्यपद्यत ।।	</p></td><td>	5-192-9a<br>5-192-9b	<p class="mw-empty-elt"></p></td></tr>
<tr><td><p>	ततः शिखण्डी पाञ्चाल्यः पुंस्त्वमासाद्य पार्थिव ।<br>विवेश नगरं हृष्टः पितरं च समासदत् ।।	</p></td><td>	5-192-10a<br>5-192-10b	<p class="mw-empty-elt"></p></td></tr>

<tr><td><p>	यथावृत्तं तु तत्सर्वमाचख्यौ द्रुपदस्य तत्।<br>`मातुश्च रहिते राजन्प्रसादं यक्षजं तदा।'<br>द्रुपदस्तस्य तच्छ्रुत्वा हर्षमाहारयत्परम् ।।	</p></td><td>	5-192-11a<br>5-192-11b<br>5-192-11c	<p class="mw-empty-elt"></p></td></tr>
<tr><td><p>	सभार्यस्तच्च सस्मार महेश्वरवचस्तदा ।<br>ततः संप्रेषयामास दशार्णाधिपतेर्नृपः ।।	</p></td><td>	5-192-12a<br>5-192-12b	<p class="mw-empty-elt"></p></td></tr>
<tr><td><p>	पुरुषोऽयं मम सुतः श्रद्धत्तां मे भवानिति ।<br>अथ दाशार्णको राजा सहसाभ्यागमत्तदा ।।	</p></td><td>	5-192-13a<br>5-192-13b	<p class="mw-empty-elt"></p></td></tr>
<tr><td><p>	पाञ्चालराजं द्रुपदं दुःखशोकसमन्वितः।<br>ततः काम्पिल्यमासाद्य दशार्णाधिपतिस्ततः ।।	</p></td><td>	5-192-14a<br>5-192-14b	<p class="mw-empty-elt"></p></td></tr>
<tr><td><p>	प्रेषयामास सत्कृत्य दूतं ब्रह्मविदां वरम्।<br>ब्रूहि मद्वचनाद्दूत पाञ्चाल्यं तं नृपाधमम् ।।	</p></td><td>	5-192-15a<br>5-192-15b	<p class="mw-empty-elt"></p></td></tr>
<tr><td><p>	यन्मे कन्यां स्वकन्यार्थे वृतवानसि दुर्मते।<br>फलं तस्यावलेपस्य द्रक्ष्यस्यद्य न संशयः ।।	</p></td><td>	5-192-16a<br>5-192-16b	<p class="mw-empty-elt"></p></td></tr>
<tr><td><p>	एवमुक्तश्च तेनासौ ब्राह्मणो राजसत्तम।<br>दूतः प्रयातो नगरं दाशार्णनृपचोदितः ।।	</p></td><td>	5-192-17a<br>5-192-17b	<p class="mw-empty-elt"></p></td></tr>
<tr><td><p>	ततः आसादयामास पुरोधा द्रुपदं पुरे।<br>तस्मै पाञ्चालको राजा गामर्घ्यं च सुसत्कृतम् ।।	</p></td><td>	5-192-18a<br>5-192-18b	<p class="mw-empty-elt"></p></td></tr>
<tr><td><p>	प्रापयामास राजेन्द्र सह तेन शिखण्डिना ।<br>तां पूजां नाभ्यनन्दत्स वाक्यं चेदमुवाच ह ।।	</p></td><td>	5-192-19a<br>5-192-29b	<p class="mw-empty-elt"></p></td></tr>
<tr><td><p>	यदुक्तं तेन वीरेण राज्ञा काञ्चनवर्मणा ।<br>यत्तेऽहमधमाचार दुहित्राऽस्म्यभिवञ्चितः ।।	</p></td><td>	5-192-20a<br>5-192-20b	<p class="mw-empty-elt"></p></td></tr>
<tr><td><p>	तस्य पापस्य करणात्फलं प्राप्नुहि दुर्मते ।<br>देहि युद्धं नरपते ममाद्य रणमूर्धनि ।।	</p></td><td>	5-192-21a<br>5-192-21b	<p class="mw-empty-elt"></p></td></tr>
<tr><td><p>	उद्धरिष्यामि ते सद्यः सामात्यसुतबान्धवम् ।<br>तदुपालम्भसंयुक्तं श्रावितः किल पार्थिवः ।।	</p></td><td>	5-192-22a<br>5-192-22b	<p class="mw-empty-elt"></p></td></tr>
<tr><td><p>	दशार्णपतिना चोक्तो मन्त्रिमध्ये पुरोधसा।<br>अभवद्भरतश्रेष्ठ द्रुपदः प्रणयानतः ।।	</p></td><td>	5-192-23a<br>5-192-23b	<p class="mw-empty-elt"></p></td></tr>
<tr><td><p>	यदाह मां भवान्ब्रह्मन्संबन्धिवचनाद्वचः ।<br>अस्योत्तरं प्रतिवचो दूतो राज्ञे वदिष्यति ।।	</p></td><td>	5-192-24a<br>5-192-24b	<p class="mw-empty-elt"></p></td></tr>
<tr><td><p>	ततः संप्रेषयामास द्रुपदोऽपि महात्मने ।<br>हिरण्यवर्मणे दूतं ब्राह्मणं वेदपारगम् ।।	</p></td><td>	5-192-25a<br>5-192-25b	<p class="mw-empty-elt"></p></td></tr>
<tr><td><p>	तमागम्य तु राजानं दशार्णाधिपतिं तदा।<br>तद्वाक्यमाददे राजन्यदुक्तं द्रुपदेन ह ।।	</p></td><td>	5-192-26a<br>5-192-26b	<p class="mw-empty-elt"></p></td></tr>
<tr><td><p>	आगमः क्रियतां व्यक्तः कुमारोऽयं सुतो मम ।<br>मिथ्यैतदुक्तं केनापि तदश्रद्धेयमित्युत ।।	</p></td><td>	5-192-27a<br>5-192-27b	<p class="mw-empty-elt"></p></td></tr>

<tr><td><p>	ततः स राजा द्रुपदस्य श्रुत्वा।<br>विमर्शयुक्तो युवतीर्वरिष्ठाः।<br>संप्रेषयामास सुचारुरूपाः<br>शिखण्डिनं स्त्रीपुमान्वेति वेत्तुम् ।।	</p></td><td>	5-192-28a<br>5-192-28b<br>5-192-28c<br>5-192-28d	<p class="mw-empty-elt"></p></td></tr>

<tr><td><p>	ताः प्रेषितास्तत्त्वभावं विदित्वा<br>प्रीत्या राज्ञे तच्छशंसुर्हि सर्वम् ।<br>शिखण्डिनं पुरुषं कौरवेन्द्र<br>दाशार्णराजाय महानुभावम् ।।	</p></td><td>	5-192-29a<br>5-192-29b<br>5-192-29c<br>5-192-29d	<p class="mw-empty-elt"></p></td></tr>
<tr><td><p>	ततः कृत्वा तु राजा स आगमं प्रीतिमानथ।<br>संबन्धिना समागम्य हृष्टो वासमुवास ह ।।	</p></td><td>	5-192-30a<br>5-192-30b	<p class="mw-empty-elt"></p></td></tr>

<tr><td><p>	शिखण्डिने च मुदितः प्रादाद्वित्तं जनेश्वरः ।<br>हस्तिनोऽश्वांश्च गाश्चैव दासीर्बहुशतास्तथा ।<br>पूजितश्च प्रतिययौ निर्भर्त्स्य तनयां किल ।।	</p></td><td>	5-192-31a<br>5-192-31b<br>5-192031c	<p class="mw-empty-elt"></p></td></tr>
<tr><td><p>	विनीतकिल्विषे प्रीते हेमवर्मणि पार्थिवे ।<br>प्रतियाते दशार्णे तु हृष्टरूपा शिखण्डिनी ।।	</p></td><td>	5-192-32a<br>5-192-32b	<p class="mw-empty-elt"></p></td></tr>
<tr><td><p>	कस्यचित्त्वथ कालस्य कुबेरो नरवाहनः ।<br>लोकयात्रां प्रकुर्वाणः स्थूणस्यागान्निवेशनम् ।।	</p></td><td>	5-192-33a<br>5-192-33b	<p class="mw-empty-elt"></p></td></tr>

<tr><td><p>	स नद्गृहस्योपरि वतमान<br>आलोकयामास धनाधिगोप्ता।<br>स्थूणस्य यक्षस्य विवेश वेश्म<br>स्वलंकृतं माल्यगुणैर्विचित्रैः ।।	</p></td><td>	5-192-34a<br>5-192-34b<br>5-192-34c<br>5-192-34d	<p class="mw-empty-elt"></p></td></tr>

<tr><td><p>	लाचैश्च गन्धैश्च तथा वितानै-<br>रभ्यर्चितं धृनधृपितं च।<br>ध्वजैः पताकाभिरलंकृतं च<br>भक्ष्यान्नपेयामिपदत्तमोदम् ।।	</p></td><td>	5-192-35a<br>5-192-35b<br>5-192-35c<br>5-192-35d	<p class="mw-empty-elt"></p></td></tr>
<tr><td><p>	तत्स्थानं तस्य दृष्ट्वा तु सर्वतः समलंकृतम्।<br>मणिरत्नसुवर्णानां मालाभिः परिपूरितम् ।।	</p></td><td>	5-192-36a<br>5-192-36b	<p class="mw-empty-elt"></p></td></tr>
<tr><td><p>	नानाकुसूमगन्धाढ्यं सिक्तसंमृष्टशोभितम् ।<br>अथाब्रवीद्यक्षपतिस्तान्यक्षाननुगांस्तदा ।।	</p></td><td>	5-192-37a<br>5-192-37b	<p class="mw-empty-elt"></p></td></tr>
<tr><td><p>	स्वलंकृतमिदं वेश्म स्थूणस्यामितविक्रमाः ।<br>नोपसर्पति मां चैव कस्मादद्य स मन्दधीः ।।	</p></td><td>	5-192-38a<br>5-192-38b	<p class="mw-empty-elt"></p></td></tr>
<tr><td><p>	यस्माज्जानन्स मन्दात्मा मामसौ नोपसर्पति ।<br>तस्मात्तस्मै महादण्डो धार्यः स्यादिति मे मतिः ।।	</p></td><td>	5-192-39a<br>5-192-39b	<p class="mw-empty-elt"></p></td></tr>
<tr><td><p>	<b>यक्षा ऊचुः ।</b>	</p></td><td>	5-192-40x	<p class="mw-empty-elt"></p></td></tr>
<tr><td><p>	द्रुपदस्य सुता राजन्राज्ञो जाता शिखण्डिनी।<br>तस्या निमित्ते कस्मिंश्चित्प्रादात्पुरुषलक्षणम् ।।	</p></td><td>	5-192-40a<br>5-192-40b	<p class="mw-empty-elt"></p></td></tr>
<tr><td><p>	अग्रहील्लक्षणं स्त्रीणां स्त्रीभूता तिष्ठते गृहे।<br>नोपसर्पति तेनासौ सव्रीडः स्त्रीसरूपवान् ।।	</p></td><td>	5-192-41a<br>5-192-41b	<p class="mw-empty-elt"></p></td></tr>
<tr><td><p>	एतस्मात्कारणाद्राजन्स्थूणो न त्वाऽद्य सर्पति।<br>श्रुत्वा कुरु यथान्यायं विमानमिह तिष्ठताम् ।।	</p></td><td>	5-192-42a<br>5-192-42b	<p class="mw-empty-elt"></p></td></tr>
<tr><td><p>	आनीयतां स्थूण इति ततो यक्षाधिपोऽब्रवीत् ।<br>कर्तास्मि निग्रहं तस्य प्रत्युवाच पुनः पुनः ।।	</p></td><td>	5-192-43a<br>5-192-43b	<p class="mw-empty-elt"></p></td></tr>
<tr><td><p>	सोऽभ्यगच्छत यक्षेन्द्रमाहूतः पृथिवीपते।<br>स्त्रीमरूपो महाराज तस्थौ व्रीडासमन्वितः ।।	</p></td><td>	5-192-44a<br>5-192-44b	<p class="mw-empty-elt"></p></td></tr>
<tr><td><p>	तं शशापाथ संक्रुद्धो धनदः कुरूनन्दन ।<br>एवमेव भवत्वद्य स्त्रीत्वं पापस्य गुह्यकाः ।।	</p></td><td>	5-192-45a<br>5-192-45b	<p class="mw-empty-elt"></p></td></tr>

<tr><td><p>	ततोऽब्रवीद्यक्षपतिर्महात्मा<br>यस्माददास्त्ववमन्येह यक्षान्।<br>शिखण्डिनो लक्षणं पापबुद्धे<br>स्त्रीलक्षणं चाग्रहीः पापकर्मन् ।।	</p></td><td>	5-192-46a<br>5-192-46b<br>5-192-46c<br>5-192-46d	<p class="mw-empty-elt"></p></td></tr>
<tr><td><p>	अप्रवृत्तं सुदुर्बुद्धे यस्मादेतत्त्वया कृतम्।<br>तस्मादद्य प्रभृत्येव स्त्री त्वं सा पुरुषस्तथा ।।	</p></td><td>	5-192-47a<br>5-192-47b	<p class="mw-empty-elt"></p></td></tr>
<tr><td><p>	ततः प्रसादयामासुर्यक्षा वैश्रवणं किल।<br>स्थूणस्यार्थे कुरुष्वान्तं शापस्येति पुनः पुनः ।।	</p></td><td>	5-192-48a<br>5-192-48b	<p class="mw-empty-elt"></p></td></tr>
<tr><td><p>	ततो महात्मा यक्षेन्द्रः प्रत्युवाचानुगामिनः ।<br>सर्वान्यक्षगणांस्तात शापस्यान्तचिकीर्षया ।।	</p></td><td>	5-192-49a<br>5-192-49b	<p class="mw-empty-elt"></p></td></tr>
<tr><td><p>	शिखण्डिनि हते यक्षाः स्वं रूपं प्रतिपत्स्यते ।<br>स्थूणो यक्षो निरुद्वेगो भवत्विति महामनाः ।।	</p></td><td>	5-192-50a<br>5-192-50b	<p class="mw-empty-elt"></p></td></tr>
<tr><td><p>	इत्युक्त्वा भगवान्देवो यक्षराजः सुपूजितः ।<br>प्रययौ सहितः सर्वैर्निमेषान्तरचारिभिः ।।	</p></td><td>	5-192-51a<br>5-192-51b	<p class="mw-empty-elt"></p></td></tr>
<tr><td><p>	स्थूणस्तु शापं संप्राप्य तत्रैव न्यवसत्तदा।<br>समये चागमूत्तूर्णं शिखण्डी तं क्षपाचरम् ।।	</p></td><td>	5-192-52a<br>5-192-52b	<p class="mw-empty-elt"></p></td></tr>
<tr><td><p>	सोऽभिगम्याब्रवीद्वाक्यं प्राप्तोऽस्मि भगवन्निति।<br>तमब्रवीत्ततः स्थूणः प्रीतोऽस्मीति पुनः पुनः ।।	</p></td><td>	5-192-53a<br>5-192-53b	<p class="mw-empty-elt"></p></td></tr>
<tr><td><p>	आर्जवेनागतं दृष्ट्वा राजपुत्रं शिखण्डिनम् ।<br>सर्वमेव यथावृत्तमाचचक्षे शिखण्डिने ।।	</p></td><td>	5-192-54a<br>5-192-54b	<p class="mw-empty-elt"></p></td></tr>
<tr><td><p>	<b>भीष्म उवाच।</b>	</p></td><td>	5-192-55x	<p class="mw-empty-elt"></p></td></tr>
<tr><td><p>	शप्तो वैश्रवणेनाहं त्वत्कृते पार्थिवात्मज ।<br>गच्छेदानीं यथाकामं चर लोकान्यथासुखम् ।।	</p></td><td>	5-192-55a<br>5-192-55b	<p class="mw-empty-elt"></p></td></tr>
<tr><td><p>	दिष्टमेतत्पुरा मन्ये न शक्यमतिवर्तितुम् ।<br>गमनं तव चेतो हि पौलस्त्यस्य च दर्शनम् ।।	</p></td><td>	5-192-56a<br>5-192-56b	<p class="mw-empty-elt"></p></td></tr>
<tr><td><p>	<b>भीष्म उवाच।</b>	</p></td><td>	5-192-57x	<p class="mw-empty-elt"></p></td></tr>
<tr><td><p>	एवमुक्तः शिखण्डी तु स्थूणयक्षेण भारत ।<br>प्रत्याजगाम नगरं हर्वेण महतावृतः ।।	</p></td><td>	5-192-57a<br>5-192-57b	<p class="mw-empty-elt"></p></td></tr>
<tr><td><p>	पूजयामास विविधैर्गन्धमाल्यैर्महाधनैः ।<br>द्विजातीन्देवताश्चैव चैत्यानथ चतुष्पथान् ।।	</p></td><td>	5-192-58a<br>5-192-58b	<p class="mw-empty-elt"></p></td></tr>
<tr><td><p>	द्रुपदः सह पुत्रेण सिद्धार्थेन शिखण्डिना ।<br>मुदं च परमां लेभे पाञ्चाल्यः सह बान्धवैः ।।	</p></td><td>	5-192-59a<br>5-192-59b	<p class="mw-empty-elt"></p></td></tr>
<tr><td><p>	शिष्यार्थं प्रददौ चाथ द्रोणाय कुरुपुङ्गव ।<br>शिखण्डिनं महाराज पुत्रं स्त्रीपूर्विणं तथा ।।	</p></td><td>	5-192-60a<br>5-192-60b	<p class="mw-empty-elt"></p></td></tr>
<tr><td><p>	प्रतिपेदे चतुष्पादं धनुर्वेदं नृपात्मजः।<br>शिखण्डी सह युष्माभिर्धृष्टद्युम्नश्च पार्षतः ।।	</p></td><td>	5-192-61a<br>5-192-61b	<p class="mw-empty-elt"></p></td></tr>
<tr><td><p>	मम त्वेतच्चरास्तात यथावत्प्रत्यवेदयन् ।<br>जडान्धबधिराकारा ये मुक्ता द्रपदे मया ।।	</p></td><td>	5-192-62a<br>5-192-62b	<p class="mw-empty-elt"></p></td></tr>
<tr><td><p>	एवमेष महाराज स्त्री पुमान्द्रुपदात्मजः ।<br>स संभूतः कुरुश्रेष्ठ शिखण्डी रथसत्तमः ।।	</p></td><td>	5-192-63a<br>5-192-63b	<p class="mw-empty-elt"></p></td></tr>
<tr><td><p>	ज्येष्ठा काशिपतेः कन्या अम्बा नामेति विश्रुता ।<br>द्रुपदस्य कुले जाता शिखण्डी भरतर्षभ ।।	</p></td><td>	5-192-64a<br>5-192-64b	<p class="mw-empty-elt"></p></td></tr>
<tr><td><p>	नाहमेनं धनुष्पाणिं युयुत्सुं समुपस्थितम् ।<br>मुहूर्तमपि पश्येयं प्रहरेयं न चाप्युत ।।	</p></td><td>	5-192-65a<br>5-192-65b	<p class="mw-empty-elt"></p></td></tr>
<tr><td><p>	व्रतमेतन्मम सदा पृथिव्यामपि विश्रुतम् ।<br>स्त्रियां स्त्रीपूर्वके चैव स्त्रीनाम्नि स्त्रीसरूपिणि ।।	</p></td><td>	5-192-66a<br>5-192-66b	<p class="mw-empty-elt"></p></td></tr>
<tr><td><p>	न मुञ्चेयमहं बाणमिति कौरवनन्दन ।<br>न हन्यामहमेतेन कारणेन शिखण्डिनम् ।।	</p></td><td>	5-192-67a<br>5-192-67b	<p class="mw-empty-elt"></p></td></tr>
<tr><td><p>	एतत्तत्त्वमहं वेद जन्म तात शिखण्डिनः ।<br>ततो नैनं हनिष्यामि समरेष्वाततायिनम् ।।	</p></td><td>	5-192-68a<br>5-192-68b	<p class="mw-empty-elt"></p></td></tr>
<tr><td><p>	यदि भीष्मः स्त्रियं हन्यात्सन्तः कुर्युर्विगर्हणम् ।<br>नैनं तस्माद्धनिष्यामि दृष्ट्वापि समरे स्थितम् ।।	</p></td><td>	5-192-69a<br>5-192-69b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-192-70x	<p class="mw-empty-elt"></p></td></tr>
<tr><td><p>	एतच्छ्रुत्वा तु करव्यो राजा दुर्योधनस्तदा।<br>मुहूर्तमिव स ध्यात्वा भीष्मे युक्तममन्यत ।।	</p></td><td>	5-192-70a<br>5-192-70b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि अम्बोपाख्यानपर्वणि <br>द्विनवत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>