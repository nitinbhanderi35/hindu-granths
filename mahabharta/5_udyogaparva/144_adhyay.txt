				
<tbody><tr><td><p>	<b>वैशंपायन उवाच।</b>	</p></td><td>	5-144-1x	<p class="mw-empty-elt"></p></td></tr>
<tr><td><p>	असिद्धानुनये कृष्णे कुरुभ्यः पाण्डवान्गते।<br>अभिगम्य पृथां क्षत्ता शनैः शोचन्निवाब्रवीत् ।।	</p></td><td>	5-144-1a<br>5-144-1b	<p class="mw-empty-elt"></p></td></tr>
<tr><td><p>	जानासि मे जीवपुत्री भावं नित्यमविग्रहे ।<br>क्रोशतो नच गृह्णीते वचनं मे सुयोधनः ।।	</p></td><td>	5-144-2a<br>5-144-2b	<p class="mw-empty-elt"></p></td></tr>
<tr><td><p>	उपपन्नो ह्यसौ राजा चेदिपाञ्चालकेकयैः ।<br>भीमार्जुनाभ्यां कृष्णेन युयुधानयमैरपि ।।	</p></td><td>	5-144-3a<br>5-144-3b	<p class="mw-empty-elt"></p></td></tr>
<tr><td><p>	उपप्लाव्ये निविष्टोऽपि धर्ममेव युधिष्ठिरः।<br>काङ्क्षते ज्ञातिसौहार्दाद्बलवान्दुर्बलो यथा।।	</p></td><td>	5-144-4a<br>5-144-4b	<p class="mw-empty-elt"></p></td></tr>
<tr><td><p>	राजा तु धृतराष्ट्रोऽयं वयोवृद्धो न शाम्यति।<br>मत्तः पुत्रमदेनैव विधर्मे पथि वर्तते ।।	</p></td><td>	5-144-5a<br>5-144-5b	<p class="mw-empty-elt"></p></td></tr>
<tr><td><p>	जयद्रथस्य कर्णस्य तथा दुःशासनस्य च।<br>सौबलस्य च दुर्बुद्ध्या मिथो भेदः प्रपत्स्यते ।	</p></td><td>	5-144-6a<br>5-144-6b	<p class="mw-empty-elt"></p></td></tr>
<tr><td><p>	अधर्मेम हि धर्मिष्ठं ह्रियते राज्यमीदृशम्।<br>येषां तेषामयं धर्मः सानुबन्धो भविष्यति ।।	</p></td><td>	5-144-7a<br>5-144-7b	<p class="mw-empty-elt"></p></td></tr>
<tr><td><p>	क्रियमाणे बलाद्धर्मे कुरुभिः को न संज्वरेत्।<br>असाम्ना केशवे याते समुद्योक्ष्यन्ति पाण्डवाः ।।	</p></td><td>	5-144-8a<br>5-144-8b	<p class="mw-empty-elt"></p></td></tr>
<tr><td><p>	ततः कुरूणामनयो भविता वीरनाशनः।<br>चिन्तयन्न लभे निद्रामहःसु च निशासु च।।	</p></td><td>	5-144-9a<br>5-144-9b	<p class="mw-empty-elt"></p></td></tr>
<tr><td><p>	श्रुत्वा तु कुन्ती तद्वाक्यमर्थकामेन भाषितम्।<br>सा निःश्वसन्ती दुःखार्ता मनसा विममर्श ह ।।	</p></td><td>	5-144-10a<br>5-144-10b	<p class="mw-empty-elt"></p></td></tr>
<tr><td><p>	धिगस्त्वर्थं यत्कृतेयं सुमहाञ्ज्ञातिसंक्षयः।<br>वर्त्स्यते सुहृदां चैव युद्धेऽस्मिन्वै पराभवः ।।	</p></td><td>	5-144-11a<br>5-144-11b	<p class="mw-empty-elt"></p></td></tr>
<tr><td><p>	पाण्डवाश्चेदिपञ्चाला यादवाश्च समागताः।<br>भारतैः सह योत्स्यन्ति किं नु दुःखमतःपरम्।।	</p></td><td>	5-144-12a<br>5-144-12b	<p class="mw-empty-elt"></p></td></tr>

<tr><td><p>	पश्ये दोषं ध्रुवं युद्धे तथाऽयुद्धे पराभवम् ।<br>अधनस्य मृतं श्रेयो न हि ज्ञातिक्षयो जयः।<br>इति मे चिन्तयन्त्या वै हृदि दुःखं प्रवर्तते ।।	</p></td><td>	5-144-13a<br>5-144-13b<br>5-144-13c	<p class="mw-empty-elt"></p></td></tr>
<tr><td><p>	पितामहः शान्तनव आचार्यश्च युधां पतिः।<br>कर्णश्च धार्तराष्ट्रार्थं वर्धयन्ति भयं मम ।।	</p></td><td>	5-144-14a<br>5-144-14b	<p class="mw-empty-elt"></p></td></tr>
<tr><td><p>	नाचार्यः कामवाञ्शिष्यैद्रौणोयुद्ध्येत जातुचित्।<br>पाण्डवेषु कथं हार्दं कुर्यान्न च पितामहः ।	</p></td><td>	5-144-15a<br>5-144-15b	<p class="mw-empty-elt"></p></td></tr>
<tr><td><p>	अयं त्वेको वृथादृष्टिर्धार्तराष्ट्रस्य दुर्मतेः।<br>मोहानुवर्ती सततं पापो द्वेष्टि च पाण्डवान् ।।	</p></td><td>	5-144-16a<br>5-144-16b	<p class="mw-empty-elt"></p></td></tr>
<tr><td><p>	महत्यनर्थे निर्बन्धी बलवांश्च विशेषतः।<br>कर्णः सदा पाण्डवानां तन्मे दहति संप्रति ।।	</p></td><td>	5-144-17a<br>5-144-17b	<p class="mw-empty-elt"></p></td></tr>
<tr><td><p>	आशंसे त्वद्य कर्णस्य मनोऽहं पाण्डवान्प्रति ।<br>ग्रसादयितुमासाद्य दर्शयन्ती यथातथम् ।।	</p></td><td>	5-144-18a<br>5-144-18b	<p class="mw-empty-elt"></p></td></tr>
<tr><td><p>	तोषितो भगवान्यत्र दुर्वासा मे वरं ददौ ।<br>आह्वानं मन्त्रसंयुक्तं वसन्त्याः पितृवेश्मनि ।।	</p></td><td>	5-144-19a<br>5-144-19b	<p class="mw-empty-elt"></p></td></tr>
<tr><td><p>	साहमन्तःपुरे राज्ञः कुन्तिभोजपुरस्कृता ।<br>चिन्तयन्ती बहुविधं हृदयेन विदूयता ।।	</p></td><td>	5-144-20a<br>5-144-20b	<p class="mw-empty-elt"></p></td></tr>
<tr><td><p>	बलाबलं च मन्त्राणां ब्राह्मणस्य च वाग्बलम् ।<br>स्त्रीभावाद्बालभावाच्च चिन्तयन्ती पुनः पुनः ।।	</p></td><td>	5-144-21a<br>5-144-21b	<p class="mw-empty-elt"></p></td></tr>
<tr><td><p>	धात्र्या विस्रब्धया गुप्ता सखीजनवृता तदा।<br>दोषं परिहरन्ती च पितुश्चारित्र्यरक्षिणी ।।	</p></td><td>	5-144-22a<br>5-144-22b	<p class="mw-empty-elt"></p></td></tr>
<tr><td><p>	कथं नु सुकृतं मे स्यान्नापराधवती कथम्।<br>भवेयमिति संचिन्त्य ब्राह्मणं तं नमस्य च ।।	</p></td><td>	5-144-23a<br>5-144-23b	<p class="mw-empty-elt"></p></td></tr>
<tr><td><p>	कौतूहलात्तु तं लब्धा बालिश्यादाचरं तदा।<br>कन्या सती देवमर्कमासादयमहं ततः ।।	</p></td><td>	5-144-24a<br>5-144-24b	<p class="mw-empty-elt"></p></td></tr>
<tr><td><p>	योऽसौ कानीनगर्भो मे पुत्रवत्परिरक्षितः ।<br>कस्मान्न कुर्याद्वचनं पथ्यं भ्रातृहितं तथा ।।	</p></td><td>	5-144-25a<br>5-144-25b	<p class="mw-empty-elt"></p></td></tr>
<tr><td><p>	इति कुन्ती विनिश्चित्य कार्यनिश्चयमुत्तमम् ।<br>कार्यार्थमभिनिश्चित्य ययौ भागीरथीं प्रति।।	</p></td><td>	5-144-26a<br>5-144-26b	<p class="mw-empty-elt"></p></td></tr>
<tr><td><p>	आत्मजस्य ततस्तस्य घृणिनः सत्यसङ्गिनः ।<br>गङ्गातीरे पृथापश्यञ्जपस्थानमनुत्तमम् ।।	</p></td><td>	5-144-27a<br>5-144-27b	<p class="mw-empty-elt"></p></td></tr>
<tr><td><p>	प्राङ्मुखस्योर्ध्वबाहोः सा पर्यतिष्ठत पृष्ठतः।<br>जप्यावसानं कार्यार्थं प्रतीक्षन्ती तपस्विनी ।।	</p></td><td>	5-144-28a<br>5-144-28b	<p class="mw-empty-elt"></p></td></tr>
<tr><td><p>	अतिष्ठत्सूर्यतापार्ता कर्णस्योत्तरवाससि।<br>कौरव्यपत्नी वार्ष्णेयी मद्ममालेव शुष्यती ।।	</p></td><td>	5-144-29a<br>5-144-29b	<p class="mw-empty-elt"></p></td></tr>
<tr><td><p>	आपृष्ठतापाञ्जप्त्वा स परिवृत्त्य यतव्रतः ।<br>दृष्ट्वा कुन्तीमुपातिष्ठदभिवाद्य कृताञ्जलिः ।।	</p></td><td>	5-144-30a<br>5-144-30b	<p class="mw-empty-elt"></p></td></tr>
<tr><td><p>	यथान्यायं महातेजा मानी धर्मभृतां वरः ।<br>उत्स्मयन्प्रणतः प्राह कुन्तीं वैकर्तनो वृषः ।।	</p></td><td>	5-144-31a<br>5-144-31b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवद्यानपर्वणि <br>चतुश्चत्वारिंशदधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>