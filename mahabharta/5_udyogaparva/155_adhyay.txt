				
<tbody><tr><td><p>	<b>वैशंपायन उवाच।</b>	</p></td><td>	5-155-1x	<p class="mw-empty-elt"></p></td></tr>
<tr><td><p>	व्युष्टायां वै रजन्यां हि राजा दुर्योधनस्ततः।<br>व्यभजत्तान्यनिकानि दश चैकं च भारत ।।	</p></td><td>	5-155-1a<br>5-155-1b	<p class="mw-empty-elt"></p></td></tr>
<tr><td><p>	नरहस्तिरथाश्वानां सारं मध्यं च फल्गु च।<br>सर्वेष्वेतेष्वनीकेषु सन्दिदेश नराधिपः ।।	</p></td><td>	5-155-2a<br>5-155-2b	<p class="mw-empty-elt"></p></td></tr>
<tr><td><p>	सानुकर्षाः सतूणीराः सवरूथाः सतोमराः।<br>सोपासङ्गाः सशक्तीकाः सनिषङ्गाः सहर्ष्टयः ।	</p></td><td>	5-155-3a<br>5-155-3b	<p class="mw-empty-elt"></p></td></tr>
<tr><td><p>	सध्वजाः सपताकाश्च सशरासनतोमराः ।<br>रज्जुभिश्च विचित्राभिः सपाशाः सपरिच्छदाः ।।	</p></td><td>	5-155-4a<br>5-155-4b	<p class="mw-empty-elt"></p></td></tr>
<tr><td><p>	सकचग्रहविक्षेपाः सतैलगुडवालुकाः ।<br>साशीविषघटाः सर्वे ससर्जरसपांसवः ।।	</p></td><td>	5-155-5a<br>5-155-5b	<p class="mw-empty-elt"></p></td></tr>
<tr><td><p>	सघण्टफलकाः सर्वे सायोगुडजलोपलाः ।।<br>सशालभिन्दिपालाश्च समधूच्छिष्टमुद्गराः ।।	</p></td><td>	5-155-6a<br>5-155-6b	<p class="mw-empty-elt"></p></td></tr>
<tr><td><p>	सकाण्डदण्डकाः सर्वे ससीरविषतोमराः ।<br>सशूर्पपिटकाः सर्वे सदात्राङ्कुशतोमराः ।।	</p></td><td>	5-155-7a<br>5-155-7b	<p class="mw-empty-elt"></p></td></tr>
<tr><td><p>	सकीलकवचाः सर्वे वाशीवृक्षादनान्विताः।<br>व्याघ्रचर्मपरीवारा द्वीपिचर्मावृताश्च ते ।।	</p></td><td>	5-155-8a<br>5-155-8b	<p class="mw-empty-elt"></p></td></tr>
<tr><td><p>	सहर्ष्टयः सश्रृङ्गाश्च सप्रासविविधायुधाः ।<br>सकुठाराः सकुद्दालाः सतैलक्षौमसर्पिषः ।।	</p></td><td>	5-155-9a<br>5-155-9b	<p class="mw-empty-elt"></p></td></tr>
<tr><td><p>	रुक्मजालप्रतिच्छन्ना नानामणिविभूषिताः ।<br>चित्रानीकाः सुवपुषो ज्वलिता इव पावकाः ।।	</p></td><td>	5-155-10a<br>5-155-10b	<p class="mw-empty-elt"></p></td></tr>
<tr><td><p>	तथा कवचिनः शूराः शस्त्रेषु कृतनिश्चयाः ।<br>कुलीना हययोनिज्ञाः सारथ्ये विनिवेशिताः ।।	</p></td><td>	5-155-11a<br>5-155-11b	<p class="mw-empty-elt"></p></td></tr>
<tr><td><p>	बद्धारिष्टा बद्धकक्षा बद्धध्वजपताकिनः।<br>बद्धाभरणनिर्यूहा बद्धचर्मासिपट्टिशाः ।।	</p></td><td>	5-155-12a<br>5-155-12b	<p class="mw-empty-elt"></p></td></tr>
<tr><td><p>	चतुर्युजो रथाः सर्वे सर्वे चोत्तमवाजिनः ।<br>सप्रासऋष्टिकाः सर्वे सर्वे शतशरासनाः ।।	</p></td><td>	5-155-13a<br>5-155-13b	<p class="mw-empty-elt"></p></td></tr>
<tr><td><p>	धुर्ययोर्हकययोरेकस्तथान्यौ पर्ष्णिसारथी ।<br>तौ चापि रथिनां श्रेष्ठौ रथी च हयवित्तथा ।।	</p></td><td>	5-155-14a<br>5-155-14b	<p class="mw-empty-elt"></p></td></tr>
<tr><td><p>	नगराणीव गुप्तानि दुराधर्षाणि शत्रुभिः ।<br>आसन्रथसहस्राणि हेममालीनि सर्वशः ।।	</p></td><td>	5-155-15a<br>5-155-15b	<p class="mw-empty-elt"></p></td></tr>
<tr><td><p>	यथा रथास्तथा नागा बद्धकक्षाः स्वलङ्कृताः ।<br>बभूवुः सप्तपुरुषा रत्नवन्त इवाद्रयः ।।	</p></td><td>	5-155-16a<br>5-155-16b	<p class="mw-empty-elt"></p></td></tr>
<tr><td><p>	द्वावङ्कुशधरौ तत्र द्वावुत्तमधनुर्धरौ ।<br>द्वौ वरासिधरौ राजन्नेकः शक्तिपिनाकधृत् ।।	</p></td><td>	5-155-17a<br>5-155-17b	<p class="mw-empty-elt"></p></td></tr>
<tr><td><p>	गजैर्मत्तैः समाकीर्णं सर्वमायुधकोशकैः।<br>तद्बभूव बलं राजन्कौरव्यस्य महात्मनः ।।	</p></td><td>	5-155-18a<br>5-155-18b	<p class="mw-empty-elt"></p></td></tr>
<tr><td><p>	आमुक्तकवचैर्युक्तैः सपताकैः स्वलङ्कृतैः ।<br>सादिभिश्चोपपन्नास्तु तथा चायुतशो हयाः ।।	</p></td><td>	5-155-19a<br>5-155-19b	<p class="mw-empty-elt"></p></td></tr>
<tr><td><p>	असङ्ग्राहाः सुसंपन्ना हेमभाण्डपरिच्छदाः।<br>अनेकशतसाहस्राः सर्वे सादिवशे स्थिताः ।।	</p></td><td>	5-155-20a<br>5-155-20b	<p class="mw-empty-elt"></p></td></tr>
<tr><td><p>	नानारूपविकाराश्च नानाकवचशस्त्रिणः ।<br>पदातिनो नरास्तत्र बभूवुर्हेममालिनः ।।	</p></td><td>	5-155-21a<br>5-155-21b	<p class="mw-empty-elt"></p></td></tr>
<tr><td><p>	रथस्यासन्दश गजा गजस्य दश वाजिनः ।<br>नरा दश हयस्यासन्पादरक्षाः समन्ततः ।।	</p></td><td>	5-155-22a<br>5-155-22b	<p class="mw-empty-elt"></p></td></tr>
<tr><td><p>	रथस्य नागाः पञ्चाशन्नागस्यासञ्शतं हयाः।<br>हयस्य पुरुषाः सप्त भिन्नसन्धानकारिणः ।।	</p></td><td>	5-155-23a<br>5-155-23b	<p class="mw-empty-elt"></p></td></tr>
<tr><td><p>	सेना पञ्चशतं नागा रथास्तावन्त एव च।<br>दशसेना च पृतना पृतना दश वाहिनी ।।	</p></td><td>	5-155-24a<br>5-155-24b	<p class="mw-empty-elt"></p></td></tr>
<tr><td><p>	सेना च वाहिनी चैव पृतना ध्वजिनी चमूः ।<br>अक्षौहिणीति पर्यायैर्निरुक्ता च वरूथिनी ।।	</p></td><td>	5-155-25a<br>5-155-25b	<p class="mw-empty-elt"></p></td></tr>
<tr><td><p>	एवं व्यूढान्यनीकानि कौरवेयेण धीमता।<br>अक्षौहिण्यो दशैका च सङ्ख्याताः सप्त चैव ह ।।	</p></td><td>	5-155-26a<br>5-155-26b	<p class="mw-empty-elt"></p></td></tr>
<tr><td><p>	अक्षौहिण्यस्तु सप्तैव पाण्डवानामभूद्बलम् ।<br>अक्षौहिण्यो दशैका च कौरवाणामभूद्बलम् ।।	</p></td><td>	5-155-27a<br>5-155-27b	<p class="mw-empty-elt"></p></td></tr>
<tr><td><p>	नराणां पञ्चपञ्चाशदेषा पत्तिर्विधीयते।<br>सेनामुखं च तिस्रस्ता गुल्म इत्यभिशब्दितम् ।।	</p></td><td>	5-155-28a<br>5-155-28b	<p class="mw-empty-elt"></p></td></tr>
<tr><td><p>	त्रयो गुल्मा गणस्त्वासीद्गणास्त्वयुतशोऽभवन् ।<br>दुर्योधनस्य सेनासु योत्स्यमानाः प्रहारिणः ।।	</p></td><td>	5-155-29a<br>5-155-29b	<p class="mw-empty-elt"></p></td></tr>
<tr><td><p>	तत्र दुर्योधनो राजा शूरान्बुद्धिमतो नरान्।<br>प्रसमीक्ष्य महाबाहुश्चक्रे सेनापतींस्तदा ।	</p></td><td>	5-155-30a<br>5-155-30b	<p class="mw-empty-elt"></p></td></tr>
<tr><td><p>	पृथगक्षौहिणीनां च प्रणेतॄन्नरसत्तमान् ।<br>विधिवत्पूर्वमानीय पार्थिवानभ्यषेचयत् ।।	</p></td><td>	5-155-31a<br>5-155-31b	<p class="mw-empty-elt"></p></td></tr>
<tr><td><p>	कृपं द्रोणं च शल्यं च सैन्धवं च जयद्रथम् ।<br>सुदक्षिणं च काम्भोजं कृतवर्माणमेव च ।।	</p></td><td>	5-155-32a<br>5-155-32b	<p class="mw-empty-elt"></p></td></tr>
<tr><td><p>	द्रोणपुत्रं च कर्णं च भूरिश्रवसमेव च।<br>शकुनिं सौबलं चैव बाह्लीकं च महाबलम् ।।	</p></td><td>	5-155-33a<br>5-155-33b	<p class="mw-empty-elt"></p></td></tr>
<tr><td><p>	दिवसे दिवसे तेषां प्रतिवेलं च भारत।<br>चक्रे स विविधाः पूजाः प्रत्यक्षं च पुनः पुनः ।।	</p></td><td>	5-155-34a<br>5-155-34b	<p class="mw-empty-elt"></p></td></tr>
<tr><td><p>	तथा विनियताः सर्वे ये च तेषां पदानुगाः।<br>बभूवुः सैनिका राज्ञां प्रियं राज्ञश्चिकीर्षवः ।।	</p></td><td>	5-155-35a<br>5-155-35b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि सैन्यनिर्याणपर्वणि <br>पञ्चपञ्चाशदधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>