				
<tbody><tr><td><p>	<b>जनमेजय उवाच।</b>	</p></td><td>	5-157-1x	<p class="mw-empty-elt"></p></td></tr>
<tr><td><p>	आपगेयं महात्मानं भीष्मं शस्त्रभृतां वरम्।<br>पितामहं भारतानां ध्वजं सर्वमहीक्षिताम् ।।	</p></td><td>	5-157-1a<br>5-157-1b	<p class="mw-empty-elt"></p></td></tr>
<tr><td><p>	बृहस्पतिसं बुद्ध्या क्षमया पृथिवीसमम् ।<br>समुद्रमिव गाम्भीर्ये हिमवन्तमिव स्थिरम् ।।	</p></td><td>	5-157-2a<br>5-157-2b	<p class="mw-empty-elt"></p></td></tr>
<tr><td><p>	प्रजापतिमिवौदार्ये तेजसा भास्करोपमम् ।<br>महेन्द्रमिव शत्रूणां ध्वंसनं शरवृष्टिभिः ।।	</p></td><td>	5-157-3a<br>5-157-3b	<p class="mw-empty-elt"></p></td></tr>
<tr><td><p>	रणयज्ञे प्रवितते सुभीमे लोमहर्षणे।<br>दीक्षितं चिररात्राय श्रुत्वा तत्र युधिष्ठिरः ।।	</p></td><td>	5-157-4a<br>5-157-4b	<p class="mw-empty-elt"></p></td></tr>
<tr><td><p>	किमब्रवीन्महाबाहुः सर्वशस्त्रभृतां वरः ।<br>भीमसेनार्जुनौ वापि कृष्णो वा प्रत्यभाषत ।।	</p></td><td>	5-157-5a<br>5-157-5b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-157-6x	<p class="mw-empty-elt"></p></td></tr>
<tr><td><p>	आपद्धर्मार्थकुशलो महाबुद्धिर्युधिष्ठिरः।<br>सर्वान्भ्रातॄन्समानीय वासुदेवं च शाश्वतम् ।।	</p></td><td>	5-157-6a<br>5-157-6b	<p class="mw-empty-elt"></p></td></tr>
<tr><td><p>	उवाच वदतां श्रेष्ठः सान्त्वपूर्वमिदं वचः।<br>पर्याक्रामत सैन्यानि यत्तास्तिष्ठत दंशिताः ।।	</p></td><td>	5-157-7a<br>5-157-7b	<p class="mw-empty-elt"></p></td></tr>
<tr><td><p>	पितामहेन वो युद्धं पूर्वमेव भविष्यति।<br>तस्मात्सप्तसु सेनासु प्रणेतॄन्मम पश्यत ।।	</p></td><td>	5-157-8a<br>5-157-8b	<p class="mw-empty-elt"></p></td></tr>
<tr><td><p>	<b>कृष्ण उवाच।</b>	</p></td><td>	5-157-9x	<p class="mw-empty-elt"></p></td></tr>
<tr><td><p>	यथार्हति भवान्वक्तुमस्मिन्काले ह्युपस्थिते।<br>तथेदमर्थवद्वाक्यमुक्तं ते भरतर्षभ ।।	</p></td><td>	5-157-9a<br>5-157-9b	<p class="mw-empty-elt"></p></td></tr>
<tr><td><p>	रोचते मे महाबाहो क्रियतां यदनन्तरम्।<br>नायकास्तव सेनायां क्रियन्तामिह सप्त वै ।।	</p></td><td>	5-157-10a<br>5-157-10b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-157-11x	<p class="mw-empty-elt"></p></td></tr>

<tr><td><p>	ततो द्रुपदमानाय्य विराटं शिनिपुङ्गवम् ।<br>धृष्टद्युम्नं च पाञ्चाल्यं धृष्टकेतुं च पार्थिव।<br>शिखण्डिनं च पाञ्चाल्यं सहदेवं च मागधम् ।।	</p></td><td>	5-157-11a<br>5-157-11b<br>5-157-11c	<p class="mw-empty-elt"></p></td></tr>
<tr><td><p>	एतान्सप्त महाभागान्वीरान्युद्धाभिकाङ्क्षिणः ।<br>सेनाप्रणेतॄन्विधिवदभ्यषिञ्चद्युधिष्ठिरः ।।	</p></td><td>	5-157-12a<br>5-157-12b	<p class="mw-empty-elt"></p></td></tr>
<tr><td><p>	सर्वसेनापतिं चात्र धृष्टद्युम्नं चकार ह ।<br>द्रोणान्तहेतोरुत्पन्नो य इद्धाञ्जातवेदसः ।।	</p></td><td>	5-157-13a<br>5-157-13b	<p class="mw-empty-elt"></p></td></tr>
<tr><td><p>	सर्वेषामेव तेषां तु समस्तानां महात्मनाम् ।<br>सेनापतिपतिं चक्रे गडाकेशं धनञ्जयम् ।।	</p></td><td>	5-157-14a<br>5-157-14b	<p class="mw-empty-elt"></p></td></tr>
<tr><td><p>	अर्जुनस्यापि नेता च संयन्ता चैव वाजिनाम्।<br>सङ्कर्णणानुजः श्रीमान्महाबुद्धिर्जनार्दनः ।।	</p></td><td>	5-157-15a<br>5-157-15b	<p class="mw-empty-elt"></p></td></tr>
<tr><td><p>	तद्दृष्ट्वोपस्थितं युद्धं समासन्नं महात्ययम् ।<br>प्राविशद्भवनं राज्ञः पाण्डवानां हलायुधः ।।	</p></td><td>	5-157-16a<br>5-157-16b	<p class="mw-empty-elt"></p></td></tr>
<tr><td><p>	सहाक्रूरप्रभृतिभिर्ददसाम्बोद्धवादिभिः ।<br>रौक्मिणेयाहुकसुतैश्चारुदेष्णपुरोगमैः ।।	</p></td><td>	5-157-17a<br>5-157-17b	<p class="mw-empty-elt"></p></td></tr>
<tr><td><p>	वृष्णिमुख्यैरधिगतैर्व्याघ्रैरिव बलोत्कटैः ।<br>अभिगुप्तो महाबाहुर्मरुद्भिरिव वासवः ।।	</p></td><td>	5-157-18a<br>5-157-18b	<p class="mw-empty-elt"></p></td></tr>
<tr><td><p>	नीलकौशेयवसनः कैलासशिखरोपमः ।<br>सिंहखेलगतिः श्रीमान्मदरक्तान्तलोचनः ।।	</p></td><td>	5-157-19a<br>5-157-19b	<p class="mw-empty-elt"></p></td></tr>
<tr><td><p>	तं दृष्ट्वा धर्मराजश्च केशवश्च महाद्युतिः ।<br>उदतिष्ठत्ततः पार्थो भीमकर्मा वृकोदरः ।।	</p></td><td>	5-157-20a<br>5-157-20b	<p class="mw-empty-elt"></p></td></tr>
<tr><td><p>	गाण्डीवधन्वा ये चान्ये राजानस्तत्र केचन।<br>पूजयाञ्चक्रिरे ते वै समायान्तं हलायुधम् ।।	</p></td><td>	5-157-21a<br>5-157-21b	<p class="mw-empty-elt"></p></td></tr>
<tr><td><p>	ततस्तं पाण्डवो राजा करे पस्पर्श पाणिना ।<br>वासुदेवपुरोगास्तं सर्व एवाभ्यवादयन् ।।	</p></td><td>	5-157-22a<br>5-157-22b	<p class="mw-empty-elt"></p></td></tr>
<tr><td><p>	विराटद्रुपदौ वृद्धावभिवाद्य हलायुधः ।<br>युधिष्ठिरेण सहित उपाविशदरिन्दमः ।।	</p></td><td>	5-157-23a<br>5-157-23b	<p class="mw-empty-elt"></p></td></tr>
<tr><td><p>	ततस्तेषूपविष्टेषु पार्थिवेषु समन्ततः ।<br>वासुदेवमभिप्रेक्ष्य रौहिणेयोऽभ्यभाषत ।।	</p></td><td>	5-157-24a<br>5-157-24b	<p class="mw-empty-elt"></p></td></tr>
<tr><td><p>	भवितायं महारौद्रो दारुणः पुरुषक्षयः ।<br>दिष्टमेतद्ध्रुवं मन्ये न शक्यमतिवर्तितुम् ।।	</p></td><td>	5-157-25a<br>5-157-25b	<p class="mw-empty-elt"></p></td></tr>
<tr><td><p>	तस्माद्युद्धात्समुत्तीर्णानपि वः समुहृञ्जानान्।<br>अरोगानक्षतैर्देहैर्द्रष्टास्मीति मतिर्मम ।।	</p></td><td>	5-157-26a<br>5-157-26b	<p class="mw-empty-elt"></p></td></tr>
<tr><td><p>	समेतं पार्थिवं क्षत्रं कालपक्वमसंशयम् ।<br>विमर्दश्च महान्भावी मांसशोणितकदर्दमः ।।	</p></td><td>	5-157-27a<br>5-157-27b	<p class="mw-empty-elt"></p></td></tr>
<tr><td><p>	उक्तो मया वासुदेवः पुनः पुनरुपह्वरे।<br>संबन्धिषु समां वृत्तिं वर्तस्व मधुसूदन ।।	</p></td><td>	5-157-28a<br>5-157-28b	<p class="mw-empty-elt"></p></td></tr>
<tr><td><p>	पाण्डवा हि यथास्माकं तथा दुर्योधनो नृपः।<br>तस्यापि क्रियतां साह्यं स पर्येति पुनःपुनः ।।	</p></td><td>	5-157-29a<br>5-157-29b	<p class="mw-empty-elt"></p></td></tr>
<tr><td><p>	तच्च मे नाकरोद्वाक्यं त्वदर्थे मधुसूदनः।<br>निर्विष्टः सर्वभावेन धनञ्जयमवेक्ष्य ह ।।	</p></td><td>	5-157-30a<br>5-157-30b	<p class="mw-empty-elt"></p></td></tr>
<tr><td><p>	ध्रुवो जयः पाण्डवानामिति मे निश्चिता मतिः।<br>तथा ह्यभिनिवेशोऽयं वासुदेवस्य भारत ।।	</p></td><td>	5-157-31a<br>5-157-31b	<p class="mw-empty-elt"></p></td></tr>
<tr><td><p>	न चाहमृत्सहे कृष्णमृते लोकमुदीक्षितुम् ।<br>ततोऽहमनुवर्तामि केशवस्य चिकीर्षितम् ।।	</p></td><td>	5-157-32a<br>5-157-32b	<p class="mw-empty-elt"></p></td></tr>
<tr><td><p>	उभौ शिष्यौ हि मे वीरौ गदायद्धविशारदौ ।<br>तुल्यस्नेहोऽस्म्यतो भीते तथा दुर्योधने नृपे ।।	</p></td><td>	5-157-33a<br>5-157-33b	<p class="mw-empty-elt"></p></td></tr>
<tr><td><p>	तस्माद्यास्यामि तीर्थानि सरस्वत्या निषेवितुम् ।<br>न हि शक्ष्यामि कौरव्यान्नश्यमानानवेक्षितुम् ।।	</p></td><td>	5-157-34a<br>5-157-34b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-157-35x	<p class="mw-empty-elt"></p></td></tr>
<tr><td><p>	एवमुक्त्वा महाबाहुरनुज्ञातश्च पाण्डवैः।<br>तीर्थयात्रां ययौ रामो निवर्त्य मधुसूदनम् ।।	</p></td><td>	5-157-35a<br>5-157-35b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वमि सैन्यनिर्याणपर्वणि <br>सप्तपञ्चाशदधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>