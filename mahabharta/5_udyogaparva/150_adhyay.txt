				
<tbody><tr><td><p>	<b>भगवानुवाच।</b>	</p></td><td>	5-150-1x	<p class="mw-empty-elt"></p></td></tr>
<tr><td><p>	एवमुक्ते तु भीष्मेण द्रोणेन विदुरेण च।<br>गान्धार्या धृतराष्ट्रेण न वै मन्दोऽन्वबुद्ध्यत ।।	</p></td><td>	5-150-1a<br>5-150-1b	<p class="mw-empty-elt"></p></td></tr>
<tr><td><p>	अवधूयोत्थितो मन्दः क्रोधसंरक्तलोचनः।<br>अन्वद्रवन्त तं पश्चाद्राजानस्त्यक्तजीविताः ।।	</p></td><td>	5-150-2a<br>5-150-2b	<p class="mw-empty-elt"></p></td></tr>
<tr><td><p>	आज्ञापयच्च राज्ञस्तान्पार्थिवान्नष्टचेतसः ।<br>प्रयात वै कुरुक्षेत्रं पुष्योऽद्येति पुनः पुनः ।।	</p></td><td>	5-150-3a<br>5-150-3b	<p class="mw-empty-elt"></p></td></tr>
<tr><td><p>	ततस्ते पृथिवीपालाः प्रययुः सहसैनिकाः ।<br>भीष्मं सेनापतिं कृत्वा संहृष्टाः कालचोदिताः ।।	</p></td><td>	5-150-4a<br>5-150-4b	<p class="mw-empty-elt"></p></td></tr>
<tr><td><p>	अक्षौहिण्यो दशैका च कौरवाणां समागताः ।<br>तासां प्रमुखतो भीष्मस्तालकेतुर्व्यरोचत ।।	</p></td><td>	5-150-5a<br>5-150-5b	<p class="mw-empty-elt"></p></td></tr>
<tr><td><p>	यदत्र युक्तं प्राप्तं च तद्विधत्स्व विशांपते ।<br>उक्तं भीष्मेण यद्वाक्यं द्रोणेन विदुरेण च ।।	</p></td><td>	5-150-6a<br>5-150-6b	<p class="mw-empty-elt"></p></td></tr>
<tr><td><p>	गान्धार्या धृतराष्ट्रेण समक्षं मम भारत ।<br>एतत्ते कथितं राजन्यद्वृत्तं कुरुसंसदि ।।	</p></td><td>	5-150-7a<br>5-150-7b	<p class="mw-empty-elt"></p></td></tr>
<tr><td><p>	साम चादौ प्रयुक्तं मे राजन्सौभ्रात्रमिच्छता ।<br>अभेदायास्य वंशस्य प्रजानां च विवृद्धये ।।	</p></td><td>	5-150-8a<br>5-150-8b	<p class="mw-empty-elt"></p></td></tr>
<tr><td><p>	पुनर्भेदश्च मे युक्तो यदा साम न गृह्यते।<br>कर्मानुकीर्तनं चैव देवमानुपसंहितम् ।।	</p></td><td>	5-150-9a<br>5-150-9b	<p class="mw-empty-elt"></p></td></tr>
<tr><td><p>	यदा नाद्रियते वाक्यं सामपूर्वं सुयोधनः ।<br>तदा मया समानीय भेदिताः सर्वपार्थिवाः ।।	</p></td><td>	5-150-10a<br>5-150-10b	<p class="mw-empty-elt"></p></td></tr>
<tr><td><p>	अद्भुतानि च घोराणि दारुणानि च भारत।<br>अमानुषाणि कर्माणि दर्शितानि मया विभो ।।	</p></td><td>	5-150-11a<br>5-150-11b	<p class="mw-empty-elt"></p></td></tr>
<tr><td><p>	निर्भर्त्सयित्वा राज्ञस्तांस्तृणीकृत्य सुयोधनम् ।<br>राधेयं भीषयित्वा च सौबलं च पुनः पुनः ।।	</p></td><td>	5-150-12a<br>5-150-12b	<p class="mw-empty-elt"></p></td></tr>
<tr><td><p>	द्यूततो धार्तराष्ट्राणां निन्दां कृत्वा तथा पुनः।<br>भेदयित्वा नृपास्नर्वान्वाग्भिर्मन्त्रेम चासकृत् ।।	</p></td><td>	5-150-13a<br>5-150-13b	<p class="mw-empty-elt"></p></td></tr>
<tr><td><p>	पुनः सामाभिसंयुक्तं संप्रदानमथाब्रुवम्।<br>अभेदात्कुरुवंशस्य कार्ययोगात्तथैव च।।	</p></td><td>	5-150-14a<br>5-150-14b	<p class="mw-empty-elt"></p></td></tr>
<tr><td><p>	ते शूरा धृतराष्ट्रस्य भीष्मस्य विदुरस्य च ।<br>तिष्ठेयुः पाण्डवाः सर्वे हित्वा मानमधश्चराः ।।	</p></td><td>	5-150-15a<br>5-150-15b	<p class="mw-empty-elt"></p></td></tr>
<tr><td><p>	प्रयच्छन्तु च ते राज्यमनीशास्ते भवन्तु च।<br>यथाह राजा गाङ्गेयो विदुरश्च हितं तव ।।	</p></td><td>	5-150-16a<br>5-150-16b	<p class="mw-empty-elt"></p></td></tr>
<tr><td><p>	सर्वं भवतु ते राज्यं पञ्च ग्रामान्विसर्जय।<br>अवश्यं भरणीया हि पितुस्ते राजसत्तम ।।	</p></td><td>	5-150-17a<br>5-150-17b	<p class="mw-empty-elt"></p></td></tr>
<tr><td><p>	एवमुक्तोऽपि दुष्टात्मा नैव भागं व्यमुञ्चत।<br>दण्डं चतुर्थं पश्यामि तेषु पापेषु नान्यथा ।।	</p></td><td>	5-150-18a<br>5-150-18b	<p class="mw-empty-elt"></p></td></tr>
<tr><td><p>	निर्याताश्च विनाशाय कुरुक्षेत्रं नराधिपाः ।<br>एतत्ते कथितं राजन्यद्वृत्तं कुरुसंसदि ।।	</p></td><td>	5-150-19a<br>5-150-19b	<p class="mw-empty-elt"></p></td></tr>
<tr><td><p>	न ते राज्यं प्रयच्छन्ति विना युद्धेन पाण्डव ।<br>विनाशहेतवः सर्वे प्रत्युपस्थितमृत्यवः ।।	</p></td><td>	5-150-20a<br>5-150-20b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवद्यानपर्वणि <br>पञ्चाशदधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>