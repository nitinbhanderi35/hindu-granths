				
<tbody><tr><td><p>	<b>गालव उवाच।</b>	</p></td><td>	5-117-1x	<p class="mw-empty-elt"></p></td></tr>
<tr><td><p>	महावीर्यो महीपालः काशीनामीश्वरः प्रभुः।<br>दिवोदास इति ख्यातो भैमसेनिर्नराधिपः ।।	</p></td><td>	5-117-1a<br>5-117-1b	<p class="mw-empty-elt"></p></td></tr>
<tr><td><p>	तत्र गच्छावहे भद्रे शनैरागच्छ मा शुचः ।<br>धार्मिकः संयमे युक्तः सत्ये चैव जनेश्वरः ।।	</p></td><td>	5-117-2a<br>5-117-2b	<p class="mw-empty-elt"></p></td></tr>
<tr><td><p>	<b>नारद उवाच।</b>	</p></td><td>	5-117-3x	<p class="mw-empty-elt"></p></td></tr>
<tr><td><p>	तमुपागम्य स मुनिर्न्यायतस्तेन सत्कृतः।<br>गालवः प्रसवस्यार्थे तं नृपं प्रत्यचोदयत् ।।	</p></td><td>	5-117-3a<br>5-117-3b	<p class="mw-empty-elt"></p></td></tr>
<tr><td><p>	<b>दिवोदाम उवाच।</b>	</p></td><td>	5-117-4x	<p class="mw-empty-elt"></p></td></tr>
<tr><td><p>	श्रुतमेतन्मया पूर्वं किमुक्त्वा विस्तरं द्विज।<br>काङ्क्षितो हि मयैषोऽर्थः श्रुत्वैव द्विजसत्तम ।।	</p></td><td>	5-117-4a<br>5-117-4b	<p class="mw-empty-elt"></p></td></tr>
<tr><td><p>	एतच्च मे बहुमतं यदुत्सृज्य नराधिपान्।<br>मामेवमुपयातोऽसि भावि चैतदसंशयम् ।।	</p></td><td>	5-117-5a<br>5-117-5b	<p class="mw-empty-elt"></p></td></tr>
<tr><td><p>	स एव विभवोऽसमाकमश्वानामपि गालव।<br>अहमप्येकमेवास्यां जनयिष्यामि पार्थिवम् ।।	</p></td><td>	5-117-6a<br>5-117-6b	<p class="mw-empty-elt"></p></td></tr>
<tr><td><p>	<b>नारद उवाच।</b>	</p></td><td>	5-117-7x	<p class="mw-empty-elt"></p></td></tr>
<tr><td><p>	तथेत्युक्त्वा द्विजश्रेष्ठः प्रादात्कन्यां महीपतेः।<br>विधिपूर्वां च तां राजा कन्यां प्रतिगृहीतवान् ।।	</p></td><td>	5-117-7a<br>5-117-7b	<p class="mw-empty-elt"></p></td></tr>
<tr><td><p>	रेमे स तस्यां राजर्षिः प्रभावत्यां यथा रविः।<br>स्वाहायां च यथा वह्निर्यथा शाच्यां च वासवः ।।	</p></td><td>	5-117-8a<br>5-117-8b	<p class="mw-empty-elt"></p></td></tr>
<tr><td><p>	यथा चन्द्रश्च रोहिण्यां यथा धूमोर्णया यमः।<br>वरुणश्च यथा गौर्यां यथा चर्ध्यां धनेश्वरः ।।	</p></td><td>	5-117-9a<br>5-117-9b	<p class="mw-empty-elt"></p></td></tr>
<tr><td><p>	यथा नारायणो लक्ष्म्यां जाह्नव्यां च यथोदधिः ।<br>यथा रुद्रश्च रुद्राण्यां यथा वेद्यां पितामहः ।।	</p></td><td>	5-117-10a<br>5-117-10b	<p class="mw-empty-elt"></p></td></tr>
<tr><td><p>	अदृश्यन्त्यां च वासिष्ठो वसिष्ठश्चाक्षमालया।<br>च्यवनश्च सुकन्यायां पुलस्त्यः सन्ध्यया यथा ।।	</p></td><td>	5-117-11a<br>5-117-11b	<p class="mw-empty-elt"></p></td></tr>
<tr><td><p>	अगस्त्यश्चापि वैदर्भ्यां सावित्र्यां सत्यवान्यथा।<br>यथा भृगुः पुलोमायामदित्यां कश्यपो यथा ।।	</p></td><td>	5-117-12a<br>5-117-12b	<p class="mw-empty-elt"></p></td></tr>
<tr><td><p>	रेणुकायां यथार्चीको हैमवत्यां च कौशिकः।<br>बृहस्पतिश्च तारायां शुक्रश्च शतपर्वणा ।।	</p></td><td>	5-117-13a<br>5-117-13b	<p class="mw-empty-elt"></p></td></tr>
<tr><td><p>	यथा भूम्यां भूमिपतिरुर्वश्यां च पुरूरवाः।<br>ऋचीकः सत्यवत्यां च सरस्वस्यां यथा मनुः ।।	</p></td><td>	5-117-14a<br>5-117-14b	<p class="mw-empty-elt"></p></td></tr>
<tr><td><p>	शकुन्तलायां दुष्यन्तो धृत्यां धर्मश्च शाश्वतः।<br>दमयन्त्यां नलश्चैव सत्यवत्यां च नारदः ।।	</p></td><td>	5-117-15a<br>5-117-15b	<p class="mw-empty-elt"></p></td></tr>
<tr><td><p>	जरत्कारुर्जरत्कार्वां पुलस्त्यश्च प्रतीच्यया।<br>मेनकायां यथोर्णायुस्तुम्बुरुश्चैव रम्भया ।।	</p></td><td>	5-117-16a<br>5-117-16b	<p class="mw-empty-elt"></p></td></tr>
<tr><td><p>	वासुकिः शतशीर्षायां कुमार्यां च धनञ्जयः।<br>वैदेह्यां च यथा रामो रुक्मिण्यां च जनार्दनः ।।	</p></td><td>	5-117-17a<br>5-117-17b	<p class="mw-empty-elt"></p></td></tr>
<tr><td><p>	तथा तु रममाणस्य दिवोदासस्य भूपतेः ।<br>माधवी जनयामास पुत्रमेकं प्रतर्दनम् ।।	</p></td><td>	5-117-18a<br>5-117-18b	<p class="mw-empty-elt"></p></td></tr>
<tr><td><p>	अथाजगाम भगवान्दिवोदासं स गालवः ।<br>समये समनुप्राप्ते वचनं चेदमब्रवीत् ।।	</p></td><td>	5-117-19a<br>5-117-19b	<p class="mw-empty-elt"></p></td></tr>
<tr><td><p>	निर्यातयतु मे कन्यां भवांस्तिष्ठन्तु वाजिनः ।<br>यावदन्यत्र गच्छामि शुल्कार्थं पृथिवीपते ।।	</p></td><td>	5-117-20a<br>5-117-20b	<p class="mw-empty-elt"></p></td></tr>
<tr><td><p>	<b>नारद उवाच।</b>	</p></td><td>	5-117-21x	<p class="mw-empty-elt"></p></td></tr>
<tr><td><p>	दिवोदासोऽथ धर्मात्मा समये गालवस्य ताम्।<br>कान्यां निर्यातयामास स्थितः सत्ये महीपतिः ।।	</p></td><td>	5-117-21a<br>5-117-21b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि सप्तदशाधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>