				
<tbody><tr><td><p>	<b>वैशंपायन उवाच।</b>	</p></td><td>	5-89-1x	<p class="mw-empty-elt"></p></td></tr>
<tr><td><p>	प्रातरुत्थाय कृष्णस्तु कृतवान्सर्वमाह्निकम्।<br>ब्राह्मणैरभ्यनुज्ञातः प्रययौ नगरं प्रति ।।	</p></td><td>	5-89-1a<br>5-89-1b	<p class="mw-empty-elt"></p></td></tr>
<tr><td><p>	तं प्रयान्तं महाबाहुमनुज्ञाप्य महाबलम् ।<br>पर्यवर्तन्त ते सर्वे वृकस्थलनिवासिनः ।।	</p></td><td>	5-89-2a<br>5-89-2b	<p class="mw-empty-elt"></p></td></tr>
<tr><td><p>	` प्रददौ पुण्डरीकाक्षो रत्नानि च धनानि च।<br>तान्प्रस्थाप्य महाबाहुरुपायात्कुरुसंसदम् ।।'	</p></td><td>	5-89-3a<br>5-89-3b	<p class="mw-empty-elt"></p></td></tr>
<tr><td><p>	धार्तराष्ट्रास्तमायान्तं प्रत्युञ्जग्मुः स्वलङ्कृताः ।<br>दुर्योधनादृते सर्वे भीष्मद्रोणकृपादयः ।।	</p></td><td>	5-89-4a<br>5-89-4b	<p class="mw-empty-elt"></p></td></tr>
<tr><td><p>	पौराश्च बहुला राजन्हृषीकेशं दिदृक्षवः ।<br>यानैर्बहुविधैरन्ये पद्भिरेव तथाऽपरे ।।	</p></td><td>	5-89-5a<br>5-89-5b	<p class="mw-empty-elt"></p></td></tr>
<tr><td><p>	स वै पथि समागम्य भीष्मेणाक्लिष्टकर्मणा ।<br>द्रोणेन धार्तराष्ट्रैश्च तैर्वृतो नगरं ययौ ।।	</p></td><td>	5-89-6a<br>5-89-6b	<p class="mw-empty-elt"></p></td></tr>
<tr><td><p>	कृष्णसंमाननार्थं च नगरं समलङ्कृतम्।<br>बभूव राजमार्गश्च बहुरत्नसमाचितः ।।	</p></td><td>	5-89-7a<br>5-89-7b	<p class="mw-empty-elt"></p></td></tr>
<tr><td><p>	न च कश्चिद्गृहे राजंस्तदाऽऽसीद्भरतर्षभ।<br>न स्त्री न वृद्धो न शिशुर्वासुदेवदिदृक्षया ।।	</p></td><td>	5-89-8a<br>5-89-8b	<p class="mw-empty-elt"></p></td></tr>
<tr><td><p>	राजमार्गे नरास्तस्मिन्संस्तुवन्त्यवनिं गताः ।<br>तस्मिन्काले महाराज हृषीकेशप्रवेशने ।।	</p></td><td>	5-89-9a<br>5-89-9b	<p class="mw-empty-elt"></p></td></tr>
<tr><td><p>	आवृतानि वरस्त्रीभिर्गृहाणि सुमहान्त्यपि ।<br>प्रचलन्तीव भारेण दृश्यन्तेस्म महीतले ।।	</p></td><td>	5-89-10a<br>5-89-10b	<p class="mw-empty-elt"></p></td></tr>
<tr><td><p>	तथा च गतिमन्तस्ते वासुदेवस्य वाजिनः ।<br>प्रनष्टगतयोऽभूवन्राजमार्गे नरैर्वृते ।।	</p></td><td>	5-89-11a<br>5-89-11b	<p class="mw-empty-elt"></p></td></tr>
<tr><td><p>	स गृहं धृतराष्ट्रस्य प्राविशच्छत्रुकर्शनः।<br>पाण्डुरैः पुण्डरीकाक्षः प्रासादैरुपशोभितम् ।।	</p></td><td>	5-89-12a<br>5-89-12b	<p class="mw-empty-elt"></p></td></tr>
<tr><td><p>	तिस्रः कक्ष्या व्यतिक्रम्य केशवो राजवेश्मनः ।<br>वैचित्रवीर्यं राजानमभ्यगच्छदरिन्दमः ।।	</p></td><td>	5-89-13a<br>5-89-13b	<p class="mw-empty-elt"></p></td></tr>
<tr><td><p>	अभ्यागच्छति दाशार्हे प्रज्ञाचक्षुर्नराधिपः ।<br>तहैव द्रोणभीष्माभ्यामुदतिष्ठन्महायशाः ।।	</p></td><td>	5-89-14a<br>5-89-14b	<p class="mw-empty-elt"></p></td></tr>
<tr><td><p>	कृपश्च सोमदत्तश्च महाराजश्च बाह्लिकः।<br>आसनेभ्योऽचलन्सर्वे पूजयन्तो जनार्दनम् ।।	</p></td><td>	5-89-15a<br>5-89-15b	<p class="mw-empty-elt"></p></td></tr>
<tr><td><p>	ततो राजानमासाद्य धृतराष्ट्रं यशस्विनम्।<br>सभीष्मं पूजयामास वार्ष्णेयो वाग्भिरञ्जसा ।।	</p></td><td>	5-89-16a<br>5-89-16b	<p class="mw-empty-elt"></p></td></tr>
<tr><td><p>	तेषु धर्मानुपूर्वी तां प्रयुज्य मधुसूदनः ।<br>यथावयः समीयाय राजभिः सह माधवः ।।	</p></td><td>	5-89-17a<br>5-89-17b	<p class="mw-empty-elt"></p></td></tr>
<tr><td><p>	अथ द्रोणं सबाह्लीकं सपुत्रं च यशस्विनम्।<br>कृपं च सोमदत्तं च समीयाय जनार्दनः ।।	</p></td><td>	5-89-18a<br>5-89-18b	<p class="mw-empty-elt"></p></td></tr>
<tr><td><p>	तत्रासीदूर्जितं मृष्टं काञ्चनं महदासनम् ।<br>शासनाद्धृतराष्ट्रस्य तत्रोपाविशदच्युतः ।।	</p></td><td>	5-89-19a<br>5-89-19b	<p class="mw-empty-elt"></p></td></tr>
<tr><td><p>	अथ गां मधुपर्कं चाप्युदकं च जनार्दने ।<br>उपजह्नुर्यथान्यायं धृतराष्ट्रपुरोहिताः ।।	</p></td><td>	5-89-20a<br>5-89-20b	<p class="mw-empty-elt"></p></td></tr>
<tr><td><p>	कृतातिथ्यस्तु गोविन्दः सर्वान्परिहसन्कुरून् ।<br>आस्ते सांबन्धिकं कुर्वन्कुरुभिः परिवारितः ।।	</p></td><td>	5-89-21a<br>5-89-21b	<p class="mw-empty-elt"></p></td></tr>
<tr><td><p>	सोऽर्चितो धृतराष्ट्रेण पूजितश्च महायशाः ।<br>राजानं समनुज्ञाप्य निरक्रामदरिन्दमः।।	</p></td><td>	5-89-22a<br>5-89-22b	<p class="mw-empty-elt"></p></td></tr>
<tr><td><p>	तैः समेत्य यथान्यायं कुरुभिः कुरुसंसदि ।<br>विदुरावसथं रम्यमुपातिष्ठत माधवः ।।	</p></td><td>	5-89-23a<br>5-89-23b	<p class="mw-empty-elt"></p></td></tr>
<tr><td><p>	विदुरः सर्वकल्याणैरभिगम्य जनार्दनम् ।<br>अर्चयामास दाशार्हं सर्वकामैरुपस्थितम् ।।	</p></td><td>	5-89-24a<br>5-89-24b	<p class="mw-empty-elt"></p></td></tr>
<tr><td><p>	कृतातिथ्यं तु गोविन्दं विदुरः सर्वधर्मवित्।<br>कुशलं पाण्डुपुत्राणामपृच्छन्मधुसूदनम् ।।	</p></td><td>	5-89-25a<br>5-89-25b	<p class="mw-empty-elt"></p></td></tr>
<tr><td><p>	प्रीयमाणस्य सुहृदो विदुरो बुद्धिसत्तमः ।<br>धर्मार्थनित्यस्य सतो गतरोवस्य धीमतः ।।	</p></td><td>	5-89-26a<br>5-89-26b	<p class="mw-empty-elt"></p></td></tr>
<tr><td><p>	तस्य सर्वं सविस्तारं पाण्डवानां विचेष्टितम् ।<br>क्षत्तुराचष्ट दाशार्हः सर्वं प्रत्यक्षदर्शिवान् ।।	</p></td><td>	5-89-27a<br>5-89-27b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि एकोननवतितमोऽध्यायः ।।	</p></td><td>		<p class="mw-empty-elt"></p></td></tr>
</tbody>