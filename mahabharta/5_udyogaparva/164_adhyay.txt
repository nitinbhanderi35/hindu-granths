				
<tbody><tr><td><p>	<b>संजय उवाच।</b>	</p></td><td>	5-164-1x	<p class="mw-empty-elt"></p></td></tr>
<tr><td><p>	उलूकस्य वृत्तः श्रुत्वा कुन्तीपुत्रो युधिष्ठिरः।<br>सेनां नियापयामास धृष्टद्युम्नपुरोगमाम् ।।	</p></td><td>	5-164-1a<br>5-164-1b	<p class="mw-empty-elt"></p></td></tr>
<tr><td><p>	पदातिनीं नागवतीं रथिनीमश्वबृन्दिनीम् ।<br>चतुर्विधबलां भीमामकम्पां पृथिवीमिव ।।	</p></td><td>	5-164-2a<br>5-164-2b	<p class="mw-empty-elt"></p></td></tr>
<tr><td><p>	भीमसेनादिभिर्गुप्तां सार्जुनैश्च महारथैः ।<br>धृष्टद्युम्नवशां दुर्गां सागरस्तिमितोपमाम् ।।	</p></td><td>	5-164-3a<br>5-164-3b	<p class="mw-empty-elt"></p></td></tr>
<tr><td><p>	तस्यास्त्वग्रे महेष्वासः पाञ्चाल्यो युद्धदुर्मदः।<br>द्रोणप्रेप्सुरनीकानि धृष्टद्युम्नो व्यकर्षत ।।	</p></td><td>	5-164-4a<br>5-164-4b	<p class="mw-empty-elt"></p></td></tr>
<tr><td><p>	यथाबलं यथोत्साहं रथिनः समुपादिशत् ।<br>अर्जुनं सूतपुत्राय भीमं दुर्योधनाय च ।।	</p></td><td>	5-164-5a<br>5-164-5b	<p class="mw-empty-elt"></p></td></tr>
<tr><td><p>	धृष्टकेतुं च शल्याय गौतमायोत्तमौजसम् ।<br>अश्वात्थाम्ने च नकुलं शैब्यं च कृतवर्मणे ।।	</p></td><td>	5-164-6a<br>5-164-6b	<p class="mw-empty-elt"></p></td></tr>
<tr><td><p>	सैन्धवाय च वार्ष्णेयं युयुधानं समादिशत्।<br>शिखण्डिनं च भीष्माय प्रमुखे समकल्पयत् ।।	</p></td><td>	5-164-7a<br>5-164-7b	<p class="mw-empty-elt"></p></td></tr>
<tr><td><p>	सहदेवं शकुनये चेकितानं शलाय वै।<br>द्रौपदेयांस्तथा पञ्च त्रिगर्तेभ्यः समादिशत् ।।	</p></td><td>	5-164-8a<br>5-164-8b	<p class="mw-empty-elt"></p></td></tr>
<tr><td><p>	वृषसेनाय सौभद्रं शेषाणां च महीक्षिताम् ।<br>स समर्थं हि तं मेने पार्थादभ्यधिकं रणे ।।	</p></td><td>	5-164-9a<br>5-164-9b	<p class="mw-empty-elt"></p></td></tr>
<tr><td><p>	एवं विभज्य योधांस्तान्पृथक्व सह चैव ह ।<br>ज्वालावर्णो महेष्वासो द्रोणमंशमकल्पयत् ।।	</p></td><td>	5-164-10a<br>5-164-10b	<p class="mw-empty-elt"></p></td></tr>
<tr><td><p>	धृष्टद्युम्नो महेष्वासः सेनापतिपतिस्ततः ।<br>विधिवद्व्यूह्य मेधावी युद्धाय धृतमानसः ।।	</p></td><td>	5-164-11a<br>5-164-11b	<p class="mw-empty-elt"></p></td></tr>
<tr><td><p>	यथोद्दिष्टानि सैन्यानि पाण्डवानामयोजयत्।<br>जयाय पाण्डुपुत्राणां यत्तस्तस्थौ रणाजिरे ।।	</p></td><td>	5-164-12a<br>5-164-12b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि उलूकदूतागमनपर्वणि <br>चतुःषष्ट्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>