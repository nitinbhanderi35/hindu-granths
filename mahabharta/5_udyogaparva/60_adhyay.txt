				
<tbody><tr><td><p>	<b>वैशंपायन उवाच।</b>	</p></td><td>	5-60-1x	<p class="mw-empty-elt"></p></td></tr>
<tr><td><p>	सञ्जयस्य वचः श्रुत्वा प्रज्ञाचक्षुर्जनेश्वरः।<br>ततः सङ्ख्यातुमारेभे तद्वचो गुणदोषतः ।।	</p></td><td>	5-60-1a<br>5-60-1b	<p class="mw-empty-elt"></p></td></tr>
<tr><td><p>	प्रसङ्ख्याय च सौक्ष्म्येण गुणदोषान्विचक्षणः।<br>यथावन्मतितत्त्वेन जयकामः सुतान्प्रति ।।	</p></td><td>	5-60-2a<br>5-60-2b	<p class="mw-empty-elt"></p></td></tr>
<tr><td><p>	बलाबलं विनिश्चित्य याथातथ्येन बुद्धिमान्।<br>`यदा तु मेने भूयिष्ठं तद्वचो गुणदोषतः ।।	</p></td><td>	5-60-3a<br>5-60-3b	<p class="mw-empty-elt"></p></td></tr>
<tr><td><p>	पुनरेव कुरूणां च पाण्डवानां च बुद्धिमान् ।'<br>शक्तिं शङ्ख्यातुमारेभे तदा वै मनुजाधिपः ।।	</p></td><td>	5-60-4a<br>5-60-4b	<p class="mw-empty-elt"></p></td></tr>
<tr><td><p>	देवमानुषयोः शक्त्या तेजसा चैव पाण्डवान्।<br>कुरूञ्शक्त्याऽल्पतरया दुर्योधनमथाब्रवीत् ।।	</p></td><td>	5-60-5a<br>5-60-5b	<p class="mw-empty-elt"></p></td></tr>
<tr><td><p>	दुर्योधनेयं चिन्ता मे शश्वन्न व्युपशाम्यति।<br>सत्यं ह्येतदहं मन्ये प्रत्यक्षं नानुमानतः ।।	</p></td><td>	5-60-6a<br>5-60-6b	<p class="mw-empty-elt"></p></td></tr>
<tr><td><p>	आत्मजेषु परं स्नेहं सर्वभातिनि कुर्वते।<br>प्रियामि चैषां कुर्वन्ति यथाशक्ति हितानि च ।।	</p></td><td>	5-60-7a<br>5-60-7b	<p class="mw-empty-elt"></p></td></tr>
<tr><td><p>	एवमेवोपकर्तॄणां प्रायशो लक्षयामहे।<br>इच्छन्ति बहुलं सन्तः प्रतिकर्तुं महत्प्रियम् ।।	</p></td><td>	5-60-8a<br>5-60-8b	<p class="mw-empty-elt"></p></td></tr>
<tr><td><p>	अग्निः साचिव्यर्ता स्यात्खाण्डवे तत्कृतं स्मरन् ।<br>अर्जुनस्यापि भीमेऽस्मिन्कुरुपाण्डुसमागमे ।।	</p></td><td>	5-60-9a<br>5-60-9b	<p class="mw-empty-elt"></p></td></tr>
<tr><td><p>	जातिगृद्ध्याऽभिपन्नाश्च पाण्‍डवानामनेकशः।<br>धर्मादयः समेष्यन्ति समाहूता दिवौकसः ।।	</p></td><td>	5-60-10a<br>5-60-10b	<p class="mw-empty-elt"></p></td></tr>
<tr><td><p>	भीष्मद्रोणकृपादीनां भयादशनिसन्निभम् ।<br>रिरक्षिषन्तः संरभ्यं गमिष्यन्तीति मे मतिः ।।	</p></td><td>	5-60-11a<br>5-60-11b	<p class="mw-empty-elt"></p></td></tr>
<tr><td><p>	ते देवैः सहिताः पार्था न शक्याः प्रतिवीक्षितुम् ।<br>मानुषेण नरव्याघ्रा वीर्यवन्तोऽस्त्रपारगाः ।।	</p></td><td>	5-60-12a<br>5-60-12b	<p class="mw-empty-elt"></p></td></tr>
<tr><td><p>	दुरासदं यस्य दिव्यं गाण्डीवं धनुरुत्तमम् ।<br>वारुणौ चाक्षयौ दिव्यौ शरपूर्णौ महेषुधी ।।	</p></td><td>	5-60-13a<br>5-60-13b	<p class="mw-empty-elt"></p></td></tr>
<tr><td><p>	वानरश्च ध्वजे दिव्यो निःसङ्गे धूमवद्गतिः ।<br>रथश्च चतुरन्तायां यस्य नास्ति समः क्षितौ ।।	</p></td><td>	5-60-14a<br>5-60-14b	<p class="mw-empty-elt"></p></td></tr>
<tr><td><p>	महामेघनिभश्चापि निर्घोषः श्रूयते जनैः ।<br>महाशनिसमः शब्दःत शात्रवाणां भयंकरः ।।	</p></td><td>	5-60-15a<br>5-60-15b	<p class="mw-empty-elt"></p></td></tr>
<tr><td><p>	यं चातिमानुषं वीर्ये कृत्स्नो लोको व्यवस्यति।<br>देवानामपि जेतारं यं विदुः पार्थिवा रणे ।।	</p></td><td>	5-60-16a<br>5-60-16b	<p class="mw-empty-elt"></p></td></tr>
<tr><td><p>	शतानि पञ्च चैवेषून्यो गृह्णन्नैव दृश्यते।<br>निमेषान्तरमात्रेण मुञ्चन्दूरं च पातयन् ।।	</p></td><td>	5-60-17a<br>5-60-17b	<p class="mw-empty-elt"></p></td></tr>
<tr><td><p>	यमाह भीष्मो द्रोणश्च कृपो द्रौणिस्तथैव च ।<br>मद्रराजस्तथा शल्यो मध्यस्था ये च मानवाः ।।	</p></td><td>	5-60-18a<br>5-60-18b	<p class="mw-empty-elt"></p></td></tr>
<tr><td><p>	युद्धायावस्थितं पार्थं पार्थिवैरतिमानुषैः ।<br>अशक्यं रथशार्दूलं पराजेतुमरिंदमम् ।।	</p></td><td>	5-60-19a<br>5-60-19b	<p class="mw-empty-elt"></p></td></tr>
<tr><td><p>	क्षिपत्येकेन वेगेन पञ्चबाणशतानि यः।<br>सदृशं बाहुवीर्येण कार्तवीर्यस्य पाण्डवम् ।।	</p></td><td>	5-60-20a<br>5-60-20b	<p class="mw-empty-elt"></p></td></tr>
<tr><td><p>	तमर्जुनं महेष्वासं महेन्द्रोपेन्द्रविक्रमम्।<br>निघ्नन्तमिव पश्याभि विमर्देऽस्मिन्महाहवे ।।	</p></td><td>	5-60-21a<br>5-60-21b	<p class="mw-empty-elt"></p></td></tr>
<tr><td><p>	इत्येवं चिन्तयन्कृत्स्नमहोरात्राणि भारत ।<br>अनिद्रो निःसुखश्चास्मि कुरूणां शमचिन्तया ।।	</p></td><td>	5-60-22a<br>5-60-22b	<p class="mw-empty-elt"></p></td></tr>
<tr><td><p>	क्षयोदयोऽयं सुमहान्कुरूणां प्रत्युपस्थितः।<br>अस्य चेत्कलहन्यान्तः शमादन्यो न विद्यते ।।	</p></td><td>	5-60-23a<br>5-60-23b	<p class="mw-empty-elt"></p></td></tr>
<tr><td><p>	शमो मे रोचते नित्यं पार्थैस्तात न विग्रहः ।<br>कुरुभ्यो हि सदा मन्ये पाण्डवाञ्शक्तिमत्तरान् ।।	</p></td><td>	5-60-24a<br>5-60-24b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>यानसन्धिपर्वणि षष्टितमोऽध्यायः ।।	</p></td><td>		<p class="mw-empty-elt"></p></td></tr></tbody>