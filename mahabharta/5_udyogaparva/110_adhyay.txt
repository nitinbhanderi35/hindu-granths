				
<tbody><tr><td><p>	<b>सुपर्ण उवाच।</b>	</p></td><td>	5-110-1x	<p class="mw-empty-elt"></p></td></tr>
<tr><td><p>	इयं दिग्दियिता राज्ञो वरुणस्य तु गोपतेः ।<br>सदा सलिलराजस्य प्रतिष्ठा चादिरेव च ।।	</p></td><td>	5-110-1a<br>5-110-1b	<p class="mw-empty-elt"></p></td></tr>
<tr><td><p>	अत्र पश्चादहः सूर्यो विसर्जयति गाः स्वयम् ।<br>पश्चिमेत्यभिविख्याता दिगियं द्विजसत्तम ।।	</p></td><td>	5-110-2a<br>5-110-2b	<p class="mw-empty-elt"></p></td></tr>
<tr><td><p>	यादसामत्र राज्येन सलिलस्य च गुप्तये ।<br>कश्यपो भगवान्देवो वरुणं स्माभ्यषेचयत् ।।	</p></td><td>	5-110-3a<br>5-110-3b	<p class="mw-empty-elt"></p></td></tr>
<tr><td><p>	अत्र पीत्वा समस्तान्वै वरुणस्य रसांस्तु षट् ।<br>जायते तरुणः सोमः शुक्लस्यादौ तमिस्रहा ।।	</p></td><td>	5-110-4a<br>5-110-4b	<p class="mw-empty-elt"></p></td></tr>
<tr><td><p>	अत्र पञ्चात्कृता दैत्या वायुना संयतास्तदा ।<br>निश्चसन्तो महावातैरर्दिताः सुषुपुर्द्विज ।।	</p></td><td>	5-110-5a<br>5-110-5b	<p class="mw-empty-elt"></p></td></tr>
<tr><td><p>	अत्र सूर्यं प्रणयिनं प्रतिगृह्णाति पर्वतः ।<br>अस्तो नाम यतः सन्ध्या पश्चिमा प्रतिसर्यति ।।	</p></td><td>	5-110-6a<br>5-110-6b	<p class="mw-empty-elt"></p></td></tr>
<tr><td><p>	अतो रात्रिश्च निद्रा च निर्गता दिवसक्षये।<br>जायते जीवलोकस्य हर्तुमर्धमिवायुषः ।।	</p></td><td>	5-110-7a<br>5-110-7b	<p class="mw-empty-elt"></p></td></tr>
<tr><td><p>	अत्र देवीं दितिं सुप्तामात्मप्रसवधारिणीम् ।<br>विगर्भामकरोच्छक्रो यत्र जातो मरुद्गणः ।।	</p></td><td>	5-110-8a<br>5-110-8b	<p class="mw-empty-elt"></p></td></tr>
<tr><td><p>	अत्र मूलं हिमवतो मन्दरं याति शाश्वतम् ।<br>अपि वर्षसहस्रेण न चास्यान्तोऽधिगम्यते ।।	</p></td><td>	5-110-9a<br>5-110-9b	<p class="mw-empty-elt"></p></td></tr>
<tr><td><p>	अत्र काञ्चनशैलस्य काञ्चनाम्बुरुहस्य च।<br>उदधेस्तीरमासाद्य सुरभिः क्षरते पयः ।।	</p></td><td>	5-110-10a<br>5-110-10b	<p class="mw-empty-elt"></p></td></tr>
<tr><td><p>	अत्र मध्ये समुद्रस्य कबन्धः प्रतिदृश्यते।<br>स्वर्भानोः सूर्यकल्पस्य सोमसूर्यौ जिघांसतः ।।	</p></td><td>	5-110-11a<br>5-110-11b	<p class="mw-empty-elt"></p></td></tr>
<tr><td><p>	सुवर्णशिरसोऽप्यत्र हरिरोम्णः प्रगायतः ।<br>अदृश्यस्याप्रमेयस्य श्रूयते विपुलो ध्वनिः ।।	</p></td><td>	5-110-12a<br>5-110-12b	<p class="mw-empty-elt"></p></td></tr>
<tr><td><p>	अत्र ध्वजवती नाम कुमारी हरिमेधसः।<br>आकाशे तिष्ठतिष्ठेति तस्थौ सूर्यस्य शासनात् ।।	</p></td><td>	5-110-13a<br>5-110-13b	<p class="mw-empty-elt"></p></td></tr>
<tr><td><p>	अत्र वायुस्तथा वह्निरापः खं चापि गालव ।<br>आह्निकं चैव नैशं च दुःखं स्पर्शं विमुञ्चति ।।	</p></td><td>	5-110-14a<br>5-110-14b	<p class="mw-empty-elt"></p></td></tr>
<tr><td><p>	अतःप्रभृति सूर्यस्य तिर्यगावर्तते गतिः।<br>अत्र ज्योतींषि सर्वाणि विशन्त्यादित्यमण्डलम् ।।	</p></td><td>	5-110-15a<br>5-110-15b	<p class="mw-empty-elt"></p></td></tr>
<tr><td><p>	अष्टाविंशतिरात्रं च क्रम्य सह भानुना।<br>निष्पतन्ति पुनः सूर्यात्सोमसंयोगयोगतः ।।	</p></td><td>	5-110-16a<br>5-110-16b	<p class="mw-empty-elt"></p></td></tr>
<tr><td><p>	अत्र नित्यं स्रवन्तीनां प्रभवः सागरोदयः ।<br>अत्र लोकत्रयस्यापस्तिष्ठन्ति वरुणालये ।।	</p></td><td>	5-110-17a<br>5-110-17b	<p class="mw-empty-elt"></p></td></tr>
<tr><td><p>	अत्र पन्नगराजस्याप्यनन्तस्य निवेशनम् ।<br>अनादिनिधनस्यात्र विष्णोः स्थानमनुत्तमम् ।।	</p></td><td>	5-110-18a<br>5-110-18b	<p class="mw-empty-elt"></p></td></tr>
<tr><td><p>	अत्रानलसखस्यापि पवनस्य निवेशनम्।<br>महर्षेः कश्यपस्यात्र मारीचस्य निवेशनम् ।।	</p></td><td>	5-110-19a<br>5-110-19b	<p class="mw-empty-elt"></p></td></tr>
<tr><td><p>	एष ते पश्चिमो मार्गो दिग्द्वारेण प्रकीर्तितः।<br>ब्रूहि गालव गच्छावो बुद्धिः का द्विजसत्तम ।।	</p></td><td>	5-110-20a<br>5-110-20b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि दशाधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>