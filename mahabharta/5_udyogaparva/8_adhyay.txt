				
<tbody><tr><td><p>	<b>वैशंपायन उवाच।</b>	</p></td><td>	5-8-1x	<p class="mw-empty-elt"></p></td></tr>
<tr><td><p>	शल्यः श्रुत्वा तु दूतानां सैन्येन महता वृतः।<br>अभ्यात्पाण्डवान्राजन्सह पुत्रैर्महारथैः ।।	</p></td><td>	5-8-1a<br>5-8-1b	<p class="mw-empty-elt"></p></td></tr>
<tr><td><p>	तस्य सेनानिवेशोऽभूदध्वर्धमिव योजनम् ।<br>तथा हि विपुलां सेनां बिभर्ति स नरर्षभः ।।	</p></td><td>	5-8-2a<br>5-8-2b	<p class="mw-empty-elt"></p></td></tr>
<tr><td><p>	अक्षौहिणीपती राजन्महावीर्यपराक्रमाः।<br>विचित्रकवचाः शूरा विचित्रध्वजकार्मुकाः ।।	</p></td><td>	5-8-3a<br>5-8-3b	<p class="mw-empty-elt"></p></td></tr>
<tr><td><p>	विचित्राभरणाः सर्वे विचित्ररथवाहनाः ।<br>विचित्रस्रग्धराः सर्वे विवित्राम्बरभूषणाः ।।	</p></td><td>	5-8-4a<br>5-8-4b	<p class="mw-empty-elt"></p></td></tr>
<tr><td><p>	स्वदेशवेषाभरणा वीराः शतसहस्रशः।<br>तस्य सेनाप्रणेतारो बभूवुः क्षत्रियर्षभाः ।।	</p></td><td>	5-8-5a<br>5-8-5b	<p class="mw-empty-elt"></p></td></tr>
<tr><td><p>	व्यथयन्निव भूतानि कम्पयन्निव मेदिनीम् ।<br>शनैर्विश्रामयन्सेनां स ययौ यत्र पाण्डवः ।।	</p></td><td>	5-8-6a<br>5-8-6b	<p class="mw-empty-elt"></p></td></tr>
<tr><td><p>	ततो दुर्योधनः श्रुत्वा महात्मानं महारथम् ।<br>उपायान्तमभिद्रुत्य स्वयमानर्च भरत ।।	</p></td><td>	5-8-7a<br>5-8-7b	<p class="mw-empty-elt"></p></td></tr>
<tr><td><p>	कारयामास पूजार्थं तस्य दुर्योधनः सभाः ।<br>रमणीयेषु देशेषु रत्नचित्राः स्वलङ्कृताः ।।	</p></td><td>	5-8-8a<br>5-8-8b	<p class="mw-empty-elt"></p></td></tr>
<tr><td><p>	शिल्पिभिर्विविधैश्चैव क्रीडास्तत्र प्रयोजिताः ।<br>तत्र माल्यानि मांसानि भक्ष्यं पेयं च सत्कृतम् ।।	</p></td><td>	5-8-9a<br>5-8-9b	<p class="mw-empty-elt"></p></td></tr>
<tr><td><p>	कूपाश्च विविधाकारा औदकानि गृहाणि च ।।<br>स ताः सभाः समासाद्य पूज्यमानो यथाऽमरः ।	</p></td><td>	5-8-10a<br>5-8-10b	<p class="mw-empty-elt"></p></td></tr>
<tr><td><p>	दुर्योधनस्य सचिवैर्देशे देशे समन्ततः ।।<br>आजगाम सभामन्यां देवावसथवर्चसम् ।	</p></td><td>	5-8-11a<br>5-8-11b	<p class="mw-empty-elt"></p></td></tr>
<tr><td><p>	स तत्र विषयैर्युक्तैः कल्याणैरतिमानुषैः ।।<br>मेनेऽभ्यधिकमात्मानमवमेने पुरन्दरम्।	</p></td><td>	5-8-12a<br>5-8-12b	<p class="mw-empty-elt"></p></td></tr>
<tr><td><p>	पप्रच्छ स ततः प्रेष्यान्प्रहृष्टः क्षत्रियर्षभः ।।<br>युधिष्ठिरस्य पुरुषाः केऽत्र चक्रुः सभा इमाः ।	</p></td><td>	5-8-13a<br>5-8-13b	<p class="mw-empty-elt"></p></td></tr>
<tr><td><p>	आनीयन्तां सभाकाराः प्रदेयार्हा हि मे मताः ।।<br>प्रदेयमेषां दास्यामि कुन्तीपुत्रोऽनुमन्यताम्।	</p></td><td>	5-8-14a<br>5-8-14b	<p class="mw-empty-elt"></p></td></tr>
<tr><td><p>	` ततः प्रहृष्टं राजानं ज्ञात्वा ते सचिवास्तदा'<br>दुर्योधनाय तत्सर्वं कथयन्ति स्म विस्मिताः ।।	</p></td><td>	5-8-15a<br>5-8-15b	<p class="mw-empty-elt"></p></td></tr>
<tr><td><p>	संप्रहृष्टो यदा शल्यो दिदित्सुरपि जीवितम् ।<br>गूढो दुर्योधनस्तत्र दर्शयामास मातुलम् ।।	</p></td><td>	5-8-16a<br>5-8-16b	<p class="mw-empty-elt"></p></td></tr>
<tr><td><p>	तं दृष्ट्वा मद्रराजश्च ज्ञात्वा यत्नं च तस्य तम्।<br>परिष्वज्याब्रवीत्प्रीत इष्टोऽर्थो ध्रियतामिति ।।	</p></td><td>	5-8-17a<br>5-8-17b	<p class="mw-empty-elt"></p></td></tr>
<tr><td><p>	<b>दुर्योधन उवाच।</b>	</p></td><td>	5-8-18x	<p class="mw-empty-elt"></p></td></tr>
<tr><td><p>	सत्यवाग्भव कल्याण वरो वै मम दीयताम्।<br>सर्वसेनाप्रणेता वै भवान्भवितुमर्हति ।।	</p></td><td>	5-8-18a<br>5-8-18b	<p class="mw-empty-elt"></p></td></tr>
<tr><td><p>	यथैव पाण्डवास्तुभ्यं तथैव भवतो ह्यहम्।<br>अनुमान्यं च पाल्यं च भक्तं च भज मां विभो ।।	</p></td><td>	5-8-19a<br>5-8-19b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-8-20x	<p class="mw-empty-elt"></p></td></tr>
<tr><td><p>	कृतमित्यब्रवीच्छल्यः किमन्यत्क्रियतामिति।<br>कृतमित्येव गान्धारिः प्रत्युवाच पुनःपुनः ।।	</p></td><td>	5-8-20a<br>5-8-20b	<p class="mw-empty-elt"></p></td></tr>
<tr><td><p>	<b>शल्य उवाच।</b>	</p></td><td>	5-8-21x	<p class="mw-empty-elt"></p></td></tr>
<tr><td><p>	गच्छ दुर्योधन पुरं स्वकमेव नरर्षभ ।<br>अहं गमिष्ये द्रुष्टुं वै युधिष्ठिरमरिंदमम् ।।	</p></td><td>	5-8-21a<br>5-8-21b	<p class="mw-empty-elt"></p></td></tr>
<tr><td><p>	दृष्ट्वा युधिष्ठिरं राजन्क्षिप्रमेष्ये नराधिप ।<br>अवश्यं चापि द्रष्टव्यः पाण्डवः पुरुषर्षभः ।।	</p></td><td>	5-8-22a<br>5-8-22b	<p class="mw-empty-elt"></p></td></tr>
<tr><td><p>	<b>दुर्योधन उवाच।</b>	</p></td><td>	5-8-23x	<p class="mw-empty-elt"></p></td></tr>
<tr><td><p>	क्षिप्रामागम्यतां राजन्पाण्डवं वीक्ष्य पार्थिव ।<br>त्वय्यधीनाः स्म राजेन्द्र वरदानं स्मरस्व नः ।।	</p></td><td>	5-8-23a<br>5-8-23b	<p class="mw-empty-elt"></p></td></tr>
<tr><td><p>	<b>शल्य उवाच।</b>	</p></td><td>	5-8-24x	<p class="mw-empty-elt"></p></td></tr>
<tr><td><p>	क्षिप्रमेष्यामि भद्रं ते गच्छस्व स्वपुरं नृप।<br>` दृष्ट्वा तु पाण्डवान्राजन्न मिथ्या कर्तुमुत्सहे ।।	</p></td><td>	5-8-24a<br>5-8-24b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-8-25x	<p class="mw-empty-elt"></p></td></tr>
<tr><td><p>	पर्यष्वजेतामन्योन्यं शल्यदुर्योधनावुभौ ।।	</p></td><td>	5-8-25a	<p class="mw-empty-elt"></p></td></tr>
<tr><td><p>	स तथा शल्यमामन्त्र्य पुरायात्स्वकं पुरम्।<br>शल्यो जगाम कौन्तेयानाख्यातुं कर्म तस्य तत् ।।	</p></td><td>	5-8-26a<br>5-8-26b	<p class="mw-empty-elt"></p></td></tr>
<tr><td><p>	उपप्लाव्यं स गत्वा तु स्कन्धावारं प्रविश्य च।<br>पाण्डवानथ तान्सर्वाञ्शल्यस्तत्र ददर्श ह ।।	</p></td><td>	5-8-27a<br>5-8-27b	<p class="mw-empty-elt"></p></td></tr>
<tr><td><p>	चिरात्तु दृष्ट्वा राजानं मातुलं समितिञ्जयम्।<br>आसनेभ्यः समुत्पेतुः सर्वे सहयुधिष्ठिराः ।।	</p></td><td>	5-8-28a<br>5-8-28b	<p class="mw-empty-elt"></p></td></tr>
<tr><td><p>	तथा भीमार्जुनौ हृष्टौ स्वस्त्रीयौ च यमावुभौ ।<br>द्रौपदी च सुभद्रा च अभिमन्युश्च भारत ।।	</p></td><td>	5-8-29a<br>5-8-29b	<p class="mw-empty-elt"></p></td></tr>
<tr><td><p>	समेत्य च महापाहुं शल्यं पाण्डुसुतस्तदा ।<br>पाद्यमर्घ्यं च गां चैव प्रतिग्राह्य पुरोधसा ।।	</p></td><td>	5-8-30a<br>5-8-30b	<p class="mw-empty-elt"></p></td></tr>
<tr><td><p>	कताञ्जलिरदीनात्मा धर्मात्मा शल्यमब्रवीत्।<br>स्वागतं तेऽस्तु वै राजन्नेतदासनमास्यताम् ।।	</p></td><td>	5-8-31a<br>5-8-31b	<p class="mw-empty-elt"></p></td></tr>
<tr><td><p>	ततो न्यषीदच्छल्यश्च काञ्चने परमासने ।<br>तत्र पाद्यथार्घ्यं च न्यवेदयत पाण्डवः ।।	</p></td><td>	5-8-32a<br>5-8-32b	<p class="mw-empty-elt"></p></td></tr>
<tr><td><p>	<b>शल्य उवाच।</b>	</p></td><td>	5-8-33x	<p class="mw-empty-elt"></p></td></tr>
<tr><td><p>	दुःखस्यैतस्य महतो धार्तराष्ट्रकृतस्य वै।<br>अवाप्स्यसि फलं राजन्हत्वा शत्रून्परन्तप ।।	</p></td><td>	5-8-33a<br>5-8-33b	<p class="mw-empty-elt"></p></td></tr>
<tr><td><p>	विदितं ते महाराज लोकतन्त्रं नराधिप ।<br>तस्माल्लोककृतं किञ्चित्तव तात न विद्यते ।।	</p></td><td>	5-8-34a<br>5-8-34b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-8-35x	<p class="mw-empty-elt"></p></td></tr>
<tr><td><p>	निवेद्य चार्घ्यं विधिवन्मद्रराजाय भारत।<br>कुशलं पाण्डवोऽपृच्छच्छल्यं सर्वसुखावहम् ।।	</p></td><td>	5-8-35a<br>5-8-35b	<p class="mw-empty-elt"></p></td></tr>
<tr><td><p>	स तैः परिवृतः सर्वैः पाण्डवैर्धर्मचारिभिः ।<br>आसने चोपविष्टः स शल्यः पार्थमथाब्रवीत् ।।	</p></td><td>	5-8-36a<br>5-8-36b	<p class="mw-empty-elt"></p></td></tr>
<tr><td><p>	<b>शल्य उवाच।</b>	</p></td><td>	5-8-37x	<p class="mw-empty-elt"></p></td></tr>
<tr><td><p>	कुशलं राजशार्दूल सर्वत्र कुरुनन्दन ।<br>अरण्यवासाद्दिष्ट्याऽसि विमुक्तो जयतां वर ।।	</p></td><td>	5-8-37a<br>5-8-37b	<p class="mw-empty-elt"></p></td></tr>
<tr><td><p>	दुष्करं ते कृतं राजन्निर्जने गहने वने।<br>भ्रातृभिः सह कौन्तेय कृष्णाया चानयाऽनघ ।।	</p></td><td>	5-8-38a<br>5-8-38b	<p class="mw-empty-elt"></p></td></tr>
<tr><td><p>	अज्ञातवासं घोरं च वसता दुष्करं कृतम् ।<br>दुःखमेव कुतः सौख्यं राज्यभ्रष्टस्य भारत ।।	</p></td><td>	5-8-39a<br>5-8-39b	<p class="mw-empty-elt"></p></td></tr>
<tr><td><p>	सत्ये तपसि दाने च तव बुद्धिर्युधिष्ठिर ।<br>क्षमा दमश्चाहिंसा च सत्यं चैव युधिष्ठिर ।।	</p></td><td>	5-8-40a<br>5-8-40b	<p class="mw-empty-elt"></p></td></tr>
<tr><td><p>	अद्भुतश्च पुनर्लोकस्त्वयि राजन्प्रतिष्ठितः।<br>मृदुर्वदान्यो ब्रह्मण्यो दान्तो धर्मपरायणः ।।	</p></td><td>	5-8-41a<br>5-8-41b	<p class="mw-empty-elt"></p></td></tr>
<tr><td><p>	धर्मास्ते विदिता राजन्बहवो लोकसाक्षिकाः ।<br>सर्वं जगदिदं तात विदितं ते परन्तप ।।	</p></td><td>	5-8-42a<br>5-8-42b	<p class="mw-empty-elt"></p></td></tr>
<tr><td><p>	मुदितश्च पुनर्लोकस्त्वयि राजन्प्रतिष्ठिते ।<br>दिष्ट्या कृच्छ्रमिदं राजन्पारितं भरतर्षभ ।।	</p></td><td>	5-8-43a<br>5-8-43b	<p class="mw-empty-elt"></p></td></tr>
<tr><td><p>	दिष्ट्या पश्यामि राजेन्द्र धर्मात्मानं सहानुगम्।<br>निस्तीर्णदुष्करं राजंस्त्वां धर्मनिचयं प्रभो ।।	</p></td><td>	5-8-44a<br>5-8-44b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-8-45x	<p class="mw-empty-elt"></p></td></tr>
<tr><td><p>	ततोऽस्याकथयद्राजा दुर्योधनसमागमम्।<br>तच्च शुश्रूषितं सर्वं वरदानं च भारत ।।	</p></td><td>	5-8-45a<br>5-8-45b	<p class="mw-empty-elt"></p></td></tr>
<tr><td><p>	<b>युधिष्ठिर उवाच।</b>	</p></td><td>	5-8-46x	<p class="mw-empty-elt"></p></td></tr>
<tr><td><p>	सुकृतं ते कृतं राजन्प्रहृष्टेनान्तरात्मना ।<br>दुर्योधनस्य यद्वीर त्वया वाचा प्रतिश्रुतम् ।।	</p></td><td>	5-8-46a<br>5-8-46b	<p class="mw-empty-elt"></p></td></tr>
<tr><td><p>	एकं त्विच्छामि भद्रं ते क्रियमाणं महीपते ।<br>राजन्नकर्तव्यमपि कर्तुमर्हसि सत्तम ।।	</p></td><td>	5-8-47a<br>5-8-47b	<p class="mw-empty-elt"></p></td></tr>
<tr><td><p>	मम त्ववेक्षया वीर शृणु विज्ञापयामि ते।<br>भवानिह महाराज वासुदेवसमो युधि ।।	</p></td><td>	5-8-48a<br>5-8-48b	<p class="mw-empty-elt"></p></td></tr>
<tr><td><p>	कर्णार्जुनाभ्यां संप्राप्ते द्वैरथे राजसत्तम ।<br>कर्णस्य भवता कार्यं सारथ्यं नात्र संशयः ।।	</p></td><td>	5-8-49a<br>5-8-49b	<p class="mw-empty-elt"></p></td></tr>

<tr><td><p>	तत्र पाल्योऽर्जुनो राजन्यदि मत्प्रियमिच्छसि।<br>तेजोवधश्च ते कार्यः सौतेरस्मञ्जयावह्नः ।<br>अकर्तव्यमपि ह्येतत्कर्मुमर्हसि मातुल ।।	</p></td><td>	5-8-50a<br>5-8-50b<br>5-8-50c	<p class="mw-empty-elt"></p></td></tr>
<tr><td><p>	<b>शल्य उवाच।</b>	</p></td><td>	5-8-51x	<p class="mw-empty-elt"></p></td></tr>
<tr><td><p>	श्रृणु पाण्डव भद्रं ते यद्ब्रवीषि महात्मनः ।<br>तेजोवधनिमित्तं मां सूतपुत्रस्य सङ्गमे ।।	</p></td><td>	5-8-51a<br>5-8-51b	<p class="mw-empty-elt"></p></td></tr>
<tr><td><p>	अहं तस्य भविष्यामि सङ्घ्रामे सारथिर्ध्रुवम्।<br>वासुदेवेन हि समं नित्यं मां सोऽभिमन्यतो ।।	</p></td><td>	5-8-52a<br>5-8-52b	<p class="mw-empty-elt"></p></td></tr>
<tr><td><p>	तस्याहं कुरुशार्दूल प्रतीपमहितं वचः।<br>ध्रुवं संकथयिष्यामि योद्धुकामस्य संयुगे ।।	</p></td><td>	5-8-53a<br>5-8-53b	<p class="mw-empty-elt"></p></td></tr>
<tr><td><p>	यथा स हृतदर्पश्च हृततेजाश्च पाण्डव ।<br>भविष्यति सुखं हन्तुं सत्यमेतद्ब्रवीमि ते ।।	</p></td><td>	5-8-54a<br>5-8-54b	<p class="mw-empty-elt"></p></td></tr>
<tr><td><p>	एवमेतत्करिष्यामि यथा तात त्वमात्थ माम्।<br>यच्चान्यदपि शक्ष्यामि तत्करिष्यामि ते प्रियम् ।।	</p></td><td>	5-8-55a<br>5-8-55b	<p class="mw-empty-elt"></p></td></tr>
<tr><td><p>	यच्च दुःखं त्वया प्राप्तं द्यूते वै कृष्णया सह।<br>परुषाणि च वाक्यानि सूतपुत्रकृतानि वै ।।	</p></td><td>	5-8-56a<br>5-8-56b	<p class="mw-empty-elt"></p></td></tr>
<tr><td><p>	जटासुरात्परिक्लेशः कीचकाच्च महाद्युते।<br>द्रौपद्याऽधिगतं सर्वं दमयन्त्या यथाऽशुभम् ।।	</p></td><td>	5-8-57a<br>5-8-57b	<p class="mw-empty-elt"></p></td></tr>
<tr><td><p>	सर्वं दुःखमिदं वीर सुखोदर्कं भविष्यति।<br>नात्र मन्युस्त्वया कार्यो विधिर्हि बलवत्तरः ।।	</p></td><td>	5-8-58a<br>5-8-58b	<p class="mw-empty-elt"></p></td></tr>
<tr><td><p>	दुःखानि हि महात्मानः प्राप्नुवन्ति युधिष्ठिर।<br>देवैरपि हि दुःखानि प्राप्तानि जगतीपते ।।	</p></td><td>	5-8-59a<br>5-8-59b	<p class="mw-empty-elt"></p></td></tr>
<tr><td><p>	इन्द्रेण श्रूयते राजन्सभार्येण महात्मना ।<br>अनुभूतं महद्दुःखं देवराजेन भारत ।।	</p></td><td>	5-8-60a<br>5-8-60b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>सेनोद्योगपर्वणि अष्टमोऽध्यायः ।।	</p></td><td>		<p class="mw-empty-elt"></p></td></tr></tbody>