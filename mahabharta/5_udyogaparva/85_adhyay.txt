				
<tbody><tr><td><p>	<b>वैशंपायन उवाच।</b>	</p></td><td>	5-85-1x	<p class="mw-empty-elt"></p></td></tr>
<tr><td><p>	तदा दूतैः समाज्ञाय आयान्तं मधुसूदनम्।<br>धृतराष्ट्रोऽब्रवीद्भीष्ममर्चयित्वा महाभुजम् ।।	</p></td><td>	5-85-1a<br>5-85-1b	<p class="mw-empty-elt"></p></td></tr>
<tr><td><p>	द्रोणं च सञ्जयं चैव विदुरं च महामतिम् ।<br>दुर्योदनं सहामात्यं हृष्टरोमाऽब्रवीदिदम् ।।	</p></td><td>	5-85-2a<br>5-85-2b	<p class="mw-empty-elt"></p></td></tr>
<tr><td><p>	अद्भुतं महादाश्चर्यं श्रूयते कुरुनन्दन ।<br>स्त्रियो बालाश्च वृद्धाश्च कथयन्ति गृहेगृहे ।।	</p></td><td>	5-85-3a<br>5-85-3b	<p class="mw-empty-elt"></p></td></tr>
<tr><td><p>	सत्कृत्याचक्षते चान्ये तथैवान्ये समागताः ।<br>पृथग्वादाश्च वर्तन्ते चत्वरेषु सभासु च ।।	</p></td><td>	5-85-4a<br>5-85-4b	<p class="mw-empty-elt"></p></td></tr>
<tr><td><p>	उपायास्यति दाशार्हः पाण्डवार्थे पराक्रमी ।<br>स नो मान्यश्च पूज्यश्च सर्वथा मधुसूदनः ।।	</p></td><td>	5-85-5a<br>5-85-5b	<p class="mw-empty-elt"></p></td></tr>
<tr><td><p>	तस्मिन्हि यात्रा लोकस्य भूतानामीश्वरोऽहि सः।<br>तस्मिन्धृतिश्च वीर्यं च प्रज्ञा चौजश्च माधवे ।।	</p></td><td>	5-85-6a<br>5-85-6b	<p class="mw-empty-elt"></p></td></tr>
<tr><td><p>	स मान्यतां नरश्रेष्ठः स हि धर्मः सनातनः ।<br>पूजितो हि सुखाय स्यादसुखः स्यादपूजितः ।।	</p></td><td>	5-85-7a<br>5-85-7b	<p class="mw-empty-elt"></p></td></tr>
<tr><td><p>	स चेत्तुप्यति दाशार्ह उपचरैररिन्दमः ।<br>कृष्णात्सर्वानभिप्रायान्प्राप्स्यामः सर्वराजसु ।।	</p></td><td>	5-85-8a<br>5-85-8b	<p class="mw-empty-elt"></p></td></tr>
<tr><td><p>	तस्य पूजार्थमद्यैव संविधस्त्व परन्तप ।<br>सभाः पथि विधीयन्तां सर्वकामसमन्विताः ।।	</p></td><td>	5-85-9a<br>5-85-9b	<p class="mw-empty-elt"></p></td></tr>
<tr><td><p>	यथा प्रीतिर्महाबाहो त्वयि जायेत तस्य वै ।<br>तथा कुरुष्व गान्धारे कथं वा भीष्म मन्यसे ।।	</p></td><td>	5-85-10a<br>5-85-10b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-85-11x	<p class="mw-empty-elt"></p></td></tr>
<tr><td><p>	ततो भीष्मादयः सर्वे धृतराष्ट्रं जनाधिपम्।<br>ऊचुःक परममित्येवं पूजयन्तोऽस्य तद्वचः ।।	</p></td><td>	5-85-11a<br>5-85-11b	<p class="mw-empty-elt"></p></td></tr>
<tr><td><p>	तेषामनुमतं ज्ञात्वा राजा दुर्योधनस्तदा।<br>सभावास्तूनि रम्याणि प्रदेष्टुमुपचक्रमे ।।	</p></td><td>	5-85-12a<br>5-85-12b	<p class="mw-empty-elt"></p></td></tr>
<tr><td><p>	ततो देशेषु देशेषु रमणीयेषु भागशः ।<br>सर्वरत्नसमाकीर्णाः सभाश्चक्रुरनेकशः ।।	</p></td><td>	5-85-13a<br>5-85-13b	<p class="mw-empty-elt"></p></td></tr>
<tr><td><p>	आसनानि विचित्राणि युतानि विविधैर्गुणैः ।<br>स्त्रियो गन्धानलङ्कानारान्सूक्ष्माणि वसनानि च ।।	</p></td><td>	5-85-14a<br>5-85-14b	<p class="mw-empty-elt"></p></td></tr>
<tr><td><p>	गुणवन्त्यन्नपानानि भोज्यानि विविधानि च।<br>माल्यानि च सुगन्धीनि तानि राजा ददौ ततः ।।	</p></td><td>	5-85-15a<br>5-85-15b	<p class="mw-empty-elt"></p></td></tr>
<tr><td><p>	विशेवतश्च वासार्थं सभां ग्रामे वृकस्थले।<br>विदधे कौरवो राजा बहुरत्नां मनोरमाम् ।।	</p></td><td>	5-85-16a<br>5-85-16b	<p class="mw-empty-elt"></p></td></tr>
<tr><td><p>	एतद्विधाय वै सर्वं देवार्हमतिमानुषम् ।<br>आचख्यौ धृतराष्ट्राय राजा दुर्योधनस्तदा ।।	</p></td><td>	5-85-17a<br>5-85-17b	<p class="mw-empty-elt"></p></td></tr>
<tr><td><p>	ताः सभाः केशवः सर्वा रत्नानि विविधानि च।<br>असमीक्ष्यैव दाशार्ह उपायात्कुरुसद्म तत् ।।	</p></td><td>	5-85-18a<br>5-85-18b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि पञ्चशीतितमोऽध्यायः ।।	</p></td><td>		<p class="mw-empty-elt"></p></td></tr>
</tbody>