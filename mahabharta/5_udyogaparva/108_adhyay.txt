				
<tbody><tr><td><p>	<b>सुपर्ण उवाच।</b>	</p></td><td>	5-108-1x	<p class="mw-empty-elt"></p></td></tr>
<tr><td><p>	अनुशिष्टोऽस्मि देवेन गालव ज्ञानयोनिना।<br>ब्रूहि कामं तु कां यामि द्रष्टुं प्रथममो दिशम् ।।	</p></td><td>	5-108-1a<br>5-108-1b	<p class="mw-empty-elt"></p></td></tr>
<tr><td><p>	पूर्वां वा दक्षिणां वाहमथवा पश्चिमां दिशम्।<br>उत्तरां वा द्विजश्रेष्ठ कुतो गच्छामि गालव ।।	</p></td><td>	5-108-2a<br>5-108-2b	<p class="mw-empty-elt"></p></td></tr>
<tr><td><p>	यस्यामुदयते पूर्वं सर्वलोकप्रभावनः ।<br>सविता यत्र सन्ध्यायां साध्यानां वर्तते तपः ।।	</p></td><td>	5-108-3a<br>5-108-3b	<p class="mw-empty-elt"></p></td></tr>
<tr><td><p>	यस्यां पूर्वं मतिर्जाता यया व्याप्तमिदं जगत्।<br>चक्षुषी यत्र धर्मस्य यत्र चैष प्रतिष्ठितः ।।	</p></td><td>	5-108-4a<br>5-108-4b	<p class="mw-empty-elt"></p></td></tr>
<tr><td><p>	कृतं यतो हुतं हव्यं सर्पते सर्वतोदिशम् ।।<br>एतद्‌द्वारं द्विजश्रेष्ठ दिवसस्य तथाऽध्वनः ।।	</p></td><td>	5-108-5a<br>5-108-5b	<p class="mw-empty-elt"></p></td></tr>
<tr><td><p>	अत्र पूर्वं प्रसूता वै दाक्षायण्यः प्रजाः स्त्रियः ।<br>यस्यां दिशि प्रवृद्धाश्च कश्यपस्यात्मसंभवाः ।।	</p></td><td>	5-108-6a<br>5-108-6b	<p class="mw-empty-elt"></p></td></tr>
<tr><td><p>	अदोमूला सुराणां श्रीर्यत्र शक्रोऽभ्यषिच्यत।<br>सुरराज्येन विप्रर्षे देवैश्चात्र तपश्चितम् ।।	</p></td><td>	5-108-7a<br>5-108-7b	<p class="mw-empty-elt"></p></td></tr>
<tr><td><p>	एतस्मात्कारणाद्ब्रह्मन्पूर्वेत्येषा दिगुच्यते।<br>यस्मात्पूर्वतरे काले पूर्वमेवावृतासुरैः ।।	</p></td><td>	5-108-8a<br>5-108-8b	<p class="mw-empty-elt"></p></td></tr>
<tr><td><p>	अत एव च सर्वेषां पूर्वामाशां प्रचक्षते ।<br>पूर्वं सर्वाणि कार्याणि दैवानि सुखमीप्सता ।।	</p></td><td>	5-108-9a<br>5-108-9b	<p class="mw-empty-elt"></p></td></tr>
<tr><td><p>	अत्र वेदाञ्जगौ पूर्वं भगवाँल्लोकभावनः ।<br>अत्रैवोक्ता सवित्रासीत्सावित्री ब्रह्मवादिषु ।।	</p></td><td>	5-108-10a<br>5-108-10b	<p class="mw-empty-elt"></p></td></tr>
<tr><td><p>	अत्र दत्तानि सूर्येण यजूंषि द्विजसत्तम ।<br>अत्र लब्धवरः सोमः सुरैः क्रतुषु पीयते ।।	</p></td><td>	5-108-11a<br>5-108-11b	<p class="mw-empty-elt"></p></td></tr>
<tr><td><p>	अत्र तृप्ता हुतवहाः स्वां योनिमुपभुञ्जते ।<br>अत्र पातालमाश्रित्य वरुणः श्रियमाप च ।।	</p></td><td>	5-108-12a<br>5-108-12b	<p class="mw-empty-elt"></p></td></tr>
<tr><td><p>	अत्र पूर्वं वसिष्ठस्य पौराणस्य द्विजर्षभ ।<br>सूतिश्चैव प्रतिष्ठा च निधनं च प्रकाशते ।।	</p></td><td>	5-108-13a<br>5-108-13b	<p class="mw-empty-elt"></p></td></tr>
<tr><td><p>	ओङ्कारस्यात्र जायन्ते सृतयो दशतीर्दश ।<br>पिबन्ति मुनयो यत्र हविर्धूमं स्म धूमपाः ।।	</p></td><td>	5-108-14a<br>5-108-14b	<p class="mw-empty-elt"></p></td></tr>
<tr><td><p>	प्रोक्षिता यत्र बहवो वराहाद्या मृगा वने।<br>शक्रेण यज्ञभागार्थे दैवतेषु प्रकल्पिताः ।।	</p></td><td>	5-108-15a<br>5-108-15b	<p class="mw-empty-elt"></p></td></tr>
<tr><td><p>	अत्राहिताः कृतघ्नाश्च मानुषाश्चासुराश्च ये।<br>उदयंस्तान्हि सर्वान्वै क्रोधाद्धन्ति विभावसुः ।।	</p></td><td>	5-108-16a<br>5-108-16b	<p class="mw-empty-elt"></p></td></tr>
<tr><td><p>	एतद्द्वारं त्रिलोकस्य स्वर्गस्य च सुखस्य च।<br>एष पूर्वो दिशां भागो विशावोऽत्र यदीच्छसि ।।	</p></td><td>	5-108-17a<br>5-108-17b	<p class="mw-empty-elt"></p></td></tr>
<tr><td><p>	प्रियं कार्यं हि मे तस्य यस्यास्मि वचने स्थितः।<br>ब्रूहि गालव यास्यामि शृणु चाप्यपरां दिशम् ।।	</p></td><td>	5-108-18a<br>5-108-18b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि अष्टाधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>