				
<tbody><tr><td><p>	<b>राम उवाच।</b>	</p></td><td>	5-186-1x	<p class="mw-empty-elt"></p></td></tr>
<tr><td><p>	प्रत्यक्षमेतल्लोकानां सर्वेषामेव भामिनि ।<br>यथाशक्त्या मया युद्धं कृतं वै पौरुषं परम् ।।	</p></td><td>	5-186-1a<br>5-186-1b	<p class="mw-empty-elt"></p></td></tr>
<tr><td><p>	न चैवमपि शक्नोमि भीष्मं शस्त्रभृतां वरम् ।<br>विशेषयितुमत्यर्थमुत्तमास्त्राणि दर्शयन् ।।	</p></td><td>	5-186-2a<br>5-186-2b	<p class="mw-empty-elt"></p></td></tr>
<tr><td><p>	एषा मे परमा शक्तिरेतन्मे परमं बलम् ।<br>यथेष्टं गम्यतां भद्रे किमन्यद्वा करोमि ते ।।	</p></td><td>	5-186-3a<br>5-186-3b	<p class="mw-empty-elt"></p></td></tr>
<tr><td><p>	भीष्ममेव प्रपद्यस्व न तेऽन्या विद्यते गतिः ।<br>निर्जितो ह्यस्मि भीष्मेण महास्त्राणि प्रमुञ्चता ।।	</p></td><td>	5-186-4a<br>5-186-4b	<p class="mw-empty-elt"></p></td></tr>
<tr><td><p>	एवमुक्त्वा ततो रामो विनिःश्वस्य महामनाः ।<br>तूष्मीमासीत्ततः कनक्या प्रोवाच भृगुनन्दनम् ।।	</p></td><td>	5-186-5a<br>5-186-5b	<p class="mw-empty-elt"></p></td></tr>
<tr><td><p>	भगवन्नेवमेवैतद्यथाऽऽह भगवांस्तथा ।<br>अजेयो युधि भीष्मोऽयमपि देवैरुदारधीः ।।	</p></td><td>	5-186-6a<br>5-186-6b	<p class="mw-empty-elt"></p></td></tr>
<tr><td><p>	यथाशक्ति यथोत्साहं मम कार्यं कृतं त्वया ।<br>अनिवार्यं रणे वीर्यमस्त्राणि विविधानि च ।।	</p></td><td>	5-186-7a<br>5-186-7b	<p class="mw-empty-elt"></p></td></tr>
<tr><td><p>	ने चैव शक्यते युद्धे विशेषयितुमन्ततः ।<br>न चाहमेनं यास्यामि पुनर्भीष्मं कथंचन ।।	</p></td><td>	5-186-8a<br>5-186-8b	<p class="mw-empty-elt"></p></td></tr>
<tr><td><p>	गमिष्यामि तु तत्राहं यत्र भीष्मं तपोधन ।<br>समरे पातयिष्यामि स्वयमेव भृगूद्वह ।।	</p></td><td>	5-186-9a<br>5-186-9b	<p class="mw-empty-elt"></p></td></tr>
<tr><td><p>	एवमुक्त्वा ययौ कन्या रोषव्याकुललोचना ।<br>तापस्ये धृतसंकल्पा सा मे चिन्तयती वधम् ।।	</p></td><td>	5-186-10a<br>5-186-10b	<p class="mw-empty-elt"></p></td></tr>
<tr><td><p>	ततो महेन्द्रं सहितैरमुनिभिर्भृगुसत्तमः ।<br>यथाऽऽगतं तथा सोऽगन्मामुपामन्त्र्य भारत ।।	</p></td><td>	5-186-11a<br>5-186-11b	<p class="mw-empty-elt"></p></td></tr>
<tr><td><p>	ततो रथं समारुह्य स्तूयमानो द्विजातिभिः ।<br>प्रविश्य नगरं मात्रे सत्यवत्यै न्यवेदयम् ।।	</p></td><td>	5-186-12a<br>5-186-12b	<p class="mw-empty-elt"></p></td></tr>
<tr><td><p>	यथावृत्तं महाराज सा च मां प्रत्यनन्दत।<br>पुरुषांश्चादिशं प्राज्ञान्कन्यावृत्तान्तकर्मणि ।।	</p></td><td>	5-186-13a<br>5-186-13b	<p class="mw-empty-elt"></p></td></tr>
<tr><td><p>	दिवसे दिवसे ह्यस्या गतिजल्पितचेष्टितम् ।<br>प्रत्याहरंश्च मे युक्ताः स्थिताः प्रियहिते सदा ।।	</p></td><td>	5-186-14a<br>5-186-14b	<p class="mw-empty-elt"></p></td></tr>
<tr><td><p>	यदैव हि वनं प्रायात्सा कन्या तपसे धृता।<br>तदैव व्यथितो दीनो गतचेता इवाभवम् ।।	</p></td><td>	5-186-15a<br>5-186-15b	<p class="mw-empty-elt"></p></td></tr>
<tr><td><p>	न हि मां क्षत्रियः कश्चिद्वीर्येण व्यजयद्युधि ।<br>ऋते ब्रह्मविदस्तात तपसा संशितव्रतात् ।।	</p></td><td>	5-186-16a<br>5-186-16b	<p class="mw-empty-elt"></p></td></tr>
<tr><td><p>	अपि चैतन्मया राजन्नारदेऽपि निवेदितम् ।<br>व्यासे चैव तथा कार्यं तौ चोभौ मामवोचताम् ।।	</p></td><td>	5-186-17a<br>5-186-17b	<p class="mw-empty-elt"></p></td></tr>
<tr><td><p>	न विषादस्त्वया कार्यो भीष्म काशिसुतां प्रति।<br>दैवं पुरुषकारेण को निवर्तितुमुत्सहेत् ।।	</p></td><td>	5-186-18a<br>5-186-18b	<p class="mw-empty-elt"></p></td></tr>
<tr><td><p>	सा कन्या तु महाराज प्रविश्याश्रममण्डलम् ।<br>यमुनातीरमाश्रित्य तपस्तेपेऽतिमानुषम् ।।	</p></td><td>	5-186-19a<br>5-186-19b	<p class="mw-empty-elt"></p></td></tr>
<tr><td><p>	निराहारा कृशा रूक्षा जटिला मलपङ्किनी ।<br>षण्मासान्वायुभक्षा च स्थाणुभूता तपोधना ।।	</p></td><td>	5-186-20a<br>5-186-20b	<p class="mw-empty-elt"></p></td></tr>
<tr><td><p>	यमुनाजलमाश्रित्य संवत्सरमथाऽपरम् ।<br>उदवासं निराहारा पारयामास भामिनी ।।	</p></td><td>	5-186-21a<br>5-186-21b	<p class="mw-empty-elt"></p></td></tr>
<tr><td><p>	शीर्णपर्णेन चैकेन पारयामास सा परम् ।<br>संवत्सरं तीव्रकोपा पादाङ्गुष्ठाग्रधिष्ठिता ।।	</p></td><td>	5-186-22a<br>5-186-22b	<p class="mw-empty-elt"></p></td></tr>
<tr><td><p>	एवं द्वादश वर्षाणि तापयामास रोदसी ।<br>निवर्त्यमानापि च सा ज्ञातिभिर्नैव शक्यते ।।	</p></td><td>	5-186-23a<br>5-186-23b	<p class="mw-empty-elt"></p></td></tr>
<tr><td><p>	ततोऽगमद्वत्सभूमिं सिद्धचारणसेविताम् ।<br>आश्रमं पुण्यशीलानां तापसानां महात्मनाम् ।।	</p></td><td>	5-186-24a<br>5-186-24b	<p class="mw-empty-elt"></p></td></tr>
<tr><td><p>	तत्र पुण्येषु तीर्थेषु साऽऽप्लुताङ्गी दिवानिशम् ।<br>व्यचरत्काशिकन्या सा यथाकामविचारिणी ।।	</p></td><td>	5-186-25a<br>5-186-25b	<p class="mw-empty-elt"></p></td></tr>
<tr><td><p>	नन्दाश्रमे महाराज तथोलूकाश्रमे शुभे ।<br>च्यवनस्याश्रमे चैव ब्रह्मणः स्थान एव च ।।	</p></td><td>	5-186-26a<br>5-186-26b	<p class="mw-empty-elt"></p></td></tr>
<tr><td><p>	त्रयागे देवयजने देवारण्येषु चैव ह ।<br>भोगवत्यां महाराज कौशिकस्याश्रमे तथा ।।	</p></td><td>	5-186-27a<br>5-186-27b	<p class="mw-empty-elt"></p></td></tr>
<tr><td><p>	माण्डव्यस्याश्रमे राजन्दिलीपस्याश्रमे तथा ।<br>रामह्रदे च कौरव्य पैलगर्गस्य चाश्रमे ।।	</p></td><td>	5-186-28a<br>5-186-28b	<p class="mw-empty-elt"></p></td></tr>
<tr><td><p>	एतेषु तीर्थेषु तदा काशिकन्या विशांपते ।<br>आप्लावयत गात्राणि व्रतमास्थाय दुष्करम् ।।	</p></td><td>	5-186-29a<br>5-186-29b	<p class="mw-empty-elt"></p></td></tr>
<tr><td><p>	तामब्रवीच्च कौरव्य मम माता जले स्थिता ।<br>किमर्थं क्लिश्यसे भद्रे तथ्यमेव वदस्व मे ।।	</p></td><td>	5-186-30a<br>5-186-30b	<p class="mw-empty-elt"></p></td></tr>
<tr><td><p>	सैनामथाब्रवीद्राजन्कृताञ्जलिरनिन्दिता<br>भीष्मेण समरे रामो निर्जितश्चारुलोचनि ।।	</p></td><td>	5-186-31a<br>5-186-31b	<p class="mw-empty-elt"></p></td></tr>
<tr><td><p>	कोऽन्यस्तमुत्सहेञ्जेतुमुद्यतेषुं महीपतिः ।<br>साहं भीष्मविनाशाय तपस्तप्स्ये सुदारुणम् ।।	</p></td><td>	5-186-32a<br>5-186-32b	<p class="mw-empty-elt"></p></td></tr>
<tr><td><p>	विचरामि महीं देवि यथा हन्यामहं नृपम् ।<br>एतद्व्रतफलं देवि परमस्मिन्यथा हि मे ।।	</p></td><td>	5-186-33a<br>5-186-33b	<p class="mw-empty-elt"></p></td></tr>
<tr><td><p>	ततोऽब्रवीत्सागरगा जिह्मं चरसि भामिनि।<br>नैष कामोऽनवद्याङ्गि शक्यः प्राप्तुं त्वयाऽबले ।।	</p></td><td>	5-186-34a<br>5-186-34b	<p class="mw-empty-elt"></p></td></tr>
<tr><td><p>	यदि भीष्मविनाशाय काश्ये चरसि वै व्रतम्।<br>व्रतस्था च शरीरं त्वं यदि नाम विमोक्ष्यसि ।।	</p></td><td>	5-186-35a<br>5-186-35b	<p class="mw-empty-elt"></p></td></tr>
<tr><td><p>	नदी भविष्यसि शुभे कुटिला वार्षिकोदका।<br>दुस्तीर्था न तु विज्ञेया वार्षिकी नाष्टमासिकी ।।	</p></td><td>	5-186-36a<br>5-186-36b	<p class="mw-empty-elt"></p></td></tr>
<tr><td><p>	भीमग्राहवती घोरा सर्वभूतभयंकरी ।<br>एवमुक्त्वा ततो राजन्काशिकन्यां न्यवर्तत ।।	</p></td><td>	5-186-37a<br>5-186-37b	<p class="mw-empty-elt"></p></td></tr>

<tr><td><p>	माता मम महाभागा स्मयमानेव भामिनी ।<br>कदाचिदष्टमे मासि कदाचिद्दशमे तथा।<br>न प्राश्नीतोदकमपि पुनः सा वरवर्णिनी ।।	</p></td><td>	5-186-38a<br>5-186-38b<br>5-186-38c	<p class="mw-empty-elt"></p></td></tr>
<tr><td><p>	सा वत्सभूमिं कौरव्य तीर्थलोभात्ततस्ततः ।<br>पतिता परिधावन्ती पुनः काशिपतेः सुता ।।	</p></td><td>	5-186-39a<br>5-186-39b	<p class="mw-empty-elt"></p></td></tr>
<tr><td><p>	सा नदी वत्सभूम्यां तु प्रथिताम्बेति भारत ।<br>वार्षिकी ग्राहबहुला दुस्तीर्था कुटिला तथा ।।	</p></td><td>	5-186-40a<br>5-186-40b	<p class="mw-empty-elt"></p></td></tr>
<tr><td><p>	सा कन्या तपसा तेन देहार्धेन व्यजायत ।<br>नदी च राजन्वत्सेषु कन्या चैवाभवत्तदा ।।	</p></td><td>	5-186-41a<br>5-186-41b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि अम्बोपाख्यानपर्वणि <br>षडशीत्यधिकशततमोऽध्याय- ।।	</p></td><td>		<p class="mw-empty-elt"></p></td></tr>
</tbody>