				
<tbody><tr><td><p>	<b>वैशंपायन उवाच।</b>	</p></td><td>	5-138-1x	<p class="mw-empty-elt"></p></td></tr>
<tr><td><p>	कुन्त्यास्तु वचनं श्रुत्वा भीष्मद्रोणौ महारथौ।<br>दुर्योधनमिदं वाक्यमूचतुः शासनातिगम् ।।	</p></td><td>	5-138-1a<br>5-138-1b	<p class="mw-empty-elt"></p></td></tr>
<tr><td><p>	श्रुतं ते पुरुषव्याघ्र कुन्त्याः कृष्णस्य संनिधौ ।<br>वाक्यमर्थवदत्युग्रमुक्तं धर्म्यमनुत्तमम् ।।	</p></td><td>	5-138-2a<br>5-138-2b	<p class="mw-empty-elt"></p></td></tr>
<tr><td><p>	तत्करिष्यन्ति कौन्तेया वासुदेवस्य संमतम् ।<br>न हि ते जातु शाम्येरन्नृते राज्येन कौरव ।।	</p></td><td>	5-138-3a<br>5-138-3b	<p class="mw-empty-elt"></p></td></tr>
<tr><td><p>	क्लेशिता हि त्वया पार्था धर्मपाशसितास्तदा।<br>सभायां द्रौपदी चैव तैश्च तन्मर्षितं तव ।।	</p></td><td>	5-138-4a<br>5-138-4b	<p class="mw-empty-elt"></p></td></tr>
<tr><td><p>	कृतास्त्रं ह्यर्जुनं प्राप्य भीमं च कृतनिश्चयम् ।<br>गाण्डीवं चेषुधी चैव रथं च ध्वजमेव च ।।	</p></td><td>	5-138-5a<br>5-138-5b	<p class="mw-empty-elt"></p></td></tr>
<tr><td><p>	नकुलं सहदेवं च बलवीर्यसमन्वितौ ।<br>सहायं वासुदेवं च न क्षंस्यति युधिष्ठिरः ।।	</p></td><td>	5-138-6a<br>5-138-6b	<p class="mw-empty-elt"></p></td></tr>
<tr><td><p>	प्रत्यक्षं ते महाबाहो यथा पार्थेन धीमता ।<br>विराटनगरे पूर्वं सर्वे स्म युधि निर्जिताः ।।	</p></td><td>	5-138-7a<br>5-138-7b	<p class="mw-empty-elt"></p></td></tr>
<tr><td><p>	दानवा घोरकर्माणो निवातकवचा युधि।<br>रौद्रमस्त्रं समादाय दग्धा वानरकेतुना ।।	</p></td><td>	5-138-8a<br>5-138-8b	<p class="mw-empty-elt"></p></td></tr>
<tr><td><p>	कर्णप्रभृतयश्चेमे त्वं चापि कवची रथी।<br>मोक्षितो घोषयात्रायां पर्याप्तं तन्निदर्शनम् ।।	</p></td><td>	5-138-9a<br>5-138-9b	<p class="mw-empty-elt"></p></td></tr>
<tr><td><p>	प्रशाम्य भरतश्रेष्ठ भ्रातृभिः सह पाण्डवैः ।<br>रक्षेमां पृथिवीं सर्वां मृत्योर्दंष्ट्रान्तरं गताम् ।।	</p></td><td>	5-138-10a<br>5-138-10b	<p class="mw-empty-elt"></p></td></tr>
<tr><td><p>	ज्येष्ठो भ्राता धर्मशीलो वत्सलः श्लक्ष्णवाक्कविः ।<br>तं गच्छ पुरुषव्याघ्रं व्यपनीयेह किल्बिषम् ।।	</p></td><td>	5-138-11a<br>5-138-11b	<p class="mw-empty-elt"></p></td></tr>
<tr><td><p>	दृष्टश्चेत्त्वं पाण्डवेन व्यपनीतशरासनः ।<br>प्रशान्तभ्रुकुटिः श्रीमान्कृता शान्तिःकुलस्य नः।।	</p></td><td>	5-138-12a<br>5-138-12b	<p class="mw-empty-elt"></p></td></tr>
<tr><td><p>	तमभ्येत्य सहामात्यः परिष्वज्य नृपात्मजम् ।<br>अभिवादय राजानं यथापूर्वमरिन्दम ।।	</p></td><td>	5-138-13a<br>5-138-13b	<p class="mw-empty-elt"></p></td></tr>
<tr><td><p>	अभिवादयमानं त्वां पाणिभ्यां भीमपूर्वजः ।<br>प्रतिगृह्णातु सौहार्दात्कुन्तीपुत्रो युधिष्ठिरः ।।	</p></td><td>	5-138-14a<br>5-138-14b	<p class="mw-empty-elt"></p></td></tr>
<tr><td><p>	सिंहस्कन्धोरुबाहुस्त्वां वृत्तायतमहाभुजः ।<br>परिष्वजतु बाहुभ्यां भीमः प्रहरतां वरः ।।	</p></td><td>	5-138-15a<br>5-138-15b	<p class="mw-empty-elt"></p></td></tr>
<tr><td><p>	कम्बुग्रीवो गुडाकेशस्ततस्त्वां पुष्करेक्षणः ।<br>अभिवादयतां पार्थः कुन्तीपुत्रो धनञ्जयः ।।	</p></td><td>	5-138-16a<br>5-138-16b	<p class="mw-empty-elt"></p></td></tr>
<tr><td><p>	आश्विनेयौ नरव्याघ्रौ रूपेणाप्रतिमौ भुवि ।<br>तौ च त्वां गुरुवत्प्रोम्णा पूजया प्रत्युदीयताम् ।।	</p></td><td>	5-138-17a<br>5-138-17b	<p class="mw-empty-elt"></p></td></tr>
<tr><td><p>	मुञ्चन्त्वानन्दजाश्रूणि दाशार्हप्रमुखा नृपाः ।<br>संगच्छ भ्रातृभिः सार्धं मानं संत्यज्य पार्थिव ।।	</p></td><td>	5-138-18a<br>5-138-18b	<p class="mw-empty-elt"></p></td></tr>
<tr><td><p>	प्रशाधि पृथिवीं कृत्स्नां ततस्त्वं भ्रातृभिः सह ।<br>समालिङ्ग्य च हर्षेण नृपा यान्तु परस्परम् ।।	</p></td><td>	5-138-19a<br>5-138-19b	<p class="mw-empty-elt"></p></td></tr>
<tr><td><p>	अलं युद्धेन राजेन्द्र सुहृदां शृणु वारणम् ।<br>ध्रुवं विनाशो युद्धे हि क्षत्रियाणां प्रदृश्यते ।।	</p></td><td>	5-138-20a<br>5-138-20b	<p class="mw-empty-elt"></p></td></tr>
<tr><td><p>	ज्योतींषि प्रतिकूलानि दारुणा मृगपक्षिणः।<br>उत्पाता विविधा वीर दृश्यन्ते क्षत्रनाशनाः ।।	</p></td><td>	5-138-21a<br>5-138-21b	<p class="mw-empty-elt"></p></td></tr>
<tr><td><p>	विशेषत इहास्माकं निमित्तानि विनाशने।<br>उल्काभिर्हि प्रदीप्ताभिर्बाध्यते पृतना तव ।।	</p></td><td>	5-138-22a<br>5-138-22b	<p class="mw-empty-elt"></p></td></tr>
<tr><td><p>	वाहनान्यप्रहृष्टानि रुदन्तीव विशांपते।<br>गृध्रास्ते पर्युपासन्ते सैन्यानि च समन्ततः ।।	</p></td><td>	5-138-23a<br>5-138-23b	<p class="mw-empty-elt"></p></td></tr>
<tr><td><p>	नगरं न यथापूर्वं तथा राजनिवेशनम् ।<br>शिवाश्चाशिवनिर्घोषा दीप्तां सेवन्ति वै दिशं ।।	</p></td><td>	5-138-24a<br>5-138-24b	<p class="mw-empty-elt"></p></td></tr>
<tr><td><p>	कुरु वाक्यं पितुर्मातुरस्माकं च हितैषिणाम् ।<br>त्वय्यायत्तो महाबाहो शमो व्यायाम एव च ।।	</p></td><td>	5-138-25a<br>5-138-25b	<p class="mw-empty-elt"></p></td></tr>
<tr><td><p>	न चेत्करिष्यसि वचः सुहृदामरिकर्शन ।<br>तप्स्यसे वाहिनीं दृष्ट्वा पार्थबाणप्रपीडिताम् ।।	</p></td><td>	5-138-26a<br>5-138-26b	<p class="mw-empty-elt"></p></td></tr>

<tr><td><p>	भीमस्य च महानादं नदतः शुष्मिणो रणे।<br>श्रुत्वा स्मर्तासि मे वाक्यं गाण्डीवस्य च निःश्वनम् ।<br>यद्येतदपसव्यं ते वचो मम भविष्यति ।।	</p></td><td>	5-138-27a<br>5-138-27b<br>5-138-27c	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवद्यानपर्वणि <br>अष्टत्रिंशदधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>