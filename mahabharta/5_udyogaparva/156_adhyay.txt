				
<tbody><tr><td><p>	<b>वैशंपायन उवाच।</b>	</p></td><td>	5-156-1x	<p class="mw-empty-elt"></p></td></tr>
<tr><td><p>	ततः शान्तनवं भीष्मं प्राञ्जलिर्धृतराष्ट्रजः।<br>सह सर्वैर्महीपालैरिदं वचनमब्रवीत्।।	</p></td><td>	5-156-1a<br>5-156-1b	<p class="mw-empty-elt"></p></td></tr>
<tr><td><p>	ऋते सेनाप्रणेतारं पृतना सुमहत्यपि ।<br>दीर्यते युद्धमासाद्य पिपीलिकपुटं यथा ।।	</p></td><td>	5-156-2a<br>5-156-2b	<p class="mw-empty-elt"></p></td></tr>
<tr><td><p>	नहि जातु द्वयोर्बुद्धिः समा भवति कर्हिचित् ।<br>शौर्यं च वलनेतॄणां स्पर्धते च परस्परम् ।।	</p></td><td>	5-156-3a<br>5-156-3b	<p class="mw-empty-elt"></p></td></tr>
<tr><td><p>	श्रूयते च महाप्राज्ञ हैहयानमितौजसः ।<br>अभ्ययुर्ब्राह्मणाः सर्वे समुच्छ्रितकुशध्वजाः ।।	</p></td><td>	5-156-4a<br>5-156-4b	<p class="mw-empty-elt"></p></td></tr>
<tr><td><p>	तानभ्ययुस्तदा वैश्याः शूद्राश्चैव पितामह ।<br>एकतस्तु त्रयो वर्णा एकतः क्षत्रियर्षभाः ।।	</p></td><td>	5-156-5a<br>5-156-5b	<p class="mw-empty-elt"></p></td></tr>
<tr><td><p>	ते स्म युद्धे प्रभज्यन्ते त्रयो वर्णाः पुनः पुनः ।<br>क्षत्रियाश्च जयन्त्येव बहुलं चैकतो बलम् ।।	</p></td><td>	5-156-6a<br>5-156-6b	<p class="mw-empty-elt"></p></td></tr>
<tr><td><p>	ततस्ते क्षत्रियानेव पप्रच्छुर्द्विचसत्तमाः ।<br>तेभ्यः शशंसुर्धर्मज्ञा याथातथ्यं पितामह ।।	</p></td><td>	5-156-7a<br>5-156-7b	<p class="mw-empty-elt"></p></td></tr>
<tr><td><p>	वयमेकस्य श्रृणुमो महाबुद्धिमतो रणे ।<br>भवन्तस्तु पृथक्सर्वे स्वबुद्धिवशवर्तिनः ।।	</p></td><td>	5-156-8a<br>5-156-8b	<p class="mw-empty-elt"></p></td></tr>
<tr><td><p>	ततस्ते ब्राह्मणाश्चक्रुरेकं सेनापतिं द्विजम्।<br>नये सुकुशलं शूरमजयन्क्षत्रियांस्ततः ।।	</p></td><td>	5-156-9a<br>5-156-9b	<p class="mw-empty-elt"></p></td></tr>
<tr><td><p>	एवं ये कुशलं शूरं हितेप्सितमकल्पषम्।<br>सेनापतिं प्रकुर्वन्ति ते जयन्ति रणे रिपून् ।।	</p></td><td>	5-156-10a<br>5-156-10b	<p class="mw-empty-elt"></p></td></tr>
<tr><td><p>	भवानुशनसा तुल्यो हितैषी च सदा मम।<br>असंहार्थः स्थितो धर्मे स नः सेनापतिर्भव ।।	</p></td><td>	5-156-11a<br>5-156-11b	<p class="mw-empty-elt"></p></td></tr>
<tr><td><p>	रश्मीवतामिवादित्यो वीरुधामिव चन्द्रमाः ।<br>कुबेर इव यक्षाणां देवानामिव वासवः ।।	</p></td><td>	5-156-12a<br>5-156-12b	<p class="mw-empty-elt"></p></td></tr>
<tr><td><p>	पर्वतानां यथा मेरुः सुपर्णः पक्षिणां यथा।<br>कुमार इव देवानां वसूनामिव हव्यवाट् ।।	</p></td><td>	5-156-13a<br>5-156-13b	<p class="mw-empty-elt"></p></td></tr>
<tr><td><p>	भवता हि वयं गुप्ताः शत्रेणेव दिवौकसः ।<br>अनाधृष्या भविष्यामस्त्रिदशानामपि ध्रुवम् ।।	</p></td><td>	5-156-14a<br>5-156-14b	<p class="mw-empty-elt"></p></td></tr>
<tr><td><p>	प्रयातु नो भवानग्रे देवानामिव पावकिः ।<br>वयं त्वामनुयास्यामः सौरभेया इवर्षभम् ।।	</p></td><td>	5-156-15a<br>5-156-15b	<p class="mw-empty-elt"></p></td></tr>
<tr><td><p>	<b>भीष्म उवाच।</b>	</p></td><td>	6-156-16x	<p class="mw-empty-elt"></p></td></tr>
<tr><td><p>	एवमेतन्महाबाहो यथा वदसि भारत।<br>यथैव हि भवन्तो मे तथैव मम पाण्डवाः ।।	</p></td><td>	5-156-16a<br>5-156-16b	<p class="mw-empty-elt"></p></td></tr>
<tr><td><p>	अपि चैव मया श्रोयो वाच्यं तेषां नराधिप ।<br>संयोद्धव्यं तवार्थाय यथा मे समयः कृतः ।।	</p></td><td>	5-156-17a<br>5-156-17b	<p class="mw-empty-elt"></p></td></tr>
<tr><td><p>	न तु पश्यामि योद्धारमात्मनः सदृशं भुवि ।<br>ऋते तस्मान्नरव्याघ्रात्कुन्तीपुत्राद्धनञ्जयात् ।।	</p></td><td>	5-156-18a<br>5-156-18b	<p class="mw-empty-elt"></p></td></tr>
<tr><td><p>	स हि वेद महाबुद्धिर्दिव्यान्यस्त्राण्यनेकशः ।<br>न तु मां विवृतो युद्धे जातु युध्येत पाण्डवः ।।	</p></td><td>	5-156-19a<br>5-156-19b	<p class="mw-empty-elt"></p></td></tr>
<tr><td><p>	अहं स च क्षणेनैव निर्मनुष्यमिदं जगत्।<br>कुर्यावास्त्रबलेनैव ससुरासुरराक्षसम् ।।	</p></td><td>	5-156-20a<br>5-156-20b	<p class="mw-empty-elt"></p></td></tr>
<tr><td><p>	न त्वेवोत्सादनीया मे पाण्डोः पुत्रा जनाधिप ।<br>तस्माद्योधान्हनिष्यामि प्रयोगेणायुतं सदा ।।	</p></td><td>	5-156-21a<br>5-156-21b	<p class="mw-empty-elt"></p></td></tr>
<tr><td><p>	एवमेषां फरिष्यामि निधनं कुरुनन्दन ।<br>न चेत्ते मां हनिष्यन्ति पूर्वमेव समागमे ।।	</p></td><td>	5-156-22a<br>5-156-22b	<p class="mw-empty-elt"></p></td></tr>
<tr><td><p>	सेनापतिस्त्वहं राजन्समयेनापरेण ते।<br>भविष्यामि यथाकामं तन्मे श्रोतुमिहार्हसि ।।	</p></td><td>	5-156-23a<br>5-156-23b	<p class="mw-empty-elt"></p></td></tr>
<tr><td><p>	कर्णो वा युध्यतां पूर्वमहं वा पृथिवीपते ।<br>स्पर्धते हि सदात्यर्थं सूतपुत्रो मया रणे ।।	</p></td><td>	5-156-24a<br>5-156-24b	<p class="mw-empty-elt"></p></td></tr>
<tr><td><p>	<b>कर्ण उवाच।</b>	</p></td><td>	5-156-25x	<p class="mw-empty-elt"></p></td></tr>
<tr><td><p>	नाहं जीवति गाङ्गेये राजन्योत्स्ये कथंचन।<br>हते भीष्मे तु योत्स्यामि सह गाण्डीवधन्वना ।।	</p></td><td>	5-156-25a<br>5-156-25b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-156-26x	<p class="mw-empty-elt"></p></td></tr>
<tr><td><p>	ततः सेनापतिं चक्रे विधिवद्भूरिदक्षिणम्।<br>धृतराष्ट्रात्मजो भीष्मं सोऽभिषिक्तो व्यरोचत ।।	</p></td><td>	5-156-26a<br>5-156-26b	<p class="mw-empty-elt"></p></td></tr>
<tr><td><p>	ततो भेरीश्च शङ्खांश्च शतशोऽथ सहस्रशः।<br>वादयामासुव्यग्रा वादका राजशासनात् ।।	</p></td><td>	5-156-27a<br>5-156-27b	<p class="mw-empty-elt"></p></td></tr>
<tr><td><p>	सिंहनादाश्च विविधा वाहनानां च निःस्वनाः ।।	</p></td><td>	5-156-28a	<p class="mw-empty-elt"></p></td></tr>
<tr><td><p>	निर्घार्ताः पृथिवीकम्पा गजबृंहितनिःस्वनाः।<br>आसंश्च सर्वयोधानां पातयन्तो मनांस्युत ।।	</p></td><td>	5-156-29a<br>5-156-29b	<p class="mw-empty-elt"></p></td></tr>
<tr><td><p>	वाचश्चाप्यशरीरिण्यो दिवश्चोल्काः प्रपेदिरे।<br>शिवाश्च भयवेदिन्यो नेदुर्दीप्ततरा भृशम् ।।	</p></td><td>	5-156-30a<br>5-156-30b	<p class="mw-empty-elt"></p></td></tr>
<tr><td><p>	सैनापत्ये यदा राजा गाङ्गेयमभिषिक्तवान् ।<br>तदैतान्युग्ररूपाणि बभूवुः शतशो नृप ।।	</p></td><td>	5-156-31a<br>5-156-31b	<p class="mw-empty-elt"></p></td></tr>
<tr><td><p>	ततः सेनापतिं कृत्वा भीष्मं परबलार्दनम् ।<br>वाचयित्वा द्विजश्रेष्ठान्गोभिर्निष्कैश्च भूरिशः ।।	</p></td><td>	5-156-32a<br>5-156-32b	<p class="mw-empty-elt"></p></td></tr>
<tr><td><p>	वर्धमानो जयाशीर्भिर्निर्ययौ सैनिकैर्वृतः।<br>आपगेयं पुरस्कृत्य भ्रातृभिः सहितस्तदा ।।	</p></td><td>	5-156-33a<br>5-156-33b	<p class="mw-empty-elt"></p></td></tr>
<tr><td><p>	स्कन्धावारेण महता कुरुक्षेत्रं जगाम ह ।।	</p></td><td>	5-156-34a	<p class="mw-empty-elt"></p></td></tr>
<tr><td><p>	परिक्रम्य कुरुक्षेत्रं कर्णेन सह कौरवः ।<br>शिबिरं मापयामास समे देशे जनाधिप ।।	</p></td><td>	5-156-35a<br>5-156-35b	<p class="mw-empty-elt"></p></td></tr>
<tr><td><p>	मधुरानूषरे देशे प्रभूतयवसेन्धने।<br>यथैव हास्तिनपुरं तद्वच्छिबिरमाबभौ ।।	</p></td><td>	5-156-36a<br>5-156-36b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि सैन्यनिर्याणपर्वणि <br>षट्पञ्चाशदधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>