				
<tbody><tr><td><p>	<b>कुन्त्युवाच।</b>	</p></td><td>	5-137-1x	<p class="mw-empty-elt"></p></td></tr>
<tr><td><p>	अर्जुनं केशव ब्रूयास्त्वयि जाते स्म सूतके।<br>उपोपविष्टा नारीभिराश्रमे परिवारिता ।।	</p></td><td>	5-137-1a<br>5-137-1b	<p class="mw-empty-elt"></p></td></tr>
<tr><td><p>	अथान्तरिक्षे वागासीद्दिव्यरूपा मनोरमा ।<br>सहस्राक्षसमः कुन्ति भविष्यत्येष ते सुतः ।	</p></td><td>	5-137-2a<br>5-137-2b	<p class="mw-empty-elt"></p></td></tr>
<tr><td><p>	एष जेष्यति सङ्ग्रामे कुरून्सर्वान्समागतान्।<br>भीमसेनद्वितीयश्च लोकमुद्वर्तयिष्यति ।।	</p></td><td>	5-137-3a<br>5-137-3b	<p class="mw-empty-elt"></p></td></tr>
<tr><td><p>	पुत्रस्ते पृथिवीं जेता यशश्चास्य दिवं स्पृशेत्।<br>हत्वा कुरूंश्च सङ्ग्रामे वासुदेवसहायवान् ।।	</p></td><td>	5-137-4a<br>5-137-4b	<p class="mw-empty-elt"></p></td></tr>
<tr><td><p>	पित्र्यमंशं प्रनष्टं च पुनरप्युद्धरिष्यति ।<br>भ्रातृभिः सहितः श्रीमांस्त्रीन्मेधानाहरिष्यति ।।	</p></td><td>	5-137-5a<br>5-137-5b	<p class="mw-empty-elt"></p></td></tr>
<tr><td><p>	स सत्यसन्धो बीभत्सुः सव्यसाची यथाच्युत ।<br>तथा त्वमेव जानासि बलवन्तं दुरासदम् ।।	</p></td><td>	5-137-6a<br>5-137-6b	<p class="mw-empty-elt"></p></td></tr>
<tr><td><p>	तथा तदस्तु दाशार्ह यथा वागभ्यभाषत ।<br>धर्मश्चेदस्ति वार्ष्णेय तथा सत्यं भविष्यति ।।	</p></td><td>	5-137-7a<br>5-137-7b	<p class="mw-empty-elt"></p></td></tr>
<tr><td><p>	त्वं चापि तत्तथा कृष्ण सर्वं संपादयिष्यसि ।<br>नाहं तदभ्यसूयामि यथा वागभ्यभाषत ।।	</p></td><td>	5-137-8a<br>5-137-8b	<p class="mw-empty-elt"></p></td></tr>
<tr><td><p>	नमो धर्माय महते धर्मो धारयति प्रजाः ।<br>एतद्धनञ्जयो वाच्यो नित्योद्युक्तो वृकोदरः ।।	</p></td><td>	5-137-9a<br>5-137-9b	<p class="mw-empty-elt"></p></td></tr>
<tr><td><p>	यदर्थं क्षत्रिया सूते तस्य कालोऽयमागतः।<br>न हि वैरं समासाद्य सीदन्ति पुरुषर्षभाः ।।	</p></td><td>	5-137-10a<br>5-137-10b	<p class="mw-empty-elt"></p></td></tr>
<tr><td><p>	विदिता ते सदा बुद्धिर्भीमस्य न स शाम्यति।<br>यावदन्तं न कुरुते शत्रूणां शत्रुकर्शनः ।।	</p></td><td>	5-137-11a<br>5-137-11b	<p class="mw-empty-elt"></p></td></tr>

<tr><td><p>	तावदेव महापबाहुर्निशासु न सुखं लभेत्।<br>सर्वधऱ्मविशेषज्ञां स्नुषां पाण्डोर्महात्मनः ।<br>व्रूया माधव कल्याणीं कृष्ण कृष्णां यशस्विनीम् ।।	</p></td><td>	5-137-12a<br>5-137-12b<br>5-137-12c	<p class="mw-empty-elt"></p></td></tr>
<tr><td><p>	युक्तमेतन्महाभागे कुले जाते यशस्विनि ।<br>यन्मे पुत्रेषु सर्वेषु यथावत्त्वमवर्तिथाः ।।	</p></td><td>	5-137-13a<br>5-137-13b	<p class="mw-empty-elt"></p></td></tr>
<tr><td><p>	माद्रीपुत्रौ च वक्तव्यौ क्षत्रधर्मरतावुभौ ।<br>विक्रमेणार्जितान्भोगान्वृणीतं जीवितादपि ।।	</p></td><td>	5-137-14a<br>5-137-14b	<p class="mw-empty-elt"></p></td></tr>
<tr><td><p>	विक्रमाधिगता ह्यर्थाः क्षत्रधर्मेण जीवतः ।<br>मनो मनुष्यस्य सदा प्रीणन्ति पुरुषोत्तम ।।	</p></td><td>	5-137-15a<br>5-137-15b	<p class="mw-empty-elt"></p></td></tr>
<tr><td><p>	यच्च वः प्रेक्षमाणानां सर्वधर्मोपचायिनाम्।<br>पाञ्चाली परुषाण्युक्तका को नु तत्क्षन्तुमर्हति ।।	</p></td><td>	5-137-16a<br>5-137-16b	<p class="mw-empty-elt"></p></td></tr>
<tr><td><p>	न राज्यहरणं दुःखं द्यूते चापि पराजयः।<br>प्रव्राजनं सुतानां वा न मे तद्दुःखकारणम् ।।	</p></td><td>	5-137-17a<br>5-137-17b	<p class="mw-empty-elt"></p></td></tr>
<tr><td><p>	यत्र सा बृहती श्यामा सभायां रुदती तदा।<br>अश्रौषीत्परुषा वाचस्तन्मे दुःखतरं महत् ।।	</p></td><td>	5-137-18a<br>5-137-18b	<p class="mw-empty-elt"></p></td></tr>
<tr><td><p>	स्त्रीधर्मिणी वरारोहा क्षत्रधर्मरता सदा।<br>नाध्यगच्छत्तदा नाथं कृष्णा नाथवती सती ।।	</p></td><td>	5-137-19a<br>5-137-19b	<p class="mw-empty-elt"></p></td></tr>
<tr><td><p>	तं वै ब्रूहि महाबाहो सर्वशस्त्रभृतां वरम् ।<br>अर्जुनं पुरुषव्याघ्रं द्रौपद्याः पदवीं चर ।।	</p></td><td>	5-137-20a<br>5-137-20b	<p class="mw-empty-elt"></p></td></tr>
<tr><td><p>	विदितं हि तवात्यन्तं क्रूद्धाविव यमान्तकौ ।<br>भीमार्जुनौ नयेतां हि देवानपि परां गतिम् ।।	</p></td><td>	5-137-21a<br>5-137-21b	<p class="mw-empty-elt"></p></td></tr>
<tr><td><p>	तयोश्चैतदवज्ञानं यत्सा कृष्णा सभागता।<br>दुःशासनश्च यद्भीमं कटुकान्यभ्यभाषत।।	</p></td><td>	5-137-22a<br>5-137-22b	<p class="mw-empty-elt"></p></td></tr>
<tr><td><p>	पश्यतां कुरुवीराणां तच्च संस्मारयेः पुनः ।<br>पाण्डवान्कुशलं पृच्छेः सपुत्रान्कृष्णया सह ।।	</p></td><td>	5-137-23a<br>5-137-23b	<p class="mw-empty-elt"></p></td></tr>
<tr><td><p>	मां वै कुशलिनीं ब्रूयास्तेषु भूयो जनार्दन ।<br>अरिष्टं गच्छ पन्थानं पुत्रान्मे प्रतिपालय ।।	</p></td><td>	5-137-24a<br>5-137-24b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-137-25x	<p class="mw-empty-elt"></p></td></tr>
<tr><td><p>	अभिवाद्याथ तां कृष्णः कृत्वा चापि प्रदक्षिणम्।<br>निश्चक्राम महाबाहुः सिंहखेलगतिस्ततः ।।	</p></td><td>	5-137-25a<br>5-137-25b	<p class="mw-empty-elt"></p></td></tr>
<tr><td><p>	ततो विसर्जयामास भीष्मादीन्कुरुपुङ्गवान्।<br>आरोप्याथ रथे कर्णं प्रायात्सात्यकिना सह ।।	</p></td><td>	5-137-26a<br>5-137-26b	<p class="mw-empty-elt"></p></td></tr>
<tr><td><p>	ततः प्रयाते दाशार्हे कुरवः सङ्गता मिथः ।<br>जजल्पुर्महदाश्चर्यं केशवे परमाद्भुतम् ।।	</p></td><td>	5-137-27a<br>5-137-27b	<p class="mw-empty-elt"></p></td></tr>
<tr><td><p>	प्रमूढा पृथिवी सर्वा मृत्युपाशवशीकृता ।<br>दुर्योधनस्य बालिश्यान्नैतदस्तीति चाब्रुवन् ।।	</p></td><td>	5-137-28a<br>5-137-28b	<p class="mw-empty-elt"></p></td></tr>
<tr><td><p>	ततो निर्याय नगरात्प्रययौ पुरुषोत्तमः ।<br>मन्त्रयामास च तदा कर्णेन सुचिरं सह ।।	</p></td><td>	5-137-29a<br>5-137-29b	<p class="mw-empty-elt"></p></td></tr>
<tr><td><p>	विसर्जयित्वा राधेयं सर्वयादवनन्दनः।<br>ततो जवेन महता तूर्णमश्वानचोदयत् ।।	</p></td><td>	5-137-30a<br>5-137-30b	<p class="mw-empty-elt"></p></td></tr>
<tr><td><p>	ते पिबन्त इवाकाशं दारुकेण प्रचोदिताः ।<br>हया जग्मुर्महावेगा मनोमारुतरंहसः ।।	</p></td><td>	5-137-31a<br>5-137-31b	<p class="mw-empty-elt"></p></td></tr>
<tr><td><p>	ते व्यतीत्य महाध्वानं क्षिप्रं श्येना इवाशुगाः ।<br>उच्चैर्जग्मुरुपप्लाव्यं शार्ङ्गधन्वानमावहन् ।।	</p></td><td>	5-137-32a<br>5-137-32b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवद्यानपर्वणि <br>सप्तत्रिंशदधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>