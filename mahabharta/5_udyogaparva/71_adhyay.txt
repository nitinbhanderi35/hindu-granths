				
<tbody><tr><td><p>	<b>` जनमेजय उवच।</b>	</p></td><td>	5-71-1x	<p class="mw-empty-elt"></p></td></tr>
<tr><td><p>	प्रयाते सञ्जये साधौ कौरवान्प्रति वै तदा।<br>किं चक्रुः पाण्डवास्तत्र मम पूर्वपितामहाः ।।	</p></td><td>	5-71-1a<br>5-71-1b	<p class="mw-empty-elt"></p></td></tr>
<tr><td><p>	एतत्सर्वं द्विजश्रेष्ठ विस्तरं मम सत्तम।<br>कथयस्व प्रयत्नेन श्रोतुमिच्छामि पण्डित ।।	</p></td><td>	5-71-2a<br>5-71-2b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-71-3x	<p class="mw-empty-elt"></p></td></tr>
<tr><td><p>	सञ्जये प्रतियाते तु धर्मराजो युधिष्ठिरः।<br>अर्जुनं भीमसेनं च माद्रीपुत्रौ च भारत ।।	</p></td><td>	5-71-3a<br>5-71-3b	<p class="mw-empty-elt"></p></td></tr>

<tr><td><p>	विराटं द्रुपदं चैव केकयानां महारथान्।<br>अब्रुवीदुपसङ्गम्य शङ्खचक्रगदाधरम् ।<br>अभियाचामहे गत्वा प्रयातुं कुरुसंसदम् ।।	</p></td><td>	5-71-4a<br>5-71-4b<br>5-71-4c	<p class="mw-empty-elt"></p></td></tr>
<tr><td><p>	यथा भीष्मेण द्रोणेन बाह्लीकेन च धीमता।<br>अन्यैश्च कुरुभिः सार्धं न युध्येमहि संयुगे ।।	</p></td><td>	5-71-5a<br>5-71-5b	<p class="mw-empty-elt"></p></td></tr>
<tr><td><p>	एष नः प्रथमः कल्प एतन्निश्रेय उत्तमम् ।<br>एवमुक्ताः सुमनसस्तेऽभिजग्मुर्जनार्दनम् ।।	</p></td><td>	5-71-6a<br>5-71-6b	<p class="mw-empty-elt"></p></td></tr>
<tr><td><p>	पाण्डवैः सह राजानो मरुत्वन्त इवामराः।<br>तदा च दुःसहाः सर्वे सदस्यास्ते नरर्षभाः ।।	</p></td><td>	5-71-7a<br>5-71-7b	<p class="mw-empty-elt"></p></td></tr>
<tr><td><p>	जनार्दनं समासाद्य कुन्तीपुत्रो युधिष्ठिरः ।<br>अब्रवीत्परवीरध्नं दाशार्हं पाण्डुनन्दनः ।।'	</p></td><td>	5-71-8a<br>5-71-8b	<p class="mw-empty-elt"></p></td></tr>
<tr><td><p>	अयं स कालः संप्राप्तो मित्राणां मित्रवत्सल ।<br>न च त्वदन्यं पश्यामि यो न आपत्सु तारयेत् ।।	</p></td><td>	5-71-9a<br>5-71-9b	<p class="mw-empty-elt"></p></td></tr>
<tr><td><p>	त्वां हि माधवमाश्रित्य निर्भया मोघदर्पितम् ।<br>धार्तराष्ट्रं सहामात्यं स्वयं समनुयुङ्क्ष्महे ।।	</p></td><td>	5-71-10a<br>5-71-10b	<p class="mw-empty-elt"></p></td></tr>
<tr><td><p>	यथा हि सर्वास्वापत्सु पासि वृष्णीनरिन्दम्।<br>तथा ते पाण्डवा रक्ष्याः पाह्यस्मान्महतो भयात् ।।	</p></td><td>	5-71-11a<br>5-71-11b	<p class="mw-empty-elt"></p></td></tr>
<tr><td><p>	<b>श्रीभगवानुवाच।</b>	</p></td><td>	5-71-12x	<p class="mw-empty-elt"></p></td></tr>
<tr><td><p>	अयमस्मि महाबाहो ब्रूहि यत्ते विवक्षितम् ।<br>करिष्यामि हि तत्सर्वं यत्त्वं वक्ष्यसि भारत ।।	</p></td><td>	5-71-12a<br>5-71-12b	<p class="mw-empty-elt"></p></td></tr>
<tr><td><p>	<b>युधिष्ठिर उवाच।</b>	</p></td><td>	5-71-13x	<p class="mw-empty-elt"></p></td></tr>
<tr><td><p>	श्रुतं ते धृतराष्ट्रस्य सपुत्रस्य चिकीर्षितम्।<br>एतद्धि सकलं कृष्ण सञ्जयो मां यदब्रवीत् ।।	</p></td><td>	5-71-13a<br>5-71-13b	<p class="mw-empty-elt"></p></td></tr>
<tr><td><p>	` मृदुपूर्वं साममिश्रं सममुग्रं च माधव ।<br>न कतृं न्यायमास्थाय गर्हिताश्च ततो वयम् ।।'	</p></td><td>	5-71-14a<br>5-71-14b	<p class="mw-empty-elt"></p></td></tr>
<tr><td><p>	तन्मतं धृतराष्ट्रस्य सोऽस्यात्मा विवृतान्तरः।<br>यथोक्तं दूत आचष्टे वध्यः स्यादन्यथा ब्रुवन् ।।	</p></td><td>	5-71-15a<br>5-71-15b	<p class="mw-empty-elt"></p></td></tr>
<tr><td><p>	अप्रदानेन राज्यस्य शान्तिमस्मासु मार्गति।<br>लुब्धः पापेन मनसा चरन्नसममात्मनः ।।	</p></td><td>	5-71-16a<br>5-71-16b	<p class="mw-empty-elt"></p></td></tr>
<tr><td><p>	यत्तद्द्वादशवर्षाणि वनेषु ह्युषिता वयम्।<br>छद्मना शरदं चैकां धृतराष्ट्रस्य शासनात् ।।	</p></td><td>	5-71-17a<br>5-71-17b	<p class="mw-empty-elt"></p></td></tr>
<tr><td><p>	स्थाता नः समये तस्मिन्धृतराष्ट्र इति प्रभो।<br>नाहास्म समयं कृष्ण तद्धि नो ब्राह्मणा विदुः ।।	</p></td><td>	5-71-18a<br>5-71-18b	<p class="mw-empty-elt"></p></td></tr>
<tr><td><p>	गृद्धो राजा धृतराष्ट्रः स्वधर्मं नानुपश्यति ।<br>वश्यत्वात्पुत्रगृद्धित्वान्मन्दस्यान्वेति शासनं ।।	</p></td><td>	5-71-19a<br>5-71-19b	<p class="mw-empty-elt"></p></td></tr>
<tr><td><p>	सुयोधनमते तिष्ठन्राजाऽस्मासु जनार्दन।<br>मिथ्याचरति लुब्धः संश्चरन्हि प्रियमात्मनः ।।	</p></td><td>	5-71-20a<br>5-71-20b	<p class="mw-empty-elt"></p></td></tr>
<tr><td><p>	इतो दुःखतरं किं नु यदहं मातरं ततः।<br>संविधातुं न शक्नोमि मित्राणां वा जनार्दन ।।	</p></td><td>	5-71-21a<br>5-71-21b	<p class="mw-empty-elt"></p></td></tr>
<tr><td><p>	काशिभिश्चेदिपाञ्चालैर्मत्स्यैश्च मधुसूदन।<br>भवता चैव नाथेन पञ्च ग्रामा वृता मया ।।	</p></td><td>	5-71-22a<br>5-71-22b	<p class="mw-empty-elt"></p></td></tr>
<tr><td><p>	अविस्थलं वृकस्थलं माकन्दी वारणावतम्।<br>अवसानं च गोविन्द कंचिदेवात्र पञ्चम् ।।	</p></td><td>	5-71-23a<br>5-71-23b	<p class="mw-empty-elt"></p></td></tr>
<tr><td><p>	पञ्च नस्तात दीयन्तां ग्रामा वा नगराणि वा।<br>वसेम सहिता येषु मा च नो भरता नशन् ।।	</p></td><td>	5-71-24a<br>5-71-24b	<p class="mw-empty-elt"></p></td></tr>
<tr><td><p>	न च तानपि दुष्टात्मा धार्तराष्ट्रोऽनुमन्यते।<br>स्वाम्यमात्मनि मत्वाऽसावतो दुःखतरं नु किं ।।	</p></td><td>	5-71-25a<br>5-71-25b	<p class="mw-empty-elt"></p></td></tr>
<tr><td><p>	कुले जातस्य वृद्धस्य परवित्तेषु गृद्ध्यतः।<br>लोभः प्रज्ञानमाहन्ति प्रज्ञा हन्ति हता ह्रियं ।।	</p></td><td>	5-71-26a<br>5-71-26b	<p class="mw-empty-elt"></p></td></tr>
<tr><td><p>	ह्रीर्हता बाधते धर्मं धर्मो हन्ति हतः श्रियम् ।<br>श्रीर्हता पुरुषं हन्ति पुरुषस्याधं वधः ।।	</p></td><td>	5-71-27a<br>5-71-27b	<p class="mw-empty-elt"></p></td></tr>
<tr><td><p>	अधनाद्धि निवर्तन्ते ज्ञातयः सुहृदो द्विजाः।<br>अपुष्पादफलाद्वृक्षाद्यथा कृष्ण पतत्रिणः ।।	</p></td><td>	5-71-28a<br>5-71-28b	<p class="mw-empty-elt"></p></td></tr>
<tr><td><p>	एतच्च मरणं तात उन्मत्तपतितादिव।<br>ज्ञातयो विनिवर्तन्ते प्रेतसत्वादिवासवः ।।	</p></td><td>	5-71-29a<br>5-71-29b	<p class="mw-empty-elt"></p></td></tr>
<tr><td><p>	नातः पापीयसीं कांचिदवस्थां शम्बरोऽब्रवीत् ।<br>यत्र नैवाऽद्य न प्रातर्भोजनं प्रतिदृश्यते ।।	</p></td><td>	5-71-30a<br>5-71-30b	<p class="mw-empty-elt"></p></td></tr>
<tr><td><p>	धनमाहुः परं धर्मं धने सर्वं प्रतिष्ठितम्।<br>जीवन्ति धनिनो लोके मृता ये त्वधना नराः ।।	</p></td><td>	5-71-31a<br>5-71-31b	<p class="mw-empty-elt"></p></td></tr>
<tr><td><p>	ये धनादपकर्षन्ति नरं स्वबलमास्थिताः।<br>ते धर्ममर्थं कामं च प्रमथ्नन्ति नरं च तम् ।।	</p></td><td>	5-71-32a<br>5-71-32b	<p class="mw-empty-elt"></p></td></tr>
<tr><td><p>	एतामवस्थां प्राप्यैके मरणं वव्रिरे जनाः।<br>ग्रामायैके वनायैके नाशायैके प्रवव्रजुः ।।	</p></td><td>	5-71-33a<br>5-71-33b	<p class="mw-empty-elt"></p></td></tr>
<tr><td><p>	उन्मादमेके पुष्यन्ति यान्त्यन्ये द्विषतां वशम्।<br>दास्यमेके च गच्छन्ति परेषामर्थहेतुना ।।	</p></td><td>	5-71-34a<br>5-71-34b	<p class="mw-empty-elt"></p></td></tr>
<tr><td><p>	आपदेवास्य मरणात्पुरुषस्य गरीयसी।<br>श्रियो विनाशस्तद्ध्यस्य निमित्तं धर्मकामयोः ।।	</p></td><td>	5-71-35a<br>5-71-35b	<p class="mw-empty-elt"></p></td></tr>
<tr><td><p>	यदस्य धर्म्यं मरणं शाश्वतं लोकवर्त्मवत्।<br>समन्तात्सर्वभूतानां न तदत्येति कश्चन ।।	</p></td><td>	5-71-36a<br>5-71-36b	<p class="mw-empty-elt"></p></td></tr>
<tr><td><p>	न तथा बाध्यते कृष्ण प्रकृत्या निर्धनो जनः।<br>यथा भद्रां श्रियं प्राप्य तया हीनः सुखैधितः ।।	</p></td><td>	5-71-37a<br>5-71-37b	<p class="mw-empty-elt"></p></td></tr>
<tr><td><p>	स तदाऽऽत्मापराधेन संप्राप्तो व्यसनं महत्।<br>सेन्द्रान्गर्हयते देवान्नात्मानं च कथंचन ।।	</p></td><td>	5-71-38a<br>5-71-38b	<p class="mw-empty-elt"></p></td></tr>
<tr><td><p>	न चास्य सर्वशास्राणि प्रभवन्ति निबर्हणे ।<br>सोऽभिक्रुध्याति भृत्यानां सुहृदश्चाभ्यसूयति ।।	</p></td><td>	5-71-39a<br>5-71-39b	<p class="mw-empty-elt"></p></td></tr>
<tr><td><p>	तत्तदा मन्युरेवैति स भूयः संप्रमुह्यति।<br>स मोहवशमापन्नः क्रूरं कर्म निषेवते ।।	</p></td><td>	5-71-40a<br>5-71-40b	<p class="mw-empty-elt"></p></td></tr>
<tr><td><p>	पापकर्मतया चैव सङ्करं तेन पुष्यति।<br>सङ्करो नरकायैव सा काष्ठा पापकर्मणाम् ।।	</p></td><td>	5-71-41a<br>5-71-41b	<p class="mw-empty-elt"></p></td></tr>
<tr><td><p>	न चेत्प्रबुध्यते कृष्ण नरकायैव गच्छति।<br>तस्य प्रबोधः प्रज्ञैव प्रज्ञाचक्षुस्तरिष्यति ।।	</p></td><td>	5-71-42a<br>5-71-42b	<p class="mw-empty-elt"></p></td></tr>
<tr><td><p>	प्रज्ञालाभे हि पुरुषः शास्त्राण्येवान्ववेक्षते ।<br>शास्त्रनिष्ठः पुनर्धर्मं तस्य ह्रीरङ्गमुत्तमम् ।।	</p></td><td>	5-71-43a<br>5-71-43b	<p class="mw-empty-elt"></p></td></tr>
<tr><td><p>	ह्रीमान्हि पापं प्रद्वेष्टि तस्य श्रीरभिवर्धते।<br>श्रीमान्स यावद्भवति तावद्भवति पूरुषः ।।	</p></td><td>	5-71-44a<br>5-71-44b	<p class="mw-empty-elt"></p></td></tr>
<tr><td><p>	धर्मनित्यः प्रशान्तात्मा कार्ययोगवहः सदा।<br>नाधर्मे कुरुते बुद्धिं न च पापे प्रवर्तते ।।	</p></td><td>	5-71-45a<br>5-71-45b	<p class="mw-empty-elt"></p></td></tr>
<tr><td><p>	अह्रीको वा विमूढो वा नैव स्त्री न पुनः पुमान्।<br>नास्याधिकारो धर्मेऽस्ति यथा शूद्रस्तथैव सः ।।	</p></td><td>	5-71-46a<br>5-71-46b	<p class="mw-empty-elt"></p></td></tr>
<tr><td><p>	ह्रीमानवति देवांश्च पितॄनात्मानमेव च।<br>तेनामृतत्वं व्रजति सा काष्ठा पुण्यकर्मणाम् ।।	</p></td><td>	5-71-47a<br>5-71-47b	<p class="mw-empty-elt"></p></td></tr>
<tr><td><p>	तदिदं मयि ते दृष्टं प्रत्यक्षं मधुसूदन।<br>यथा राज्यात्परिभ्रष्टो वसामि वसतीरिमाः ।।	</p></td><td>	5-71-48a<br>5-71-48b	<p class="mw-empty-elt"></p></td></tr>
<tr><td><p>	ते वयं न श्रियं हातुमलं न्यायेन केनचित्।<br>अत्र नो यतमानानां वधश्चेदपि साधु तत् ।।	</p></td><td>	5-71-49a<br>5-71-49b	<p class="mw-empty-elt"></p></td></tr>
<tr><td><p>	तत्र नः प्रथमः कल्पो यद्वयं ते च माधव।<br>प्रशान्ताः समभूताश्च श्रियं तामश्रुवीमहि ।।	</p></td><td>	5-71-50a<br>5-71-50b	<p class="mw-empty-elt"></p></td></tr>
<tr><td><p>	तत्रैषा परमा काष्ठा रौद्रकर्मक्षयोदया।<br>यद्वयं कौरवान्हत्वा तानि राष्ट्राण्यवाप्नुमः ।।	</p></td><td>	5-71-51a<br>5-71-51b	<p class="mw-empty-elt"></p></td></tr>
<tr><td><p>	ये पुनः स्युरसंबद्धा अनार्याः कृष्ण शत्रवः।<br>तेषामप्यवधः कार्यः किंपुनर्ये स्युरीदृशाः ।।	</p></td><td>	5-71-52a<br>5-71-52b	<p class="mw-empty-elt"></p></td></tr>
<tr><td><p>	ज्ञातयश्चैव भूयिष्ठाः सहाया गुरवश्च नः।<br>तेषां वधोऽतिपापीयान्किं नु युद्धेऽस्ति शोभनम् ।।	</p></td><td>	5-71-53a<br>5-71-53b	<p class="mw-empty-elt"></p></td></tr>
<tr><td><p>	पापः क्षत्रियधर्मोऽयं वयं च क्षत्रबन्धवः।<br>स नः स्वधर्मोऽधर्मो वा वृत्तिरन्या विगर्हिता ।।	</p></td><td>	5-71-54a<br>5-71-54b	<p class="mw-empty-elt"></p></td></tr>
<tr><td><p>	शूद्रः करोति शुश्रूषां वैश्मा वै पण्यजीविकाः ।<br>वयं वधेन जीवामः कपालं ब्राह्मणैर्वृतम् ।।	</p></td><td>	5-71-55a<br>5-71-55b	<p class="mw-empty-elt"></p></td></tr>
<tr><td><p>	क्षत्रियः क्षत्रियं हन्ति मत्स्यो मत्स्येन जीवति।<br>श्वा श्वानं हन्ति दाशार्ह पश्य धर्मो यथागतः ।।	</p></td><td>	5-71-56a<br>5-71-56b	<p class="mw-empty-elt"></p></td></tr>
<tr><td><p>	युद्धे कृष्ण कलिर्नित्यं प्राणाः सीदन्ति संयुगे।<br>बलं तु नीतिमाधाय युध्ये जयपराजयौ ।।	</p></td><td>	5-71-57a<br>5-71-57b	<p class="mw-empty-elt"></p></td></tr>
<tr><td><p>	नात्मच्छन्देन भूतानां जीवितं मरणं तथा।<br>नाप्यकाले सुखं प्राप्यं दुःखं वाऽपि यदूत्तम ।।	</p></td><td>	5-71-58a<br>5-71-58b	<p class="mw-empty-elt"></p></td></tr>
<tr><td><p>	एको ह्यपि बहून्हन्ति घ्नन्त्येकं बहवोऽप्युत।<br>शूरं कापुरुषो हन्ति अयशस्वी यशस्विनम् ।।	</p></td><td>	5-71-59a<br>5-71-59b	<p class="mw-empty-elt"></p></td></tr>
<tr><td><p>	जयो नैवोभयोर्दृष्टो नोभयोश्च पराजयः।<br>तथैवापचयो दृष्टो व्यपयाने क्षयव्ययौ ।।	</p></td><td>	5-71-60a<br>5-71-60b	<p class="mw-empty-elt"></p></td></tr>
<tr><td><p>	सर्वथा वृजिनं युद्धं को ध्नन्न प्रतिहन्यते।<br>हतस्य च हृषीकेश समौ जयपराजयौ ।।	</p></td><td>	5-71-61a<br>5-71-61b	<p class="mw-empty-elt"></p></td></tr>
<tr><td><p>	पराजयश्च मरणान्मन्ये नैव विशिष्यते।<br>यस्य स्याद्विजयः कृष्ण तस्यप्यपचयो ध्रुवम् ।।	</p></td><td>	5-71-62a<br>5-71-62b	<p class="mw-empty-elt"></p></td></tr>
<tr><td><p>	अन्ततो दयितं ध्नन्ति केचिदप्यपरे जनाः ।<br>तस्याङ्गबलहीनस्य पुत्रान्भ्रातॄनपश्यतः ।।	</p></td><td>	5-71-63a<br>5-71-63b	<p class="mw-empty-elt"></p></td></tr>
<tr><td><p>	निर्वेदो जीविते कृष्ण सर्वतश्चोपजायते।<br>ये ह्येव धीरा ह्रीमन्त आर्याः करुणवेदिनः ।।	</p></td><td>	5-71-64a<br>5-71-64b	<p class="mw-empty-elt"></p></td></tr>
<tr><td><p>	त एव युद्धे हन्यन्ते यवीयान्मुच्यते जनः।<br>हत्वाऽप्यनुशयो नित्यं परानपि जनार्दन ।।	</p></td><td>	5-71-65a<br>5-71-65b	<p class="mw-empty-elt"></p></td></tr>
<tr><td><p>	अनुबद्धश्च पापोऽत्र शेषश्चाप्यवशिष्यते।<br>शेषो हि बलमासाद्य न शेषमनुशेषयेत् ।।	</p></td><td>	5-71-66a<br>5-71-66b	<p class="mw-empty-elt"></p></td></tr>
<tr><td><p>	सर्वोच्छेदे च यतते वैरस्यान्तविधित्सया।<br>जयो वैरं प्रसृजति दुःखमास्ते पराजितः ।।	</p></td><td>	5-71-67a<br>5-71-67b	<p class="mw-empty-elt"></p></td></tr>
<tr><td><p>	सुखं प्रशान्तः स्वपिति हित्वा जयपराजयौ ।<br>जातवैरश्च पुरुषो दुःखं स्वपिति नित्यदा ।।	</p></td><td>	5-71-68a<br>5-71-68b	<p class="mw-empty-elt"></p></td></tr>
<tr><td><p>	अनिर्वृत्तेन मनसा ससर्प इव वेश्मनि।<br>उत्सादयति यः सर्वं यशसा स विमुच्यते ।।	</p></td><td>	5-71-69a<br>5-71-69b	<p class="mw-empty-elt"></p></td></tr>
<tr><td><p>	अकीर्तिं सर्वभूतेषु शाश्वतीं स नियच्छति।<br>न हि वैराणि शाम्यन्ति दीर्घकालधृतान्यपि ।।	</p></td><td>	5-71-70a<br>5-71-70b	<p class="mw-empty-elt"></p></td></tr>
<tr><td><p>	आख्यातारश्च विद्यन्ते पुमांश्चेद्विद्यते कुले।<br>न चापि वैरं वैरेण केशव व्युपशाम्यति ।।	</p></td><td>	5-71-71a<br>5-71-71b	<p class="mw-empty-elt"></p></td></tr>
<tr><td><p>	हविषाऽग्निर्यथा कृष्ण भूय एवाभिवर्धते।<br>अतोऽन्यथा नास्ति शान्तिर्नित्यमन्तरमन्ततः ।।	</p></td><td>	5-71-72a<br>5-71-72b	<p class="mw-empty-elt"></p></td></tr>

<tr><td><p>	अन्तरं लिप्समानानामयं दोषो निरन्तरः ।<br>पौरुषे यो हि बलवानाधिर्हृदयबाधनः।<br>तस्य त्यागेन वा शान्तिर्मरणेनापि वा भवेत् ।।	</p></td><td>	5-71-73a<br>5-71-73b<br>5-71-73c	<p class="mw-empty-elt"></p></td></tr>
<tr><td><p>	अथवा मूलघातेन द्विषतां मधुसूदन ।<br>फलनिर्वृत्तिरिद्धा स्यात्तन्नृशंसतरं भवेत् ।।	</p></td><td>	5-71-74a<br>5-71-74b	<p class="mw-empty-elt"></p></td></tr>
<tr><td><p>	या तु त्यागेन शान्तिः स्यात्तदृते वध एव सः।<br>संशयाच्च समुच्छेदाद्द्विषतामात्मनस्तथा ।।	</p></td><td>	5-71-75a<br>5-71-75b	<p class="mw-empty-elt"></p></td></tr>
<tr><td><p>	न च त्यक्तुं तदिच्छामो न चेच्छामः कुलक्षयम्।<br>अत्र या प्रणिपातेन शान्तिः सैव गरीयसी ।।	</p></td><td>	5-71-76a<br>5-71-76b	<p class="mw-empty-elt"></p></td></tr>
<tr><td><p>	सर्वथा यतमानानामयुद्धमभिकाङ्क्षताम्।<br>सान्त्वे प्रतिहते युद्धं प्रसिद्धं नापराक्रमः ।।	</p></td><td>	5-71-77a<br>5-71-77b	<p class="mw-empty-elt"></p></td></tr>
<tr><td><p>	प्रतिघातेन सान्त्वस्य दारुणं संप्रवर्तते।<br>तच्छुनामिव संपाते पण्डितैरुपलक्षितम्।।	</p></td><td>	5-71-78a<br>5-71-78b	<p class="mw-empty-elt"></p></td></tr>
<tr><td><p>	लाङ्गूलचालनं क्ष्वेडा प्रतिवाचो विवर्तनम् ।<br>दन्तदर्शनमारावस्ततो युद्धं प्रवर्तते ।।	</p></td><td>	5-71-79a<br>5-71-79b	<p class="mw-empty-elt"></p></td></tr>
<tr><td><p>	तत्र यो बलवान्कृष्ण जित्वा सोत्ति तदामिषम्।<br>एवमेव मनुष्येषु विशेषो नास्ति कश्चन ।।	</p></td><td>	5-71-80a<br>5-71-80b	<p class="mw-empty-elt"></p></td></tr>
<tr><td><p>	सर्वथा त्वेतदुचितं दुर्बलेषु बलीयसाम्।<br>अनादरो विरोधश्च प्रणिपाती हि दुर्बलः ।।	</p></td><td>	5-71-81a<br>5-71-81b	<p class="mw-empty-elt"></p></td></tr>
<tr><td><p>	पिता राजा च वृद्धश्च सर्वथा मानमर्हति।<br>तस्मान्मान्यश्च पूज्यश्च धृतराष्ट्रो जनार्दन ।।	</p></td><td>	5-71-82a<br>5-71-82b	<p class="mw-empty-elt"></p></td></tr>
<tr><td><p>	पुत्रस्नेहश्च बलवान्धृतराष्ट्रस्य माधव ।<br>स पुत्रवशमापन्नः प्रणिपातं प्रहास्यति ।।	</p></td><td>	5-71-83a<br>5-71-83b	<p class="mw-empty-elt"></p></td></tr>
<tr><td><p>	तत्र किं मन्यसे कृष्ण प्राप्तकालमनन्तरम् ।<br>कथमर्थाच्च धर्माच्च न हीयेमहि माधव ।।	</p></td><td>	5-71-84a<br>5-71-84b	<p class="mw-empty-elt"></p></td></tr>
<tr><td><p>	ईदृशेऽत्यर्थकृच्छ्रेऽस्मिन्कमन्यं मधुसूदन।<br>उपसंप्रष्टुमर्हामि त्वामृते पुरुषोत्तम ।।	</p></td><td>	5-71-85a<br>5-71-85b	<p class="mw-empty-elt"></p></td></tr>
<tr><td><p>	प्रियश्च प्रियकामश्च गतिज्ञः सर्वकर्मणाम्।<br>को हि कृष्णास्ति नस्त्वादृक्सर्वनिश्चयवित्सुहृत् ।।	</p></td><td>	5-71-86a<br>5-71-86b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-71-87x	<p class="mw-empty-elt"></p></td></tr>
<tr><td><p>	एवमुक्तः प्रत्युवाच धर्मराजं जनार्दनः ।<br>उभयोरेव वामर्थे यास्यामि कुरुसंसदम्।।	</p></td><td>	5-71-87a<br>5-71-87b	<p class="mw-empty-elt"></p></td></tr>
<tr><td><p>	शमं तत्र लभेयं चेद्युष्मदर्थमहापयन् ।<br>पुण्यं मे सुमहद्राजंश्चरितं स्यान्महाफलम् ।।	</p></td><td>	5-71-88a<br>5-71-88b	<p class="mw-empty-elt"></p></td></tr>
<tr><td><p>	मोचयेयं मृत्युपाशात्संरब्धान्कुरुसृञ्जयान्।<br>पाण्डवान्धार्तराष्ट्रांश्च सर्वां च पृथिवीमिमाम् ।।	</p></td><td>	5-71-89a<br>5-71-89b	<p class="mw-empty-elt"></p></td></tr>
<tr><td><p>	<b>युधिष्ठिर उवाच।</b>	</p></td><td>	5-71-90x	<p class="mw-empty-elt"></p></td></tr>
<tr><td><p>	न ममैतन्मतं कृष्ण यत्त्वं यायाः कुरून्प्रति ।<br>सुयोधनः सूक्तमपि न करिष्यति ते वचः ।।	</p></td><td>	5-71-90a<br>5-71-90b	<p class="mw-empty-elt"></p></td></tr>
<tr><td><p>	समेतं पार्थिवं क्षत्रं दुर्योधनवशानुगम्।<br>तेषां मध्यावतरणं तव कृष्ण न रोचये ।।	</p></td><td>	5-71-91a<br>5-71-91b	<p class="mw-empty-elt"></p></td></tr>
<tr><td><p>	न हि नः प्रीणयेद्द्रव्यं न देवत्वं कुतः सुखम्।<br>न च सर्वामरैश्वर्यं तव द्रोहेण माधव ।।	</p></td><td>	5-71-92a<br>5-71-92b	<p class="mw-empty-elt"></p></td></tr>
<tr><td><p>	<b>श्रीभगवानुवाच।</b>	</p></td><td>	5-71-93x	<p class="mw-empty-elt"></p></td></tr>
<tr><td><p>	जानाम्येतां महाराज धार्तराष्ट्रस्य पापताम्।<br>अवाच्यास्तु भविष्यामः सर्वलोके महीक्षितां ।।	</p></td><td>	5-71-93a<br>5-71-93b	<p class="mw-empty-elt"></p></td></tr>
<tr><td><p>	न चापि मम पर्याप्ताः सहिताः सर्वपार्थिवाः ।<br>क्रुद्धस्य संयुगे स्थातुं सिंहस्येवेतरे मृगाः ।	</p></td><td>	5-71-94a<br>5-71-94b	<p class="mw-empty-elt"></p></td></tr>
<tr><td><p>	अथ चेत्ते प्रवर्तेरन्मयि किंचिदसांप्रतम्।<br>निर्दहेयं कुरून्सर्वानिति मे धीयते मतिः ।।	</p></td><td>	5-71-95a<br>5-71-95b	<p class="mw-empty-elt"></p></td></tr>
<tr><td><p>	न जातु गमनं पार्थ भवेत्तत्र निरर्थकम् ।<br>अर्थप्राप्तिः कदाचित्स्यादन्ततो वाप्यवाच्यता	</p></td><td>	5-71-96a<br>5-71-96b	<p class="mw-empty-elt"></p></td></tr>
<tr><td><p>	` एवमुक्तः प्रत्युवाच धर्मराजो जनार्दनम् ।<br>भातॄणां समवेतानां सकाशे पुरुषोत्तमम् ' ।।	</p></td><td>	5-71-97a<br>5-71-97b	<p class="mw-empty-elt"></p></td></tr>
<tr><td><p>	<b>युधिष्ठिर उवाच।</b>	</p></td><td>	5-71-98x	<p class="mw-empty-elt"></p></td></tr>
<tr><td><p>	यत्तुभ्यं रोचते कृष्ण स्वस्ति प्राप्नुहि कौरवान्।<br>कृतार्थं स्वस्तिमन्तं त्वां द्रक्ष्यामि पुनरागतम् ।।	</p></td><td>	5-71-98a<br>5-71-98b	<p class="mw-empty-elt"></p></td></tr>
<tr><td><p>	विष्वक्सेन कुरून्गत्वा भरताञ्शमयन्प्रभो।<br>यथा सर्वे सुमनसः सह स्याम सुचेतसः ।।	</p></td><td>	5-71-99a<br>5-71-99b	<p class="mw-empty-elt"></p></td></tr>
<tr><td><p>	भ्राता चासि सखा चासि बीभत्सोर्मम च प्रियः।<br>सौहृदेनाविशङ्ख्योऽसि स्वस्ति प्राप्नुहि भूतये ।।	</p></td><td>	5-71-100a<br>5-71-100b	<p class="mw-empty-elt"></p></td></tr>
<tr><td><p>	अस्मान्वेत्थ परान्वेत्थ वेत्थार्थान्वेत्थ भाषितुम्।<br>यद्यदस्मद्धितं कृष्ण तत्तद्वाच्यः सुयोधनः ।।	</p></td><td>	5-71-101a<br>5-71-101b	<p class="mw-empty-elt"></p></td></tr>
<tr><td><p>	यद्यद्धर्मेण संयुक्तमुपपद्येद्धितं वचः।<br>तत्तत्केशव भाषेथाः सान्त्वं वा यदि वेतरत् ।।	</p></td><td>	5-71-102a<br>5-71-102b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि एकसप्ततितमोऽध्यायः ।।	</p></td><td>		<p class="mw-empty-elt"></p></td></tr></tbody>