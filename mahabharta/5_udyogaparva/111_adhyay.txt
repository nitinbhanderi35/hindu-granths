				
<tbody><tr><td><p>	<b>सपर्ण उवाच।</b>	</p></td><td>	5-111-1x	<p class="mw-empty-elt"></p></td></tr>
<tr><td><p>	यस्मादुत्तार्यते पापाद्यस्मान्निश्रेयसोऽश्रुते ।<br>अस्मादुत्तारणबलादुत्तरेत्युच्यते द्विज ।। 1 ।।	</p></td><td>	5-111-1a<br>5-111-1b	<p class="mw-empty-elt"></p></td></tr>
<tr><td><p>	उत्तरस्य हिरण्यस्य परिवापस्य गालव ।<br>मार्गः पश्चिमपूर्वाभ्यां दिग्भ्यां वै मध्यमः स्मृतः ।।	</p></td><td>	5-111-2a<br>5-111-2b	<p class="mw-empty-elt"></p></td></tr>
<tr><td><p>	अस्यां दिशि वरिष्ठायामुत्तरायां द्विजर्षभ ।<br>नासौम्यो नाविधेयात्मा नाधर्मो वसते जनः ।।	</p></td><td>	5-111-3a<br>5-111-3b	<p class="mw-empty-elt"></p></td></tr>
<tr><td><p>	अत्र नारायणः कृष्णो जिष्णुश्चैव नरोत्तमः ।<br>बदर्यामाश्रमपदे तथा ब्रह्मा च शाश्वतः ।।	</p></td><td>	5-111-4a<br>5-111-4b	<p class="mw-empty-elt"></p></td></tr>
<tr><td><p>	अत्र वै हिमवत्पृष्ठे नित्यमास्ते महेश्वरः।<br>`प्रकृत्या पुरुषः सार्धं युगान्ताग्निसमप्रभः ।।	</p></td><td>	5-111-5a<br>5-111-5b	<p class="mw-empty-elt"></p></td></tr>
<tr><td><p>	न स दृश्यो मुनिगणैस्तथा देवैः सवासवैः ।<br>गन्धर्वयक्षसिद्धैर्वा नरनारायणादृते ।।	</p></td><td>	5-111-6a<br>5-111-6b	<p class="mw-empty-elt"></p></td></tr>
<tr><td><p>	अत्र विष्णुः सहस्राक्षः सहस्रचरणोऽव्ययः ।<br>सहस्रशिरसः श्रीमानेकः पश्यति मायया।।'	</p></td><td>	5-111-7a<br>5-111-7b	<p class="mw-empty-elt"></p></td></tr>
<tr><td><p>	अत्र राज्येन विप्राणां चन्द्रमाश्चाभ्यषिच्यत ।<br>अत्र गङ्गां महादेवः पतन्तीं गगनाच्च्युताम् ।।	</p></td><td>	5-111-8a<br>5-111-8b	<p class="mw-empty-elt"></p></td></tr>
<tr><td><p>	प्रतिगृह्य ददौ लोके मानुषे ब्रह्मवित्तम ।<br>अत्र देव्या तपस्तप्तं महेश्वरपरीप्सया ।।	</p></td><td>	5-111-9a<br>5-111-9b	<p class="mw-empty-elt"></p></td></tr>
<tr><td><p>	अत्र कामश्च रोषश्च शैलश्चोमा च संबभुः ।<br>अत्र राक्षसयक्षाणां गन्धर्वाणां च गालव ।।	</p></td><td>	5-111-10a<br>5-111-10b	<p class="mw-empty-elt"></p></td></tr>
<tr><td><p>	आधिपत्येन कैलासे धनदोऽप्यभिषेचितः।<br>अत्र चैत्ररथं रम्यमत्र वैखानसाश्रमः ।।	</p></td><td>	5-111-11a<br>5-111-11b	<p class="mw-empty-elt"></p></td></tr>
<tr><td><p>	अत्र मन्दाकिनी चैव मन्दरश्च द्विजर्षभ ।<br>अत्र सौगन्धिकवनं नैर्ऋतैरभिरक्ष्यते।।	</p></td><td>	5-111-12a<br>5-111-12b	<p class="mw-empty-elt"></p></td></tr>
<tr><td><p>	शाद्वलं कदलीस्कन्धमत्र सन्तानका नगाः।<br>अत्र संयमनित्यानां सिद्धानां स्वैरचारिणाम् ।।	</p></td><td>	5-111-13a<br>5-111-13b	<p class="mw-empty-elt"></p></td></tr>
<tr><td><p>	विमानान्युनुरूपाणि कामभोग्यानि गालव ।<br>अत्र ते ऋषयः सप्त देवी चारुन्धती तथा ।।	</p></td><td>	5-111-14a<br>5-111-14b	<p class="mw-empty-elt"></p></td></tr>
<tr><td><p>	अत्र तिष्ठति वै रात्रिन्दिवाप्यत्रावतिष्ठते।<br>अत्र यज्ञं समासाद्य ध्रुवं स्थाता पितामहः ।।	</p></td><td>	5-111-15a<br>5-111-15b	<p class="mw-empty-elt"></p></td></tr>
<tr><td><p>	ज्योतींषि चन्द्रसूर्यौ च परिवर्तन्ति नित्यशः ।<br>अत्र गङ्गामहाद्वारं रक्षन्ति द्विजसत्तम ।।	</p></td><td>	5-111-16a<br>5-111-16b	<p class="mw-empty-elt"></p></td></tr>
<tr><td><p>	धामा नाम महात्मानो मुनयः सत्यवादिनः ।<br>न तेषां ज्ञायते मूर्तिर्नाकृतिर्न तपश्चितम् ।।	</p></td><td>	5-111-17a<br>5-111-17b	<p class="mw-empty-elt"></p></td></tr>
<tr><td><p>	परिवर्तसहस्रामि कामभोज्याननि गालव ।<br>यथायथा प्रविशति तस्मात्परतरं नरः ।	</p></td><td>	5-111-18a<br>5-111-18b	<p class="mw-empty-elt"></p></td></tr>
<tr><td><p>	तथातथा द्विजश्रेष्ठ प्रविलीयति गालव ।<br>नैतत्केनचिदन्येन गतपूर्वं द्विजर्षभ ।।	</p></td><td>	5-111-19a<br>5-111-19b	<p class="mw-empty-elt"></p></td></tr>
<tr><td><p>	ऋते नारायणं देवं नरं वा जिष्णुमव्ययम् ।<br>अत्र कैलासमित्युक्तं स्थानमैलविलस्य तत् ।।	</p></td><td>	5-111-20a<br>5-111-20b	<p class="mw-empty-elt"></p></td></tr>
<tr><td><p>	अत्र विद्युत्प्रभा नाम जझिरेऽप्सरसो दश।<br>अत्र विष्णुपदं नाम क्रमता विष्णुना कृतम् ।।	</p></td><td>	5-111-21a<br>5-111-21b	<p class="mw-empty-elt"></p></td></tr>
<tr><td><p>	त्रिलोकविक्रमे ब्रह्मन्नुत्तरां दिशमाश्रितम् ।<br>अत्र राज्ञा मरुतेन यज्ञेनेष्टं द्विजोत्तम।।	</p></td><td>	5-111-22a<br>5-111-22b	<p class="mw-empty-elt"></p></td></tr>
<tr><td><p>	उशीरबीजे विप्रर्षे यत्र जाम्बूनदं सरः।<br>जीमूतस्यात्र विप्रर्षेरुपतस्थे महात्मनः ।।	</p></td><td>	5-111-23a<br>5-111-23b	<p class="mw-empty-elt"></p></td></tr>
<tr><td><p>	साक्षाद्धैमवतः पुण्यो विमलः कनकाकरः ।<br>ब्राह्मणेषु च यत्कृत्स्नं स्वन्तं कृत्वा धनं महत् ।।	</p></td><td>	5-111-24a<br>5-111-24b	<p class="mw-empty-elt"></p></td></tr>
<tr><td><p>	वव्रे धनं महर्षिः स जैमूतं तद्धनं ततः।<br>अत्र नित्यं दिशांपालाः सायंप्रातर्द्विजर्षभ ।।	</p></td><td>	5-111-25a<br>5-111-25b	<p class="mw-empty-elt"></p></td></tr>
<tr><td><p>	कस्य कार्यं किमिति वै परिक्रोशान्ति गालव ।<br>एवमेषा द्विजश्रेष्ठ गुणैरन्यैर्दिगुत्तरा ।।	</p></td><td>	5-111-26a<br>5-111-26b	<p class="mw-empty-elt"></p></td></tr>
<tr><td><p>	उत्तरेति परिख्याता सर्वकर्मस्तु चोत्तरा ।<br>एता विस्तरशस्तात तव शङ्गीर्तिता दिशः ।।	</p></td><td>	5-111-27a<br>5-111-27b	<p class="mw-empty-elt"></p></td></tr>

<tr><td><p>	चतस्रः क्रमयोगेन कामाशां गन्तुमिच्छसि।<br>उद्यतोऽहं द्विजश्रेष्ठ तव दर्शयितुं दिशः।<br>पृथिवीं चाखिलां ब्रह्मंस्तस्मादारोह मां द्विज ।।	</p></td><td>	5-111-28a<br>5-111-28b<br>5-111-28c	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि एकादशाधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>