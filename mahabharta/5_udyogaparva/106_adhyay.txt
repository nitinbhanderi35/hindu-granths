				
<tbody><tr><td><p>	<b>जनमेजय उवाच।</b>	</p></td><td>	5-106-1x	<p class="mw-empty-elt"></p></td></tr>
<tr><td><p>	अनर्थे जातिनिर्बन्धं परार्थे लोभमोहितम्।<br>अनार्यकेष्वभिरतं मरणे कृतनिश्चयम् ।।	</p></td><td>	5-106-1a<br>5-106-1b	<p class="mw-empty-elt"></p></td></tr>
<tr><td><p>	ज्ञातीनां दुःखकर्तारं बन्धूनां शोकवर्धनम् ।<br>सुहृदां क्लेशदातारं द्विषतां हर्षवर्धनम् ।।	</p></td><td>	5-106-2a<br>5-106-2b	<p class="mw-empty-elt"></p></td></tr>
<tr><td><p>	कथं नैनं विमार्गस्थं वारयन्तीह बान्धवाः।<br>सौहृदाद्वा सुहृत्स्निग्धो भगवान्वा पितामहः ।।	</p></td><td>	5-106-3a<br>5-106-3b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-106-4x	<p class="mw-empty-elt"></p></td></tr>
<tr><td><p>	उक्तं भगवता वाक्यमुक्तं भीष्मेण यत्क्षमम्।<br>उक्तं बहुविधं चैव नारदेनापि तच्छृणु ।।	</p></td><td>	5-106-4a<br>5-106-4b	<p class="mw-empty-elt"></p></td></tr>
<tr><td><p>	<b>नारद उवाच।</b>	</p></td><td>	5-106-5x	<p class="mw-empty-elt"></p></td></tr>
<tr><td><p>	दुर्लभो वै सुहृच्छ्रोता दुर्लभश्च हितः सुहृत्।<br>तिष्ठते हि सुह्यद्यत्र न बन्धुस्तत्र तिष्ठते ।।	</p></td><td>	5-106-5a<br>5-106-5b	<p class="mw-empty-elt"></p></td></tr>
<tr><td><p>	श्रोतव्यमपि पश्यापि सुहृदां कुरुनन्दन।<br>न कर्तव्यश्च निर्बन्धो निर्बन्धो हि सुदारुणः ।।	</p></td><td>	5-106-6a<br>5-106-6b	<p class="mw-empty-elt"></p></td></tr>
<tr><td><p>	अत्राप्युदाहरन्तीममितिहासं पुरातनम् ।<br>यथा निर्बन्धतः प्राप्तो गालवेन पराजयः ।।	</p></td><td>	5-106-7a<br>5-106-7b	<p class="mw-empty-elt"></p></td></tr>
<tr><td><p>	विश्वामित्रं तपस्यन्तं धर्मो जिज्ञासया पुरा ।<br>अभ्यगच्छत्स्वयं भूत्वा वसिष्ठो भगवानृषिः ।।	</p></td><td>	5-106-8a<br>5-106-8b	<p class="mw-empty-elt"></p></td></tr>
<tr><td><p>	सप्तर्षीणामन्यतमं वेषमास्थाय भारत।<br>बभुक्षुः क्षुधितो राजन्नाश्रमं कौशिकस्य तु ।।	</p></td><td>	5-106-9a<br>5-106-9b	<p class="mw-empty-elt"></p></td></tr>
<tr><td><p>	विश्वामित्रोऽथ संभ्रान्तः श्रपयामास वै चरुम् ।<br>परमान्नस्य यत्नेन न च तं प्रत्यपालयत् ।।	</p></td><td>	5-106-10a<br>5-106-10b	<p class="mw-empty-elt"></p></td></tr>
<tr><td><p>	अन्नं तेन यदा भुक्तमन्यैर्दत्तं तपस्विभिः ।<br>अथ गृह्णान्नमत्युष्णं विश्वामित्रोऽप्युपागमत् ।।	</p></td><td>	5-106-11a<br>5-106-11b	<p class="mw-empty-elt"></p></td></tr>
<tr><td><p>	भुक्तं मे तिष्ठ तावत्त्वमित्युक्त्वा भगवान्ययौ ।<br>विश्वामित्रस्ततो राजन्स्थित एव महाद्युतिः ।।	</p></td><td>	5-106-12a<br>5-106-12b	<p class="mw-empty-elt"></p></td></tr>
<tr><td><p>	भक्तं प्रगृह्य मूर्ध्ना वै बाहुभ्यां संशितव्रतः ।<br>स्थितः स्थाणुरिवाभ्याशे निश्चेष्टो मारुताशनः ।।	</p></td><td>	5-106-13a<br>5-106-13b	<p class="mw-empty-elt"></p></td></tr>
<tr><td><p>	तस्य शुश्रूषणे यत्नमकरोद्गालवो मुनिः ।<br>गौरवाद्बहुमानाच्च हार्देन प्रियकाम्यया ।।	</p></td><td>	5-106-14a<br>5-106-14b	<p class="mw-empty-elt"></p></td></tr>
<tr><td><p>	अथ वर्षशते पूर्णे धर्मः पुनरुपागमत्।<br>वासिष्ठं वेषमास्थाय कौशिकं भोजनेप्सया ।।	</p></td><td>	5-106-15a<br>5-106-15b	<p class="mw-empty-elt"></p></td></tr>
<tr><td><p>	स दृष्ट्वा शिरसा भक्तं ध्रियमाणं महर्षिणा ।<br>तिष्ठता वायुभक्षेण विश्वामित्रेण धीमता ।।	</p></td><td>	5-106-16a<br>5-106-16b	<p class="mw-empty-elt"></p></td></tr>
<tr><td><p>	प्रतिगृह्य ततो धर्मस्तथैवोष्णं तथा नवम् ।<br>भुक्त्वा प्रीतोस्मि विप्रर्षे तमुक्त्वा स मुनिर्गतः ।।	</p></td><td>	5-106-17a<br>5-106-17b	<p class="mw-empty-elt"></p></td></tr>
<tr><td><p>	क्षत्रभावादपगतो ब्राह्मणत्वमुपागतः।<br>धर्मस्य वचनात्प्रीतो विश्वामित्रस्तथाऽभवत्।।	</p></td><td>	5-106-18a<br>5-106-18b	<p class="mw-empty-elt"></p></td></tr>
<tr><td><p>	विश्वामित्रस्तु शिष्यस्य गालवस्य तपस्विनः ।<br>शुश्रूषया च भक्त्या च प्रीतिमानित्युवाच ह ।।	</p></td><td>	5-106-19a<br>5-106-19b	<p class="mw-empty-elt"></p></td></tr>
<tr><td><p>	अनुज्ञातो मया वत्स यथेष्टं गच्छ गवालव।<br>इत्युक्तः प्रत्युवाचेदं गालवो मुनिसत्तमम् ।।	</p></td><td>	5-106-20a<br>5-106-20b	<p class="mw-empty-elt"></p></td></tr>
<tr><td><p>	प्रीतो मधुरया वाचा विश्वामित्रं महाद्युतिम् ।<br>दक्षिणाः काः प्रयच्छामि भवते गुरुकर्मणि ।।	</p></td><td>	5-106-21a<br>5-106-21b	<p class="mw-empty-elt"></p></td></tr>
<tr><td><p>	दक्षिणाभिरुपेतं हि कर्म सिद्ध्यति मानद।<br>दक्षिणानां हि दाता वै अपवर्गेण युज्यते ।।	</p></td><td>	5-106-22a<br>5-106-22b	<p class="mw-empty-elt"></p></td></tr>
<tr><td><p>	स्वर्गे क्रतुफलं तद्धि दक्षिणा शान्तिरुच्यते।<br>किमाहरामि गुर्वर्थं ब्रवीतु भगवानिति ।।	</p></td><td>	5-106-23a<br>5-106-23b	<p class="mw-empty-elt"></p></td></tr>
<tr><td><p>	स जानानस्तु भगवान्खिन्नं शुश्रूषणेन वै।<br>विश्वामित्रस्तमसकृद्गच्छ गच्छेत्यचोदयत् ।।	</p></td><td>	5-106-24a<br>5-106-24b	<p class="mw-empty-elt"></p></td></tr>
<tr><td><p>	असकृद्गच्छगच्छेति विश्वामित्रेण भाषितः ।<br>किं ददानीति बहुशो गालवः प्रत्यभाषत ।।	</p></td><td>	5-106-25a<br>5-106-25b	<p class="mw-empty-elt"></p></td></tr>
<tr><td><p>	निर्बन्धतस्तु बहुशो गालवस्य तपस्विनः।<br>किंचिदागतसंरम्भो विश्वामित्रोऽब्रवीदिदम् ।।	</p></td><td>	5-106-26a<br>5-106-26b	<p class="mw-empty-elt"></p></td></tr>
<tr><td><p>	एकतःश्यामकर्णानां हयानां चन्द्रवर्चसाम्।<br>अष्टौ शतानि मे देहि गच्छ गालव मा चिरम् ।।	</p></td><td>	5-106-27a<br>5-106-27b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि षडधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>