				
<tbody><tr><td><p>	<b>नारद उवाच।</b>	</p></td><td>	5-120-1x	<p class="mw-empty-elt"></p></td></tr>
<tr><td><p>	स तु राजा पुनस्तस्याः कर्तुकामः स्वयंवरम्।<br>उपगम्याश्रमपदं गङ्गायामुनसङ्गमे ।।	</p></td><td>	5-120-1a<br>5-120-1b	<p class="mw-empty-elt"></p></td></tr>
<tr><td><p>	गृहीतमाल्यदामां तां रथमारोप्य माधवीम् ।<br>पूरुर्यदुश्च भगिनीमाश्रमे पर्यधावताम् ।।	</p></td><td>	5-120-2a<br>5-120-2b	<p class="mw-empty-elt"></p></td></tr>
<tr><td><p>	नागयक्षमनुष्याणां गन्धर्वमृगपक्षिणाम् ।<br>शैलद्रुमवनौकानामासीत्तत्र समागमः ।।	</p></td><td>	5-120-3a<br>5-120-3b	<p class="mw-empty-elt"></p></td></tr>
<tr><td><p>	नानापुरुषदेश्यानामीश्वरैश्च समाकुलम् ।<br>ऋषिभिर्ब्रह्मकल्पैश्च समन्तादावृतं वनम् ।।	</p></td><td>	5-120-4a<br>5-120-4b	<p class="mw-empty-elt"></p></td></tr>
<tr><td><p>	निर्दिश्यमानेषु तु सा वरेषु वरवर्णिनी ।<br>वरानुत्क्रम्य सर्वास्तान्वरं वृतवती वनम् ।।	</p></td><td>	5-120-5a<br>5-120-5b	<p class="mw-empty-elt"></p></td></tr>
<tr><td><p>	अवतीर्य रथात्कन्या नमस्कृत्य च बन्धुषु।<br>उपगम्य वनं पुण्यं तपस्तेपे ययातिजा ।।	</p></td><td>	5-120-6a<br>5-120-6b	<p class="mw-empty-elt"></p></td></tr>
<tr><td><p>	उपवसैश्च विविधैर्दीक्षाभिर्नियमैस्तथा ।<br>आत्मनो लघुतां कृत्वा बभूव मृगचारिणी ।।	</p></td><td>	5-120-7a<br>5-120-7b	<p class="mw-empty-elt"></p></td></tr>
<tr><td><p>	वैदूर्याङ्कुरकल्पानि मृदूनि हरितानि च।<br>चरन्ती श्लक्ष्णशष्पाणि तिक्तानि मधुराणि च ।।	</p></td><td>	5-120-8a<br>5-120-8b	<p class="mw-empty-elt"></p></td></tr>
<tr><td><p>	स्रवन्तीनां च पुण्यानां सुरसानि सुचीनि च।<br>पिबन्ती वारिमुख्यानि शीतानि विमलानि च।।	</p></td><td>	5-120-9a<br>5-120-9b	<p class="mw-empty-elt"></p></td></tr>
<tr><td><p>	वनेषु मृगराजेषु व्याघ्रविप्रोषितेषु च ।<br>दावाग्निविप्रयुक्तेषु शून्येषु गहनेषु च ।।	</p></td><td>	5-120-10a<br>5-120-10b	<p class="mw-empty-elt"></p></td></tr>
<tr><td><p>	चरन्ती हरिणैः सार्धं मृगीव वनचारिणी ।<br>चचार विपुलं धर्मं ब्रह्मचर्येण संवृतम् ।।	</p></td><td>	5-120-11a<br>5-120-11b	<p class="mw-empty-elt"></p></td></tr>
<tr><td><p>	ययातिरपि पूर्वेषां राज्ञां वृत्तमनुष्ठितः।<br>बहुवर्षसहस्रायुर्युयुजे कालधर्मणा ।।	</p></td><td>	5-120-12a<br>5-120-12b	<p class="mw-empty-elt"></p></td></tr>
<tr><td><p>	पुरुर्यदुश्च द्वौ वंशे वर्धमानौ नरोत्तमौ ।<br>ताभ्भां प्रतिष्ठितो लोके परलोके च नाहुषः ।।	</p></td><td>	5-120-13a<br>5-120-13b	<p class="mw-empty-elt"></p></td></tr>
<tr><td><p>	महीपते नरपतिर्ययातिः स्वर्गमास्थितः।<br>महर्षिकल्पो नृपतिः स्वर्गाग्र्यफलभुग्विभुः ।।	</p></td><td>	5-120-14a<br>5-120-14b	<p class="mw-empty-elt"></p></td></tr>
<tr><td><p>	बहुवर्षसहस्राख्ये काले बहुगुणे गते।<br>राजर्षिषु निषण्णेषु महीयःसु महर्धिषु ।।	</p></td><td>	5-120-15a<br>5-120-15b	<p class="mw-empty-elt"></p></td></tr>
<tr><td><p>	अवमेने नरान्सर्वान्देवानृषिगणांस्तथा।<br>ययातिर्मूढविज्ञानो विस्मयाविष्टचेतनः ।।	</p></td><td>	5-120-16a<br>5-120-16b	<p class="mw-empty-elt"></p></td></tr>
<tr><td><p>	ततस्तं बुबुधे देवः शक्रो बलनिषूदनः ।<br>ते च राजर्षयः सर्वे धिग्धिगित्येवमब्रुवन् ।।	</p></td><td>	5-120-17a<br>5-120-17b	<p class="mw-empty-elt"></p></td></tr>
<tr><td><p>	विचारश्च समुत्पन्नो निरीक्ष्य नहुषात्मजम् ।<br>कोऽन्वयं कस्य वा राज्ञः कथं वा स्वर्गमागतः ।।	</p></td><td>	5-120-18a<br>5-120-18b	<p class="mw-empty-elt"></p></td></tr>
<tr><td><p>	कर्मणा केनसिद्धोऽयं क्व वाऽनेन तपश्चितम्।<br>कथं वा ज्ञायते स्वर्गे केन वा ज्ञायतेऽप्युत ।।	</p></td><td>	5-120-19a<br>5-120-19b	<p class="mw-empty-elt"></p></td></tr>
<tr><td><p>	एवं विचास्यन्तस्ते राजानं स्वर्गवासिनः ।<br>दृष्ट्वा पप्रच्छुरन्योन्यं ययातिं नृपतिं प्रति ।।	</p></td><td>	5-120-20a<br>5-120-20b	<p class="mw-empty-elt"></p></td></tr>
<tr><td><p>	विमानपालाः शतशः स्वर्गद्वाराभिरक्षिणः ।<br>पृष्टा आसनपालाश्च न जानीमेत्यथाऽब्रुवन् ।।	</p></td><td>	5-120-21a<br>5-120-21b	<p class="mw-empty-elt"></p></td></tr>
<tr><td><p>	सर्वे ते ह्यावृतज्ञाना नाभ्यजानन्त तं नृपम् ।<br>स मुहूर्तादथ नृपो हतौजाश्चाभवत्तदा ।।	</p></td><td>	5-120-22a<br>5-120-22b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवद्यानपर्वणि <br>विंशत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>