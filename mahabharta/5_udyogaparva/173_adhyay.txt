				
<tbody><tr><td><p>	<b>दुर्योधनं उवाच।</b>	</p></td><td>	5-173-1x	<p class="mw-empty-elt"></p></td></tr>
<tr><td><p>	किमर्थं भरतश्रेष्ठ नैव हन्याः शिखण्डिनम् ।<br>उद्यतेषुमथो दृष्ट्वा समरेष्वाततायिनम् ।।	</p></td><td>	5-173-1a<br>5-173-1b	<p class="mw-empty-elt"></p></td></tr>
<tr><td><p>	पूर्वमुक्त्वा महाबाहो पाञ्चालान्सह सोमकैः ।<br>हनिष्यामीति गाङ्गेय तन्मे ब्रूहि पितामह ।।	</p></td><td>	5-173-2a<br>5-173-2b	<p class="mw-empty-elt"></p></td></tr>
<tr><td><p>	<b>भीष्म उवाच।</b>	</p></td><td>	5-173-3x	<p class="mw-empty-elt"></p></td></tr>
<tr><td><p>	श्रृणु दुर्योधन कथां सहैभिर्वसुधाधिपैः ।<br>यदर्थं युधि संप्रेक्ष्य नाहं हन्यां शिखण्डिनम् ।।	</p></td><td>	5-173-3a<br>5-173-3b	<p class="mw-empty-elt"></p></td></tr>
<tr><td><p>	महाराजो मम पिता शान्तनुर्लोकविश्रुतः ।<br>दिष्टान्तमाप धर्मात्मा समये भरतर्षभ ।।	</p></td><td>	5-173-4a<br>5-173-4b	<p class="mw-empty-elt"></p></td></tr>
<tr><td><p>	ततोऽहं भरतश्रेष्ठ प्रतिज्ञां परिपालयन् ।<br>चित्राङ्गदं भ्रातरं वै महाराज्येऽभ्यपेचयम् ।।	</p></td><td>	5-173-5a<br>5-173-5b	<p class="mw-empty-elt"></p></td></tr>
<tr><td><p>	तस्मिंश्च निधनं प्राप्ते सत्यवत्या मते स्थितः ।<br>विचित्रवीर्यं राजानमभ्यषिञ्चं यथाविधि ।।	</p></td><td>	5-173-6a<br>5-173-6b	<p class="mw-empty-elt"></p></td></tr>
<tr><td><p>	मयाऽभिषिक्तो राजेन्द्र यवीयानपि धर्मतः ।<br>विचित्रवीर्यो धर्मात्मा मामेव समुदैक्षत ।।	</p></td><td>	5-173-7a<br>5-173-7b	<p class="mw-empty-elt"></p></td></tr>
<tr><td><p>	तस्य दारक्रियां तात चिकीर्षुरहमप्युत ।<br>अनुरूपादिव कुलादित्येव च मनो दधे ।।	</p></td><td>	5-173-8a<br>5-173-8b	<p class="mw-empty-elt"></p></td></tr>

<tr><td><p>	तथाऽश्रौषं महाबाहो तिस्रः कन्याः स्वयंवरे ।<br>रूपेणाप्रतिमाः सर्वाः काशिराजसुतास्तदा ।<br>अम्बां चैवाम्बिकां चैव तथैवाम्बालिकामपि ।।	</p></td><td>	5-173-9a<br>5-173-9b<br>5-173-9c	<p class="mw-empty-elt"></p></td></tr>
<tr><td><p>	राजानश्च समाहूताः पृथिव्यां भरतर्षभ।<br>अम्बा ज्येष्ठाभवत्तासामम्बिका त्वथ मध्यमा ।।	</p></td><td>	5-173-10a<br>5-173-10b	<p class="mw-empty-elt"></p></td></tr>
<tr><td><p>	अम्बालिका च राजेन्द्र राजकन्या यवीयसी ।<br>सोऽहमेकरथेनैव गतः काशिपतेः पुरीम् ।।	</p></td><td>	5-173-11a<br>5-173-11b	<p class="mw-empty-elt"></p></td></tr>
<tr><td><p>	अपश्यं ता महाबाहो तिस्रः कन्याः स्वलङ्कृताः।<br>राज्ञश्चैव समाहूतान्पार्थिवान्पृथिवीपते ।।	</p></td><td>	5-173-12a<br>5-173-12b	<p class="mw-empty-elt"></p></td></tr>
<tr><td><p>	ततोऽहं तान्नृपान्सर्वानाहूय समरे स्थितान्।<br>रथमारोपयाञ्चक्रे कन्यास्ता भरतर्षभ ।।	</p></td><td>	5-173-13a<br>5-173-13b	<p class="mw-empty-elt"></p></td></tr>

<tr><td><p>	वीर्यशुल्काश्च ता ज्ञात्वा समारोप्य रथं तदा।<br>अवोचं पार्थिवान्सर्वानहं तत्र समागतान्।<br>भीष्मः शान्तनवः कन्या हरतीति पुनःपुनः ।।	</p></td><td>	5-173-14a<br>5-173-14b<br>5-173-14c	<p class="mw-empty-elt"></p></td></tr>
<tr><td><p>	ते यतध्वं परं शक्त्या सर्वे मोक्षाय पार्थिवाः ।<br>प्रसह्य हि हराम्येष मिषतां वो नरर्षभाः ।।	</p></td><td>	5-173-15a<br>5-173-15b	<p class="mw-empty-elt"></p></td></tr>
<tr><td><p>	ततस्ते पृथिवीपालाः समुत्पतुरुदायुधाः ।<br>योगो योग इति क्रुद्धाः सारथीनभ्यचोदयन् ।।	</p></td><td>	5-173-16a<br>5-173-16b	<p class="mw-empty-elt"></p></td></tr>
<tr><td><p>	ते रथैर्गसङ्काशैर्गजैश्च गजयोधिनः।<br>पुष्टैश्वाश्वैर्महीपालाः समुत्पेतुरुदायुधाः ।।	</p></td><td>	5-173-17a<br>5-173-17b	<p class="mw-empty-elt"></p></td></tr>
<tr><td><p>	ततस्ते मां महीपालाः सर्व एव विशां पते।<br>रथव्रातेन महता सर्वतः पर्यवारयन् ।।	</p></td><td>	5-173-18a<br>5-173-18b	<p class="mw-empty-elt"></p></td></tr>
<tr><td><p>	तानहं शरवर्षेण समन्तात्पर्यवारयम् ।<br>सर्वान्नृपांश्चाप्यजयं देवराडिव दानवान् ।।	</p></td><td>	5-173-19a<br>5-173-19b	<p class="mw-empty-elt"></p></td></tr>
<tr><td><p>	अपातयं शरैर्दीप्तैः प्रहसन्भरतर्षभ ।<br>तेषामापततां चित्रान्ध्वजान्हेमपरिष्कृतान् ।।	</p></td><td>	5-173-20a<br>5-173-20b	<p class="mw-empty-elt"></p></td></tr>
<tr><td><p>	एकैकेन हि बाणेन भूमौ पातितवानहम् ।<br>हयांस्तेषां गजांश्चैव सारथींश्चाप्यहं रणे ।।	</p></td><td>	5-173-21a<br>5-173-21b	<p class="mw-empty-elt"></p></td></tr>
<tr><td><p>	ते निवृत्ताश्च भग्नाश्च दृष्ट्वा तल्लाघवं मम।<br>`प्रणिपेतुश्च सर्वे वै प्रशशंसुश्च पार्थिवाः।।	</p></td><td>	5-173-22a<br>5-173-22b	<p class="mw-empty-elt"></p></td></tr>
<tr><td><p>	तत आदाय ताः कन्या नृपतींश्च विसृज्य तान्।'<br>अथाऽहं हास्तिनपुरमायां जित्वा महीक्षितः ।।	</p></td><td>	5-173-23a<br>5-173-23b	<p class="mw-empty-elt"></p></td></tr>
<tr><td><p>	ततोऽहं ताश्च कन्या वै भ्रातुरर्थाय भारत।<br>तच्च कर्म महाबाहो सत्यवत्यै न्यवेदयम् ।।	</p></td><td>	5-173-24a<br>5-173-24b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि अम्बोपाख्यानपर्वणि <br>त्रिसप्तत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>