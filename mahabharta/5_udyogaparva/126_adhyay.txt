				
<tbody><tr><td><p>	<b>वैशंपायन उवाच।</b>	</p></td><td>	5-126-1x	<p class="mw-empty-elt"></p></td></tr>
<tr><td><p>	धृतराष्ट्रवचः श्रुत्वा भीष्मद्रोणौ समव्यथौ।<br>दुर्योधनमिदं वाक्यमूचतुः शासनातिगम् ।।	</p></td><td>	5-126-1a<br>5-126-1b	<p class="mw-empty-elt"></p></td></tr>
<tr><td><p>	यावत्कृष्णावसन्नद्धौ यावत्तिष्ठति गाण्डिवम् ।<br>यावद्धौम्यो न मेधाग्नौ जुहोतीह द्विषद्बलम् ।।	</p></td><td>	5-126-2a<br>5-126-2b	<p class="mw-empty-elt"></p></td></tr>
<tr><td><p>	यावन्न प्रेक्षते क्रूद्धः सेनां तव युधिष्ठिरः।<br>ह्रीनिषेवो महेष्वासस्तावच्छाम्यतु वैशसम् ।।	</p></td><td>	5-126-3a<br>5-126-3b	<p class="mw-empty-elt"></p></td></tr>
<tr><td><p>	यावन्न दृश्यते पार्थः स्वेऽप्यनीके व्यवस्थितः।<br>भीमसेनो महेष्वासस्तावच्छाम्यतु वैशसम् ।।	</p></td><td>	5-126-4a<br>5-126-4b	<p class="mw-empty-elt"></p></td></tr>
<tr><td><p>	यावन्न चरते मार्गान्पृतनामभिधर्षयन् ।<br>भीमसेनो गदापाणिस्तावत्संशाम्य पाण्डवैः ।।	</p></td><td>	5-126-5a<br>5-126-5b	<p class="mw-empty-elt"></p></td></tr>

<tr><td><p>	यावन्न शातयत्याजौ शिरांसि गजयोधिनाम् ।<br>गदया वीरघातिन्या फलानीव वनस्पतेः ।<br>कालेन परिपक्वानि तावच्छाम्यतु वैशसम् ।।	</p></td><td>	5-126-6a<br>5-126-6b<br>5-126-6c	<p class="mw-empty-elt"></p></td></tr>
<tr><td><p>	नकुलः सहदेवश्च धृष्टद्युम्नश्च पार्षतः ।।<br>विराटश्च शिखण्डी च शैशुपालिश्च दंशिताः ।।	</p></td><td>	5-126-7a<br>5-126-7b	<p class="mw-empty-elt"></p></td></tr>
<tr><td><p>	यावन्न प्रविशन्त्येते नक्रा इव महार्णवम् ।<br>कृतास्त्राः क्षिप्रमस्यन्तस्तावच्छाम्यतु वैशसम् ।।	</p></td><td>	5-126-8a<br>5-126-8b	<p class="mw-empty-elt"></p></td></tr>
<tr><td><p>	यावन्न सुकुमारेषु शरीरेषु महीक्षिताम्।<br>गार्ध्रपत्राः पतन्त्युग्रास्तावच्छाम्यतु वैशसम् ।।	</p></td><td>	5-126-9a<br>5-126-9b	<p class="mw-empty-elt"></p></td></tr>
<tr><td><p>	चन्दनागुरुदिग्धेषु हारनिष्कधरेषु च ।<br>नोरस्सु यावद्योधानां महेष्वासैर्महेषवः ।।	</p></td><td>	5-126-10a<br>5-126-10b	<p class="mw-empty-elt"></p></td></tr>
<tr><td><p>	कृतस्त्रैः क्षिप्रमस्यद्भिर्दूरपातिभिरायसाः ।<br>अभिलक्ष्यैर्निपात्यन्ते तावच्छाम्यतु वैशसम् ।।	</p></td><td>	5-126-11a<br>5-126-11b	<p class="mw-empty-elt"></p></td></tr>
<tr><td><p>	अभिवादयमानं त्वां शिरसा राजकुञ्जरः ।<br>पाणिभ्यां प्रतिगृह्णातु धर्मराजो युधिष्ठिरः ।।	</p></td><td>	5-126-12a<br>5-126-12b	<p class="mw-empty-elt"></p></td></tr>
<tr><td><p>	ध्वजाङ्कुशपताकाङ्कं दक्षिणं ते सुदक्षिणः ।<br>स्कन्धे निक्षिपतां बहुं शान्तये भरतर्षभ ।।	</p></td><td>	5-126-13a<br>5-126-13b	<p class="mw-empty-elt"></p></td></tr>
<tr><td><p>	रत्नौषधिसमेतेन रत्नाङ्गुलितलेन च।<br>उपविष्टस्य पृष्ठं ते पाणिना परिमार्जतु ।।	</p></td><td>	5-126-14a<br>5-126-14b	<p class="mw-empty-elt"></p></td></tr>
<tr><td><p>	शालस्कन्धो महाबहुस्त्वां स्वजानो वृकोदरः ।<br>साम्नाऽभिवदतां चापि शान्तये भरतर्षभ ।।	</p></td><td>	5-126-15a<br>5-126-15b	<p class="mw-empty-elt"></p></td></tr>
<tr><td><p>	अर्जुनेन यमाभ्यां च त्रिभिस्तैरभिवादितः।<br>मूर्ध्नि तान्समुपाघ्राय प्रेम्णाऽभिवद पार्थिव ।।	</p></td><td>	5-126-16a<br>5-126-16b	<p class="mw-empty-elt"></p></td></tr>
<tr><td><p>	दृष्ट्वा त्वां पाण्डवैर्वीरैर्भ्रातृभिः सह संगतम् ।<br>यावदानन्दजाश्रूणि प्रन्मुञ्चन्तु नराधिपाः ।।	</p></td><td>	5-126-17a<br>5-126-17b	<p class="mw-empty-elt"></p></td></tr>
<tr><td><p>	घुष्यतां राजधानीषु सर्वसंपन्महीक्षिताम् ।<br>पृथिवी भ्रातृभावेन भुज्यतां विज्वरो भव ।।	</p></td><td>	5-126-18a<br>5-126-18b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवद्यानपर्वणि <br>षड्विंशत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>