				
<tbody><tr><td><p>	<b>विदुर उवाच।</b>	</p></td><td>	5-40-1x	<p class="mw-empty-elt"></p></td></tr>

<tr><td><p>	योऽभ्यर्चितः मद्भिरसञ्जमानः<br>करोत्यर्थं शक्तिमहापयित्वा।<br>क्षिप्रं यशस्तं समुपैति मन्त-<br>मलं प्रसन्ना हि सुखाय सन्तः ।।	</p></td><td>	5-40-1a<br>5-40-1b<br>5-40-1c<br>5-40-1d	<p class="mw-empty-elt"></p></td></tr>

<tr><td><p>	महान्तमप्यर्थमधर्मयुक्तं<br>यः मन्त्यजत्यनपाकृष्ट एव।<br>सुखं सुदुःखान्यवमुच्य शेते<br>जीर्णां त्वचं सर्प इवावमुच्य ।।	</p></td><td>	5-40-2a<br>5-40-2b<br>5-40-2c<br>5-40-2d	<p class="mw-empty-elt"></p></td></tr>
<tr><td><p>	अनृते च समुत्कर्पो राजगामि च पैशुनम् ।<br>गुरोश्चालीकनिर्बन्धः समानि ब्रह्महत्यया ।।	</p></td><td>	5-40-3a<br>5-40-3b	<p class="mw-empty-elt"></p></td></tr>
<tr><td><p>	असूयैकपदं मृत्युरतिवादः श्रियो वधः।<br>अशुश्रूषा त्वरा श्लाघा विद्यायाः शत्रवस्त्रः ।।	</p></td><td>	5-40-4a<br>5-40-4b	<p class="mw-empty-elt"></p></td></tr>
<tr><td><p>	आलस्यं मदमोहौ च चापलं गोष्ठिरेव च।<br>स्तब्धता चाभिमानित्वं तथा त्यागित्वमेव च ।।	</p></td><td>	5-40-5a<br>5-40-5b	<p class="mw-empty-elt"></p></td></tr>

<tr><td><p>	एते वै सप्त दोषाः स्युः सदा विद्यार्थिनां मताः ।<br>सुखार्थिनः कुतो विद्या नास्ति विद्यार्थिनः सुखं।<br>सुखार्थी वा त्यजेद्विद्यां विद्यार्थी वा त्यजेत्सुखम् ।।	</p></td><td>	5-40-6a<br>5-40-6b<br>5-40-6c	<p class="mw-empty-elt"></p></td></tr>
<tr><td><p>	नाग्निस्तृप्यति काष्ठानां नापगानां महोदधिः।<br>नान्तकः सर्वभूतानां न पुंसां वामलोचना ।।	</p></td><td>	5-40-7a<br>5-40-7b	<p class="mw-empty-elt"></p></td></tr>

<tr><td><p>	आशा धृतिं हन्ति समृद्धिमन्तकः<br>क्रोधः श्रियं हन्ति यशः कदर्यता ।<br>अपालनं हन्ति पशूंश्च राज-<br>न्नेकः क्रुद्धो ब्राह्मणो हन्ति राष्ट्रम् ।।	</p></td><td>	5-40-8a<br>5-40-8b<br>5-40-8c<br>5-40-8d	<p class="mw-empty-elt"></p></td></tr>

<tr><td><p>	अजाश्च कांस्यं रजतं च नित्यं<br>मध्वाकर्षः शकुनिः श्रोत्रियश्च ।<br>वृद्धो ज्ञातिरवसन्नः कुलीन<br>एतानि ते सन्तु गृहे सदैव ।।	</p></td><td>	5-40-9a<br>5-40-9b<br>5-40-9c<br>5-40-9d	<p class="mw-empty-elt"></p></td></tr>
<tr><td><p>	अजोक्षा चन्दनं वीणा आदर्शो मधुसर्पिषी ।<br>विषमौदुम्बरं शङ्खः स्वर्णनाभोऽथ रोचना ।।	</p></td><td>	5-40-10a<br>5-40-10b	<p class="mw-empty-elt"></p></td></tr>
<tr><td><p>	गृहे स्थापयितव्यानि धन्यानि मनुरब्रवीत्।<br>देवब्राह्मणपूजार्थमतिथीनां च भारत ।।	</p></td><td>	5-40-11a<br>5-40-11b	<p class="mw-empty-elt"></p></td></tr>

<tr><td><p>	इदं च त्वां सर्वपरं ब्रवीमि<br>पुण्यं पदं तात महाविशिष्टम्।<br>न जातु कामान्न भयान्न लोभा-<br>द्धर्मं जह्याज्जीविस्यापि हेतोः ।।	</p></td><td>	5-40-12a<br>5-40-12b<br>5-40-12c<br>5-40-12d	<p class="mw-empty-elt"></p></td></tr>

<tr><td><p>	नित्यो धर्मः सुखदुःखे त्वनित्ये<br>जीवो नित्यो धातुरस्य त्वनित्यः।<br>त्यक्त्वाऽनित्यं प्रतितिष्ठस्व नित्ये<br>संतुष्य सन्तोषपरा हि सन्तः ।।	</p></td><td>	5-40-13a<br>5-40-13b<br>5-40-13c<br>5-40-13d	<p class="mw-empty-elt"></p></td></tr>

<tr><td><p>	महाबलान्पश्य महानुभावान्<br>प्रशास्य भूमिं धनधान्यपूर्णाम्।<br>राज्यानि हित्वा विपुलांश्च भोगान्।<br>गतान्नरेन्द्रान्वशमन्तकस्य ।।	</p></td><td>	5-40-14a<br>5-40-14b<br>5-40-14c<br>5-40-14d	<p class="mw-empty-elt"></p></td></tr>

<tr><td><p>	मृतं पुत्रं दुःखपुष्टं मनुष्या<br>उत्क्षिप्य राजन्स्वगृहान्निर्हरन्ति।<br>तं मुक्तकेशाः करुणं रुदन्ति<br>चितामध्ये काष्ठमिव क्षिपन्ति।।	</p></td><td>	5-40-15a<br>5-40-15b<br>5-40-15c<br>5-40-15d	<p class="mw-empty-elt"></p></td></tr>

<tr><td><p>	अन्यो धनं प्रेतगतस्य भुङ्क्ते<br>वयांसि चाग्निश्च शरीरधातून्।<br>द्वाभ्यामयं सह गच्छत्यमुत्र<br>पुण्येन पापेन च वेष्ट्यमानः ।।	</p></td><td>	5-40-16a<br>5-40-16b<br>5-40-16c<br>5-40-16d	<p class="mw-empty-elt"></p></td></tr>
<tr><td><p>	उसृज्य विनिवर्तन्ते ज्ञातयः सुहृदः सुताः।<br>अपुष्पानफलान्वृक्षान्यथा तात पतत्रिणः ।।	</p></td><td>	5-40-17a<br>5-40-17b	<p class="mw-empty-elt"></p></td></tr>
<tr><td><p>	अग्नौ प्रास्तं तु पुरुषं कर्मान्वेति स्वयं कृतम्।<br>तस्मात्तु पुरुषो यत्नाद्धर्मं सञ्चिनुयाच्छनैः ।।	</p></td><td>	5-40-18a<br>5-40-18b	<p class="mw-empty-elt"></p></td></tr>

<tr><td><p>	अस्माल्लोकादूर्ध्वममुष्य चाधो<br>महत्तमस्तिष्ठति ह्यन्धकारम्।<br>तद्वै महामोहनमिन्द्रियाणां<br>बुद्ध्यस्व मा त्वां प्रलभेत राजन् ।।	</p></td><td>	5-40-19a<br>5-40-19b<br>5-40-19c<br>5-40-19d	<p class="mw-empty-elt"></p></td></tr>

<tr><td><p>	इदं वचः शक्ष्यसि चेद्यथाव-<br>न्निशम्य सर्वं प्रतिपत्तुमेव।<br>यशः परं प्राप्स्यसि जीवलोके<br>भयं नचामुत्र नचेह तेऽस्ति ।।	</p></td><td>	5-40-20a<br>5-40-20b<br>5-40-20c<br>5-40-20d	<p class="mw-empty-elt"></p></td></tr>

<tr><td><p>	आत्मा नदी भारत पुण्यतीर्था<br>सत्योदया धृतिकूला दयोर्मिः।<br>तस्यां स्नातः पूयते पुण्यकर्मा<br>पुण्यो ह्यात्मा नित्यमलोभ एव ।।	</p></td><td>	5-40-21a<br>5-40-21b<br>5-40-21c<br>5-40-21d	<p class="mw-empty-elt"></p></td></tr>
<tr><td><p>	कामक्रोधग्राहवतीं पञ्चेन्द्रियजलां नदीम्।<br>नावं धृतिमयीं कृत्वा जन्मदुर्गाणि संतर ।।	</p></td><td>	5-40-22a<br>5-40-22b	<p class="mw-empty-elt"></p></td></tr>

<tr><td><p>	प्रज्ञावृद्धं धर्मवृद्धं स्वबन्धुं<br>विद्यावृद्धं वयसा चापि वृद्धम् ।<br>कार्याकार्ये पूजयित्वा प्रसाद्य<br>यः संपृच्छेन्न स मुह्येत्कदाचित् ।।	</p></td><td>	5-40-23a<br>5-40-23b<br>5-40-23c<br>5-40-23d	<p class="mw-empty-elt"></p></td></tr>
<tr><td><p>	धृत्या शिश्रोदरं रक्षेत्पाणिपादं च चक्षुषा ।<br>चक्षुःश्रोत्रे च मनसा मनो वाचं च कर्मणा ।।	</p></td><td>	5-40-24a<br>5-40-24b	<p class="mw-empty-elt"></p></td></tr>

<tr><td><p>	नित्योदकी नित्ययज्ञोपवीती<br>नित्यस्वाध्यायी पतितान्नवर्जी ।<br>सत्यं ब्रुवन्गुरवे कर्म कुर्व-<br>न्न ब्राह्मणश्र्यवते ब्रह्मलोकात् ।।	</p></td><td>	5-40-25a<br>5-40-25b<br>5-40-25c<br>5-40-25d	<p class="mw-empty-elt"></p></td></tr>

<tr><td><p>	अधीत्य वेदान्परिसंस्तीर्य चाग्नी-<br>निष्ट्वा यज्ञैः पालयित्वा प्रजाश्च।<br>गोब्रह्मणार्थं शस्त्रपूतान्तरात्मा<br>हतः सङ्ग्रामे क्षत्रियः स्वर्गमेति ।।	</p></td><td>	5-40-26a<br>5-40-26b<br>5-40-26c<br>5-40-26d	<p class="mw-empty-elt"></p></td></tr>

<tr><td><p>	वैश्योऽधीत्य ब्राह्मणान्क्षत्रियांश्च<br>धनैः काले संविभज्याश्रितांश्च।<br>त्रेतापूतं धूममाघ्राय पुण्यं<br>प्रेत्य स्वर्गे दिव्यसुखानि भुङ्क्ते ।।	</p></td><td>	5-40-27a<br>5-40-27b<br>5-40-27c<br>5-40-27d	<p class="mw-empty-elt"></p></td></tr>

<tr><td><p>	ब्रह्म क्षत्रं वैश्यवर्णं च शूद्रः<br>क्रमेणैतान्न्यायतः पूजयानः।<br>तुष्टेष्वेतेष्वव्यथो दग्धपाप-<br>स्त्यक्त्वा देहं स्वर्गसुखानि भुङ्क्ते ।।	</p></td><td>	5-40-28a<br>5-40-28b<br>5-40-28c<br>5-40-28d	<p class="mw-empty-elt"></p></td></tr>

<tr><td><p>	चातुर्वर्ण्यस्यैष धर्मस्तवोक्तो<br>हेतुं चानुब्रुवतो मे निबोध।<br>क्षात्राद्धर्माद्धीयते पाण्डुपुत्र-<br>स्तं त्वं राजन्राजधर्मे नियुङ्क्ष ।।	</p></td><td>	5-40-29a<br>5-40-29b<br>5-40-29c<br>5-40-29d	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	5-40-30x	<p class="mw-empty-elt"></p></td></tr>
<tr><td><p>	एवमेतद्यथा त्वं मामनुशासनि नित्यदा।<br>ममापि च मतिः सौम्य भवत्येवं यथात्थ माम् ।।	</p></td><td>	5-40-30a<br>5-40-30b	<p class="mw-empty-elt"></p></td></tr>
<tr><td><p>	सा तु बुद्धिः कृताप्येवं पाण्डवान्प्रति मे सदा।<br>दुर्योधनं समासाद्य पुनर्विपरिवर्तते ।।	</p></td><td>	5-40-31a<br>5-40-31b	<p class="mw-empty-elt"></p></td></tr>
<tr><td><p>	न दिष्टमभ्यतिक्रान्तुं शक्यं भूतेन केनचित्।<br>दिष्टमेव ध्रुवं मन्ये पौरुषं तु निरर्थकम् ।।	</p></td><td>	5-40-32a<br>5-40-32b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>प्रजागरपर्वणि चत्वारिंशोऽध्यायः ।।	</p></td><td>		<p class="mw-empty-elt"></p></td></tr>
<tr><td><p>		।। समाप्तमिदं प्रजागरपर्व ।।</p></td></tr></tbody>