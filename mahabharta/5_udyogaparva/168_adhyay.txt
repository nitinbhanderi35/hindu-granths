				
<tbody><tr><td><p>	<b>भीष्म उवाच।</b>	</p></td><td>	5-168-1x	<p class="mw-empty-elt"></p></td></tr>
<tr><td><p>	अचलो वृषकश्चैव सहितौ भ्रातरावुभौ ।<br>रथौ तव दुराधर्षौ शत्रून्विध्वंसयिष्यतः ।।	</p></td><td>	5-168-1a<br>5-168-1b	<p class="mw-empty-elt"></p></td></tr>
<tr><td><p>	बलवन्तौ नरव्याघ्रौ दृढक्रोधौ प्रहारिणौ।<br>गान्धारमुख्यौ तरुणौ दर्शनीयौ महाबलौ ।।	</p></td><td>	5-168-2a<br>5-168-2b	<p class="mw-empty-elt"></p></td></tr>
<tr><td><p>	सखा ते दयितो नित्यं य एष रणकर्कशः ।<br>उत्साहयति राजंस्त्वां विग्रहे पाण्डवैः सह ।।	</p></td><td>	5-168-3a<br>5-168-3b	<p class="mw-empty-elt"></p></td></tr>
<tr><td><p>	परुषः कत्थनो नीचः कर्णो वैकर्तनस्त्रव ।<br>मन्त्री नेता च बन्धुश्च मानी चात्यन्तमुच्छ्रितः ।।	</p></td><td>	5-168-4a<br>5-168-4b	<p class="mw-empty-elt"></p></td></tr>
<tr><td><p>	एष नैव रथः पूर्णो न चाप्यतिरथो रणे ।<br>वियुक्तः कवचेनैष सहजेन विचेतनः ।।	</p></td><td>	5-168-5a<br>5-168-5b	<p class="mw-empty-elt"></p></td></tr>
<tr><td><p>	कुण्डलाभ्यां च दिव्याभ्यां वियुक्तः सततं घृणी ।<br>अभिशापाच्च रामस्य ब्राह्मणस्य च भाषणात् ।।	</p></td><td>	5-168-6a<br>5-168-6b	<p class="mw-empty-elt"></p></td></tr>
<tr><td><p>	करणानां वियोगाच्च तेन मेऽर्थरथो मतः।<br>नैष फाल्गुनमासाद्य पुनर्जीवन्विमोक्ष्यते।।	</p></td><td>	5-168-7a<br>5-168-7b	<p class="mw-empty-elt"></p></td></tr>
<tr><td><p>	ततोऽब्रवीत्पुनर्द्रोणः सर्वशस्त्रभृतां वरः।<br>एवमेतद्यथाऽऽत्थ त्वं न मिथ्यास्ति कदाचन ।।	</p></td><td>	5-168-8a<br>5-168-8b	<p class="mw-empty-elt"></p></td></tr>
<tr><td><p>	रणेरणेऽभिमानी च विमुखश्चापि दृश्यते।<br>घृणी कर्णः प्रमादी च तेन मेऽर्धरथो मतः ।।	</p></td><td>	5-168-9a<br>5-168-9b	<p class="mw-empty-elt"></p></td></tr>
<tr><td><p>	<b>संजय उवाच।</b>	</p></td><td>	5-168-10x	<p class="mw-empty-elt"></p></td></tr>
<tr><td><p>	एतच्छ्रुत्वा तु राधेयः क्रोधादुल्फाल्य लोचने ।<br>उवाच भीष्मं राधेयस्तुदन्वाग्भिः प्रतोदवत् ।।	</p></td><td>	5-168-10a<br>5-168-10b	<p class="mw-empty-elt"></p></td></tr>
<tr><td><p>	पितामह यथेष्टं मां वाक्शरैरुपकृन्तसि ।<br>अनागसं सदा द्वेषादेवमेव पदेपदे ।।	</p></td><td>	5-168-11a<br>5-168-11b	<p class="mw-empty-elt"></p></td></tr>
<tr><td><p>	मर्षयामि च तत्सर्वं दुर्योधनकृतेन वै ।<br>त्वं तुं मां मान्यसे मन्दं यथा कापुरुषं तथा ।।	</p></td><td>	5-168-12a<br>5-168-12b	<p class="mw-empty-elt"></p></td></tr>
<tr><td><p>	भवानर्धरथो मह्यं मतो वै नात्र संशयः ।<br>सर्वस्य जगतश्चैव गाङ्गेयो न मृषा वदेत् ।।	</p></td><td>	5-168-13a<br>5-168-13b	<p class="mw-empty-elt"></p></td></tr>
<tr><td><p>	कुरूणामहितो नित्यं न च राजाऽवबुध्यते ।<br>को हि नाम समानेषु राजसूदारकर्मसु ।।	</p></td><td>	5-168-14a<br>5-168-14b	<p class="mw-empty-elt"></p></td></tr>
<tr><td><p>	तेजोवधमिमं कुर्याद्विभेदयिषुराहवे ।<br>यथा त्वं गुणविद्वेषादपरागं चिकीर्षसि ।।	</p></td><td>	5-168-15a<br>5-168-15b	<p class="mw-empty-elt"></p></td></tr>
<tr><td><p>	न हायनैर्न पलितैर्न वित्तैर्न च बन्धुभिः ।<br>महारयत्वं संख्यातुं शक्यं क्षत्रस्य कौरव ।।	</p></td><td>	5-168-16a<br>5-168-16b	<p class="mw-empty-elt"></p></td></tr>
<tr><td><p>	बलज्येष्ठं स्मृतं क्षत्रं मन्त्रज्येष्ठा द्विजातयः ।<br>धनज्येष्ठाः स्मृता वैश्याः शूद्रास्तु वयसाऽधिकाः ।।	</p></td><td>	5-168-17a<br>5-168-17b	<p class="mw-empty-elt"></p></td></tr>
<tr><td><p>	यथेच्छकं स्वयं ब्रूया रथानतिरथांस्तथा।<br>कामद्वेषसमायुक्तो मोहात्प्रकुरुते भवान् ।।	</p></td><td>	5-168-18a<br>5-168-18b	<p class="mw-empty-elt"></p></td></tr>
<tr><td><p>	दुर्योधन महाबाहो साधु सम्यगवेक्ष्यताम्।<br>त्यज्यतां दुष्टभावोऽयं भीष्मः किल्बिषकृत्तव ।।	</p></td><td>	5-168-19a<br>5-168-19b	<p class="mw-empty-elt"></p></td></tr>
<tr><td><p>	भिन्ना हि सेना नृपते दुःसन्धेया भवत्युत।<br>मौला हि पुरुषव्याघ्र किमु नानासमुत्थिताः ।।	</p></td><td>	5-168-20a<br>5-168-20b	<p class="mw-empty-elt"></p></td></tr>
<tr><td><p>	एषां द्वैधं समुत्पन्नं योधानां युधि भारत।<br>तेजोवधो नः क्रियते प्रत्यक्षेण विशेषतः ।।	</p></td><td>	5-168-21a<br>5-168-21b	<p class="mw-empty-elt"></p></td></tr>
<tr><td><p>	रथानां क्वच विज्ञानं क्वच भीष्मोऽल्पचेतनः ।<br>अहमावारयिष्यामि पाण्डवानामनीकिनीम् ।।	</p></td><td>	5-168-22a<br>5-168-22b	<p class="mw-empty-elt"></p></td></tr>
<tr><td><p>	आसाद्य माममोघेषुं गमिष्यन्ति दिशो दश।<br>पाण्डवाः सहपञ्चालाः शार्दूलं वृषभा इव ।।	</p></td><td>	5-168-23a<br>5-168-23b	<p class="mw-empty-elt"></p></td></tr>
<tr><td><p>	क्वच युद्धं विमर्दो वा मन्त्रे सुव्याहृतानि च।<br>क्वचभीष्मो गतवयामन्दात्मा कालचोदितः ।।	</p></td><td>	5-168-24a<br>5-168-24b	<p class="mw-empty-elt"></p></td></tr>
<tr><td><p>	एकाकी स्पर्धति नित्यं सर्वेण रमता सह ।<br>न चान्यं पुरुषं कंचिन्मन्यते मोघदर्शनः ।।	</p></td><td>	5-168-25a<br>5-168-25b	<p class="mw-empty-elt"></p></td></tr>
<tr><td><p>	श्रोतव्यं खलु वृद्धानमिति शास्त्रनिदर्शनम् ।<br>न त्वेव ह्यतिवृद्धानां पुनर्बालाहि ते मताः ।।	</p></td><td>	5-168-26a<br>5-168-26b	<p class="mw-empty-elt"></p></td></tr>
<tr><td><p>	अहमेको हनिष्यामि पाण्डवानानीकिनीम् ।<br>सुयुद्धे राज्यशार्दूल यशो भीष्मं गमिष्यति ।।	</p></td><td>	5-168-27a<br>5-168-27b	<p class="mw-empty-elt"></p></td></tr>
<tr><td><p>	कृतः सेनापतिस्त्वेष त्वया भीष्मो नराधिप।<br>सेनापतौ यशो गन्ता न तु योधान्कथञ्चन ।।	</p></td><td>	5-168-28a<br>5-168-28b	<p class="mw-empty-elt"></p></td></tr>
<tr><td><p>	नाहं जीवति गाङ्गेये योत्स्ये राजन्कथञ्चन।<br>हते भीष्मे तु योद्धाऽस्मि सर्वैरेव महारथैः ।।	</p></td><td>	5-168-29a<br>5-168-29b	<p class="mw-empty-elt"></p></td></tr>
<tr><td><p>	<b>भीष्म उवाच।</b>	</p></td><td>	5-168-30x	<p class="mw-empty-elt"></p></td></tr>
<tr><td><p>	समुद्यतोयं भारो मे सुमहान्सागरोपमः।<br>धार्तराष्ट्रस्य संग्रामे वर्षपूगाभिचिन्तितः ।।	</p></td><td>	5-168-30a<br>5-168-30b	<p class="mw-empty-elt"></p></td></tr>
<tr><td><p>	तस्मिन्नभ्यागते काले प्रतप्ते रोमहर्षणे ।<br>मिथो भेदो न मे कार्यस्तेन जीवसि सूतज ।।	</p></td><td>	5-168-31a<br>5-168-31b	<p class="mw-empty-elt"></p></td></tr>
<tr><td><p>	न ह्यहं त्वद्य विक्रम्य स्थविरोऽपि शिशोस्तव।<br>युद्धश्रद्धामहं छिन्द्यां जीवितस्य च सूतज ।।	</p></td><td>	5-168-32a<br>5-168-32b	<p class="mw-empty-elt"></p></td></tr>
<tr><td><p>	जामदग्र्येन रामेण महास्त्राणि विमुञ्चता।<br>न मे व्यथा कृता काचित्त्वं तु मे कि करिष्यसि ।।	</p></td><td>	5-168-33a<br>5-168-33b	<p class="mw-empty-elt"></p></td></tr>
<tr><td><p>	कामं नैतत्प्रशंसन्ति सन्तः स्वबलसंस्तवम्।<br>वक्ष्यामि तु त्वां सन्तप्तो निहीन कुलपांसन ।।	</p></td><td>	5-168-34a<br>5-168-34b	<p class="mw-empty-elt"></p></td></tr>
<tr><td><p>	समेतं पार्थिवं क्षत्रं काशिराजस्वयंवरे ।<br>निर्जित्यैकरथेनैव याः कन्यास्तरसाहृताः ।।	</p></td><td>	5-168-35a<br>5-168-35b	<p class="mw-empty-elt"></p></td></tr>
<tr><td><p>	ईदृशानां सहस्राणि विशिष्टानामथो पुनः ।<br>मयैकेन निरस्तानि ससैन्यानि रणाजिरे ।।	</p></td><td>	5-168-36a<br>5-168-36b	<p class="mw-empty-elt"></p></td></tr>
<tr><td><p>	त्वां प्राप्य वैरपुरुषं कुरूणामनयो महान्।<br>उपस्थितो विनाशाय यतस्व पुरुषो भव ।।	</p></td><td>	5-168-37a<br>5-168-37b	<p class="mw-empty-elt"></p></td></tr>
<tr><td><p>	युध्यस्व समरे पार्थं येन विस्पर्धसे सह ।<br>द्रक्ष्यामि त्वां विनिर्मुक्तमस्माद्युद्धात्सुदुर्मते ।।	</p></td><td>	5-168-38a<br>5-168-38b	<p class="mw-empty-elt"></p></td></tr>
<tr><td><p>	तमुवाच ततो राजा धार्तराष्ट्रः प्रतापवान् ।<br>मां समीक्षस्व गाङ्गेय कार्यं हि महदुद्यतम् ।।	</p></td><td>	5-168-39a<br>5-168-39b	<p class="mw-empty-elt"></p></td></tr>
<tr><td><p>	चिन्त्यतामिदमेकाग्रं मम निःश्रेयसं परम्।<br>उभावपि भवन्तौ मे महत्कर्म करिष्यतः ।।	</p></td><td>	5-168-40a<br>5-168-40b	<p class="mw-empty-elt"></p></td></tr>
<tr><td><p>	भूयश्च श्रोतुमिच्छामि परेषां रथसत्तमान् ।<br>ये चैवातिथास्तत्र ये चैव रथयूथपाः ।।	</p></td><td>	5-168-41a<br>5-168-41b	<p class="mw-empty-elt"></p></td></tr>
<tr><td><p>	बलाबलममित्राणां श्रोतुमिच्छामि कौरव ।<br>प्रभातायां रजन्यां वै इदं युद्धं भविष्यति ।।	</p></td><td>	5-168-42a<br>5-168-42b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि रथातिरथसंख्यानपर्वणि <br>अष्टषष्ट्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>