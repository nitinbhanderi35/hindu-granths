				
<tbody><tr><td><p>	<b>भीष्म उवाच।</b>	</p></td><td>	5-179-1x	<p class="mw-empty-elt"></p></td></tr>
<tr><td><p>	तमहं स्मयन्निव रणे प्रत्यभाषं व्यवस्थितम्।<br>भूमिष्ठं नोत्सहे योद्धुं भवन्तं रथमास्थितः ।।	</p></td><td>	5-179-1a<br>5-179-1b	<p class="mw-empty-elt"></p></td></tr>
<tr><td><p>	आरोह स्यन्दनं वीर कवचं च महाभुज ।<br>बधान समरे राम यदि योद्धुं मयेच्छसि ।।	</p></td><td>	5-179-2a<br>5-179-2b	<p class="mw-empty-elt"></p></td></tr>
<tr><td><p>	ततो मामब्रवीद्रामः स्मयमानो रणाजिरे ।<br>रथो मे मेदिनी भीष्म वाहा वेदाः सदश्ववत् ।।	</p></td><td>	5-179-3a<br>5-179-3b	<p class="mw-empty-elt"></p></td></tr>
<tr><td><p>	सूतश्च मातरिश्वा वै कवचं वेदमातरः ।<br>सुसंवीतो रणे ताभिर्योत्स्येऽहं कुरुनन्दन ।।	</p></td><td>	5-179-4a<br>5-179-4b	<p class="mw-empty-elt"></p></td></tr>
<tr><td><p>	एवं ब्रुवाणो गान्धारे रामो मां सत्यविक्रमः।<br>शरव्रातेन महता सर्वतः प्रत्यवारयत् ।।	</p></td><td>	5-179-5a<br>5-179-5b	<p class="mw-empty-elt"></p></td></tr>
<tr><td><p>	ततोऽपश्यं जामदग्न्यं रथमध्ये व्यवस्थितम् ।<br>सर्वायुधवरे श्रीमत्यद्भुतोपमदर्शने ।।	</p></td><td>	5-179-6a<br>5-179-6b	<p class="mw-empty-elt"></p></td></tr>
<tr><td><p>	मनसा विहिते पुण्ये विस्तीर्णे नगरोपभे ।<br>दिव्याश्वयुजि सन्नद्वे काञ्चनेन विभूषिते ।।	</p></td><td>	5-179-7a<br>5-179-7b	<p class="mw-empty-elt"></p></td></tr>
<tr><td><p>	कवचेन महाबाहो सोमार्ककृतलक्ष्मणा।<br>धनुर्धरो बद्धतूणो बद्धगोधाङ्गुलित्रवान् ।।	</p></td><td>	5-179-8a<br>5-179-8b	<p class="mw-empty-elt"></p></td></tr>
<tr><td><p>	सारथ्यं कृतवांस्तत्र युयुत्सोरकुतव्रणः ।<br>सखा वेदविदत्यन्तं दयितो भार्गवस्य ह ।।	</p></td><td>	5-179-9a<br>5-179-9b	<p class="mw-empty-elt"></p></td></tr>
<tr><td><p>	आह्वयानः स मां युद्धे मनो हर्षयतीव मे ।<br>पुनः पुनरभिक्रोशन्नभियाहीति भार्गवः ।।	</p></td><td>	5-179-10a<br>5-179-10b	<p class="mw-empty-elt"></p></td></tr>
<tr><td><p>	तमादित्यमिवोद्यन्तमनाधृष्यं महाबलम् ।<br>क्षत्रियान्तकरं राममेकमेकः समासदूम् ।।	</p></td><td>	5-179-11a<br>5-179-11b	<p class="mw-empty-elt"></p></td></tr>
<tr><td><p>	ततोऽहं बाणपातेषु त्रिषु वाहान्निगृह्य वै ।<br>अवतीर्य धनुर्न्यस्य पदातिर्ऋषिसत्तमम् ।।	</p></td><td>	5-179-12a<br>5-179-12b	<p class="mw-empty-elt"></p></td></tr>
<tr><td><p>	अभ्यागच्छं तदा राममर्चिष्यन्द्विजसत्तमम् ।<br>अभिवाद्य चैनं विधिवदब्रुवं वाक्यमुत्तमम् ।।	</p></td><td>	5-179-13a<br>5-179-13b	<p class="mw-empty-elt"></p></td></tr>
<tr><td><p>	योत्स्ये त्वया रणे राम सदृशेनाधिकेन वा ।<br>गुरुणा धर्मशीलेन जयमाशास्व मे विभो ।।	</p></td><td>	5-179-14a<br>5-179-14b	<p class="mw-empty-elt"></p></td></tr>
<tr><td><p>	<b>राम उवाच।</b>	</p></td><td>	5-179-15x	<p class="mw-empty-elt"></p></td></tr>
<tr><td><p>	एवमेतत्कुरुश्रेष्ठ कर्तव्यं भूतिमिच्छता।<br>धर्मो ह्येष महाबाहो विशिष्टैः सह युध्यताम् ।।	</p></td><td>	5-179-15a<br>5-179-15b	<p class="mw-empty-elt"></p></td></tr>
<tr><td><p>	शपेयं त्वां नचेदेवमागच्छेथा विशांपते ।<br>युध्यस्व त्वं रणे यत्तो धैर्यमालम्ब्य कौरव ।।	</p></td><td>	5-179-16a<br>5-179-16b	<p class="mw-empty-elt"></p></td></tr>
<tr><td><p>	न तु ते जयमाशासे त्वां विजेतुमहं स्थितः ।<br>गच्छ युध्यस्व धर्मेण प्रीतोऽस्मि चरितेन ते ।।	</p></td><td>	5-179-17a<br>5-179-17b	<p class="mw-empty-elt"></p></td></tr>
<tr><td><p>	ततोऽहं तं नमस्कृत्य रथमारुह्य सत्वरः ।<br>प्राध्मापयं रणे शङ्खं पुनर्हेमपरिष्कृतम् ।।	</p></td><td>	5-179-18a<br>5-179-18b	<p class="mw-empty-elt"></p></td></tr>
<tr><td><p>	ततो युद्धं समभवन्मम तस्य च भारत ।<br>दिवसान्सुबहून्राजन्परस्परजिगीषया ।।	</p></td><td>	5-179-19a<br>5-179-19b	<p class="mw-empty-elt"></p></td></tr>
<tr><td><p>	स मे तस्मिन्रणे पूर्वं प्राहरत्कङ्खपत्रिभिः ।<br>वष्ट्या शतैश्च नवभिः शराणां नतषर्वणाम् ।।	</p></td><td>	5-179-20a<br>5-179-20b	<p class="mw-empty-elt"></p></td></tr>
<tr><td><p>	चत्वारस्तेन मे वाहाः सूतश्चैव विशांपते ।<br>प्रतिरुद्धास्तथैवाहं समरे दंशितः स्थितः ।।	</p></td><td>	5-179-21a<br>5-179-21b	<p class="mw-empty-elt"></p></td></tr>
<tr><td><p>	नमस्कृत्य च देवेभ्यो ब्राह्मणेभ्यो विशेषतः ।<br>तमहं स्मयन्निव रणे प्रत्यभाषं व्यवस्थितम् ।।	</p></td><td>	5-179-22a<br>5-179-22b	<p class="mw-empty-elt"></p></td></tr>
<tr><td><p>	आचार्यता मानिता मे निर्मर्यादे ह्यपि त्वयि ।<br>भूयश्च शृणु मे ब्रह्मन्संपदं धर्मसंग्रहे ।।	</p></td><td>	5-179-23a<br>5-179-23b	<p class="mw-empty-elt"></p></td></tr>
<tr><td><p>	ये ते वेदाः शरीरस्था .... यच्च ते महत् ।<br>तपश्च ते महत्तप्तं न तेभ्यः प्रहराम्यहम् ।।	</p></td><td>	5-179-24a<br>5-179-24b	<p class="mw-empty-elt"></p></td></tr>
<tr><td><p>	प्रहरे क्षत्रधर्मस्य यं त्वं राम समाश्रितः ।<br>ब्राह्मणः क्षत्रियत्वं हि याति शस्त्रसमुद्यमात् ।।	</p></td><td>	5-179-25a<br>5-179-25b	<p class="mw-empty-elt"></p></td></tr>
<tr><td><p>	पश्य मे धनुषो वीर्यं पश्य बाह्वोर्बलं मम।<br>एष ते कार्मुक वीर छिनद्मि निशितेषुणा ।।	</p></td><td>	5-179-26a<br>5-179-26b	<p class="mw-empty-elt"></p></td></tr>
<tr><td><p>	तस्याहं निशितं भल्लं चिक्षेप भरतर्षभ ।<br>तेनास्य धनुषः कोटिं छित्वा भूमावपातयम् ।।	</p></td><td>	5-179-27a<br>5-179-27b	<p class="mw-empty-elt"></p></td></tr>
<tr><td><p>	तथैव च पृषत्कानां शतानि नतपर्वणाम् ।<br>चिक्षेप कङ्कपत्राणां जामदग्न्यरथं प्रति ।	</p></td><td>	5-179-28a<br>5-179-28b	<p class="mw-empty-elt"></p></td></tr>
<tr><td><p>	काये विषक्तास्तु तदा वायुना समुदीरिताः।<br>चेलुः क्षरन्तो रुधिरं नागा इव च ते शराः ।।	</p></td><td>	5-179-29a<br>5-179-29b	<p class="mw-empty-elt"></p></td></tr>
<tr><td><p>	क्षतजोक्षितसर्वाङ्गः क्षरन्स रुधिरं रणे।<br>बभौ रामस्तथा राजन्प्रफुल्ल इव किंशुकः ।।	</p></td><td>	5-179-30a<br>5-179-30b	<p class="mw-empty-elt"></p></td></tr>
<tr><td><p>	हेमन्तान्तेऽशोक इव रक्तस्तबकमण्डितः।<br>बभौ रामस्तथा राजन्प्रफुल्ल इव किंशुकः ।।	</p></td><td>	5-179-31a<br>5-179-31b	<p class="mw-empty-elt"></p></td></tr>
<tr><td><p>	ततोऽन्यद्धनुरादाय रामः क्रोधसमन्वितः ।<br>हेमपुङ्खान्सुनिशिताञ्शरांस्तान्हि ववर्ष सः ।।	</p></td><td>	5-179-32a<br>5-179-32b	<p class="mw-empty-elt"></p></td></tr>
<tr><td><p>	ते समासाद्य मां रौद्रा बहुधा मर्मभेदिनः ।<br>अकम्पयन्महावेगाः सर्पानलविषोपमाः ।।	</p></td><td>	5-179-33a<br>5-179-33b	<p class="mw-empty-elt"></p></td></tr>
<tr><td><p>	तमहं समवष्टभ्य पुनरात्मानमाहवे ।<br>शतसंख्यैः शरैः क्रुद्धस्तदा राममवाकिरम् ।।	</p></td><td>	5-179-34a<br>5-179-34b	<p class="mw-empty-elt"></p></td></tr>
<tr><td><p>	स तैरग्न्यर्कसङ्काशैः शरैराशीविषोपमैः ।<br>शितैरभ्यर्दितो रामो मन्दचेता इवाभवत् ।।	</p></td><td>	5-179-35a<br>5-179-35b	<p class="mw-empty-elt"></p></td></tr>
<tr><td><p>	ततोऽहं कृपयाऽऽविष्टो विनिन्द्यात्मानमात्मना ।<br>धिग्धिगित्यब्रुवं युद्धं क्षत्रधर्मं च भारत ।।	</p></td><td>	5-179-36a<br>5-179-36b	<p class="mw-empty-elt"></p></td></tr>
<tr><td><p>	असकृच्चाब्रुवं राजञ्शोकवेगपरिप्लुतः ।<br>अहो बत कृतं पापं मयेदं क्षत्रधर्मं च भारत ।।	</p></td><td>	5-179-37a<br>5-179-37b	<p class="mw-empty-elt"></p></td></tr>
<tr><td><p>	गुरुर्द्विजातिर्धर्मात्मा यदेवं पीडितः शरैः।<br>ततो न प्राहरं भूयो जामदग्न्याय भारत ।।	</p></td><td>	5-179-38a<br>5-179-38b	<p class="mw-empty-elt"></p></td></tr>
<tr><td><p>	अथावताप्य पृथिवीं पूषा दिवसमंक्षये।<br>जगामास्तं सहस्रांशुस्ततो युद्धमुपारमत् ।।	</p></td><td>	5-179-39a<br>5-179-39b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि अम्बोपाख्यानपर्वणि <br>एकोनाशीत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>