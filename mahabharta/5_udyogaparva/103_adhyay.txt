				
<tbody><tr><td><p>	<b>नारद उवाच।</b>	</p></td><td>	5-103-1x	<p class="mw-empty-elt"></p></td></tr>
<tr><td><p>	इयं भोगवती नाम पुरी वासुकिपालिता।<br>यादृशी देवराजस्य पुरी वर्याऽमरावती ।।	</p></td><td>	5-103-1a<br>5-103-1b	<p class="mw-empty-elt"></p></td></tr>
<tr><td><p>	एष शेषः स्थितो नागो येनेयं धार्यते सदा।<br>तपसा लोकमुख्येन प्रभावसहिता मही ।।	</p></td><td>	5-103-2a<br>5-103-2b	<p class="mw-empty-elt"></p></td></tr>
<tr><td><p>	श्वेताचलनिभाकारो दिव्याभरणभूषितः ।<br>सहस्रं धारयन्मूर्ध्नां ज्वालाजिह्वो महाबलः ।।	</p></td><td>	5-103-3a<br>5-103-3b	<p class="mw-empty-elt"></p></td></tr>
<tr><td><p>	इह नानाविधाकारा नानाविधविभूषणाः।<br>सुरसायाः सुता नागा निवसन्ति गतव्यथाः ।।	</p></td><td>	5-103-4a<br>5-103-4b	<p class="mw-empty-elt"></p></td></tr>
<tr><td><p>	मणिस्वस्तिकचक्राङ्काः कमण्डलुकलक्षणाः।<br>सहस्रसंख्या बलिन सर्वे रौद्राः स्वभावतः ।।	</p></td><td>	5-103-5a<br>5-103-5b	<p class="mw-empty-elt"></p></td></tr>
<tr><td><p>	सहस्रशिरसः केचित्केचित्पञ्चशताननाः ।<br>शतशीर्षास्तथा केचित्केचित्रिशिरसोऽपि च ।।	</p></td><td>	5-103-6a<br>5-103-6b	<p class="mw-empty-elt"></p></td></tr>
<tr><td><p>	द्विपञ्चशिरसः केचित्केचित्सप्तसुखास्तथा।<br>महाभोगा महाकायाः पर्वताभोगभोगिनः ।।	</p></td><td>	5-103-7a<br>5-103-7b	<p class="mw-empty-elt"></p></td></tr>
<tr><td><p>	बहूनीह सहस्राणि प्रयुतान्यर्बुदानि च।<br>नागानामेकवंशानां यथाश्रेष्ठं तु मे श्रुणु ।।	</p></td><td>	5-103-8a<br>5-103-8b	<p class="mw-empty-elt"></p></td></tr>
<tr><td><p>	वासुकिस्तक्षकश्चैव कर्कोटकधनञ्जयौ।<br>कालीयो नहुषश्चैव कम्बलाश्वतरावुभौ ।।	</p></td><td>	5-103-9a<br>5-103-9b	<p class="mw-empty-elt"></p></td></tr>
<tr><td><p>	बाह्यकुण्डो मणिर्नागस्तथैवापूरणः खगः।<br>वामनश्चैलपत्रश्च कुकुरः कुकुणस्तथा ।।	</p></td><td>	5-103-10a<br>5-103-10b	<p class="mw-empty-elt"></p></td></tr>
<tr><td><p>	आर्यको नन्दकश्चैव तथा कलशपोतकौ ।<br>कैलासकः पिञ्जरको नागश्चैरावतस्तथा ।।	</p></td><td>	5-103-11a<br>5-103-11b	<p class="mw-empty-elt"></p></td></tr>
<tr><td><p>	सुमनोमुखो दधिमुखः शङ्खो नन्दोपनन्दकौ ।<br>आप्तः कोटरकश्चैव शिखी निष्ठूरिकस्तथा ।।	</p></td><td>	5-103-12a<br>5-103-12b	<p class="mw-empty-elt"></p></td></tr>
<tr><td><p>	तित्तिरिर्हस्तिभद्रश्च कुमुदो माल्यपिण्डकः।<br>द्वौ पद्मौ पुण्डरीकश्च पुष्पो मुद्गरपर्णकः।।	</p></td><td>	5-103-13a<br>5-103-13b	<p class="mw-empty-elt"></p></td></tr>
<tr><td><p>	करवीरः पीठरकः संवृत्तो वृत्त एव च।<br>पिण्डारो बिल्वपत्रश्च मूषिकादः शिरीषकः ।।	</p></td><td>	5-103-14a<br>5-103-14b	<p class="mw-empty-elt"></p></td></tr>
<tr><td><p>	दिलीपः शङ्खशीर्षश्च ज्योतिष्कोऽथापराजितः ।<br>कौरव्यो धृतराष्ट्रश्च कुहुरः कृशकस्तथा ।।	</p></td><td>	5-103-15a<br>5-103-15b	<p class="mw-empty-elt"></p></td></tr>
<tr><td><p>	विरजा धारणश्चैव सुबाहुर्मुखरो जयः ।<br>बधिरान्धौ विशुण्डिश्च विरसः सुरसस्तथा ।।	</p></td><td>	5-103-16a<br>5-103-16b	<p class="mw-empty-elt"></p></td></tr>
<tr><td><p>	एते चान्ये च बहवः कश्यपस्यात्मजाः स्मृताः ।<br>मातले पश्य यद्यत्र कश्चित्ते रोचते वरः ।।	</p></td><td>	5-103-17a<br>5-103-17b	<p class="mw-empty-elt"></p></td></tr>
<tr><td><p>	<b>कण्व उवाच।</b>	</p></td><td>	5-103-18x	<p class="mw-empty-elt"></p></td></tr>
<tr><td><p>	मातलिस्त्वेकमव्यग्रः सततं संनिरीक्ष्य वै।<br>पप्रच्छ नारदं तत्र प्रीतिमानिव चाभवत् ।।	</p></td><td>	5-103-18a<br>5-103-18b	<p class="mw-empty-elt"></p></td></tr>
<tr><td><p>	<b>मातलिरुवाच।</b>	</p></td><td>	5-103-19x	<p class="mw-empty-elt"></p></td></tr>
<tr><td><p>	स्थितो य एष पुरतः कौरव्यस्यार्यकस्य तु।<br>द्युतिमान्दर्शनीयश्च कस्यैष कुलनन्दनः ।।	</p></td><td>	5-103-19a<br>5-103-19b	<p class="mw-empty-elt"></p></td></tr>
<tr><td><p>	कः पिता जननी चास्य कतमस्यैष भोगिनः।<br>वंशस्य कस्यैष महान्केतुभूत इव स्थितः ।।	</p></td><td>	5-103-20a<br>5-103-20b	<p class="mw-empty-elt"></p></td></tr>
<tr><td><p>	प्रणिधानेन धैर्येण रूपेण वयसा च मे।<br>मनः प्रविष्टो देवर्षे गुणकेश्याः पतिर्वरः ।।	</p></td><td>	5-103-21a<br>5-103-21b	<p class="mw-empty-elt"></p></td></tr>
<tr><td><p>	<b>कण्व उवाच।</b>	</p></td><td>	5-103-22x	<p class="mw-empty-elt"></p></td></tr>
<tr><td><p>	मातलिं प्रीतमनसं दृष्ट्वा सुमुखदर्शनात्।<br>निवेदयामास तदा माहात्म्यं जन्म कर्म च ।।	</p></td><td>	5-103-22a<br>5-103-22b	<p class="mw-empty-elt"></p></td></tr>
<tr><td><p>	<b>नारद उवाच।</b>	</p></td><td>	5-103-23x	<p class="mw-empty-elt"></p></td></tr>
<tr><td><p>	ऐरावतकुले जातः सुमुखो नाम नागराट्।<br>आर्यकस्य मतः पौत्रो दौहित्रो वामनस्य च ।।	</p></td><td>	5-103-23a<br>5-103-23b	<p class="mw-empty-elt"></p></td></tr>
<tr><td><p>	एतस्य हि पिता नागश्चिकुरो नाम मातले।<br>नचिराद्वैतनेयेन पञ्चत्वमुपपादितः ।।	</p></td><td>	5-103-24a<br>5-103-24b	<p class="mw-empty-elt"></p></td></tr>
<tr><td><p>	ततोऽब्रवीत्प्रीतमना मातलिर्नारदं वचः ।<br>एष मे रुचितस्तात जामाता भुजगोत्तमः ।।	</p></td><td>	5-103-25a<br>5-103-25b	<p class="mw-empty-elt"></p></td></tr>
<tr><td><p>	क्रियतामत्र यत्नो वै प्रीतिमानस्म्यनेन वै।<br>अस्मै नागाय वै दातुं प्रियां दुहितरं मुने ।।	</p></td><td>	5-103-26a<br>5-103-26b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि त्र्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>