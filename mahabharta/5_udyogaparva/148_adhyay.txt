				
<tbody><tr><td><p>	<b>वासुदेव उवाच।</b>	</p></td><td>	5-148-1x	<p class="mw-empty-elt"></p></td></tr>
<tr><td><p>	भीष्मेणोक्ते ततो द्रोणो दुर्योधनमभाषत ।<br>मध्ये नृपाणां भद्रं ते वचनं वचनक्षमः ।।	</p></td><td>	5-148-1a<br>5-148-1b	<p class="mw-empty-elt"></p></td></tr>
<tr><td><p>	प्रातीपः शन्तनुस्तात कुलस्यार्थे यथा स्थितः ।<br>यथा देवव्रतो भीष्मः कुलस्यार्थे स्थितोऽभवत् ।।	</p></td><td>	5-148-2a<br>5-148-2b	<p class="mw-empty-elt"></p></td></tr>
<tr><td><p>	तथा पाण्डुर्नरपतिः सत्यसन्धो जितेन्द्रियः।<br>राजा कुरूणां धर्मात्मा सुव्रतः सुसमाहिताः ।।	</p></td><td>	5-148-3a<br>5-148-3b	<p class="mw-empty-elt"></p></td></tr>
<tr><td><p>	ज्येष्ठाय राज्यमददद्धृतराष्ट्राय धीमते।<br>यवीयसे तथा क्षत्रे कुरूणां वंशवर्धनः ।	</p></td><td>	5-148-4a<br>5-148-4b	<p class="mw-empty-elt"></p></td></tr>
<tr><td><p>	ततः सिंहासने राजन्स्थापयित्वैनमच्युतम् ।।<br>वनं जगाम कौरव्यो भार्याभ्यां सहितो नृपः ।।	</p></td><td>	5-148-5a<br>5-148-5b	<p class="mw-empty-elt"></p></td></tr>
<tr><td><p>	नीचैः स्थित्वा तु विदुर उपास्ते स्म विनीतवत्।<br>प्रेष्यवत्पुरुषव्याघ्रो वालव्यजनमुत्क्षिपन् ।।	</p></td><td>	5-148-6a<br>5-148-6b	<p class="mw-empty-elt"></p></td></tr>
<tr><td><p>	ततः सर्वाः प्रजास्तात धृतराष्ट्रं जनेश्वरम् ।<br>अन्वपद्यन्त विधिवद्यथा पाण्डुं जनाधिपम् ।।	</p></td><td>	5-148-7a<br>5-148-7b	<p class="mw-empty-elt"></p></td></tr>
<tr><td><p>	विसृज्य धृतराष्ट्राय राज्यं स विदुराय च।<br>चचार पृथिवीं पाण्डुः सर्वां परपुरञ्जयः ।।	</p></td><td>	5-148-8a<br>5-148-8b	<p class="mw-empty-elt"></p></td></tr>
<tr><td><p>	कोशसंवनने दाने भृत्यानां चान्ववेक्षणे ।<br>भरणे चैव सर्वस्य विदुरः सत्यसङ्गरः ।।	</p></td><td>	5-148-9a<br>5-148-9b	<p class="mw-empty-elt"></p></td></tr>
<tr><td><p>	सन्धिविग्रहसंयुक्तो राज्ञां संवाहनक्रियाः ।<br>अवैक्षत महातेजा भीष्मः परपुरञ्जयः ।।	</p></td><td>	5-148-10a<br>5-148-10b	<p class="mw-empty-elt"></p></td></tr>
<tr><td><p>	सिंहासनस्थो नृपतिर्धृतराष्ट्रो महाबलः ।<br>अन्वास्यमानः सततं विदुरेण महात्मना ।।	</p></td><td>	5-148-11a<br>5-148-11b	<p class="mw-empty-elt"></p></td></tr>
<tr><td><p>	कथं तस्य कुले जातः कुलभेदं व्यवस्यसि।<br>संभूय भ्रातृभिः सार्धं भुङ्क्ष भोगाञ्जनाधिप ।।	</p></td><td>	5-148-12a<br>5-148-12b	<p class="mw-empty-elt"></p></td></tr>
<tr><td><p>	ब्रवीम्यहं न कार्पण्यान्नार्थहेतोः कथञ्चन ।<br>भीष्मेण दत्तमिच्छामि न त्वया राजसत्तम ।।	</p></td><td>	5-148-13a<br>5-148-13b	<p class="mw-empty-elt"></p></td></tr>
<tr><td><p>	नाहं त्वत्तोऽभिकाङ्क्षिष्ये वृत्त्युपायं जनाधिप ।<br>यतो भीष्मस्ततो द्रोणो यद्भीष्मस्त्वाह तत्कुरु ।।	</p></td><td>	5-148-14a<br>5-148-14b	<p class="mw-empty-elt"></p></td></tr>
<tr><td><p>	दीयतां पाण्डुपुत्रेभ्यो राज्यार्धमरिकर्शन ।<br>सममाचार्यकं तात तव तेषां च मे सदा ।।	</p></td><td>	5-148-15a<br>5-148-15b	<p class="mw-empty-elt"></p></td></tr>
<tr><td><p>	अश्वत्थामा यथा मह्यं तथा श्वेतहयो मम ।<br>बहुना किं प्रलापेन यतो धर्मस्ततो जयः ।।	</p></td><td>	5-148-16a<br>5-148-16b	<p class="mw-empty-elt"></p></td></tr>
<tr><td><p>	<b>वासुदेव उवाच।</b>	</p></td><td>	5-148-17x	<p class="mw-empty-elt"></p></td></tr>

<tr><td><p>	एवमुक्ते महाराज द्रोणेनामिततेजसा।<br>व्याजहार ततो वाक्यं विदुरः सत्यसङ्गरः ।<br>पितुर्वदनमन्वीक्ष्य परिवृत्त्य च धर्मवित् ।।	</p></td><td>	5-148-17a<br>5-148-17b<br>5-148-17c	<p class="mw-empty-elt"></p></td></tr>
<tr><td><p>	<b>विदुर उवाच।</b>	</p></td><td>	5-148-18x	<p class="mw-empty-elt"></p></td></tr>
<tr><td><p>	देवव्रत निबोधेदं वचनं मम भाषतः।<br>प्रनष्टः कौरवो वंशस्त्वयायं पुनरुद्धृतः ।।	</p></td><td>	5-148-18a<br>5-148-18b	<p class="mw-empty-elt"></p></td></tr>
<tr><td><p>	तन्मे विलपमानस्य वचनं समुपेक्षसे।<br>कोयं दुर्योधनो नाम कुलेऽस्मिन्कुलपांसनः ।।	</p></td><td>	5-148-19a<br>5-148-19b	<p class="mw-empty-elt"></p></td></tr>

<tr><td><p>	यस्य लोभाभिभूतस्य मतिं समनुवर्तसे ।<br>अनार्यस्याकृतज्ञस्य लोभेन हृतचेतसः ।<br>अतिक्रामति यः शास्त्रं पितुर्धर्मार्थदर्शिनः ।।	</p></td><td>	5-148-20a<br>5-148-20b<br>5-148-20c	<p class="mw-empty-elt"></p></td></tr>
<tr><td><p>	एते नश्यन्ति कुरवो दुर्योधनकृतेन वै।<br>यथा ते न प्रणश्येयुर्महाराज तथा कुरु ।।	</p></td><td>	5-148-21a<br>5-148-21b	<p class="mw-empty-elt"></p></td></tr>
<tr><td><p>	मां चैव धृतराष्ट्रं च पूर्वमेव महामते।<br>चित्रकार इवालेख्यं कृत्वा स्थापितवानसि ।।	</p></td><td>	5-148-22a<br>5-148-22b	<p class="mw-empty-elt"></p></td></tr>
<tr><td><p>	प्रजापतिः प्रजाः सृष्ट्वा यथा संहरते तथा।<br>नोपेक्षश्व महाबाहो पश्यमानः कुलक्षयम् ।।	</p></td><td>	5-148-23a<br>5-148-23b	<p class="mw-empty-elt"></p></td></tr>
<tr><td><p>	अथ तेऽद्य मतिर्नष्टा विनाशे प्रत्युपस्थिते ।<br>वनं गच्छ मया सार्धं धृतराष्ट्रेण चैव ह ।।	</p></td><td>	5-148-24a<br>5-148-24b	<p class="mw-empty-elt"></p></td></tr>
<tr><td><p>	बद्ध्वा वा निकृतिप्रज्ञं धार्तराष्ट्रं सुदुर्मतिम् ।<br>शाधीदं राज्यमद्याशु पाण्डवैरभिरक्षितम् ।।	</p></td><td>	5-148-25a<br>5-148-25b	<p class="mw-empty-elt"></p></td></tr>
<tr><td><p>	प्रसीद राजशार्दूल विनाशो दृश्यते महान् ।<br>पाण्डवानां कुरूणां च राज्ञाममिततेजसाम् ।।	</p></td><td>	5-148-26a<br>5-148-26b	<p class="mw-empty-elt"></p></td></tr>
<tr><td><p>	<b>वासुदेव उवाच।</b>	</p></td><td>	5-148-27x	<p class="mw-empty-elt"></p></td></tr>
<tr><td><p>	विररामैवमुक्त्वा तु विदुरो दीनमानसः ।<br>प्रध्यायमानः स तदा निःश्वसंश्च पुनः पुनः ।।	</p></td><td>	5-148-27a<br>5-148-27b	<p class="mw-empty-elt"></p></td></tr>

<tr><td><p>	ततोऽस्य राज्ञः सुबलस्य पुत्री<br>धर्मार्थयुक्तं कुलनाशमीता।<br>दुर्योधनं पापमतिं नृशंसं<br>राज्ञां समक्षं सुतमाह कोपात् ।।	</p></td><td>	5-148-28a<br>5-148-28b<br>5-148-28c<br>5-148-28d	<p class="mw-empty-elt"></p></td></tr>

<tr><td><p>	ये पार्थिवा राजसभां प्रविष्टा<br>ब्रह्मर्षयो ये च सभासदोऽन्ये।<br>श्रृण्वन्तु वक्ष्यामि तवापराधं<br>पापस्य सामात्यपरिच्छदस्य ।।	</p></td><td>	5-148-29a<br>5-148-29b<br>5-148-29c<br>5-148-29d	<p class="mw-empty-elt"></p></td></tr>

<tr><td><p>	राज्यं कुरूणामनुरूपभोज्यं<br>क्रमागतो नः कुलधर्म एषः।<br>त्वं पापबुद्धेऽतिनृशंसकर्मन्<br>राज्यं कुरूणामनयाद्विहंसि ।।	</p></td><td>	5-148-30a<br>5-148-30b<br>5-148-30c<br>5-148-30d	<p class="mw-empty-elt"></p></td></tr>

<tr><td><p>	राज्ये स्थितो धृतराष्ट्रो मनीषी<br>तस्यानुजो विदुरो दीर्घदर्शी ।<br>एतावतिक्रम्य कथं नृपत्वं<br>दुर्योधन प्रार्थयसेऽद्य मोहात् ।।	</p></td><td>	5-148-31a<br>5-148-31b<br>5-148-31c<br>5-148-31d	<p class="mw-empty-elt"></p></td></tr>

<tr><td><p>	राजा च क्षत्ता च महानुभावौ<br>भीष्मे स्थिते परवन्तौ भवेताम् ।<br>अयं तु धर्मज्ञतया महात्मा<br>न राज्यकामो नृवरो नदीजः ।।	</p></td><td>	5-148-32a<br>5-148-32b<br>5-148-32c<br>5-148-32d	<p class="mw-empty-elt"></p></td></tr>

<tr><td><p>	राज्य तु पाण्डोरिदमप्रधृष्यं<br>तस्याद्य पुत्राः प्रभवन्ति नान्ये।<br>राज्यं तदेतन्निखिलं पाण्डवानां<br>पैतामहं पुत्रपौत्रानुगामि ।।	</p></td><td>	5-148-33a<br>5-148-33b<br>5-148-33c<br>5-148-33d	<p class="mw-empty-elt"></p></td></tr>

<tr><td><p>	यद्वै ब्रूते कुरुमुख्यो महात्मा<br>देवव्रतः सत्यसन्धो मनीषी ।<br>सर्वं तदस्माभिरहत्य कार्यं<br>राज्यं स्वधर्मान्परिपालयद्भिः ।।	</p></td><td>	5-148-34a<br>5-148-34b<br>5-138-34c<br>5-148-34d	<p class="mw-empty-elt"></p></td></tr>

<tr><td><p>	अनुज्ञया चाथ महाव्रतस्य<br>ब्रूयान्नृपोऽयं विदुरस्तथैव।<br>कार्यं भवेत्तत्सुहृद्भिर्नियोज्यं<br>धर्मं पुरस्कृत्य सुदीर्घकालम् ।।	</p></td><td>	5-148-35a<br>5-148-35b<br>5-148-35c<br>5-148-35d	<p class="mw-empty-elt"></p></td></tr>

<tr><td><p>	न्यायागतं राज्यमिदं कुरूणां<br>युधिष्ठिरः शास्तु वै धर्मपुत्रः ।<br>प्रचोदितो धृतराष्ट्रेण राज्ञा<br>पुरस्कृतः शान्तनवेन चैव ।।	</p></td><td>	5-148-36a<br>5-148-36b<br>5-148-36c<br>5-148-36d	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवद्यानपर्वणि <br>अष्टचत्वारिंशदधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>