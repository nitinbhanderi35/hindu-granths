				
<tbody><tr><td><p>	<b>नारद उवाच।</b>	</p></td><td>	5-115-1x	<p class="mw-empty-elt"></p></td></tr>
<tr><td><p>	एवमुक्तः सुपर्णेन तथ्यं वचनमुत्तमम् ।<br>विमृश्यावहितो राजा निश्चित्य च पुनः पुनः ।।	</p></td><td>	5-115-1a<br>5-115-1b	<p class="mw-empty-elt"></p></td></tr>
<tr><td><p>	यष्टा क्रतुसहस्राणां दाता दानपतिः प्रभुः ।<br>ययातिः सर्वकाशीश इदं वचनमब्रवीत् ।।	</p></td><td>	5-115-2a<br>5-115-2b	<p class="mw-empty-elt"></p></td></tr>
<tr><td><p>	दृष्ट्वा प्रियसखं तार्क्ष्यं गालवं च द्विजर्षभम् ।<br>निदर्शनं च तपसो भिक्षां श्लाघ्यां च कीर्तिताम् ।।	</p></td><td>	5-115-3a<br>5-115-3b	<p class="mw-empty-elt"></p></td></tr>
<tr><td><p>	अतीत्य च नृपानन्यानादित्यकुलसंभवान् ।<br>मत्सकाशमनुप्राप्तावेतां बुद्धिमवेक्ष्य च ।।	</p></td><td>	5-115-4a<br>5-115-4b	<p class="mw-empty-elt"></p></td></tr>
<tr><td><p>	अद्य मे सफलं जन्म तारितं चाद्य मे कलम् ।<br>अद्यायं तारितो देशो मम तार्क्ष्य त्वयाऽनघ ।।	</p></td><td>	5-115-5a<br>5-115-5b	<p class="mw-empty-elt"></p></td></tr>
<tr><td><p>	वक्तुमिच्छामि तु सखे यथा जानासि मां पुरा ।<br>न तथा वित्तवानस्मि क्षीणं वित्तं च मे सखे ।।	</p></td><td>	5-115-6a<br>5-115-6b	<p class="mw-empty-elt"></p></td></tr>
<tr><td><p>	न च शक्तोऽस्मि ते कर्तुं मोघमागमनं खग।<br>न चाशामस्य विपर्षेर्वितथीकर्तुमुत्सहे ।।	</p></td><td>	5-115-7a<br>5-115-7b	<p class="mw-empty-elt"></p></td></tr>
<tr><td><p>	पुत्रीं दास्यामि यत्कार्यमियं संपादयिष्यति।<br>अभिगम्य हताशो हि निवृत्तो दहते कुलम् ।।	</p></td><td>	5-115-8a<br>5-115-8b	<p class="mw-empty-elt"></p></td></tr>
<tr><td><p>	नातः परं वैनतेय किंचित्पापिष्ठमुच्यते ।<br>प्रथाशानाशनं लोके देहि नास्तीति वा वचः ।।	</p></td><td>	5-115-9a<br>5-115-9b	<p class="mw-empty-elt"></p></td></tr>
<tr><td><p>	हताशो ह्यकृतार्थः सन्हतः संभावितो नरः ।<br>हिनस्ति तस्य पुत्रांश्च पौत्रांश्चाकुर्वतो हितम् ।।	</p></td><td>	5-115-10a<br>5-115-10b	<p class="mw-empty-elt"></p></td></tr>
<tr><td><p>	तस्माच्चतुर्णां वंशानां स्थापयित्री सुता मम।<br>`माधवी नाम तार्क्ष्येयं सर्वधर्मप्रदायिनी ।।'	</p></td><td>	5-115-11a<br>5-115-11b	<p class="mw-empty-elt"></p></td></tr>

<tr><td><p>	इयं सुरसुतप्रख्या सर्वधर्मोपचायिनी।<br>सदा देवमनुष्यणामसुराणां च गालव ।<br>काङ्क्षिता रूपतो बाला सुता मे प्रतिगृह्यताम् ।।	</p></td><td>	5-115-12a<br>5-115-12b<br>5-115-12c	<p class="mw-empty-elt"></p></td></tr>
<tr><td><p>	अस्याः शुल्कं प्रदास्यन्ति नृपा राज्यमपि ध्रवम्।<br>किं पुनः श्यामकर्णानां हयानां द्वे चतुःशते ।।	</p></td><td>	5-115-13a<br>5-115-13b	<p class="mw-empty-elt"></p></td></tr>
<tr><td><p>	स भवाप्रतिगृह्णातु ममैतां माधवीं सुताम्।<br>अहं दौहित्रवान्त्स्यां वै वर एष मम प्रभो ।।	</p></td><td>	5-115-14a<br>5-115-14b	<p class="mw-empty-elt"></p></td></tr>

<tr><td><p>	` स तस्य वचनं श्रुत्वा ब्राह्मणः शंसितव्रतः ।'<br>प्रतिगृह्य च तां कन्यां गालवः सह पक्षिणा।<br>पुनर्द्रक्ष्याव इत्युक्त्वा प्रतस्थे सह कन्यया ।।	</p></td><td>	5-115-15a<br>5-115-15b<br>5-115-15c	<p class="mw-empty-elt"></p></td></tr>
<tr><td><p>	उपलब्धमिदं द्वारमश्वानामिति चाण्डजः।<br>उक्त्वा गालवमापृच्छ्य जगाम भवनं स्वकम् ।।	</p></td><td>	5-115-16a<br>5-115-16b	<p class="mw-empty-elt"></p></td></tr>
<tr><td><p>	गते पतगराजे तु गालवः सह कन्यया।<br>चिन्तयानः क्षमंदाने राजानं शुल्कतोऽगमत् ।।	</p></td><td>	5-115-17a<br>5-115-17b	<p class="mw-empty-elt"></p></td></tr>
<tr><td><p>	सोऽगच्छन्मनसेक्ष्वाकुं हर्यश्वं राजसत्तमम्।<br>अयोध्यायां महावीर्यं चतुरङ्गबलान्वितम् ।।	</p></td><td>	5-115-18a<br>5-115-18b	<p class="mw-empty-elt"></p></td></tr>
<tr><td><p>	कोशधान्यबलोपेतं प्रियपौरं द्विजप्रियम् ।<br>प्रजाभिकामं शाम्यन्तं कुर्वाणं तप उत्तमम् ।।	</p></td><td>	5-115-19a<br>5-115-19b	<p class="mw-empty-elt"></p></td></tr>
<tr><td><p>	तमुपागम्य विप्रः स हर्यश्वं गालवोऽब्रवीत् ।<br>कन्येयं मम राजेन्द्र प्रसवैः कुलवर्धिनी ।।	</p></td><td>	5-115-20a<br>5-115-20b	<p class="mw-empty-elt"></p></td></tr>
<tr><td><p>	इयं शुल्केन भार्यार्थं हर्यश्व प्रतिगृह्यताम् ।<br>शुल्कं ते कीर्तियिष्यामि तच्छ्रुत्वा संप्रधार्यताम् ।।	</p></td><td>	5-115-21a<br>5-115-21b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवाद्यनपर्वणि पञ्चदशाधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>