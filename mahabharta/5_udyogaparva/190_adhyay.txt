				
<tbody><tr><td><p>	<b>भीष्म उवाच।</b>	</p></td><td>	5-190-1x	<p class="mw-empty-elt"></p></td></tr>
<tr><td><p>	एवमुक्तस्य दूतेन द्रुपदस्य तदा नृप।<br>चोरस्येव गृहीतस्य न प्रावर्तत भारती ।।	</p></td><td>	5-190-1a<br>5-190-1b	<p class="mw-empty-elt"></p></td></tr>
<tr><td><p>	स यत्नमकरोत्तीव्रं संबन्धिन्युनुमानने ।<br>दूतैर्मधुरसंभाषैर्न तदस्तीति संदिशन् ।।	</p></td><td>	5-190-2a<br>5-190-2b	<p class="mw-empty-elt"></p></td></tr>
<tr><td><p>	स राजा भूय एवाथ ज्ञात्वा तत्त्वमथागमत् ।<br>कन्येति पाञ्चालसुतां त्वरमाणो विनिर्ययौ ।।	</p></td><td>	5-190-3a<br>5-190-3b	<p class="mw-empty-elt"></p></td></tr>
<tr><td><p>	ततः संप्रेषकयामास मित्रांणाममितौजसाम् ।<br>दुहितुर्विप्रलम्भं तं धात्रीणां वचनात्तदा ।।	</p></td><td>	5-190-4a<br>5-190-4b	<p class="mw-empty-elt"></p></td></tr>
<tr><td><p>	ततः समुदयं कृत्वा बलानां राजसत्तमः ।<br>अभियाने मतिं चक्रे द्रुपदं प्रति भारत ।।	</p></td><td>	5-190-5a<br>5-190-5b	<p class="mw-empty-elt"></p></td></tr>
<tr><td><p>	ततः संमन्त्रयामास मन्त्रिभिः स महीपतिः ।<br>हिरण्यवर्मा राजेन्द्र पाञ्चाल्यं पार्थिवं प्रति ।।	</p></td><td>	5-190-6a<br>5-190-6b	<p class="mw-empty-elt"></p></td></tr>
<tr><td><p>	तत्र वै निश्चितं तेषामभूद्राज्ञां महात्मनाम् ।<br>तथ्यं भवति चेदेतत्कन्या राजञ्शिखण्डिनी ।।	</p></td><td>	5-190-7a<br>5-190-7b	<p class="mw-empty-elt"></p></td></tr>
<tr><td><p>	बद्ध्वा पाञ्चालराजानमानयिष्यामहे गृहम् ।<br>अन्यं राजानमाधाय पाञ्चालेषु नरेश्वरम् ।।	</p></td><td>	5-190-8a<br>5-190-8b	<p class="mw-empty-elt"></p></td></tr>
<tr><td><p>	घातयिष्याम नृपतिं पाञ्चालं सशिखण्डिनम् ।।	</p></td><td>	5-190-9a	<p class="mw-empty-elt"></p></td></tr>
<tr><td><p>	स तदा द्रुतमाज्ञाय पुनर्दूतान्नराधिपः।<br>प्रास्थापयत्पार्षतया निहन्मीति स्थिरो भव ।।	</p></td><td>	5-190-10a<br>5-190-10b	<p class="mw-empty-elt"></p></td></tr>
<tr><td><p>	<b>भीष्म उवाच।</b>	</p></td><td>	5-190-11x	<p class="mw-empty-elt"></p></td></tr>
<tr><td><p>	स हि प्रकृत्या वै भीतः किल्बिषी च नराधिपः ।<br>भयं तीव्रमनुप्राप्तो द्रुपदः पृथिवीपतिः ।।	</p></td><td>	5-190-11a<br>5-190-11b	<p class="mw-empty-elt"></p></td></tr>
<tr><td><p>	विसृज्य दूतान्दाशार्णे द्रुपदः शोकमूर्च्छितः ।<br>समेत्य भार्यां रहिते वाक्यमाह नराधिपः ।।	</p></td><td>	5-190-12a<br>5-190-12b	<p class="mw-empty-elt"></p></td></tr>
<tr><td><p>	भयेन महताऽऽविष्टो हृदि शोकेन चाहतः ।<br>पाञ्चालराजो दयितां मातरं वै शिखण्डिनः ।।	</p></td><td>	5-190-13a<br>5-190-13b	<p class="mw-empty-elt"></p></td></tr>
<tr><td><p>	अभियास्यति मां कोपात्संबन्धी सुमहाबलः ।<br>हिरण्यवर्मा नृपतिः कर्षमाणो वरूथिनीम् ।।	</p></td><td>	5-190-14a<br>5-190-14b	<p class="mw-empty-elt"></p></td></tr>
<tr><td><p>	किमिदानीं करिष्यावो मूढौ कन्यामिमां प्रति।<br>शिखण्डी किल पुत्रस्ते कन्येति परिशङ्कितः ।।	</p></td><td>	5-190-15a<br>5-190-15b	<p class="mw-empty-elt"></p></td></tr>
<tr><td><p>	इति संचिन्त्य यत्नेन समित्रः सबलानुगः ।<br>वञ्चितोऽस्मीति मन्वानो मां किलोद्धर्तुमिच्छति।।	</p></td><td>	5-190-16a<br>5-190-16b	<p class="mw-empty-elt"></p></td></tr>
<tr><td><p>	किमत्र तथ्यं सुश्रोणि मिथ्या किं ब्रूहि शोभने ।<br>श्रुत्वा त्वत्तः शुभं वाक्यं संविधास्याम्यहं तथा ।।	</p></td><td>	5-190-17a<br>5-190-17b	<p class="mw-empty-elt"></p></td></tr>
<tr><td><p>	अहं हि संशयप्राप्तो बाला चेयं शिखण्डिनी ।<br>त्वं च राज्ञि महत्कृच्छ्रं संप्राप्ता वरवर्णिनि ।।	</p></td><td>	5-190-18a<br>5-190-18b	<p class="mw-empty-elt"></p></td></tr>
<tr><td><p>	सा त्वं सर्वविमोक्षाय तत्त्वमाख्याहि पृच्छतः।<br>तथा विदध्यां सुश्रोणि कृत्यमाशु शुचिस्मिते ।।	</p></td><td>	5-190-19a<br>5-190-19b	<p class="mw-empty-elt"></p></td></tr>
<tr><td><p>	शिखण्डिनि च मा भैस्त्वं विधास्ये तत्र तत्त्वतः ।<br>कृपयाहं वरारोहे वञ्चितः पुत्रधर्मतः ।।	</p></td><td>	5-190-20a<br>5-190-20b	<p class="mw-empty-elt"></p></td></tr>
<tr><td><p>	मया दाशार्णको राजा वञ्चितः स महीपतिः ।<br>तदाचक्ष्व महाभागे विधास्ये तत्र यद्धितम् ।।	</p></td><td>	5-190-21a<br>5-190-21b	<p class="mw-empty-elt"></p></td></tr>
<tr><td><p>	जनाता ह नरेन्द्रेण ख्यापनार्थं परस्य वै ।<br>प्रकाशं चोदिता देवी प्रत्युवाच महीपतिम् ।।	</p></td><td>	5-190-22a<br>5-190-22b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि अम्बोपाख्यानपर्वणि <br>नवत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>