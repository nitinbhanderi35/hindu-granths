				
<tbody><tr><td><p>	<b>धृतराष्ट्र उवाच।</b>	</p></td><td>	5-65-1x	<p class="mw-empty-elt"></p></td></tr>
<tr><td><p>	दुर्योधन विजानीहि यत्त्वां वक्ष्यामि पुत्रक।<br>उत्पथं मन्यसे मार्गमनभिज्ञ इवाध्वगः ।।	</p></td><td>	5-65-1a<br>5-65-1b	<p class="mw-empty-elt"></p></td></tr>
<tr><td><p>	पञ्चानां पाण्डुपुत्राणां यत्तेजः प्रजिहीर्षसि।<br>पञ्चानामिव भूतानां महतां लोकधारिणाम् ।।	</p></td><td>	5-65-2a<br>5-65-2b	<p class="mw-empty-elt"></p></td></tr>
<tr><td><p>	युधिष्ठिरं हि कौन्तेयं परं धर्ममिहास्थितम्।<br>परां गतिमसंप्रेत्य न त्वं जेतुमिहार्हसि ।।	</p></td><td>	5-65-3a<br>5-65-3b	<p class="mw-empty-elt"></p></td></tr>
<tr><td><p>	भीमसेनं च कौन्तेयं यस्य नास्ति समो बले।<br>रणान्तकं तर्जयसे महावातमिव द्रुमः ।।	</p></td><td>	5-65-4a<br>5-65-4b	<p class="mw-empty-elt"></p></td></tr>
<tr><td><p>	सर्वशस्त्रभृतां श्रेष्ठं मेरुं सिखरिणामिव।<br>युधि गाण्डिवधन्वानं को नु युध्येत बुद्धिमान् ।।	</p></td><td>	5-65-5a<br>5-65-5b	<p class="mw-empty-elt"></p></td></tr>
<tr><td><p>	धृष्टद्युम्नश्च पाञ्चाल्यः कमिवाद्य न शातयेत्।<br>शत्रुमध्ये शरान्मुञ्चन्देवराडशनीमिव ।।	</p></td><td>	5-65-6a<br>5-65-6b	<p class="mw-empty-elt"></p></td></tr>
<tr><td><p>	सात्यकिश्चापि दुर्धर्षः संमतोऽन्धकवृष्णिषु।<br>ध्वंसयिष्यति ते सेनां पाण्डवेयहिते रतः ।।	</p></td><td>	5-65-7a<br>5-65-7b	<p class="mw-empty-elt"></p></td></tr>
<tr><td><p>	यः पुनः प्रतिमानेन त्रील्लोकानतिरिच्यते ।<br>तं कृष्णं पुण्डरीकाक्षं को नु युद्ध्येत बुद्धिमान् ।।	</p></td><td>	5-65-8a<br>5-65-8b	<p class="mw-empty-elt"></p></td></tr>
<tr><td><p>	एकतो ह्यस्य दाराश्च ज्ञातयश्च सबान्धवाः।<br>आत्मा च पृथिवी चेयमेकतश्च धनञ्जयः ।।	</p></td><td>	5-65-9a<br>5-65-9b	<p class="mw-empty-elt"></p></td></tr>
<tr><td><p>	वासुदेवोऽपि दुर्धर्षो यतात्मा यत्र पाण्डवः ।<br>अविषह्यं पृथिव्यापि तद्बलं यत्र केशवः ।।	</p></td><td>	5-65-10a<br>5-65-10b	<p class="mw-empty-elt"></p></td></tr>
<tr><td><p>	तिष्ठ तात सतां वाक्ये सुहृदामर्थवादिनाम्।<br>वृद्धं शान्तनवं भीष्मं तितिक्षस्व पितामहम् ।।	</p></td><td>	5-65-11a<br>5-65-11b	<p class="mw-empty-elt"></p></td></tr>
<tr><td><p>	मां च ब्रुवाणं शुश्रूष कुरूणामर्थदर्शिनम् ।<br>द्रोणं कृपं विकर्णं च महाराजं च बाह्लिकम् ।।	</p></td><td>	5-65-12a<br>5-65-12b	<p class="mw-empty-elt"></p></td></tr>
<tr><td><p>	एते ह्यपि यतैवाहं मन्तुमर्हसि तांस्तथा।<br>सर्वे धर्मविदो ह्येते तुल्यस्नेहाश्च भारत ।।	</p></td><td>	5-65-13a<br>5-65-13b	<p class="mw-empty-elt"></p></td></tr>
<tr><td><p>	यत्तद्विराटनगरे सह भ्रातृभिरग्रतः।<br>उत्सृज्य गाः सुसन्त्रस्तं बलं ते समशीर्यत ।।	</p></td><td>	5-65-14a<br>5-65-14b	<p class="mw-empty-elt"></p></td></tr>
<tr><td><p>	यच्चैव नगरे तस्मिञ्श्रूयते महदद्भुतम्।<br>एकस्य च बहूनां च पर्याप्तं तन्निदर्शनम् ।।	</p></td><td>	5-65-15a<br>5-65-15b	<p class="mw-empty-elt"></p></td></tr>
<tr><td><p>	अर्जुनस्तत्तथाकार्षीत्किं पुनः सर्व एव ते।<br>स भ्रातॄनभिजानीहि वृत्त्या तं प्रतिपादय ।।	</p></td><td>	5-65-16a<br>5-65-16b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>यानसन्धिपर्वणि पञ्चषष्टितमोऽध्यायः ।।	</p></td><td>		<p class="mw-empty-elt"></p></td></tr></tbody>