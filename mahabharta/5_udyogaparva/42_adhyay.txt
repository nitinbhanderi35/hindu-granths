				
<tbody><tr><td><p>	<b>वैशंपायन उवाच।</b>	</p></td><td>	5-42-1x	<p class="mw-empty-elt"></p></td></tr>

<tr><td><p>	ततो राजा धृतराष्ट्रो मनीषी<br>संपूज्य वाक्यं विदुरेरितं तत्।<br>सनत्सुजातं रहिते महात्मा<br>पप्रच्छ बुद्धिं परमां बुभूषन् ।।	</p></td><td>	5-42-1a<br>5-42-1b<br>5-42-1c<br>5-42-1d	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	5-42-2x	<p class="mw-empty-elt"></p></td></tr>

<tr><td><p>	सनत्सुजात यदिमं शृणोमि<br>न मृत्युरस्तीति तवोपदेशम्।<br>देवासुरा ह्याचरन्ब्रह्मचर्य-<br>ममृत्यवे तत्कतरन्नु सत्यम् ।।	</p></td><td>	5-42-2a<br>5-42-2b<br>5-42-2c<br>5-42-2d	<p class="mw-empty-elt"></p></td></tr>
<tr><td><p>	<b>सनत्सुजात उवाच।</b>	</p></td><td>	5-42-3x	<p class="mw-empty-elt"></p></td></tr>
<tr><td><p>	अमृत्युं कर्मणा केचिन्मृत्युर्नास्तीति चापरे।<br>शृणु मे ब्रुवतो राजन्यथैतन्मा विशङ्किथाः ।।	</p></td><td>	5-42-3a<br>5-42-3b	<p class="mw-empty-elt"></p></td></tr>

<tr><td><p>	उभे सत्ये क्षत्रियाद्य प्रवृत्ते<br>मोहो मृत्युः संमतोऽयं कवीनाम्।<br>प्रमादं वै मृत्युमहं ब्रवीमि<br>तथाऽप्रमादममृतत्वं ब्रवीमि ।।	</p></td><td>	5-42-4a<br>5-42-4b<br>5-42-4c<br>5-42-4d	<p class="mw-empty-elt"></p></td></tr>

<tr><td><p>	प्रमादाद्वै असुराः पराभव-<br>न्नप्रमादाद्ब्रह्मभूताः सुराश्च।<br>नैव मृत्युर्व्याघ्र इवात्ति जन्तू-<br>न्न ह्यस्य रूपमुपलभ्यते हि ।।	</p></td><td>	5-42-5a<br>5-42-5b<br>5-42-5c<br>5-42-5d	<p class="mw-empty-elt"></p></td></tr>

<tr><td><p>	यमं त्वेके मृत्युमतोऽन्यमाहु-<br>रात्मावासममृतं ब्रह्मचर्यम्।<br>पितृलोके राज्यमनुशास्ति देवः<br>शिवः शिवानामशिवोऽशिवानाम् ।।	</p></td><td>	5-42-6a<br>5-42-6b<br>5-42-6c<br>5-42-6d	<p class="mw-empty-elt"></p></td></tr>

<tr><td><p>	अस्यादेशान्निःसरते नराणां<br>क्रोधः प्रमादो लोभरूपश्च मृत्युः।<br>अहं गतेनैव चरन्विमार्गा-<br>न्न चात्मनो योगमुपैति कश्चित् ।।	</p></td><td>	5-42-7a<br>5-42-7b<br>5-42-7c<br>5-42-7d	<p class="mw-empty-elt"></p></td></tr>

<tr><td><p>	ते मोहितास्तद्वशे वर्तमाना<br>इतः प्रेतास्तत्र पुनः पतन्ति।<br>ततस्तान्देवा अनुविप्लवन्ते<br>अतो मृत्युर्मरणादभ्युपैति ।।	</p></td><td>	5-42-8a<br>5-42-8b<br>5-42-8c<br>5-42-8d	<p class="mw-empty-elt"></p></td></tr>

<tr><td><p>	कर्मोदये कर्मफलानुरागा-<br>स्तत्रानु ते यान्ति न तरन्ति मृत्युम् ।<br>सदर्थयोगानवगमात्समन्ता-<br>त्प्रवर्तते भोगभोगेन देही ।।	</p></td><td>	5-42-9a<br>5-42-9b<br>5-42-9c<br>5-42-9d	<p class="mw-empty-elt"></p></td></tr>

<tr><td><p>	तद्वै महामोहनमिन्द्रियाणां<br>मिथ्यार्थयोगस्य गतिर्हि नित्या।<br>मिथ्यार्थयोगाभिहतान्तरात्मा<br>स्मरन्नुपास्ते विषयान्समन्तात् ।।	</p></td><td>	5-42-10a<br>5-42-10b<br>5-42-10c<br>5-42-10d	<p class="mw-empty-elt"></p></td></tr>

<tr><td><p>	अभिध्या वै प्रथमं हन्ति लोकान्<br>कामक्रोधावनुगृह्याशु पश्चात्।<br>एते बालान्मृत्यवे प्रापयन्ति<br>धीरास्तु धैर्येण तरन्ति मृत्युम् ।।	</p></td><td>	5-42-11a<br>5-42-11b<br>5-42-11c<br>5-42-11d	<p class="mw-empty-elt"></p></td></tr>

<tr><td><p>	सोऽभिध्यायन्नुत्पतिष्णन्निहन्या-<br>दनादरेणाप्रतिबुध्यमानः।<br>नैनं मृत्युर्मृत्युरिवात्ति भूत्वा<br>एवं विद्वान्यो विनिहन्ति कामान् ।।	</p></td><td>	5-42-12a<br>5-42-12b<br>5-42-12c<br>5-42-12d	<p class="mw-empty-elt"></p></td></tr>
<tr><td><p>	कामानुसारी पुरुषः कामाननु विनश्यति।<br>कामान्व्युदस्य धुनुते यत्किञ्चित्पुरुषो रजः ।।	</p></td><td>	5-42-13a<br>5-42-13b	<p class="mw-empty-elt"></p></td></tr>
<tr><td><p>	तमोप्रकाशो भूतानां नरकोऽयं प्रदृश्यते।<br>मुह्यन्त इव धावन्ति गच्छन्तः श्वभ्रमुन्मुखाः ।।	</p></td><td>	5-42-14a<br>5-42-14b	<p class="mw-empty-elt"></p></td></tr>

<tr><td><p>	अमूढवृत्तेः पुरुषस्येह कुर्या-<br>त्किं वै मृत्युस्तार्ण इवास्य व्याघ्रः ।<br>अमन्यमानः क्षत्रिय किञ्चिदन्य-<br>न्नाधीयते तार्ण इवास्य सर्पः ।।	</p></td><td>	5-42-15a<br>5-42-15b<br>5-42-15c<br>5-42-15d	<p class="mw-empty-elt"></p></td></tr>

<tr><td><p>	र्मृत्योर्यथा विषयं प्राप्य मर्त्यः ।।	</p></td><td>	5-42-16f	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	5-42-17x	<p class="mw-empty-elt"></p></td></tr>

<tr><td><p>	यानेवाहुरिज्यया साधुलोकान्<br>द्विजातीनां पुण्यतमान्सनातनात्।<br>तेषां परार्थं कथयन्तीह वेदा<br>एतद्विद्वान्नैति कथं नु कर्म ।।	</p></td><td>	5-42-17a<br>5-42-17b<br>5-42-17c<br>5-42-17d	<p class="mw-empty-elt"></p></td></tr>
<tr><td><p>	<b>सनत्सुजात उवाच।</b>	</p></td><td>	5-42-18x	<p class="mw-empty-elt"></p></td></tr>

<tr><td><p>	एवं ह्यविद्वानुपयाति तत्र<br>तत्रार्थजातं च वदन्ति वेदाः।<br>सवेह आयाति परं परात्मा<br>प्रयाति मार्गेण निहत्य मार्गान् ।।	</p></td><td>	5-42-18a<br>5-42-18b<br>5-42-18c<br>5-42-18d	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	5-42-19x	<p class="mw-empty-elt"></p></td></tr>

<tr><td><p>	कोऽसौ नियुङ्क्ते तमजं पुराणं<br>स चेदिदं सर्वमनुक्रमेण।<br>किं वास्य कार्यमथवा सुखं च<br>तन्मे विद्वन्ब्रूहि सर्वं यथावत् ।।	</p></td><td>	5-42-19a<br>5-42-19b<br>5-42-19c<br>5-42-19d	<p class="mw-empty-elt"></p></td></tr>
<tr><td><p>	<b>सनत्सुजात उवाच।</b>	</p></td><td>	5-42-20x	<p class="mw-empty-elt"></p></td></tr>

<tr><td><p>	दोषो महानत्र विभेदयोगे<br>ह्यनादियोगेन भवन्ति नित्याः।<br>तथास्य नाधिक्यमपैति किञ्चि-<br>दनादियोगेन भवन्ति पुंसः ।।	</p></td><td>	5-42-20a<br>5-42-20b<br>5-42-20c<br>5-42-20d	<p class="mw-empty-elt"></p></td></tr>

<tr><td><p>	य एतद्वा भगवान्स नित्यो<br>विकारयोगेन करोति विश्वम्।<br>तथाच तच्छक्तिरिति स्म मन्यते।<br>तथार्थयोगेन भवन्ति वेदाः ।।	</p></td><td>	5-42-21a<br>5-42-21b<br>5-42-21c<br>5-42-21d	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	5-42-22x	<p class="mw-empty-elt"></p></td></tr>

<tr><td><p>	यस्माद्धर्मान्नाचरन्तीह केचि-<br>त्तथा धर्मान्केचिदिहाचरन्ति।<br>धर्मः पापेन प्रतिहन्यते स्वि-<br>दुताहो धर्मः प्रतिहन्ति पापम् ।।	</p></td><td>	5-42-22a<br>5-42-22b<br>5-42-22c<br>5-42-22d	<p class="mw-empty-elt"></p></td></tr>
<tr><td><p>	<b>सनत्सुजात उवाच।</b>	</p></td><td>	5-42-23x	<p class="mw-empty-elt"></p></td></tr>

<tr><td><p>	तस्मिन्स्थितौ वाप्युभयं हि नित्यं<br>ज्ञानेन विद्वान्प्रतिहन्ति सिद्धम्।<br>तथान्यथा पुण्यमुपैति देही<br>तथागतं पापमुपैति सिद्धम् ।।	</p></td><td>	5-42-23a<br>5-42-23b<br>5-42-23c<br>5-42-23d	<p class="mw-empty-elt"></p></td></tr>

<tr><td><p>	गत्वोभयं कर्मणा युज्यते स्थिरं<br>शुभस्य पापस्य स चापि कर्मणा।<br>धर्मेण पापं प्रणुदतीह विद्वान्<br>धर्मो बलीयानिति तत्र विद्धिः ।।	</p></td><td>	5-42-24a<br>5-42-24b<br>5-42-24c<br>5-42-24d	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	5-42-25x	<p class="mw-empty-elt"></p></td></tr>

<tr><td><p>	यानिहाहुः स्वस्य धर्मस्य लोका-<br>न्द्विजातीनां पुण्यकृतां सनातनान्।<br>तेषां क्रमान्कथय ततोऽपि चान्या-<br>न्नैतद्विद्वन्वेत्तुमिच्छामि कर्म ।।	</p></td><td>	5-42-25a<br>5-42-25b<br>5-42-25c<br>5-42-25d	<p class="mw-empty-elt"></p></td></tr>
<tr><td><p>	<b>सनत्सुजात उवाच।</b>	</p></td><td>	5-42-26x	<p class="mw-empty-elt"></p></td></tr>
<tr><td><p>	येषां व्रतेऽथ विस्पर्धा बले बलवतामिव।<br>ते ब्राह्मणा इतः प्रेत्य स्वर्गे यान्ति प्रकाशताम् ।।	</p></td><td>	5-42-26a<br>5-42-26b	<p class="mw-empty-elt"></p></td></tr>
<tr><td><p>	येषां धर्मे च विस्पर्धा तेषां जज्ज्ञानसाधनम्।<br>ते ब्राह्मणा इतो मुक्ताः स्वर्गं यान्ति त्रिविष्टपम् ।।	</p></td><td>	5-42-27a<br>5-42-27b	<p class="mw-empty-elt"></p></td></tr>
<tr><td><p>	तस्य सम्यक्समाचारमाहुर्वेदविदो जनाः।<br>नैनं मन्येत भूयिष्ठं बाह्यमाभ्यन्तरं जनम् ।।	</p></td><td>	5-42-28a<br>5-42-28b	<p class="mw-empty-elt"></p></td></tr>
<tr><td><p>	यत्र मन्येत भूयिष्ठं प्रावृषीव तृणोदकम्।<br>अन्नं पानं ब्राह्मणस्य तञ्जीवोन्नानुसंज्वरेत् ।।	</p></td><td>	5-42-29a<br>5-42-29b	<p class="mw-empty-elt"></p></td></tr>
<tr><td><p>	यत्राकथयमानस्य प्रयच्छत्यशिवं भयम्।<br>अतिरिक्तमिवाकुर्वन्स श्रेयान्नेतरो जनः ।।	</p></td><td>	5-42-30a<br>5-42-30b	<p class="mw-empty-elt"></p></td></tr>

<tr><td><p>	यो वा कथयमानस्य ह्यात्मानं नानुसंज्वरेत्।<br>ब्रह्मस्वं नोपभुञ्जीत तदन्नं संमतं सताम्।<br>कुशवल्कलचेलाद्यं ब्रह्मस्वं योगिनो विदुः ।।	</p></td><td>	5-42-31a<br>5-42-31b<br>5-42-31c	<p class="mw-empty-elt"></p></td></tr>
<tr><td><p>	यथा खं वान्तमश्नाति श्वा वै नित्यमभूतये ।<br>एवं ते वान्तमश्नन्ति स्ववीर्यस्योपसेवनात् ।।	</p></td><td>	5-42-32a<br>5-42-32b	<p class="mw-empty-elt"></p></td></tr>
<tr><td><p>	नित्यमज्ञातचर्या मे इति मन्येत ब्राह्मणः।<br>ज्ञातीनां तु वसन्मध्ये नैवं विन्देत किञ्चन ।।	</p></td><td>	5-42-33a<br>5-42-33b	<p class="mw-empty-elt"></p></td></tr>
<tr><td><p>	कोह्येवमन्तरात्मानं ब्राह्मणो हन्तुमर्हति।<br>निर्लिङ्गमचलं शुद्धं सर्वद्वन्द्वविवर्जितम् ।।	</p></td><td>	5-42-34a<br>5-42-34b	<p class="mw-empty-elt"></p></td></tr>
<tr><td><p>	योऽन्यथा सन्तमात्मानमन्यथा प्रतिपद्यते।<br>किं तेन न कृतं पापं चोरेणात्मापहारिणा ।।	</p></td><td>	5-42-35a<br>5-42-35b	<p class="mw-empty-elt"></p></td></tr>
<tr><td><p>	अश्रान्तः स्यादनादाता संमतो निरुपद्रवः।<br>शिष्टो न शिष्टवत्स स्याद्ब्राह्मणो ब्रह्मवित्कविः ।।	</p></td><td>	5-42-36a<br>5-42-36b	<p class="mw-empty-elt"></p></td></tr>
<tr><td><p>	अनाढ्या मानुषे वित्ते आढ्या दैवे तथा क्रतौ ।<br>ते दुर्धर्षा दुष्प्रकम्प्यास्तान्विद्याद्ब्रह्मणस्तनुम् ।।	</p></td><td>	5-42-37a<br>5-42-37b	<p class="mw-empty-elt"></p></td></tr>
<tr><td><p>	सर्वान्खिष्टकृतो देवान्विद्याद्य इह कश्चन।<br>न स मानो ब्राह्मणस्य तस्मिन्प्रयतते स्वयम् ।।	</p></td><td>	5-42-38a<br>5-42-38b	<p class="mw-empty-elt"></p></td></tr>
<tr><td><p>	यमप्रयतमानं तु मानयन्ति समाहिताः ।<br>न मान्यमानो मन्येत नावमानेऽतिसंज्वरेत् ।।	</p></td><td>	5-42-39a<br>5-42-39b	<p class="mw-empty-elt"></p></td></tr>
<tr><td><p>	लोकः स्वभाववृत्तिर्हि निमेषोन्मषवत्सदा।<br>विद्वांसो मानयन्तीह इति मन्येत मानितः ।।	</p></td><td>	5-42-40a<br>5-42-40b	<p class="mw-empty-elt"></p></td></tr>
<tr><td><p>	अधर्मनिपुणा मुढा लोके मायाविशारदाः ।<br>न मान्यं मानयिष्यन्ति एवं मन्येत मानितः ।।	</p></td><td>	5-42-41a<br>5-42-41b	<p class="mw-empty-elt"></p></td></tr>
<tr><td><p>	न वै मानं च मौनं च सहितौ वसतः सदा।<br>अयं हि लोको मानस्य असौ मौनस्य तद्विदुः ।।	</p></td><td>	5-42-42a<br>5-42-42b	<p class="mw-empty-elt"></p></td></tr>
<tr><td><p>	श्रीर्हि मानार्थसंवासा सा चापि परिपन्थिनी ।<br>ब्राह्मी सुदुर्लभा श्रीर्हि प्रज्ञाहीनेन क्षत्रिय ।।	</p></td><td>	5-42-43a<br>5-42-43b	<p class="mw-empty-elt"></p></td></tr>

<tr><td><p>	द्वाराणि तस्येह वदन्ति सन्तो<br>बहुप्रकाराणि दुराधराणि।<br>सत्यार्जवे ह्रीर्दमशौचविद्या<br>षण्मानमोहप्रतिबन्धनानि ।।	</p></td><td>	5-42-44a<br>5-42-44b<br>5-42-44c<br>5-42-44d	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>सनत्सुजातपर्वणि द्विचत्वारिंशोऽध्यायः ।।	</p></td><td>		<p class="mw-empty-elt"></p></td></tr></tbody>