				
<tbody><tr><td><p>	<b>युधिष्ठिर उवाच।</b>	</p></td><td>	5-31-1x	<p class="mw-empty-elt"></p></td></tr>
<tr><td><p>	उत सन्तमसन्तं वा बालं वृद्धं च सञ्जय।<br>उताबलं बलीयांसं धाता प्रकुरुते वशे ।।	</p></td><td>	5-31-1a<br>5-31-1b	<p class="mw-empty-elt"></p></td></tr>
<tr><td><p>	उत बालाय पाण्डित्यं पण्डितायोत बालताम्।<br>ददाति सर्वमीशानः पुरस्ताच्छुक्रमुच्चरन् ।।	</p></td><td>	5-31-2a<br>5-31-2b	<p class="mw-empty-elt"></p></td></tr>
<tr><td><p>	बलं जिज्ञासमानस्य आचक्षीथा यथातथम्।<br>अथ मन्त्र मन्त्रयित्वा याथातथ्येन हृष्टवत् ।।	</p></td><td>	5-31-3a<br>5-31-3b	<p class="mw-empty-elt"></p></td></tr>
<tr><td><p>	गावल्गणे कुरून्गत्वा धृतराष्ट्रं महाबलम् ।<br>अभिवाद्योपसंगृह्य ततः पृच्छेरनामयम् ।।	</p></td><td>	5-31-4a<br>5-31-4b	<p class="mw-empty-elt"></p></td></tr>
<tr><td><p>	ब्रूयाश्चैनं त्वमासीनं कुरुभिः परिवारितम् ।<br>तवैव राजन्वीर्येण सुखं जीवन्ति पाण्डवाः ।।	</p></td><td>	5-31-5a<br>5-31-5b	<p class="mw-empty-elt"></p></td></tr>
<tr><td><p>	तव प्रसादाद्बालास्ते प्राप्ता राज्यमरिन्दम।<br>राज्ये तान्स्थापयित्वाऽग्रे नोपेक्षस्व विनश्यतः ।।	</p></td><td>	5-31-6a<br>5-31-6b	<p class="mw-empty-elt"></p></td></tr>
<tr><td><p>	सर्वमप्येतदेकस्य नालं सञ्जय कस्यचित् ।<br>तात संहत्य जीवामो द्विषतां मा वशं गमः ।।	</p></td><td>	5-31-7a<br>5-31-7b	<p class="mw-empty-elt"></p></td></tr>
<tr><td><p>	तथा भीष्मं शान्तनवं भारतानां पितामहम्।<br>शिरसाऽभिवदेथास्त्वं मम नाम प्रकीर्तयन् ।।	</p></td><td>	5-31-8a<br>5-31-8b	<p class="mw-empty-elt"></p></td></tr>
<tr><td><p>	अभिवाद्य च वक्तव्यस्ततोऽस्माकं पितामहः ।<br>भवता शन्तनोर्वंशो निमग्नः पुनरुद्धृतः ।।	</p></td><td>	5-31-9a<br>5-31-9b	<p class="mw-empty-elt"></p></td></tr>
<tr><td><p>	स त्वं कुरु तथा तात स्वमतेन पितामह ।<br>यथा जीवन्ति ते पौत्राः प्रीतिमन्तः परस्परम् ।।	</p></td><td>	5-31-10a<br>5-31-10b	<p class="mw-empty-elt"></p></td></tr>
<tr><td><p>	तथैव विदुरं ब्रूयाः कुरूणां मन्त्रधारिणम्।<br>अयुद्धं सौम्य भाषस्व हितकामो युधिष्ठिरे ।।	</p></td><td>	5-31-11a<br>5-31-11b	<p class="mw-empty-elt"></p></td></tr>
<tr><td><p>	अथ दुर्योधनं ब्रूया राजपुत्रममर्षणम्।<br>मध्ये कुरूणामासीनमनुनीय पुनः पुनः ।।	</p></td><td>	5-31-12a<br>5-31-12b	<p class="mw-empty-elt"></p></td></tr>
<tr><td><p>	अपापां यदुपैक्षस्त्वं कृष्णामेतां सभागताम् ।<br>तद्दुःखमतितिक्षाम मा वधीष्म कुरूनिति ।।	</p></td><td>	5-31-13a<br>5-31-13b	<p class="mw-empty-elt"></p></td></tr>
<tr><td><p>	एवं पूर्वापरान्क्लेशानतितिक्षन्त पाण्डवाः।<br>बलीयांसोऽपि सन्तो यत्तत्सर्वं कुरवो विदुः ।।	</p></td><td>	5-31-14a<br>5-31-14b	<p class="mw-empty-elt"></p></td></tr>
<tr><td><p>	यन्नः प्रव्राजयेः सौम्य अजिनैः प्रतिवासितान्।<br>तद्दुःखमतितिक्षाम मा वधीषय कुरूनिति ।।	</p></td><td>	5-31-15a<br>5-31-15b	<p class="mw-empty-elt"></p></td></tr>
<tr><td><p>	यत्कुन्तीं समतिक्रम्य कृष्णां केशेष्वधर्षयत्।<br>दुःशासनस्तेऽनुमते तच्चास्माभिरुपेक्षितम् ।।	</p></td><td>	5-31-16a<br>5-31-16b	<p class="mw-empty-elt"></p></td></tr>
<tr><td><p>	अथोचितं स्वकं भागं लभेमहि परन्तप।<br>निवर्तय परद्रव्याद्बुद्धिं गृद्धां नरर्षभ ।।	</p></td><td>	5-31-17a<br>5-31-17b	<p class="mw-empty-elt"></p></td></tr>
<tr><td><p>	शान्तिरेवं भवेद्राजन्प्रीतिश्चैव परस्परम् ।<br>राज्यैकदेशमपि नः प्रयच्छ शममिच्छताम् ।।	</p></td><td>	5-31-18a<br>5-31-18b	<p class="mw-empty-elt"></p></td></tr>
<tr><td><p>	अविस्थलं वृकस्थलं माकन्दीं वारणावतम्।<br>अवसानं भवत्वत्र किंचिदेकं च पञ्चमम् ।।	</p></td><td>	5-31-19a<br>5-31-19b	<p class="mw-empty-elt"></p></td></tr>
<tr><td><p>	भ्रातॄणां देहि पञ्चानां पञ्च ग्रामान्सुयोधन।<br>शान्तिर्नोस्तु महाप्राज्ञ ज्ञातिभिः सह सञ्जय।।	</p></td><td>	5-31-20a<br>5-31-20b	<p class="mw-empty-elt"></p></td></tr>
<tr><td><p>	भ्राता भ्रातरमन्वेतु पिता पुत्रेण युज्यताम्।<br>स्मयमानाः समायान्तु पाञ्चालाः कुरुभिः सह ।।	</p></td><td>	5-31-21a<br>5-31-21b	<p class="mw-empty-elt"></p></td></tr>
<tr><td><p>	अक्षतान्कुरु पाञ्चालान्पश्येयमिति कामये।<br>सर्वे सुमनसस्तात शाम्याय भरतर्षभ ।।	</p></td><td>	5-31-22a<br>5-31-22b	<p class="mw-empty-elt"></p></td></tr>
<tr><td><p>	अलमेव शमायास्मि तथा युद्धाय सञ्जय।<br>धर्मार्थयोरलं चाहं मृदवे दारुणाय च ।।	</p></td><td>	5-31-23a<br>5-31-23b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि<br> सञ्जययानपर्वणि एकत्रिंशोऽध्यायः ।।	</p></td><td>		<p class="mw-empty-elt"></p></td></tr></tbody>