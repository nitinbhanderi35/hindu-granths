				
<tbody><tr><td><p>	<b>नारद उवाच।</b>	</p></td><td>	5-121-1x	<p class="mw-empty-elt"></p></td></tr>
<tr><td><p>	अथ प्रचलितः स्थानादासनाच्च परिच्युतः।<br>कम्पितेनेव मनसा धर्षितः शेकवाह्निना ।।	</p></td><td>	5-121-1a<br>5-121-1b	<p class="mw-empty-elt"></p></td></tr>
<tr><td><p>	म्लानस्रग्भ्रष्टविज्ञानः प्रभ्रष्टमुकुटाङ्गदः ।<br>विघूर्णन्स्रस्तसर्वाङ्गः प्रभ्रष्टाभरणाम्बरः ।।	</p></td><td>	5-121-2a<br>5-121-2b	<p class="mw-empty-elt"></p></td></tr>
<tr><td><p>	अदृश्यमानस्तान्पश्यन्नपश्यंश्च पुनः पुनः ।<br>शून्यः शून्येन मनसा प्रपतिष्यन्महीतलम् ।।	</p></td><td>	5-121-3a<br>5-121-3b	<p class="mw-empty-elt"></p></td></tr>
<tr><td><p>	किं मया मनसा ध्यातमशुभं धर्मदूषणम् ।<br>येनाहं चलितः स्थानादिति राजा व्यचिन्तयत् ।।	</p></td><td>	5-121-4a<br>5-121-4b	<p class="mw-empty-elt"></p></td></tr>
<tr><td><p>	ते तु तत्रैव राजानः सिद्धाश्चाप्सरसस्तथा ।<br>अपश्यन्त निरालम्बं तं ययातिं परिच्युतम् ।।	</p></td><td>	5-121-5a<br>5-121-5b	<p class="mw-empty-elt"></p></td></tr>
<tr><td><p>	अथैत्य पुरुषः कश्चित्क्षीणपुण्यनिपातकः ।<br>ययातिमब्रवीद्राजन्द्रेवराजस्य शासनात् ।।	</p></td><td>	5-121-6a<br>5-121-6b	<p class="mw-empty-elt"></p></td></tr>
<tr><td><p>	अतीव मदमत्तस्त्वं न कंचिन्नावमन्यसे ।<br>मानेन भ्रष्टः स्वर्गस्ते नार्हस्त्वं पार्थिवात्मज ।।	</p></td><td>	5-121-7a<br>5-121-7b	<p class="mw-empty-elt"></p></td></tr>
<tr><td><p>	न च प्रज्ञायसे गच्छ पतस्वेति तमब्रवीत् ।<br>पतेयं सत्स्विति वचस्त्रिरुत्त्का नहुषात्मजः ।।	</p></td><td>	5-121-8a<br>5-121-8b	<p class="mw-empty-elt"></p></td></tr>
<tr><td><p>	पतिष्यंन्तयामास गतिं गतिमतां वरः।<br>एतस्मिन्नेव काले तु नैमिषे पार्थिवर्षभान् ।।	</p></td><td>	5-121-9a<br>5-121-9b	<p class="mw-empty-elt"></p></td></tr>
<tr><td><p>	चतुरोऽपश्यत नृपस्तेषां मध्ये पपात ह ।<br>प्रतर्दनो वसुमनाः शिबिरौशीनरोऽष्टकः ।।	</p></td><td>	5-121-10a<br>5-121-10b	<p class="mw-empty-elt"></p></td></tr>
<tr><td><p>	वाजपेयेन यज्ञेन तर्पयन्ति सुरेश्वरम् ।<br>तेषामध्वरजं धूमं स्वर्गद्वारमुपस्थितम् ।।	</p></td><td>	5-121-11a<br>5-121-11b	<p class="mw-empty-elt"></p></td></tr>

<tr><td><p>	ययातिरुपजिघ्रन्वै निपपात महीं प्रति ।<br>भूमौ स्वर्गे च संबद्धां नदीं धूममयीमिव ।<br>गङ्गां गामिव गच्छन्तीमालम्ब्य जगतीपतिः ।।	</p></td><td>	5-121-12a<br>5-121-12b<br>5-121-12c	<p class="mw-empty-elt"></p></td></tr>
<tr><td><p>	श्रीमत्स्ववभृथाग्र्‌येषु चतुर्षु प्रतिबन्धुषु ।<br>मध्ये निपतितो राजा लोकपालोपमेषु सः ।।	</p></td><td>	5-121-13a<br>5-121-13b	<p class="mw-empty-elt"></p></td></tr>
<tr><td><p>	चतुर्षु हुतकल्पेषु राजसिंहमहाग्निषु ।<br>पपात मध्ये राजर्षिर्ययातिः पुण्यसङ्क्षये ।।	</p></td><td>	5-121-14a<br>5-121-14b	<p class="mw-empty-elt"></p></td></tr>
<tr><td><p>	तमाहुः पार्थिवाः सर्वे दीप्यमानमिव श्रिया ।<br>को भवान्कस्य वा बन्धुर्देशस्य नगरस्य वा ।।	</p></td><td>	5-121-15a<br>5-121-15b	<p class="mw-empty-elt"></p></td></tr>
<tr><td><p>	यक्षो वाऽप्यथवा देवो गन्धर्वो राक्षसोऽपि वा ।<br>न हि मानुषरूपोसि कोवार्थः काङ्क्ष्यते त्वया ।।	</p></td><td>	5-121-16a<br>5-121-16b	<p class="mw-empty-elt"></p></td></tr>
<tr><td><p>	<b>ययातिरुवाच।</b>	</p></td><td>	5-121-17x	<p class="mw-empty-elt"></p></td></tr>
<tr><td><p>	ययातिरस्मि राजर्षिः क्षीणपुण्यश्च्युतो दिवः।<br>पतेयं सत्स्विति ध्यायन्भवत्सु पतितस्ततः ।।	</p></td><td>	5-121-17a<br>5-121-17b	<p class="mw-empty-elt"></p></td></tr>
<tr><td><p>	<b>राजान ऊचुः ।</b>	</p></td><td>	5-121-18x	<p class="mw-empty-elt"></p></td></tr>
<tr><td><p>	सत्यमेतद्भवतु ते काङ्क्षितं पुरुषर्षभ ।<br>सर्वेषां नः क्रतुफलं धर्मश्च प्रतिगृह्यताम् ।।	</p></td><td>	5-121-18a<br>5-121-18b	<p class="mw-empty-elt"></p></td></tr>
<tr><td><p>	<b>ययातिरुवाच।</b>	</p></td><td>	5-121-19x	<p class="mw-empty-elt"></p></td></tr>
<tr><td><p>	नाहं प्रतिग्रहधनो ब्राह्मणः क्षत्रियोऽह्यहम्।<br>न च मे प्रवणा बुद्धिः परपुण्यविनाशने ।।	</p></td><td>	5-121-19a<br>5-121-19b	<p class="mw-empty-elt"></p></td></tr>
<tr><td><p>	<b>नारद उवाच।</b>	</p></td><td>	5-121-20x	<p class="mw-empty-elt"></p></td></tr>
<tr><td><p>	एतस्मिन्नेव काले तु मृगचर्याक्रमागताम्।<br>माधवीं प्रेक्ष्य राजानस्तेऽभिवाद्येदमब्रुवन् ।।	</p></td><td>	5-121-20a<br>5-121-20b	<p class="mw-empty-elt"></p></td></tr>
<tr><td><p>	किमागमनकृत्यं ते किं कुर्मः शासनं तव।<br>आज्ञाप्या हि वयं सर्वे तव पुत्रास्तपोधने ।।	</p></td><td>	5-121-21a<br>5-121-21b	<p class="mw-empty-elt"></p></td></tr>
<tr><td><p>	<b>नारद उवाच।</b>	</p></td><td>	5-121-22x	<p class="mw-empty-elt"></p></td></tr>
<tr><td><p>	तेषां तद्भाषितं श्रुत्वा माधवी परया मुदा।<br>पितरं समुपागच्छद्ययातिं सा ववन्द च ।।	</p></td><td>	5-121-22a<br>5-121-22b	<p class="mw-empty-elt"></p></td></tr>
<tr><td><p>	स्पृष्ट्वा मूर्धनि तान्पुत्रांस्तापसी वाक्यमब्रवीत् ।<br>दौहित्रास्तव राजेन्द्र मम पुत्रा न ते पराः ।।	</p></td><td>	5-121-23a<br>5-121-23b	<p class="mw-empty-elt"></p></td></tr>
<tr><td><p>	इमे त्वां तारयिष्यन्ति दिष्टमेतत्पुरातनम् ।<br>अहं ते दुहिता राजन्माधवी मृगचारिणी ।।	</p></td><td>	5-121-24a<br>5-121-24b	<p class="mw-empty-elt"></p></td></tr>
<tr><td><p>	मयाऽप्युपचितो धर्मस्ततोऽर्धं प्रतिगृह्यताम् ।<br>यस्माद्राजन्नराः सर्वे अपत्यफलभागिनः ।।	</p></td><td>	5-121-25a<br>5-121-25b	<p class="mw-empty-elt"></p></td></tr>
<tr><td><p>	तस्मादिच्छन्ति दौहित्रान्यथा त्वं वसुधाधिप ।	</p></td><td>	5-121-26a	<p class="mw-empty-elt"></p></td></tr>
<tr><td><p>	<b>नारद उवाच।</b>	</p></td><td>	5-121-26x	<p class="mw-empty-elt"></p></td></tr>
<tr><td><p>	ततस्ते पार्थिवाः सर्वे शिरसा जननीं तदा ।।	</p></td><td>	5-121-26b	<p class="mw-empty-elt"></p></td></tr>

<tr><td><p>	अभिवाद्य नमस्कृत्य मातामहमथाब्रुवन् ।<br>उच्चैरनुपमैः स्निग्धैः स्वरैरापूर्य मेदिनीम् ।<br>मातामहं नृपतयस्तारयन्तो दिवश्च्युतम् ।	</p></td><td>	5-121-27a<br>5-121-27b<br>5-121-27c	<p class="mw-empty-elt"></p></td></tr>
<tr><td><p>	<b>` राजान ऊचुः ।</b>	</p></td><td>	5-121-28x	<p class="mw-empty-elt"></p></td></tr>
<tr><td><p>	राजधर्मगुणोपेताः सत्यधर्मगुणान्विताः।<br>दौहित्रास्ते वयं राजन्दिवमारोह पार्थिव ।।	</p></td><td>	5-121-28a<br>5-121-28b	<p class="mw-empty-elt"></p></td></tr>
<tr><td><p>	<b>नारद उवाच।'</b>	</p></td><td>	5-121-29x	<p class="mw-empty-elt"></p></td></tr>
<tr><td><p>	अथाकस्मादुपगतो गालवोऽप्याह पार्थिवम् ।<br>तपसो मेऽष्टभागेन स्वर्गमारोहतां भवान् ।।	</p></td><td>	5-121-29a<br>5-121-29b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवद्यानपर्वणि <br>एकविंशत्यधिकशततमोऽध्यायः ।। 	</p></td><td>		<p class="mw-empty-elt"></p></td></tr>
</tbody>