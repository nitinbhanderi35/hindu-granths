				
<tbody><tr><td><p>	<b>वैशंपायन उवाच।</b>	</p></td><td>	5-96-1x	<p class="mw-empty-elt"></p></td></tr>
<tr><td><p>	तस्मिन्नभिहिते वाक्ये केशवेन महात्मना।<br>स्तिमिता हृष्टरोमाण आसन्सर्वे सभासदः ।।	</p></td><td>	5-96-1a<br>5-96-1b	<p class="mw-empty-elt"></p></td></tr>
<tr><td><p>	कस्स्विदुत्तरमेतेषां वक्तुमुत्सहते पुमान्।<br>इति सर्वे मनोभिस्ते चिन्तयन्ति स्म पार्थिवाः।।	</p></td><td>	5-96-2a<br>5-96-2b	<p class="mw-empty-elt"></p></td></tr>
<tr><td><p>	तथा तेषु च सर्वेषु तूष्णींभूतेषु राजसु ।<br>जामदग्न्य इदं वाक्यमब्रवीत्कुरुसंसदि ।।	</p></td><td>	5-96-3a<br>5-96-3b	<p class="mw-empty-elt"></p></td></tr>
<tr><td><p>	इमां मे सोपमां वाचं श्रृणु सत्यामशङ्कितः ।<br>तां श्रुत्वा श्रेय आदत्स्व यदि साध्विति मन्यसे ।।	</p></td><td>	5-96-4a<br>5-96-4b	<p class="mw-empty-elt"></p></td></tr>
<tr><td><p>	राजा दम्भोद्भवो नाम सार्वभौमः पुराऽभवत्।<br>अखिलां बुभुजे सर्वां पृथिवीमिति नः श्रुतम् ।।	</p></td><td>	5-96-5a<br>5-96-5b	<p class="mw-empty-elt"></p></td></tr>
<tr><td><p>	स स्म नित्यं निशापाये प्रातरुत्थाय वीर्यवान् ।<br>ब्राह्मणान्क्षत्रियान्वैश्यान्पृच्छन्नास्ते महारथः ।।	</p></td><td>	5-96-6a<br>5-96-6b	<p class="mw-empty-elt"></p></td></tr>
<tr><td><p>	अस्ति कश्चिद्विशिष्टो वा मद्विधो वा भवेद्युधि ।<br>शूद्रो वैश्यः क्षत्रियो वा ब्राह्मणो वाऽपि शस्त्रभृत्।।	</p></td><td>	5-96-7a<br>5-96-7b	<p class="mw-empty-elt"></p></td></tr>
<tr><td><p>	इति ब्रुवन्नन्वचरत्स राजा पृथिवीमिमाम्।<br>दर्पेण महता मत्तः कञ्चिदन्यमचिन्तयन् ।।	</p></td><td>	5-96-8a<br>5-96-8b	<p class="mw-empty-elt"></p></td></tr>
<tr><td><p>	तं च वैद्या अकृपणा ब्राह्मणाः सर्वतोऽभयाः।<br>प्रत्यषेधन्त राजानं श्लाघमानं पुनः पुनः ।।	</p></td><td>	5-96-9a<br>5-96-9b	<p class="mw-empty-elt"></p></td></tr>
<tr><td><p>	निषिध्यमानोऽप्यसकृत्पृच्छत्येव स वै द्विजान् ।<br>अतिमानं श्रिया मत्तं तमूचुर्ब्राह्मणास्तदा ।।	</p></td><td>	5-96-10a<br>5-96-10b	<p class="mw-empty-elt"></p></td></tr>
<tr><td><p>	तपस्विनो महात्मानो वेदप्रत्ययदर्शिनः ।<br>उदीर्यमाणं राजानं क्रोधदीप्ता द्विजातयः ।।	</p></td><td>	5-96-11a<br>5-96-11b	<p class="mw-empty-elt"></p></td></tr>
<tr><td><p>	अनेकजयिनौ शङ्ख्ये यौ वै पुरुषसत्तमौ ।<br>तयोस्त्वं न समो राजन्भवितासि कदाचन ।।	</p></td><td>	5-96-12a<br>5-96-12b	<p class="mw-empty-elt"></p></td></tr>
<tr><td><p>	एवमुक्तः स राजा तु पुनः पप्रच्छ तान्द्विजान्।<br>क्व तौ वीरौ क्वजन्मानौ किंकर्माणौ च कौ च तौ ।।	</p></td><td>	5-96-13a<br>5-96-13b	<p class="mw-empty-elt"></p></td></tr>
<tr><td><p>	<b>ब्राह्मणा ऊचुः।</b>	</p></td><td>	5-96-14x	<p class="mw-empty-elt"></p></td></tr>
<tr><td><p>	नरो नारायणश्चैव तापसाविति नः श्रुतम्।<br>आयातौ मानुषे लोके ताभ्यां युद्ध्यस्व पार्थिव ।।	</p></td><td>	5-96-14a<br>5-96-14b	<p class="mw-empty-elt"></p></td></tr>
<tr><td><p>	श्रूयेते तौ महात्मानौ नरनारायणावुभौ ।<br>तपो घोरमनिर्देश्यं तप्येते गन्धमादने ।।	</p></td><td>	5-96-15a<br>5-96-15b	<p class="mw-empty-elt"></p></td></tr>
<tr><td><p>	स राजा महतीं सेनां योजयित्वा षडङ्गिनीम् ।<br>अमृष्यमाणः संप्रायाद्यत्र तावपराजितौ ।।	</p></td><td>	5-96-16a<br>5-96-16b	<p class="mw-empty-elt"></p></td></tr>
<tr><td><p>	स गत्वा विषमं घोरं पर्वतं गन्धमादनम्।<br>मार्गमाणोऽन्वगच्छत्तौ तापसौ वनमाश्रितौ ।।	</p></td><td>	5-96-17a<br>5-96-17b	<p class="mw-empty-elt"></p></td></tr>
<tr><td><p>	तौ दृष्ट्वा क्षुत्पिपासाभ्यां कृशौ धमनिसन्ततौ ।<br>शीतवातातपैश्चैव कर्शितौ पुरुषोत्तमौ ।।	</p></td><td>	5-96-18a<br>5-96-18b	<p class="mw-empty-elt"></p></td></tr>
<tr><td><p>	अभिगम्योपसङ्गृह्य पर्यपृच्छदनामयम्।<br>तमर्चित्वा मूलफलैरासनेनोदकेन च ।।	</p></td><td>	5-96-19a<br>5-96-19b	<p class="mw-empty-elt"></p></td></tr>
<tr><td><p>	न्यमन्त्रयेतां राजानं किं कार्यं क्रियतामिति।<br>ततस्तामानुपूर्वी स पुनरेवान्वकीर्तयत् ।।	</p></td><td>	5-96-20a<br>5-96-20b	<p class="mw-empty-elt"></p></td></tr>
<tr><td><p>	बाहुभ्यां मे जिता भूमिर्निहताः सर्वशत्रवः।<br>भवद्भ्यां युद्धमाकाङ्क्षन्नुपयातोऽस्मि पर्वतम् ।।	</p></td><td>	5-96-21a<br>5-96-21b	<p class="mw-empty-elt"></p></td></tr>
<tr><td><p>	आतिथ्यं दीयतामेतत्काङ्क्षितं मे चिरं प्रति।	</p></td><td>	5-96-22a	<p class="mw-empty-elt"></p></td></tr>
<tr><td><p>	<b>नरनारायणावूचतुः।</b>	</p></td><td>	5-96-22x	<p class="mw-empty-elt"></p></td></tr>
<tr><td><p>	अपेतक्रोधलोभोऽयमाश्रमो राजसत्तम ।।	</p></td><td>	5-96-22b	<p class="mw-empty-elt"></p></td></tr>
<tr><td><p>	न ह्यस्मिन्नाश्रमे युद्धं कुतः शस्त्रं कुतोऽनृजुः ।<br>अन्यत्र युद्धमाकाङ्क्ष बहवः क्षत्रियाः क्षितौ ।।	</p></td><td>	5-96-23a<br>5-96-23b	<p class="mw-empty-elt"></p></td></tr>
<tr><td><p>	<b>राम उवाच।</b>	</p></td><td>	5-96-24x	<p class="mw-empty-elt"></p></td></tr>
<tr><td><p>	उच्यमानस्तथाऽपि स्म भूय एवाभ्यभाषत।<br>पुनः पुनः क्षाम्यमाणः सान्त्व्यमानश्च भारत ।।	</p></td><td>	5-96-24a<br>5-96-24b	<p class="mw-empty-elt"></p></td></tr>
<tr><td><p>	दम्भोद्भवो युद्धमिच्छन्नाह्वयत्येव तापसौ ।<br>ततो नरस्त्विषीकाणां मुष्टिमादाय भारत ।।	</p></td><td>	5-96-25a<br>5-96-25b	<p class="mw-empty-elt"></p></td></tr>
<tr><td><p>	अब्रवीदेहि युद्ध्यस्व युद्धकामुक क्षत्रिय।<br>सर्वशस्त्राणि चादत्स्व योजयस्व च वाहिनीम् ।।	</p></td><td>	5-96-26a<br>5-96-26b	<p class="mw-empty-elt"></p></td></tr>
<tr><td><p>	अहं हि ते विनेष्यामि युद्धश्रद्धामितः परम् ।<br>`यदाह्वयसि दर्पेण ब्राह्मणप्रमुखाञ्जनान् ।।'	</p></td><td>	5-96-27a<br>5-96-27b	<p class="mw-empty-elt"></p></td></tr>
<tr><td><p>	<b>दम्भोद्भव उवाच।</b>	</p></td><td>	5-29-18x	<p class="mw-empty-elt"></p></td></tr>
<tr><td><p>	यद्येतदस्त्रमस्मासु युक्तं तापस मन्यसे।<br>एतेनापि त्वया योत्स्ये युद्धार्थी ह्यहमागतः ।।	</p></td><td>	5-96-28a<br>5-96-28b	<p class="mw-empty-elt"></p></td></tr>
<tr><td><p>	<b>राम उवाच।</b>	</p></td><td>	5-96-29x	<p class="mw-empty-elt"></p></td></tr>
<tr><td><p>	इत्युक्त्वा शरवर्षेण सर्वतः समवाकिरत् ।<br>दम्भोद्भवस्तापसं तं जिवांसुः सहसैनिकः ।।	</p></td><td>	5-96-29a<br>5-96-29b	<p class="mw-empty-elt"></p></td></tr>
<tr><td><p>	तस्य तानस्यतो घोरानिषून्परतनुच्छिदः।<br>कदर्थीकृत्य स मुनिरिषीकाभिः समार्पयत् ।।	</p></td><td>	5-96-30a<br>5-96-30b	<p class="mw-empty-elt"></p></td></tr>
<tr><td><p>	ततोऽस्मौ प्रासृजद्धोरमैषीकमपराजितः।<br>अस्त्रमप्रतिसन्धेयं तदुद्भुतमिवाभवत् ।।	</p></td><td>	5-96-31a<br>5-96-31b	<p class="mw-empty-elt"></p></td></tr>
<tr><td><p>	तेषामक्षीणि कर्णांश्च नासिकाश्चैव मायया ।<br>निमित्तवेधी स मुनिरीषीकाभिः समार्पयत् ।।	</p></td><td>	5-96-32a<br>5-96-32b	<p class="mw-empty-elt"></p></td></tr>
<tr><td><p>	स दृष्ट्वा श्वेतमाकाशमिषीकाभिः समाचितम् ।<br>पादयोर्न्यपतद्राजा स्वस्ति मेस्त्विति चाब्रवीत् ।।	</p></td><td>	5-96-33a<br>5-96-33b	<p class="mw-empty-elt"></p></td></tr>
<tr><td><p>	तमब्रवीन्नरो राजञ्शरण्यः शरणैषिणाम् ।<br>ब्रह्मण्यो भव धर्मात्मा मा च स्मैवं पुनः कृथाः ।।	</p></td><td>	5-96-34a<br>5-96-34b	<p class="mw-empty-elt"></p></td></tr>
<tr><td><p>	नैतादृक्पुरुषो राजन्क्षत्रधर्ममनुस्मरन्।<br>मनसा नृपशार्दूल भवेत्परपुरञ्जयः।।	</p></td><td>	5-96-35a<br>5-96-35b	<p class="mw-empty-elt"></p></td></tr>
<tr><td><p>	मा च दर्पसमाविष्टः वा तत्ते राजन्समाहितम् ।।<br>कृतप्रज्ञो वीतलोभो निरहङ्कार आत्मवान् ।	</p></td><td>	5-96-36a<br>5-96-36b	<p class="mw-empty-elt"></p></td></tr>
<tr><td><p>	दान्तः क्षान्तो मृदुः सौम्य प्रजाः पालय पार्थिव ।।<br>मास्म भूयः क्षिपेः कंचिदविदित्वा बलाबलम्।	</p></td><td>	5-96-37a<br>5-96-37b	<p class="mw-empty-elt"></p></td></tr>
<tr><td><p>	अनुज्ञातः स्वस्ति गच्च मैवं भूयः समाचरेः ।<br>कुशलं ब्राह्मणान्पृच्छेरावयोर्वचनाद्भृशम् ।।	</p></td><td>	5-96-38a<br>5-96-38b	<p class="mw-empty-elt"></p></td></tr>
<tr><td><p>	ततो राजा तयोः पादावभिवाद्य महात्मनोः ।<br>प्रत्याजगाम स्वपुरं धर्मं चैवाचरद्भृशम् ।।	</p></td><td>	5-96-39a<br>5-96-39b	<p class="mw-empty-elt"></p></td></tr>
<tr><td><p>	सुमहच्चापि तत्कर्म यन्नरेण कृतं पुरा ।<br>ततो गुणैः सुबहुभिः श्रेष्ठो नारायणोऽभवत् ।।	</p></td><td>	5-96-40a<br>5-96-40b	<p class="mw-empty-elt"></p></td></tr>
<tr><td><p>	तस्माद्यावद्धनुःश्रेष्ठे गाण्डीवेऽस्त्रं न युज्यते।<br>तावत्त्वं मानमुत्सृज्य गच्छ राजन्धनञ्जयम् ।।	</p></td><td>	5-96-41a<br>5-96-41b	<p class="mw-empty-elt"></p></td></tr>
<tr><td><p>	काकुदीकं शुकं नाकमक्षिसन्तर्जनं तथा।<br>सन्तानं नर्तकं घोरमास्यमोदकमष्टमम् ।।	</p></td><td>	5-96-42a<br>5-96-42b	<p class="mw-empty-elt"></p></td></tr>
<tr><td><p>	एतैर्विद्धाः सर्व एव मरणं यान्ति मानवाः ।<br>उन्मत्ताश्च विचेष्टन्ते नष्टसंज्ञा विचेतसः ।।	</p></td><td>	5-96-43a<br>5-96-43b	<p class="mw-empty-elt"></p></td></tr>
<tr><td><p>	` स्वपन्ति च प्लवन्ते च च्छर्दयन्ति च मानवाः ।<br>मूत्रयन्ते च सततं रुदन्ति च हसन्ति च।।'	</p></td><td>	5-96-44a<br>5-96-44b	<p class="mw-empty-elt"></p></td></tr>
<tr><td><p>	कामक्रोधौ लोभमोहौ मदमानौ तथैव च।<br>मात्सर्याहङ्कुती चैव क्रमादेत उदाहृताः।।	</p></td><td>	5-96-45a<br>5-96-45b	<p class="mw-empty-elt"></p></td></tr>
<tr><td><p>	निर्माता सर्वलोकानामीश्वरः सर्वकर्मवित्।<br>यस्य नारायणो बन्धुरर्जुनो दुःसहो युधि ।।	</p></td><td>	5-96-46a<br>5-96-46b	<p class="mw-empty-elt"></p></td></tr>
<tr><td><p>	कस्तमुत्सहते जेतुं त्रिषु लोकेषु भारत।<br>वीरं कपिध्वजं जिष्णुं यस्य नास्ति समो युधि ।।	</p></td><td>	5-96-47a<br>5-96-47b	<p class="mw-empty-elt"></p></td></tr>
<tr><td><p>	असङ्ख्येया गुणाः पार्थे तद्विशिष्टो जनार्दनः।<br>त्वमेव भूयो जानासि कुन्तीपुत्रं धनञ्जयम् ।।	</p></td><td>	5-96-48a<br>5-96-48b	<p class="mw-empty-elt"></p></td></tr>
<tr><td><p>	नरनारायणौ यौ तौ तावेवार्जुनकेशवौ ।<br>विजानीहि महाराज प्रवीरौ पुरुषोत्तमौ ।।	</p></td><td>	5-96-49a<br>5-96-49b	<p class="mw-empty-elt"></p></td></tr>
<tr><td><p>	यद्येतदेवं जानासि न च मामभिशङ्कसे ।<br>आर्यां मतिं समास्थाय शाम्य भारत पाण्डवैः ।।	</p></td><td>	5-96-50a<br>5-96-50b	<p class="mw-empty-elt"></p></td></tr>
<tr><td><p>	अथ चेन्मन्यसे श्रेयो न मे भेदो भवेदिति ।<br>प्रशाम्य भरतश्रेष्ठ मा च युद्धे मनः कृथाः ।।	</p></td><td>	5-96-51a<br>5-96-51b	<p class="mw-empty-elt"></p></td></tr>
<tr><td><p>	भवतां च कुरुश्रेष्ठ कुलं बहुमतं भुवि ।<br>तत्तथैवास्तु भद्रं ते स्वार्थमेवोपचिन्तय ।।	</p></td><td>	5-96-52a<br>5-96-52b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>भगवद्यानपर्वणि षण्णवतितमोऽध्यायः ।।	</p></td><td>		<p class="mw-empty-elt"></p></td></tr>
</tbody>