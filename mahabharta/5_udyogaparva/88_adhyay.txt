				
<tbody><tr><td><p>	<b>दुर्योधन उवाच।</b>	</p></td><td>	5-88-1x	<p class="mw-empty-elt"></p></td></tr>
<tr><td><p>	यदाह विदुरः कृष्णे सर्वं तत्सत्यमच्युते।<br>अनुरक्तो ह्यसंहार्यः पार्थान्प्रति जनार्दनः ।।	</p></td><td>	5-88-1a<br>5-88-1b	<p class="mw-empty-elt"></p></td></tr>
<tr><td><p>	यत्तत्सत्कारसंयुक्तं देयं वसु जनार्दने ।<br>अनेकरूपं राजेन्द्र न तद्देयं कदाचन ।।	</p></td><td>	5-88-2a<br>5-88-2b	<p class="mw-empty-elt"></p></td></tr>
<tr><td><p>	देशः कालस्तथाऽयुक्तो न हि नार्हति केशवः ।<br>मंस्यत्यधोक्षजो राजन्भयादर्चति मामिति ।।	</p></td><td>	5-88-3a<br>5-88-3b	<p class="mw-empty-elt"></p></td></tr>
<tr><td><p>	अवमानश्च यत्र स्यात्क्षत्रियस्य विशांपते।<br>न तत्कुर्याद्बुधः कार्यमिति मे निश्चिता मतिः ।।	</p></td><td>	5-88-4a<br>5-88-4b	<p class="mw-empty-elt"></p></td></tr>
<tr><td><p>	स हि पूज्यतमो लोके कृष्णः पृथुललोचनः ।<br>त्रयाणामपि लोकानां विदितं मम सर्वथा ।।	</p></td><td>	5-88-5a<br>5-88-5b	<p class="mw-empty-elt"></p></td></tr>
<tr><td><p>	न तु तस्मै प्रदेयं स्यात्तथा कार्यगतिः प्रभो ।<br>विग्रहः समुपारब्धो न हि शाम्यत्यविग्रहात् ।।	</p></td><td>	5-88-6a<br>5-88-6b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-88-7x	<p class="mw-empty-elt"></p></td></tr>
<tr><td><p>	तस्य तद्वचनं श्रुत्वा भीष्मः कुरुपितामहः।<br>वैचित्रवीर्यं राजानमिदं वचनमब्रवीत् ।।	</p></td><td>	5-88-7a<br>5-88-7b	<p class="mw-empty-elt"></p></td></tr>

<tr><td><p>	सत्कृतोऽसत्कृतो वाऽपि न क्रुध्येत जनार्दनः ।<br>`नावमंस्यत्यवज्ञातॄनवज्ञातोऽपि केशवः।'<br>नालमेनमवज्ञातुं नावज्ञेयो हि केशवः ।।	</p></td><td>	5-88-8a<br>5-88-8b<br>5-88-8c	<p class="mw-empty-elt"></p></td></tr>
<tr><td><p>	यत्तु कार्यं महाबाहो मनसा कार्यतां गतम् ।<br>सर्वोपायैर्न तच्छक्यं केनचित्कर्तुमन्यथा ।।	</p></td><td>	5-88-9a<br>5-88-9b	<p class="mw-empty-elt"></p></td></tr>
<tr><td><p>	स यद्ब्रूयान्महाबाहुस्तत्कार्यमविशङ्कया ।<br>वासुदेवेन तीर्थेन क्षिप्रं संशाभ्य पाण्डवैः ।।	</p></td><td>	5-88-10a<br>5-88-10b	<p class="mw-empty-elt"></p></td></tr>
<tr><td><p>	धर्म्यमर्थ्यं च धर्मात्मा ध्रुवं वक्ता जनार्दनः।<br>तस्मिन्वाच्याः प्रिया वाचो भवता बान्धवैः सह ।।	</p></td><td>	5-88-11a<br>5-88-11b	<p class="mw-empty-elt"></p></td></tr>
<tr><td><p>	<b>दुर्योधन उवाच।</b>	</p></td><td>	5-88-12x	<p class="mw-empty-elt"></p></td></tr>
<tr><td><p>	न पर्याप्तोस्मि यद्राजञ्श्रियं निष्केवलामहम् ।<br>तैः सहेमामुपाश्रीयां यावज्जीवं पितामह ।।	</p></td><td>	5-88-12a<br>5-88-12b	<p class="mw-empty-elt"></p></td></tr>
<tr><td><p>	इदं तु सुमहत्कार्यं श्रुणु मे यत्समर्थितम् ।<br>परायणं पाण्डवानां नियच्छामि जनार्दनम् ।।	</p></td><td>	5-88-13a<br>5-88-13b	<p class="mw-empty-elt"></p></td></tr>
<tr><td><p>	तस्मिन्बद्धे भविष्यन्ति वृष्णयः पृथिवी तथा।<br>पाण्डवाश्च विधेया मे स च प्रातरिहैप्यति ।।	</p></td><td>	5-88-14a<br>5-88-14b	<p class="mw-empty-elt"></p></td></tr>
<tr><td><p>	अत्रोपायान्यथा सम्यङ्न बुद्ध्येत जनार्दनः ।<br>न चापायो भवेत्कश्चित्तद्भवान्प्रब्रवीतु मे ।।	</p></td><td>	5-88-15a<br>5-88-15b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-88-16x	<p class="mw-empty-elt"></p></td></tr>
<tr><td><p>	तस्य तद्वचनं श्रुत्वा घोरं कृष्णेऽभिसंहितम्।<br>धृतराष्ट्रः सहामात्यो व्यथितो विमनाभवत् ।।	</p></td><td>	5-88-16a<br>5-88-16b	<p class="mw-empty-elt"></p></td></tr>
<tr><td><p>	ततो दुर्योधनमिदं धृतराष्ट्रोऽब्रवीद्वचः ।<br>मैवं वोचः प्रजापाल नैष धर्मः सनातनः ।।	</p></td><td>	5-88-17a<br>5-88-17b	<p class="mw-empty-elt"></p></td></tr>
<tr><td><p>	दूतश्च हि हृषीकेशः संबन्धी च प्रियश्च नः।<br>अपापः कौरवेयेषु स कथं बन्धमर्हति ।।	</p></td><td>	5-88-18a<br>5-88-18b	<p class="mw-empty-elt"></p></td></tr>
<tr><td><p>	<b>भीष्म उवाच।</b>	</p></td><td>	5-88-19x	<p class="mw-empty-elt"></p></td></tr>
<tr><td><p>	परीतस्तव पुत्रोऽयं धृतराष्ट्र सुमन्दधीः ।<br>वृणोत्यनर्थं नैवार्थं याच्यमानः सुहृज्जनैः ।।	</p></td><td>	5-88-19a<br>5-88-19b	<p class="mw-empty-elt"></p></td></tr>
<tr><td><p>	इममुत्पथि वर्तन्तं पापं पापानुबन्धिनम्।<br>वाक्यानि सुहृदां हित्वा त्वमप्यस्यानुवर्तसे ।।	</p></td><td>	5-88-20a<br>5-88-20b	<p class="mw-empty-elt"></p></td></tr>
<tr><td><p>	कृष्णमक्लिष्टकर्माणमासाद्यायं सुदुर्मतिः ।<br>तव पुत्रः सहामात्यः क्षणेन न भविष्यति ।।	</p></td><td>	5-88-21a<br>5-88-21b	<p class="mw-empty-elt"></p></td></tr>
<tr><td><p>	पापस्यास्य नृशंसस्य त्यक्तधर्मस्य दुर्मतेः ।<br>नोत्सहेऽनर्थसंयुक्ताः श्रोतुं वाचः कथंचन ।।	</p></td><td>	5-88-22a<br>5-88-22b	<p class="mw-empty-elt"></p></td></tr>
<tr><td><p>	इत्युक्त्वा भरतश्रेष्ठो वृद्धः परममन्युमान् ।<br>उत्थाय तस्मात्प्रातिष्ठद्भीष्मः सत्यपराक्रमः ।।	</p></td><td>	5-88-23a<br>5-88-23b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि<br> भगवद्यानपर्वणि अष्टाशीतितमोऽध्यायः ।।	</p></td><td>		<p class="mw-empty-elt"></p></td></tr>
</tbody>