				
<tbody><tr><td><p>	<b>वैशंपायन उवाच।</b>	</p></td><td>	5-130-1x	<p class="mw-empty-elt"></p></td></tr>
<tr><td><p>	तत्तु वाक्यमनादृत्य सोऽर्थवन्मातृभाषितम् ।<br>पुनः प्रतस्थे संरम्भात्सकाशमकृतात्मनाम् ।।	</p></td><td>	5-130-1a<br>5-130-1b	<p class="mw-empty-elt"></p></td></tr>
<tr><td><p>	ततः सभाया निर्गम्य मन्त्रयामास कौरवः।<br>सौबलेन मताक्षेण राज्ञा शकुनिना सह ।।	</p></td><td>	5-130-2a<br>5-130-2b	<p class="mw-empty-elt"></p></td></tr>

<tr><td><p>	` दुर्योधनं धार्तराष्ट्रं कर्णं दुःशासनोऽब्रवीति ।<br>नोचेत्सन्धास्यसे राजन्स्वेन कामेन पाण्डवैः ।<br>बद्ध्वैव त्वां प्रदास्यन्ति पाण्डुपुत्राय भारत ।।	</p></td><td>	5-130-3a<br>5-130-3b<br>5-130-3c	<p class="mw-empty-elt"></p></td></tr>
<tr><td><p>	वैकर्तनं त्वां च मां च त्रीनेतान्भरतर्षभ ।<br>पाण्डवेभ्यः प्रदास्यन्ति भीष्मद्रोणौ पिता च ते ।।	</p></td><td>	5-130-4a<br>5-130-4b	<p class="mw-empty-elt"></p></td></tr>
<tr><td><p>	दुःशासनस्य तद्वाक्यं निशम्य भरतर्षभ ।<br>दुर्योधनो धार्तराष्ट्रो निश्वस्य प्रहसन्निव ।।	</p></td><td>	5-130-5a<br>5-130-5b	<p class="mw-empty-elt"></p></td></tr>
<tr><td><p>	एकान्तमुपसृत्येह मन्त्रं पुनरमन्त्रयत् ।<br>सौबलेन मताक्षेण राज्ञा शकुनिना सह ।।'	</p></td><td>	5-130-6a<br>5-130-6b	<p class="mw-empty-elt"></p></td></tr>
<tr><td><p>	दुर्योधनस्य कर्णस्य शकुनेः सौबलस्य च।<br>दुःशासनचतुर्थानामिदमासीद्विचेष्टितम् ।।	</p></td><td>	5-130-7a<br>5-130-7b	<p class="mw-empty-elt"></p></td></tr>
<tr><td><p>	पुराऽयमस्मान्गृह्णाति क्षिप्रकारी जनार्दनः ।<br>सहितो धृतराष्ट्रेण राज्ञा शान्तनवेन च ।।	</p></td><td>	5-130-8a<br>5-130-8b	<p class="mw-empty-elt"></p></td></tr>
<tr><td><p>	वयमेव हृषीकेशं निगृह्णीम बलादिव।<br>प्रसह्य पुरुषव्याघ्रमिन्द्रो वैरोचनिं यथा ।।	</p></td><td>	5-130-9a<br>5-130-9b	<p class="mw-empty-elt"></p></td></tr>
<tr><td><p>	श्रुत्वा गृहीतं वार्ष्णेयं पाण्डवा हतचेतसः ।<br>निरुत्साहा भविष्यन्ति भग्नदंष्ट्रा इवोरगाः ।।	</p></td><td>	5-130-10a<br>5-130-10b	<p class="mw-empty-elt"></p></td></tr>

<tr><td><p>	अयं ह्येषां महाबाहुः सर्वेषां शर्म वर्म च ।<br>अस्मिन्गृहीते वरदे ऋषभे सर्वसात्वताम्।<br>निरुद्यमा भविष्यन्ति पाण्डवाः सोमकैः सह ।।	</p></td><td>	5-130-11a<br>5-130-11b<br>5-130-11c	<p class="mw-empty-elt"></p></td></tr>
<tr><td><p>	तस्माद्वयमिहैवैकं केशवं क्षिप्रकारिणम् ।<br>क्रोशतो धृतराष्ट्रस्य बद्ध्वा योत्स्यामहे रिपून् ।।	</p></td><td>	5-130-12a<br>5-130-12b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-130-13x	<p class="mw-empty-elt"></p></td></tr>
<tr><td><p>	तेषां पापमभिप्रायं पापानां दुष्टचेतसाम्।<br>इङ्गितज्ञः कविः क्षिप्रमन्वबुद्ध्यत सात्यकिः ।।	</p></td><td>	5-130-13a<br>5-130-13b	<p class="mw-empty-elt"></p></td></tr>
<tr><td><p>	तदर्थमभिनिष्क्रम्य हार्दिक्येन सहास्थितः ।<br>अब्रवीत्कृतवर्माणं क्षिप्रं योजय वाहिनीम् ।।	</p></td><td>	5-130-14a<br>5-130-14b	<p class="mw-empty-elt"></p></td></tr>
<tr><td><p>	व्यूढानीकः सभाद्वारमुपतिष्ठस्व दंशितः ।<br>यावदाख्याम्यहं चैतत्कृष्णायाक्लिष्टकारिणे ।।	</p></td><td>	5-130-15a<br>5-130-15b	<p class="mw-empty-elt"></p></td></tr>
<tr><td><p>	स प्रविश्य सभां वीरः सिंहो गिरिगुहामिव ।<br>आचष्ट तमभिप्रायं केशवाय महात्मने ।।	</p></td><td>	5-130-16a<br>5-130-16b	<p class="mw-empty-elt"></p></td></tr>
<tr><td><p>	धृतराष्ट्रं ततश्चैव विदुरं चान्वभाषत ।<br>तेषामेतमभिप्रायमाचचक्षे स्मयन्निव ।।	</p></td><td>	5-130-17a<br>5-130-17b	<p class="mw-empty-elt"></p></td></tr>
<tr><td><p>	धर्मादर्थाच्च कामाच्च कर्म साधुविगर्हितम् ।<br>मन्दाः कर्तुमिहेच्छन्ति न चावाप्यं कथंचन ।।	</p></td><td>	5-130-18a<br>5-130-18b	<p class="mw-empty-elt"></p></td></tr>
<tr><td><p>	पुरा विकुर्वते मूढाः पापात्मानः समागताः ।<br>धर्षिताः काममन्युभ्यां क्रोधलोभवशानुगाः ।।	</p></td><td>	5-130-19a<br>5-130-19b	<p class="mw-empty-elt"></p></td></tr>
<tr><td><p>	इमं हि पुण्डरीकाक्षं जिघृक्षन्त्यल्पचेतसः।<br>पटेनाग्निं प्रज्वलितं यथा बाला यथा जडाः ।।	</p></td><td>	5-130-20a<br>5-130-20b	<p class="mw-empty-elt"></p></td></tr>
<tr><td><p>	सात्यकेस्तद्वचः श्रुत्वा विदुरो दीर्घदर्शिवान् ।<br>धृतराष्ट्रं महाबाहुमब्रवीत्कुरुसंसदि ।।	</p></td><td>	5-130-21a<br>5-130-21b	<p class="mw-empty-elt"></p></td></tr>
<tr><td><p>	राजन्परीतकालास्ते पुत्राः सर्वे परन्तप ।<br>असक्यमयशस्यं च कर्तुं कर्म समुद्यताः ।।	</p></td><td>	5-130-22a<br>5-130-22b	<p class="mw-empty-elt"></p></td></tr>
<tr><td><p>	इमं हि पुण्डरीकाक्षमभिभूय प्रसह्य च ।<br>निग्रहीतुं किलेच्छन्ति सहिता वासवानुजम् ।।	</p></td><td>	5-130-23a<br>5-130-23b	<p class="mw-empty-elt"></p></td></tr>
<tr><td><p>	इमं पुरुषशार्दूलमप्रधृष्यं दुरसदम् ।<br>आसाद्य नभविष्यन्ति पतङ्गा इव पावकम् ।।	</p></td><td>	5-130-24a<br>5-130-24b	<p class="mw-empty-elt"></p></td></tr>
<tr><td><p>	अयमिच्छन्हि तान्सर्वान्युध्यमानाञ्जनार्दनः ।<br>सिंहो नागानिव क्रुद्धो गमयेद्यमसादनम् ।।	</p></td><td>	5-130-25a<br>5-130-25b	<p class="mw-empty-elt"></p></td></tr>
<tr><td><p>	न त्वयं निन्दितं कर्म कुर्यात्पापं कथंचन ।<br>न च धर्मादपक्रामदेच्युतः पुरुषोत्तमः ।।	</p></td><td>	5-130-26a<br>5-130-26b	<p class="mw-empty-elt"></p></td></tr>
<tr><td><p>	` यथा वाराणसी दग्धा साश्वा सरथकुञ्जरा ।<br>सानुबन्धस्तु कृष्णेन काशीनामृषभो हतः ।।	</p></td><td>	5-130-27a<br>5-130-27b	<p class="mw-empty-elt"></p></td></tr>
<tr><td><p>	तथा नागपुरं दग्ध्वा शङ्खचक्रगदाधरः ।<br>स्वयं कालेश्वरो भूत्वा नाशयिष्यति कौरवान् ।।	</p></td><td>	5-130-28a<br>5-130-28b	<p class="mw-empty-elt"></p></td></tr>
<tr><td><p>	पारिजातहरं ह्येनमेकं यदुसुखावहम्।<br>नाभ्यवर्तत संरब्धो वृत्रहा वसुभिः सह ।।	</p></td><td>	5-130-29a<br>5-130-29b	<p class="mw-empty-elt"></p></td></tr>
<tr><td><p>	प्राप्य निर्मोचने पाशान्षट्सहस्रांस्तरस्विनः ।<br>हृतास्ते वासुदेवेन ह्युपसङ्क्रम्य कौरवान् ।।	</p></td><td>	5-130-30a<br>5-130-30b	<p class="mw-empty-elt"></p></td></tr>
<tr><td><p>	द्वारमासाद्य सौभस्य विधूय गदया गिरिम्।<br>द्युमत्सेनः सहामात्यः कृष्णेन विनिपातितः ।।	</p></td><td>	5-130-31a<br>5-130-31b	<p class="mw-empty-elt"></p></td></tr>
<tr><td><p>	शेषवत्त्वात्कुरूणां तु धर्मापेक्षी तथाऽच्युतः ।<br>क्षमते पुण्डरीकाक्षः शक्तः सन्पापकर्मणाम् ।।	</p></td><td>	5-130-32a<br>5-130-32b	<p class="mw-empty-elt"></p></td></tr>
<tr><td><p>	एते हि यदि गोविन्दमिच्छन्ति सह राजभिः ।<br>अद्यैवातिथयः सर्वे भविष्यन्ति यमस्य ते ।।	</p></td><td>	5-130-33a<br>5-130-33b	<p class="mw-empty-elt"></p></td></tr>
<tr><td><p>	यथा वायोस्तृणाग्रणि वशं यान्ति बलीयसः।<br>तथा चक्रभृतः सर्वे वशमेष्यन्ति कौरवाः ।।	</p></td><td>	5-130-34a<br>5-130-34b	<p class="mw-empty-elt"></p></td></tr>
<tr><td><p>	<b>वैशंपायन उवाच।'</b>	</p></td><td>	5-130-35x	<p class="mw-empty-elt"></p></td></tr>
<tr><td><p>	विदुरेणैवमुक्ते तु केशवो वाक्यमब्रवीत् ।<br>धृतराष्ट्रमभिप्रेक्ष्य सुहृदां श्रृण्वतां मिथः ।।	</p></td><td>	5-130-35a<br>5-130-35b	<p class="mw-empty-elt"></p></td></tr>
<tr><td><p>	राजन्नेते यदि क्रुद्धा मां निगृह्णीयुरोजसा ।<br>एते वा मामहं वैनाननुजानीहि पार्थिव ।।	</p></td><td>	5-130-36a<br>5-130-36b	<p class="mw-empty-elt"></p></td></tr>
<tr><td><p>	एतान्हि सर्वान्संरब्धान्नियन्तुमहमुत्सहे ।<br>न त्वहं निन्दितं कर्म कुर्यां पापं कथंचन ।।	</p></td><td>	5-130-37a<br>5-130-37b	<p class="mw-empty-elt"></p></td></tr>
<tr><td><p>	पाण्डवार्थे हि लुभ्यन्तः स्वार्थान्हास्यन्ति ते सुताः ।<br>एते चेदेवमिच्छन्ति कृतकार्यो युधिष्ठिरः ।।	</p></td><td>	5-130-38a<br>5-130-38b	<p class="mw-empty-elt"></p></td></tr>
<tr><td><p>	अद्यैव ह्यहमेनांश्च ये चैनाननु भारत ।<br>निगृह्य राजन्पार्थेभ्यो दद्यां किं दुष्कृतं भवेत् ।।	</p></td><td>	5-130-39a<br>5-130-39b	<p class="mw-empty-elt"></p></td></tr>
<tr><td><p>	` एष मे निश्चयो राजन्यद्येषोऽस्य विनिश्चयः ।<br>नर्दन्तु सहिताः शङ्खाः पणवानकनिस्वनैः ।।	</p></td><td>	5-130-40a<br>5-130-40b	<p class="mw-empty-elt"></p></td></tr>
<tr><td><p>	अनायासेन पार्थानां पर्वतां च शिवं महत्।<br>निगृह्य राजन्पार्थेभ्यो दद्यां चेत्सुकृतं भवेत् ।।'	</p></td><td>	5-130-41a<br>5-130-41b	<p class="mw-empty-elt"></p></td></tr>
<tr><td><p>	इदं तु न प्रवर्तेयं निन्दितं कर्म भारत ।<br>सन्निधौ ते महाराज क्रोधजं पापबुद्धिजम् ।।	</p></td><td>	5-130-42a<br>5-130-42b	<p class="mw-empty-elt"></p></td></tr>
<tr><td><p>	एष दुर्योधनो राजन्यथेच्छति तथाऽस्तु तत्।<br>अहं तु सर्वांस्तनयाननुजानामि ते नृप ।।	</p></td><td>	5-130-43a<br>5-130-43b	<p class="mw-empty-elt"></p></td></tr>
<tr><td><p>	एतच्छ्रुत्वा तु विदुरं धृतराष्ट्रोऽभ्यभाषत ।<br>क्षिप्रमानय तं पापं राज्यलुब्धं सुयोधनम् ।।	</p></td><td>	5-130-44a<br>5-130-44b	<p class="mw-empty-elt"></p></td></tr>
<tr><td><p>	सहमित्रं सहामात्यं ससोदर्यं सहानुगम्।<br>शक्नुयां यदि पन्थानमवतारयितुं पुनः ।।	</p></td><td>	5-130-45a<br>5-130-45b	<p class="mw-empty-elt"></p></td></tr>
<tr><td><p>	ततो दुर्योधनं क्षत्ता पुनः प्रावेशयत्मभाम् ।<br>अकामं भ्रातृभिः सार्धं राजभिः परिवारितम् ।।	</p></td><td>	5-130-46a<br>5-130-46b	<p class="mw-empty-elt"></p></td></tr>
<tr><td><p>	अथ दुरोयधनं राजा धृतराष्ट्रोऽभ्यभाषत ।<br>कर्णदुःशासनाभ्यां च राजभिश्चापि संवृतम् ।।	</p></td><td>	5-130-47a<br>5-130-47b	<p class="mw-empty-elt"></p></td></tr>
<tr><td><p>	नृशंस पापभूयिष्ठ क्षुद्रकर्मसहायवान्।<br>पापैः सहायैः संहत्य पापं कर्म चिकीर्षसि ।।	</p></td><td>	5-130-48a<br>5-130-48b	<p class="mw-empty-elt"></p></td></tr>
<tr><td><p>	अशक्यमयशस्यं च सद्भिश्चापि विगर्हितम् ।<br>यथा त्वादृशको मूढो व्यवस्येत्कुलपांसनः ।।	</p></td><td>	5-130-49a<br>5-130-49b	<p class="mw-empty-elt"></p></td></tr>
<tr><td><p>	त्वमिमं पुण्डरीकाक्षमप्रधृष्यं दुरासदम् ।<br>पापैः सहायैः संहत्य निग्रहीतुं किलेच्छसि ।।	</p></td><td>	5-130-50a<br>5-130-50b	<p class="mw-empty-elt"></p></td></tr>
<tr><td><p>	यो न शक्यो बलात्कर्तुं देवैरपि सवासवैः ।<br>तं त्वं प्रार्थयसे मन्द बालश्चन्द्रमसं यथा ।।	</p></td><td>	5-130-51a<br>5-130-51b	<p class="mw-empty-elt"></p></td></tr>
<tr><td><p>	देवैर्मनुष्यैर्गन्धर्वैरसुरैरुरगैश्च यः।<br>न सोढुं समरे शक्यस्तं न बुध्यसि केशवम् ।।	</p></td><td>	5-130-52a<br>5-130-52b	<p class="mw-empty-elt"></p></td></tr>
<tr><td><p>	दुर्ग्राह्यः पाणिना वायुर्दुस्पर्शः पाणिना शशी ।<br>दुर्धरा पृथिवी मूर्ध्ना दुर्ग्राह्यः केशवो बलात् ।।	</p></td><td>	5-130-53a<br>5-130-53b	<p class="mw-empty-elt"></p></td></tr>
<tr><td><p>	इत्युक्ते धृतराष्ट्रेण क्षत्ताऽपि विदुरोऽब्रवीत्।<br>दुर्योधनमभिप्रेक्ष्य धार्तराष्ट्रममर्षणम् ।।	</p></td><td>	5-130-54a<br>5-130-54b	<p class="mw-empty-elt"></p></td></tr>

<tr><td><p>	दुर्योधन निबोधेदं वचनं मम सांप्रतम्।<br>सौभद्वारे वानरेन्द्रो द्विविदो नाम नामतः।<br>शिलावर्षेण महता छादयामास केशवम् ।।	</p></td><td>	5-130-55a<br>5-130-55b<br>5-130-55c	<p class="mw-empty-elt"></p></td></tr>
<tr><td><p>	ग्रहीतुकामो विक्रम्य सर्वयत्नेन माधवम् ।<br>ग्रहीतुं नाशकच्चैनं तं त्वं प्रार्थयसे बलात् ।।	</p></td><td>	5-130-56a<br>5-130-56b	<p class="mw-empty-elt"></p></td></tr>
<tr><td><p>	प्राग्ज्योतिषगतं शौरिं नरकः सह दानवैः ।<br>ग्रहीतुं नाशकत्तत्र तं त्वं प्रार्थयसे बलात् ।।	</p></td><td>	5-130-57a<br>5-130-57b	<p class="mw-empty-elt"></p></td></tr>
<tr><td><p>	अनेकयुगवर्षायुर्निहत्य नरकं मृधे ।<br>नीत्वा कन्यासहस्राणि उपयेमे यथाविधि ।।	</p></td><td>	5-130-58a<br>5-130-58b	<p class="mw-empty-elt"></p></td></tr>
<tr><td><p>	निर्मोचने षट्सहस्राः पाशैर्बद्ध्वा महासुराः ।<br>ग्रहीतुं नाशकंश्चैनं तं त्वं प्रार्थयसे बलात् ।।	</p></td><td>	5-130-59a<br>5-130-59b	<p class="mw-empty-elt"></p></td></tr>
<tr><td><p>	अनेन हि हता बाल्ये पूतना शिशुना तदा।<br>गोवर्धनो धारितश्च गवार्थे भरतर्षभ ।।	</p></td><td>	5-130-60a<br>5-130-60b	<p class="mw-empty-elt"></p></td></tr>
<tr><td><p>	अरिष्टो धेनुकश्चैव चाणूरश्च महाबलः।<br>अश्वराजश्च निहतः कंसश्चारिष्टमाचरन् ।।	</p></td><td>	5-130-61a<br>5-130-61b	<p class="mw-empty-elt"></p></td></tr>
<tr><td><p>	जरासन्धश्च वक्रश्च शिशुपालश्च वीर्यवान् ।<br>बाणाश्च निहतः सङ्ख्ये राजानश्च निषूदिताः ।।	</p></td><td>	5-130-62a<br>5-130-62b	<p class="mw-empty-elt"></p></td></tr>
<tr><td><p>	वरुणो निर्जितो राजा पावकश्चामितौजसा ।<br>पारिजातं च हरता जितः साक्षाच्छचीपतिः ।।	</p></td><td>	5-130-63a<br>5-130-63b	<p class="mw-empty-elt"></p></td></tr>
<tr><td><p>	एकार्णवे च स्वपता निहतौ मधुकैटभौ ।<br>जन्मान्तरमुपागम्य हयग्रीवस्तथा हतः।।	</p></td><td>	5-130-64a<br>5-130-64b	<p class="mw-empty-elt"></p></td></tr>
<tr><td><p>	अयं कर्ता न क्रियते कारणं चापि पौरुषे ।<br>यद्यदिच्छेदयं शौरिस्तत्तत्कुर्यादयत्नतः ।।	</p></td><td>	5-130-65a<br>5-130-65b	<p class="mw-empty-elt"></p></td></tr>
<tr><td><p>	तं न बुध्यसि गोविन्द घोरविक्रममच्युतम्।<br>आशीविषमिव क्रूद्धं तेजोराशिमनिन्दितम् ।।	</p></td><td>	5-130-66a<br>5-130-66b	<p class="mw-empty-elt"></p></td></tr>
<tr><td><p>	प्रधर्षयन्महाबाहुं कृष्णमक्लिष्टकारिणम्।<br>पतङ्गोऽग्निमिवासाद्य सामात्यो नभविष्यसि ।।	</p></td><td>	5-130-67a<br>5-130-67b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवद्यानपर्वणि <br>त्रिंशदधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>