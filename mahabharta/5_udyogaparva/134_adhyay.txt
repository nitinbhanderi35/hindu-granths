				
<tbody><tr><td><p>	<b>विदुलोवाच।</b>	</p></td><td>	5-134-1x	<p class="mw-empty-elt"></p></td></tr>
<tr><td><p>	अथैतस्यामवस्थायां पौरुषं हातुमिच्छसि।<br>निहीनसेवितं मार्गं गमिष्यस्यचिरादिव ।।	</p></td><td>	5-134-1a<br>5-134-1b	<p class="mw-empty-elt"></p></td></tr>
<tr><td><p>	यो हि तेजो यथाशक्ति न कर्शयति विक्रमात्।<br>क्षत्रियो जीविताकाङ्क्षी स्तेन इत्येव तं विदुः ।।	</p></td><td>	5-134-2a<br>5-134-2b	<p class="mw-empty-elt"></p></td></tr>
<tr><td><p>	अर्थवन्त्युपपन्नानि वाक्यानि गुणवन्ति च।<br>नैव संप्राप्नुवन्ति त्वां मुमूर्षुमिव भेषजम् ।।	</p></td><td>	5-134-3a<br>5-134-3b	<p class="mw-empty-elt"></p></td></tr>
<tr><td><p>	सन्ति वै सिन्धुराजस्य सन्तुष्टा न तथा जनाः।<br>दौर्बल्यादासते मूढा व्यसतौघपतीक्षिणः ।।	</p></td><td>	5-134-4a<br>5-134-4b	<p class="mw-empty-elt"></p></td></tr>
<tr><td><p>	सहायोपचितिं कृत्वा व्यवसाय्य ततस्ततः ।<br>अनुदुष्येयुरपरे पश्यन्तस्तव पौरुषम् ।।	</p></td><td>	5-134-5a<br>5-134-5b	<p class="mw-empty-elt"></p></td></tr>
<tr><td><p>	तैः कृत्वा सह संघातं गिरिदुर्गालयं चर ।<br>काले व्यसनमाकाङ्क्षन्नैवायमजरामरः ।।	</p></td><td>	5-134-6a<br>5-134-6b	<p class="mw-empty-elt"></p></td></tr>
<tr><td><p>	सञ्जयो नामतश्च त्वं न च पश्यामि तत्त्वयि ।<br>अन्वर्थनामा भव मे पुत्र मा व्यर्थनामकः ।।	</p></td><td>	5-134-7a<br>5-134-7b	<p class="mw-empty-elt"></p></td></tr>
<tr><td><p>	सम्यग्दृष्टिर्महाप्राज्ञो बालं त्वां ब्राह्मणोऽब्रवीत्।<br>अयं प्राप्य महत्कृच्छ्रं पुनर्वृद्धिं गमिष्यति।।	</p></td><td>	5-134-8a<br>5-134-8b	<p class="mw-empty-elt"></p></td></tr>
<tr><td><p>	तस्य स्मरन्ती वचनमाशंसे विजयं तव।<br>तस्मात्तात ब्रवीमि त्वां वक्ष्यामि च पुनःपुनः ।।	</p></td><td>	5-134-9a<br>5-134-9b	<p class="mw-empty-elt"></p></td></tr>
<tr><td><p>	यस्य ह्यर्थाभिनिर्वृत्तौ भवन्त्याप्यायिताः परे ।<br>तस्यार्थसिद्धिर्नियता नयेष्वर्थानुसारिणः ।।	</p></td><td>	5-134-10a<br>5-134-10b	<p class="mw-empty-elt"></p></td></tr>
<tr><td><p>	समृद्धिरसमृद्धिर्वा पूर्वेषां मम सञ्जय ।<br>एवं विद्वान्युद्धमना भव मा प्रत्युपाहरः ।।	</p></td><td>	5-134-11a<br>5-134-11b	<p class="mw-empty-elt"></p></td></tr>
<tr><td><p>	नातः पापीयसीं कांचिदवस्थां शम्बरोऽब्रवीत्।<br>यत्र नैवाद्य न प्रातर्भोजनं प्रतिदृश्यते।।	</p></td><td>	5-134-12a<br>5-134-12b	<p class="mw-empty-elt"></p></td></tr>
<tr><td><p>	पतिपुत्रवधादेतत्परमं दुःखमब्रवीत् ।<br>दारिद्र्यमिति यत्प्रोक्तं पर्यायमरणं हि तत् ।।	</p></td><td>	5-134-13a<br>5-134-13b	<p class="mw-empty-elt"></p></td></tr>
<tr><td><p>	अहं महाकुले जाता ह्रदाद्ध्रदमिवागता।<br>ईश्वरी सर्वकल्याणी भर्त्रा परमपूजिता ।।	</p></td><td>	5-134-14a<br>5-134-14b	<p class="mw-empty-elt"></p></td></tr>
<tr><td><p>	महार्हमाल्याभरणां सुमृष्टाम्बरवाससम् ।<br>पुरा हृष्टः सुहृद्वर्गो मामपश्यत्सुहृद्गताम् ।।	</p></td><td>	5-134-15a<br>5-134-15b	<p class="mw-empty-elt"></p></td></tr>
<tr><td><p>	यदा मां चैव भार्यां च द्रष्टासि भृशदुर्बलाम् ।<br>न तदा जीवितेनार्थो भविता तव सञ्जय ।।	</p></td><td>	5-134-16a<br>5-134-16b	<p class="mw-empty-elt"></p></td></tr>
<tr><td><p>	दासकर्मकरान्भृत्यानाचार्यर्त्विक्पुरोहितान्।<br>अवृत्त्याऽस्मान्प्रजहतो दृष्ट्वा किं जीवितेन ते ।।	</p></td><td>	5-134-17a<br>5-134-17b	<p class="mw-empty-elt"></p></td></tr>
<tr><td><p>	यदि कृत्यं न पश्यामि तवाद्याहं यथा पुरा ।<br>श्लाघनीयं यशस्यं च का शान्तिर्हृदयस्य मे ।।	</p></td><td>	5-134-18a<br>5-134-18b	<p class="mw-empty-elt"></p></td></tr>
<tr><td><p>	नेति चेद्ब्राह्मणं ब्रूयां दीर्येत हृदयं मम।<br>न ह्यद न च मे भर्ता नेति ब्राह्मणमुक्तवान् ।।	</p></td><td>	5-134-19a<br>5-134-19b	<p class="mw-empty-elt"></p></td></tr>
<tr><td><p>	वयमाश्रयणीयाः स्म न श्रोतारः परस्य च।<br>अन्यमासाद्य जीवन्ती परित्यक्ष्यामि जीवितम् ।।	</p></td><td>	5-134-20a<br>5-134-20b	<p class="mw-empty-elt"></p></td></tr>
<tr><td><p>	अपारे भव नः पारमप्लवे भव नः प्लवः ।<br>कुरुष्व स्थानमस्थाने मृतान्सञ्जीवयस्व नः।।	</p></td><td>	5-134-21a<br>5-134-21b	<p class="mw-empty-elt"></p></td></tr>
<tr><td><p>	सर्वे ते शत्रवः शक्या न चेञ्जीवितुमर्हसि ।<br>अथ चेदीदृशीं वृत्तिं क्लीबामभ्युपपद्यसे ।।	</p></td><td>	5-134-22a<br>5-134-22b	<p class="mw-empty-elt"></p></td></tr>
<tr><td><p>	निर्विण्णात्मा हतमना मुञ्चैतां पापजीविकाम्।<br>एकशत्रुवधेनैव शूरो गच्छति विश्रुतिम् ।।	</p></td><td>	5-134-23a<br>5-134-23b	<p class="mw-empty-elt"></p></td></tr>
<tr><td><p>	इन्द्रो वृत्रवधेनैव महेन्द्रः समपद्यत।<br>माहेन्द्रं च ग्रहं लेभे लोकानां चेश्वरोऽभवत् ।।	</p></td><td>	5-134-24a<br>5-134-24b	<p class="mw-empty-elt"></p></td></tr>
<tr><td><p>	नाम विश्राव्य वै शङ्ख्ये शत्रूनाहूय दंशितान्।<br>सेनाग्रं चापि विद्राव्य हत्वा वा पुरुषं वरम् ।।	</p></td><td>	5-134-25a<br>5-134-25b	<p class="mw-empty-elt"></p></td></tr>
<tr><td><p>	यदैव लभते वीरः सुयुद्धेन महद्यशः ।<br>तदैव प्रव्यथन्तेऽस्य शत्रवो विनमन्ति च ।।	</p></td><td>	5-134-26a<br>5-134-26b	<p class="mw-empty-elt"></p></td></tr>
<tr><td><p>	त्यक्त्वात्मानं रणे दक्षं शूरं कापुरुषा जनाः ।<br>अवशास्तर्पयन्ति स्म सर्वकामसमृद्धिभिः ।।	</p></td><td>	5-134-27a<br>5-134-27b	<p class="mw-empty-elt"></p></td></tr>
<tr><td><p>	राज्यं चाप्युग्रवि भ्रंशं संशयो जीवितस्य वा।<br>न लब्धस्य हि शत्रोर्वै शेषं कुर्वन्ति साधवः ।।	</p></td><td>	5-134-28a<br>5-134-28b	<p class="mw-empty-elt"></p></td></tr>
<tr><td><p>	स्वर्गद्वारोपमं राज्यमथवाप्यमृतोपमम् ।<br>रुद्धमेकायनं मत्वा पतोल्मुक इवारिषु ।।	</p></td><td>	5-134-29a<br>5-134-29b	<p class="mw-empty-elt"></p></td></tr>
<tr><td><p>	जहि शत्रून्रणे राजन्स्वधर्मनुपालय ।<br>मा त्वा दृशं सुकृपणं शत्रूणां भयवर्धनम् ।।	</p></td><td>	5-134-30a<br>5-134-30b	<p class="mw-empty-elt"></p></td></tr>
<tr><td><p>	अस्मदीयैश्च शोचिद्भिर्नदद्भिश्च परैर्वृतम् ।<br>अपि त्वां नानुपश्येयं दीनाद्दीनमिवास्थितम् ।।	</p></td><td>	5-134-31a<br>5-134-31b	<p class="mw-empty-elt"></p></td></tr>
<tr><td><p>	हृप्य सौवीरकन्याभिः श्लाघस्वार्थैर्यथा पुरा।<br>मा च सैन्धवकन्यानामवसन्नो वशं गमः ।।	</p></td><td>	5-134-32a<br>5-134-32b	<p class="mw-empty-elt"></p></td></tr>
<tr><td><p>	युवा रूपेण संपन्नो विद्ययाभिजनेन च ।<br>यत्त्वादृशो विकुर्वीत यशस्वी लोकविश्रुतः ।।	</p></td><td>	5-134-33a<br>5-134-33b	<p class="mw-empty-elt"></p></td></tr>
<tr><td><p>	अधुर्यवच्च वोढव्ये मन्ये मरणमेव तत्।<br>यदि त्वामनुपश्यामि परस्य प्रियवादिनम् ।।	</p></td><td>	5-134-34a<br>5-134-34b	<p class="mw-empty-elt"></p></td></tr>
<tr><td><p>	पृष्ठतोऽनुव्रजन्तं वा का शान्तिर्हृदयस्य मे।<br>नास्मिञ्जातु कुले जातो गच्छेद्योन्यस्य पृष्ठतः ।	</p></td><td>	5-134-35a<br>5-134-35b	<p class="mw-empty-elt"></p></td></tr>
<tr><td><p>	न त्वं परस्यानुचरस्तात जीवितुमर्हसि ।<br>अहं हि क्षत्रहृदयं वेद यत्परिशाश्वतम् ।।	</p></td><td>	5-134-36a<br>5-134-36b	<p class="mw-empty-elt"></p></td></tr>
<tr><td><p>	पूर्वैः पूर्वतरैः प्रोक्तं परैः परतरैरपि।<br>शाश्वतं चाव्ययं चैव प्रजापतिविनिर्मितम् ।।	</p></td><td>	5-134-37a<br>5-134-37b	<p class="mw-empty-elt"></p></td></tr>
<tr><td><p>	यो वै कश्चिदिहाजातः क्षत्रियः क्षत्रधर्मवित् ।<br>भयाद्वृत्तिसमीक्षो वा न नमेदिह कस्यचित् ।।	</p></td><td>	5-134-38a<br>5-134-38b	<p class="mw-empty-elt"></p></td></tr>
<tr><td><p>	उद्यच्छेदेव न नमेदुद्यमो ह्येव पौरुषम् ।<br>अप्यपर्वणि भज्येत न नमेतेह कस्यचित् ।।	</p></td><td>	5-134-39a<br>5-134-39b	<p class="mw-empty-elt"></p></td></tr>
<tr><td><p>	मातङ्गो मत्त इव च परीयात्स महामनाः ।<br>ब्राह्मणेभ्यो नमेन्नित्यं धर्मायैव च सञ्जय ।।	</p></td><td>	5-134-40a<br>5-134-40b	<p class="mw-empty-elt"></p></td></tr>
<tr><td><p>	नियच्छन्नितरान्वर्णान्विनिघ्नन्सर्वदुष्कृतः।<br>ससहायोऽसहायो वा यावज्जीवं तथा भवेत् ।।	</p></td><td>	5-134-41a<br>5-134-41b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवद्यानपर्वणि <br>चतुस्त्रिंशदधिकशततमोऽध्यायः ।	</p></td><td>		<p class="mw-empty-elt"></p></td></tr>
</tbody>