				
<tbody><tr><td><p>	<b>शल्य उवाच।</b>	</p></td><td>	5-12-1x	<p class="mw-empty-elt"></p></td></tr>
<tr><td><p>	क्रुद्धं तु नहुषं दृष्ट्वा देवा ऋषिपुरोगमाः।<br>अब्रुवन्देवराजानं नहुषं घोरदर्शनम् ।।	</p></td><td>	5-12-1a<br>5-12-1b	<p class="mw-empty-elt"></p></td></tr>
<tr><td><p>	देवराज जहि क्रोधं त्वयि क्रुद्धे जगद्विभो।<br>त्रस्तं सासुरगन्धर्वं सकिंनरमहोरगम् ।।	</p></td><td>	5-12-2a<br>5-12-2b	<p class="mw-empty-elt"></p></td></tr>
<tr><td><p>	जहि क्रोधमिमं साधो न कुप्यन्ति भवद्विधाः ।<br>परस्य पत्नी सा देवी प्रसीदस्व सुरेश्वर ।।	</p></td><td>	5-12-3a<br>5-12-3b	<p class="mw-empty-elt"></p></td></tr>
<tr><td><p>	निवर्तय मनः पापात्परदाराभिमर्शनात्।<br>देवराजोऽसि भद्रं ते प्रजा धर्मेण पालय ।।	</p></td><td>	5-12-4a<br>5-12-4b	<p class="mw-empty-elt"></p></td></tr>
<tr><td><p>	एवमुक्तो न जग्राह तद्वचः काममोहितः ।<br>अथ देवानुवाचेदमिन्द्रं प्रति सुराधिपः ।।	</p></td><td>	5-12-5a<br>5-12-5b	<p class="mw-empty-elt"></p></td></tr>
<tr><td><p>	अहल्या धर्षिता पूर्वमृषिपत्नी यशस्विनी ।<br>जीवतो भर्तुरिन्द्रेण स वः किं न निवारितः ।।	</p></td><td>	5-12-6a<br>5-12-6b	<p class="mw-empty-elt"></p></td></tr>
<tr><td><p>	बहूनि च नृशंसानि कृतानीन्द्रेण वै पुरा ।<br>वैधर्म्याण्युपधाश्चैव स वः किं न निवारितः ।।	</p></td><td>	5-12-7a<br>5-12-7b	<p class="mw-empty-elt"></p></td></tr>
<tr><td><p>	उपतिष्ठतु देवी मामेतदस्या हितं परम्।<br>युष्माकं च सदा देवाः शिवमेवं भविष्यति ।।	</p></td><td>	5-12-8a<br>5-12-8b	<p class="mw-empty-elt"></p></td></tr>
<tr><td><p>	<b>देवा ऊचुः।</b>	</p></td><td>	5-12-9x	<p class="mw-empty-elt"></p></td></tr>
<tr><td><p>	इन्द्राणीमानयिष्यामो यथेच्छसि दिवस्पते।<br>जहि क्रोधमिमं वीर प्रीतो भव सुरेश्वर ।।	</p></td><td>	5-12-9a<br>5-12-9b	<p class="mw-empty-elt"></p></td></tr>
<tr><td><p>	<b>शल्य उवाच।</b>	</p></td><td>	5-12-10x	<p class="mw-empty-elt"></p></td></tr>
<tr><td><p>	इत्युक्त्वा तं तदा देवा ऋषिभिः सह भारत।<br>तग्मुर्बृहस्पतिं वक्तुमिन्द्राणीं चाशुभं वचः ।।	</p></td><td>	5-12-10a<br>5-12-10b	<p class="mw-empty-elt"></p></td></tr>
<tr><td><p>	जानीमः शरणं प्राप्तामिन्द्राणीं तव वेश्मनि।<br>दत्ताभयां च विप्रेन्द्र त्वया देवर्षिसत्तम ।।	</p></td><td>	5-12-11a<br>5-12-11b	<p class="mw-empty-elt"></p></td></tr>
<tr><td><p>	ते त्वां देवाः सगन्धर्वा ऋषयश्च महाद्युते ।<br>प्रसादयन्ति चेन्द्राणी नहुषाय प्रदीयताम् ।।	</p></td><td>	5-12-12a<br>5-12-12b	<p class="mw-empty-elt"></p></td></tr>
<tr><td><p>	इन्द्राद्विशिष्टो नहुषो देवराजो महाद्युतिः ।<br>वृणोत्विमं वरारोहा भर्तृत्वे वरवर्णिनी ।।	</p></td><td>	5-12-13a<br>5-12-13b	<p class="mw-empty-elt"></p></td></tr>
<tr><td><p>	एवमुक्ते तु सा देवी बाष्पमुत्सृज्य सस्वनम् ।<br>उवाच रुदती दीना बृहस्पतिमिदं वचः ।।	</p></td><td>	5-12-14a<br>5-12-14b	<p class="mw-empty-elt"></p></td></tr>
<tr><td><p>	नाहमिच्छामि नहुषं पतिं देवर्षिसत्तम।<br>शरणागतास्मि ते ब्रहंस्त्रायस्व महतो भयात् ।।	</p></td><td>	5-12-15a<br>5-12-15b	<p class="mw-empty-elt"></p></td></tr>
<tr><td><p>	<b>बृहस्पतिरुवाच।</b>	</p></td><td>	5-12-16x	<p class="mw-empty-elt"></p></td></tr>
<tr><td><p>	शरणागतं न त्यजेयमिन्द्राणि मम निश्चयः।<br>धर्मज्ञां सत्यशीलां च न त्यजेयमनिन्दिते ।।	</p></td><td>	5-12-16a<br>5-12-16b	<p class="mw-empty-elt"></p></td></tr>
<tr><td><p>	नाकार्यं कर्तुमिच्छामि ब्राह्मणः सन्विशेषतः ।<br>श्रुतधर्मा सत्यशीलो जानन्धर्मानुशासनम् ।।	</p></td><td>	5-12-17a<br>5-12-17b	<p class="mw-empty-elt"></p></td></tr>
<tr><td><p>	नाहमेतत्करिष्यामि गच्छध्वं वै सुरोत्तमाः ।<br>अस्मिंश्चार्थे पुरा गीतं ब्रह्मणा श्रूयतामिदम् ।।	</p></td><td>	5-12-18a<br>5-12-18b	<p class="mw-empty-elt"></p></td></tr>

<tr><td><p>	न तस्य बीजं रोहति रोहकाले<br>न तस्य वर्षं वर्षति वर्षकाले।<br>भीतं प्रपन्नं प्रददाति शत्रवे<br>न स त्रातारं लभते त्राणमिच्छन् ।।	</p></td><td>	5-12-19a<br>5-12-19b<br>5-12-19c<br>5-12-19d	<p class="mw-empty-elt"></p></td></tr>

<tr><td><p>	मोघमन्नं विन्दति चाप्यचेताः<br>स्वर्गाल्लोकाद्धश्यति नष्टचेष्टः।<br>भीतं प्रपन्नं प्रददाति यो वै<br>न तस्य हव्यं प्रतिगृह्णन्ति देवाः ।।	</p></td><td>	5-12-20a<br>5-12-20b<br>5-12-20c<br>5-12-20d	<p class="mw-empty-elt"></p></td></tr>

<tr><td><p>	प्रमीयते चास्य प्रजा ह्यकाले<br>सदा विवासं पितरोऽस्य कुर्वते।<br>भीतं प्रपन्नं प्रददाति शत्रवे<br>सेन्द्रा देवाः प्रहरन्त्यस्य वज्रम् ।।	</p></td><td>	5-12-21a<br>5-12-21b<br>5-12-21c<br>5-12-21d	<p class="mw-empty-elt"></p></td></tr>
<tr><td><p>	एतदेवं विजानन्वै न दास्यामि शचीमिमाम्।<br>इन्द्राणीं विश्रुतां लोके शक्रस्य महिषीं प्रियां ।।	</p></td><td>	5-12-22a<br>5-12-22b	<p class="mw-empty-elt"></p></td></tr>
<tr><td><p>	अस्या हितं भवेद्यच्च मम चापि हितं भवेत्।<br>क्रियतां तत्सुरश्रेष्ठा नहि दास्याम्यहं शचीम् ।।	</p></td><td>	5-12-23a<br>5-12-23b	<p class="mw-empty-elt"></p></td></tr>
<tr><td><p>	<b>शल्य उवाच।</b>	</p></td><td>	5-12-24x	<p class="mw-empty-elt"></p></td></tr>
<tr><td><p>	अथ देवाः सगन्धर्वा गुरुमाहुरिदं वचः।<br>कथं सुनीतं नु भवेन्मन्त्रयस्व बृहस्पते ।।	</p></td><td>	5-12-24a<br>5-12-24b	<p class="mw-empty-elt"></p></td></tr>
<tr><td><p>	<b>बृहस्पतिरुवाच।</b>	</p></td><td>	5-12-25x	<p class="mw-empty-elt"></p></td></tr>
<tr><td><p>	नहुषं याचतां देवी किंचित्कालान्तरं शुभा।<br>इन्द्राणि हितमेतद्धि तथाऽस्माकं भविष्यति।।	</p></td><td>	5-12-25a<br>5-12-25b	<p class="mw-empty-elt"></p></td></tr>
<tr><td><p>	बहुविघ्नः सुराः कालः कालः कालं नयिष्यति।<br>गर्वितो बलवांश्चापि नहुषो वरसंश्रयात् ।।	</p></td><td>	5-12-26a<br>5-12-26b	<p class="mw-empty-elt"></p></td></tr>
<tr><td><p>	<b>शल्य उवाच।</b>	</p></td><td>	5-12-27x	<p class="mw-empty-elt"></p></td></tr>
<tr><td><p>	ततस्तेन तथोक्ते तु प्रीता देवास्तथाब्रुवन्।<br>ब्रह्मन्साध्विदमुक्तं ते हितं सर्वं दिवौकसाम् ।।	</p></td><td>	5-12-27a<br>5-12-27b	<p class="mw-empty-elt"></p></td></tr>
<tr><td><p>	एवमेतद्द्विजश्रेष्ठ देवी चेयं प्रसाद्यताम्।<br>ततः समस्ता इन्द्राणीं देवाश्चाग्निपुरोगमाः ।।	</p></td><td>	5-12-28a<br>5-12-28b	<p class="mw-empty-elt"></p></td></tr>
<tr><td><p>	ऊचुर्वचनमव्यग्रा लोकानां हितकाम्यया।	</p></td><td>	5-12-29a	<p class="mw-empty-elt"></p></td></tr>
<tr><td><p>	<b>देवा ऊचुः।</b>	</p></td><td>	5-12-29x	<p class="mw-empty-elt"></p></td></tr>
<tr><td><p>	त्वया जगदिदं सर्वं धृतं स्थावरजङ्गमम्।<br>एकपत्न्यसि सत्या च गच्छस्व नहुषं प्रति ।।	</p></td><td>	5-12-29b<br>5-12-29c	<p class="mw-empty-elt"></p></td></tr>
<tr><td><p>	क्षिप्रं त्वामभिकामश्च विनशिष्यति पापकृत्।<br>नहुषो देवि शक्रश्च सुरैश्वर्यमवाप्स्यति ।।	</p></td><td>	5-12-30a<br>5-12-30b	<p class="mw-empty-elt"></p></td></tr>
<tr><td><p>	एवं विनिश्चयं कृत्वा इन्द्राणी कार्यसिद्धये।<br>अभ्यगच्छत सव्रीडा नहुषं घोरदर्शनम् ।।	</p></td><td>	5-12-31a<br>5-12-31b	<p class="mw-empty-elt"></p></td></tr>
<tr><td><p>	दृष्ट्वा तां नहुषश्चापि वयोरूपसमन्विताम् ।<br>समहृष्यत दुष्टात्मा कामोपहतचेतनः ।।	</p></td><td>	5-12-32a<br>5-12-32b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि<br> सेनोद्योगपर्वणि द्वादशोऽध्यायः ।।	</p></td><td>		<p class="mw-empty-elt"></p></td></tr></tbody>