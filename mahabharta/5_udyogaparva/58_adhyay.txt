				
<tbody><tr><td><p>	<b>धृतराष्ट्र उवाच।</b>	</p></td><td>	5-58-1x	<p class="mw-empty-elt"></p></td></tr>
<tr><td><p>	क्षत्रतेजा ब्रह्मचारी कौमारादपि पाण्डवः।<br>तेन संयुगमेष्यन्ति मन्दा विलपतो मम ।।	</p></td><td>	5-58-1a<br>5-58-1b	<p class="mw-empty-elt"></p></td></tr>
<tr><td><p>	दुर्योधन निवर्तस्व युद्धाद्भरतसत्तम ।<br>न हि युद्धं प्रशंसन्ति सर्वावस्थमरिन्दम ।।	</p></td><td>	5-58-2a<br>5-58-2b	<p class="mw-empty-elt"></p></td></tr>
<tr><td><p>	अलमर्धं पृथिव्यास्ते सहामात्यस्य जीवितुम् ।<br>प्रयच्छ पाण्डुपुत्राणां यथोचितमरिन्दम ।।	</p></td><td>	5-58-3a<br>5-58-3b	<p class="mw-empty-elt"></p></td></tr>
<tr><td><p>	एतद्धि कुरवः सर्वे मन्यन्ते धर्मसंहितम् ।<br>यत्त्वं प्रशान्तिं मन्येथाः पाण्डुपुत्रैर्महात्मभिः ।।	</p></td><td>	5-58-4a<br>5-58-4b	<p class="mw-empty-elt"></p></td></tr>
<tr><td><p>	अङ्गेमां समवेक्षस्व पुत्र स्वामेव वाहिनीम् ।<br>जात एष तवाभावस्त्वं तु मोहान्न बुद्ध्यसे ।।	</p></td><td>	5-58-5a<br>5-58-5b	<p class="mw-empty-elt"></p></td></tr>
<tr><td><p>	न त्वहं युद्धमिच्छामि नैतदिच्छति बाह्लिकः।<br>न च भीष्मो न च द्रोणो नाश्वत्थामा न सञ्जयः ।।	</p></td><td>	5-58-6a<br>5-58-6b	<p class="mw-empty-elt"></p></td></tr>
<tr><td><p>	न सोमदत्तो न शलो न कृपो युद्धमिच्छति ।<br>सत्यव्रतः पुरुमित्रो जयो भूरिश्रवास्तथा ।।	</p></td><td>	5-58-7a<br>5-58-7b	<p class="mw-empty-elt"></p></td></tr>
<tr><td><p>	येषु संप्रतितिष्ठेयुः कुरवः पीडिताः परैः ।<br>ते युद्धं नाभिनन्दन्ति तत्तुभ्यं तात रोचताम् ।।	</p></td><td>	5-58-8a<br>5-58-8b	<p class="mw-empty-elt"></p></td></tr>
<tr><td><p>	न त्वं करोषि कामेन कर्णः कारयिता तव।<br>दुःशासनश्च पापात्मा शकुनिश्चापि सौबलः ।।	</p></td><td>	5-58-9a<br>5-58-9b	<p class="mw-empty-elt"></p></td></tr>
<tr><td><p>	<b>दुर्योधन उवाच।</b>	</p></td><td>	5-58-10x	<p class="mw-empty-elt"></p></td></tr>
<tr><td><p>	नाहं भवति न द्रोणे नाश्वत्थाम्नि न सञ्जये।<br>न भीष्मे न काम्भोजे न कृपे न च बाह्लिके ।।	</p></td><td>	5-58-10a<br>5-58-10b	<p class="mw-empty-elt"></p></td></tr>
<tr><td><p>	सत्यव्रते पुरुमित्रे भूरिश्रवसि वा पुनः ।<br>अन्येषु वा तावकेषु भारं कुत्वा समाह्वयम् ।।	</p></td><td>	5-58-11a<br>5-58-11b	<p class="mw-empty-elt"></p></td></tr>
<tr><td><p>	अहं च तात कर्णश्च रणयज्ञं वितत्य वै।<br>युधिष्ठिरं पशुं कृत्वा दीक्षितौ भरतर्षभ ।।	</p></td><td>	5-58-12a<br>5-58-12b	<p class="mw-empty-elt"></p></td></tr>
<tr><td><p>	रथो वेदी स्रुवः खङ्गो गदा स्रुक् कवचोऽजिनम् ।<br>चातुर्होत्रं च धुर्या मे शरा दर्भा हविर्यशः ।।	</p></td><td>	5-58-13a<br>5-58-13b	<p class="mw-empty-elt"></p></td></tr>
<tr><td><p>	आत्मयज्ञेन नृपते इष्ट्वा वैवस्वतं रणे।<br>विजित्य च समेष्यावो हतामित्रौ श्रिया वृतौ ।।	</p></td><td>	5-58-14a<br>5-58-14b	<p class="mw-empty-elt"></p></td></tr>
<tr><td><p>	अहं च तात कर्णश्च भ्राता दुःशासनश्च मे।<br>एते वयं हनिष्यामः पाण्डवान्समरे त्रयः ।।	</p></td><td>	5-58-15a<br>5-58-15b	<p class="mw-empty-elt"></p></td></tr>
<tr><td><p>	अहं हि पाण्डवान्हत्वा प्रशास्ता पृथिवीमिमाम् ।<br>मां वा हत्वा पाण्डुपुत्रा भोक्तारः पृथिवीमिमां ।।	</p></td><td>	5-58-16a<br>5-58-16b	<p class="mw-empty-elt"></p></td></tr>
<tr><td><p>	त्यक्तं मे जीवितं राज्यं धनं सर्वं च पार्थिव ।<br>न जातु पाण्डवैः सार्धं वसेयमहमच्युत ।।	</p></td><td>	5-58-17a<br>5-58-17b	<p class="mw-empty-elt"></p></td></tr>
<tr><td><p>	यावद्धि सूच्यास्तीक्ष्णाया विध्येदग्रेण मारिष ।<br>तावदप्यपरित्याज्यं भूमेर्नः पाण्डवान्प्रति ।।	</p></td><td>	5-58-18a<br>5-58-18b	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	5-58-19x	<p class="mw-empty-elt"></p></td></tr>
<tr><td><p>	सर्वान्वस्तात शोचामि त्यक्तो दुर्योधनो मया।<br>ये मन्दमनुयास्यध्वं यान्तं वैवस्वतक्षयम् ।।	</p></td><td>	5-58-19a<br>5-58-19b	<p class="mw-empty-elt"></p></td></tr>
<tr><td><p>	रुरूणामिव यूथेषु व्याघ्राः प्रहरतां वराः।<br>वरान्वरान्हनिष्यन्ति समेता युधि पाण्डवाः ।।	</p></td><td>	5-58-20a<br>5-58-20b	<p class="mw-empty-elt"></p></td></tr>
<tr><td><p>	प्रतीपमिव मे भाति युयुधानेन भारती।<br>व्यस्ता सीमन्तिनी ग्रस्ता प्रमृष्टा दीर्घबाहुना ।।	</p></td><td>	5-58-21a<br>5-58-21b	<p class="mw-empty-elt"></p></td></tr>
<tr><td><p>	संपूर्मं पूरयन्भूयो धनं पार्थस्य माधवः।<br>शैनेयः समरे स्थाता बीजवत्प्रवपञ्शरान् ।।	</p></td><td>	5-58-22a<br>5-58-22b	<p class="mw-empty-elt"></p></td></tr>
<tr><td><p>	सेनामुखे प्रयुद्धानां भीमसेनो भविष्यति।<br>तं सर्वे संश्रयिष्यन्ति प्राकारमकुतोभयम् ।।	</p></td><td>	5-58-23a<br>5-58-23b	<p class="mw-empty-elt"></p></td></tr>
<tr><td><p>	यदा द्रक्ष्यसि भीमेन कुञ्जरान्विनिपातितान्।<br>विशीर्णदन्तान्गिर्याभान्भिन्नकुम्भान्सशोणितान्।।	</p></td><td>	5-58-24a<br>5-58-24b	<p class="mw-empty-elt"></p></td></tr>
<tr><td><p>	तानभिप्रेक्ष्य सङ्ग्रामे विशीर्णानिव पर्वतान्।<br>भीतो भीमस्य संस्पर्शात्स्मर्तासि वचनस्य मे ।।	</p></td><td>	5-58-25a<br>5-58-25b	<p class="mw-empty-elt"></p></td></tr>
<tr><td><p>	निर्दग्धं भीमसेनेन सैन्यं रथहयद्विपम् ।<br>गतिमग्नेरिव प्रेक्ष्य स्मर्तासि वचनस्य मे ।।	</p></td><td>	5-58-26a<br>5-58-26b	<p class="mw-empty-elt"></p></td></tr>
<tr><td><p>	महद्वो भयमागामि न चेच्छाम्यथ पाण्डवैः।<br>गदया भीमसेनेन हताः शममुपैष्यथ ।।	</p></td><td>	5-58-27a<br>5-58-27b	<p class="mw-empty-elt"></p></td></tr>
<tr><td><p>	महावनमिव च्छिन्नं यदा द्रक्ष्यसि पातितम् ।<br>बलं कुरूणां भीमेन तदा स्मर्तासि मे वचः ।।	</p></td><td>	5-58-28a<br>5-58-28b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-58-29x	<p class="mw-empty-elt"></p></td></tr>
<tr><td><p>	एतावदुक्त्वा राजा तु सर्वांस्तान्पृथिवीपतीन्।<br>अनुभाष्य महाराज पुनः पप्रच्छ सञ्जयम् ।।	</p></td><td>	5-58-29a<br>5-58-29b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>यानसन्धिपर्वणि अष्टपञ्चाशत्तमोऽध्यायः ।।	</p></td><td>		<p class="mw-empty-elt"></p></td></tr></tbody>