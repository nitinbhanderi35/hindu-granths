				
<tbody><tr><td><p>	<b>वैशंपायन उवाच।</b>	</p></td><td>	5-21-1x	<p class="mw-empty-elt"></p></td></tr>
<tr><td><p>	तस्य तद्वचनं श्रुत्वा प्रज्ञावृद्धो महाद्युतिः।<br>संपूज्यैनं यथाकालं भीष्मो वचनमब्रवीत् ।।	</p></td><td>	5-21-1a<br>5-21-1b	<p class="mw-empty-elt"></p></td></tr>
<tr><td><p>	दिष्ट्या कुशलिनः सर्वे सह दामोदरेण ते।<br>दिष्ट्या सहायवन्तश्च दिष्ट्या धर्मे च ते रताः ।।	</p></td><td>	5-21-2a<br>5-21-2b	<p class="mw-empty-elt"></p></td></tr>
<tr><td><p>	दिष्ट्या च सन्धिकामास्ते भ्रातरः कुरुनन्दनाः ।<br>दिष्टा न युद्धमनसः पाण्डवाः सह बान्धवैः ।।	</p></td><td>	5-21-3a<br>5-21-3b	<p class="mw-empty-elt"></p></td></tr>
<tr><td><p>	भवता सत्यमुक्तं तु सर्वमेतन्न संशयः।<br>अतितीक्ष्णं तु ते वाक्यं ब्राह्मण्यादिति मे मतिः ।।	</p></td><td>	5-21-4a<br>5-21-4b	<p class="mw-empty-elt"></p></td></tr>
<tr><td><p>	असंशयं क्सेशितास्ते वने चेह च पाण्डवाः।<br>प्राप्ताश्च धर्मतः सर्वं पितुर्धनमसंशयम् ।।	</p></td><td>	5-21-5a<br>5-21-5b	<p class="mw-empty-elt"></p></td></tr>
<tr><td><p>	किरीटि बलवान्पार्थः कृतास्त्रश्च महारथः ।<br>को हि पाण्डुसुतं युद्धे विषहेत धनञ्जयम् ।।	</p></td><td>	5-21-6a<br>5-21-6b	<p class="mw-empty-elt"></p></td></tr>
<tr><td><p>	अपि वज्रधरः साक्षात्किमुतान्ये धनुर्भृतः ।<br>त्रयाणामपि लोकानां समर्थ इति मे मतिः ।।	</p></td><td>	5-21-7a<br>5-21-7b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-21-8x	<p class="mw-empty-elt"></p></td></tr>
<tr><td><p>	भीष्मे ब्रुवति तद्वाक्यं धृष्टमाक्षिप्य मन्युना।<br>दुर्योधनं समालोक्य कर्णो वचनमब्रवीत् ।।	</p></td><td>	5-21-8a<br>5-21-8b	<p class="mw-empty-elt"></p></td></tr>
<tr><td><p>	न तत्राविदितं ब्रह्मँल्लोके भूतेन केनचित् ।<br>पुनरुक्तेन किं तेन भाषितेन पुनः पुनः ।।	</p></td><td>	5-21-9a<br>5-21-9b	<p class="mw-empty-elt"></p></td></tr>
<tr><td><p>	दुर्योधनार्थे शकुनिर्द्यूते निर्जितवान्पुरा ।<br>समयेन गतोऽरण्यं पाण्डुपुत्रो युधिष्ठिरः ।।	</p></td><td>	5-21-10a<br>5-21-10b	<p class="mw-empty-elt"></p></td></tr>
<tr><td><p>	स तं समयमाश्रित्य राज्यं नेच्छति पैतृकम्।<br>बलमाश्रित्य मत्स्यानां पाञ्चालानां च मूर्खवत् ।।	</p></td><td>	5-21-11a<br>5-21-11b	<p class="mw-empty-elt"></p></td></tr>
<tr><td><p>	दुर्योधनो भयाद्विद्वन्न दद्यात्पादमन्ततः।<br>धर्मतस्तु महीं कृत्स्नां प्रदद्याच्छत्रवेऽपि च ।।	</p></td><td>	5-21-12a<br>5-21-12b	<p class="mw-empty-elt"></p></td></tr>
<tr><td><p>	यदि काङ्क्षन्ति ते राज्यं पितृपैतामहं पुनः ।<br>यथाप्रतिज्ञं कालं तं चरन्तु वनमाश्रिताः ।।	</p></td><td>	5-21-13a<br>5-21-13b	<p class="mw-empty-elt"></p></td></tr>
<tr><td><p>	ततो दुर्योधनस्याङ्के वर्तन्तामकुतोभयाः ।<br>अधार्मिकीं तु मा बुद्धिं मौर्ख्यात्कुर्वन्तु केवलात् ।।	</p></td><td>	5-21-14a<br>5-21-14b	<p class="mw-empty-elt"></p></td></tr>
<tr><td><p>	अथ ते धर्ममुत्सृत्य युद्धमिच्छन्ति पाण्डवाः।<br>आसाद्येमान्कुरुश्रेष्ठान्स्मरिष्यन्ति वचो मम ।।	</p></td><td>	5-21-15a<br>5-21-15b	<p class="mw-empty-elt"></p></td></tr>
<tr><td><p>	<b>भीष्म उवाच।</b>	</p></td><td>	5-21-16x	<p class="mw-empty-elt"></p></td></tr>
<tr><td><p>	किं नु राधेय वाचा ते कर्म तत्स्मर्तुमर्हसि।<br>एक एव यदा पार्थः षड्रथाञ्जितवान्युधि ।।	</p></td><td>	5-21-16a<br>5-21-16b	<p class="mw-empty-elt"></p></td></tr>
<tr><td><p>	` विराटनगरे धीरः किं त्वं तत्रैव नागतः'।<br>बहुशो जीयमानस्य कर्म दृष्टं तदैव ते ।।	</p></td><td>	5-21-17a<br>5-21-17b	<p class="mw-empty-elt"></p></td></tr>
<tr><td><p>	न चेदेवं करिष्यामो यदयं ब्राह्मणोऽब्रवीत्।<br>ध्रुवं युधि हतास्तेन भक्षयिष्याम पांसुकान्।	</p></td><td>	5-21-18a<br>5-21-18b	<p class="mw-empty-elt"></p></td></tr>
<tr><td><p>	` दुर्योधनः सहामात्यो विनङ्क्ष्यति न संशयः ।।	</p></td><td>	5-21-19a	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-21-19x	<p class="mw-empty-elt"></p></td></tr>
<tr><td><p>	धृतराष्ट्रस्ततो भीष्ममनुमान्य प्रसाद्य च।<br>अवभर्त्स्य च राधेयमिदं वचनमब्रवीत् ।।	</p></td><td>	5-21-19b<br>5-21-19c	<p class="mw-empty-elt"></p></td></tr>
<tr><td><p>	अस्मद्धितं वाक्यमिदं भीष्मः शान्तनवोऽब्रवीत्।<br>पाण्डवानां हितं चैव सर्वस्य जगतस्तथा ।।	</p></td><td>	5-21-20a<br>5-21-20b	<p class="mw-empty-elt"></p></td></tr>
<tr><td><p>	चिन्तयित्वा तु पार्थेभ्यः प्रेषयिष्यामि सञ्जयम् ।<br>स भवान्प्रतियात्वद्य पाण्डवानेव माचिरम् ।।	</p></td><td>	5-21-21a<br>5-21-21b	<p class="mw-empty-elt"></p></td></tr>
<tr><td><p>	स तं सत्कृत्य कौरव्यः प्रेषयामास पाण्डवान् ।<br>सभामध्ये समाहूय सञ्जयं वाक्यमब्रवीत् ।।	</p></td><td>	5-21-22a<br>5-21-22b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>सञ्जययानपर्वणि एकविंशोऽध्यायः ।।	</p></td><td>		<p class="mw-empty-elt"></p></td></tr></tbody>