				
<tbody><tr><td><p>	<b>सञ्जय उवाच।</b>	</p></td><td>	5-163-1x	<p class="mw-empty-elt"></p></td></tr>
<tr><td><p>	दुर्योधनस्य तद्वाक्यं निशम्य भरतर्षभ ।<br>नेत्राभ्यामतिताम्राभ्यां कैतव्यं समुदैक्षत ।।	</p></td><td>	5-163-1a<br>5-163-1b	<p class="mw-empty-elt"></p></td></tr>
<tr><td><p>	स केशवमभिप्रेक्ष्य गुडाकेशो महायशाः ।<br>अभ्यभाषत कैतव्यं प्रगृह्य विपुलं भुजम् ।।	</p></td><td>	5-163-2a<br>5-163-2b	<p class="mw-empty-elt"></p></td></tr>
<tr><td><p>	स्ववीर्यं यः समाश्रित्य समाह्वयति वै परान् ।<br>अभीतो युध्यते शत्रून्स वै पुरुष उच्यते ।।	</p></td><td>	5-163-3a<br>5-163-3b	<p class="mw-empty-elt"></p></td></tr>
<tr><td><p>	परवीर्यं समाश्रित्य यः समाह्वयते परान् ।<br>क्षत्रबन्धुरशक्तत्वाल्लोके स पुरुषाधमः ।।	</p></td><td>	5-163-4a<br>5-163-4b	<p class="mw-empty-elt"></p></td></tr>
<tr><td><p>	स त्वं परेषां वीर्येण मन्यसे वीर्यमात्मनः ।<br>स्वयं कापुरुषो मूढ परांश्च क्षेप्तुमिच्छसि ।।	</p></td><td>	5-163-5a<br>5-163-5b	<p class="mw-empty-elt"></p></td></tr>
<tr><td><p>	यस्त्वं वृद्धं सर्वराज्ञां हितबुद्धिं जितेन्द्रियम् ।<br>मरणाय महाप्रज्ञं दीक्षयित्वा विकत्थसे ।।	</p></td><td>	5-163-6a<br>5-163-6b	<p class="mw-empty-elt"></p></td></tr>
<tr><td><p>	भावस्ते विदितोऽस्माभिर्दुर्बुद्धे कुलपांसन ।<br>न हनिष्यन्ति गाङ्गेयं पाण्डवा घृणयेति हि ।।	</p></td><td>	5-163-7a<br>5-163-7b	<p class="mw-empty-elt"></p></td></tr>
<tr><td><p>	यस्य वीर्यं समाश्रित्य धार्तराष्ट्र विकत्थसे।<br>हन्तास्मि प्रथमं भीष्मं मिषतां सर्वधन्विनाम् ।	</p></td><td>	5-163-8a<br>5-163-8b	<p class="mw-empty-elt"></p></td></tr>

<tr><td><p>	कैतव्य गत्वा भरतान्समेत्य<br>सुयोधनं धार्तराष्ट्रं वदस्व।<br>तथेत्युवाचार्जुनः सव्यसाची<br>निशाव्यपाये भविता विमर्दः ।।	</p></td><td>	5-163-9a<br>5-163-9b<br>5-163-9c<br>5-163-9d	<p class="mw-empty-elt"></p></td></tr>

<tr><td><p>	सुयोधनं धार्तराष्ट्रं वदस्व ।।	</p></td><td>	5-163-10f	<p class="mw-empty-elt"></p></td></tr>

<tr><td><p>	हन्यामहं द्रोणमृतेऽपि लोकं<br>न ते भयं विद्यते पाण्डवेभ्यः ।<br>ततो हि ते लब्धमतं च राज्य-<br>मापद्गताः पाण्डवाश्चेति भावः ।।	</p></td><td>	5-163-11a<br>5-163-11b<br>5-163-11c<br>5-163-11d	<p class="mw-empty-elt"></p></td></tr>

<tr><td><p>	स दर्पपूर्णो न समीक्षसे त्व-<br>मनर्थमात्मन्यपि वर्तमानम्।<br>तस्मादहं ते प्रथमं समूहे<br>हन्ता समक्ष कुरुवृद्धमेव ।।	</p></td><td>	5-163-12a<br>5-163-12b<br>5-163-12c<br>5-163-12d	<p class="mw-empty-elt"></p></td></tr>

<tr><td><p>	सूर्योदये युक्तसेनः प्रतीक्ष्य<br>ध्वजी रथी रक्षत सत्यसन्धम्।<br>अहं हि वः पश्यतां द्विपमेनं<br>भीष्मं रथात्पातयिष्यामि बाणैः ।।	</p></td><td>	5-163-13a<br>5-163-13b<br>5-163-13c<br>5-163-13d	<p class="mw-empty-elt"></p></td></tr>
<tr><td><p>	श्वोभूते कत्थनावाक्यं विज्ञास्यति सुयोधनः।<br>आचितं शरजालेन मया दृष्ट्वा पितामहम् ।।	</p></td><td>	5-163-14a<br>5-163-14b	<p class="mw-empty-elt"></p></td></tr>
<tr><td><p>	यदुक्तश्च सभामध्ये पुरुषो ह्रस्वदर्शनः।<br>क्रुद्धेन भीमसेनेन भ्राता दुःशासनस्तव ।।	</p></td><td>	5-163-15a<br>5-163-15b	<p class="mw-empty-elt"></p></td></tr>
<tr><td><p>	अधर्मज्ञो नित्यवैरी पापबुद्धिर्नृशंसकृत्।<br>सत्यां प्रतिज्ञामचिराद्द्रक्ष्यसे तां सुयोधन ।।	</p></td><td>	5-163-16a<br>5-163-16b	<p class="mw-empty-elt"></p></td></tr>
<tr><td><p>	अभिमानस्य दर्पस्य क्रोधपारुष्ययोस्तथा।<br>नैष्ठुर्यस्यावलेपस्य आत्मसंभावनस्य च।।	</p></td><td>	5-163-17a<br>5-163-17b	<p class="mw-empty-elt"></p></td></tr>
<tr><td><p>	नृशंसतायास्तैक्ष्ण्यस्य धर्मविद्वेषणस्य च।<br>अधर्मस्यातिवादस्य वृद्धातिक्रमणस्य च ।।	</p></td><td>	5-163-18a<br>5-163-18b	<p class="mw-empty-elt"></p></td></tr>
<tr><td><p>	दर्शनस्य च चक्रस्य कृत्स्नस्यापनयस्य च।<br>द्रक्ष्यसि त्वं फलं तीव्रमचिरेण सुयोधन ।।	</p></td><td>	5-163-19a<br>5-163-19b	<p class="mw-empty-elt"></p></td></tr>
<tr><td><p>	वासुदेवद्वितीये हि मयि क्रुद्धे नराधम।<br>आशा ते जीविते मूढ राज्ये वा केन हेतुना ।।	</p></td><td>	5-163-20a<br>5-163-20b	<p class="mw-empty-elt"></p></td></tr>
<tr><td><p>	शान्ते भीष्मे तथा द्रोणे सूतपुत्रे च पातिते।<br>निराशो जीविते राज्ये पुत्रेषु च भविष्यसि ।।	</p></td><td>	5-163-21a<br>5-163-21b	<p class="mw-empty-elt"></p></td></tr>
<tr><td><p>	भ्रातॄणां निधनं श्रुत्वा पुत्राणां च सुयोधन ।<br>भीमसेनेन निहतो दुष्कृतानि स्मरिष्यसि ।।	</p></td><td>	5-163-22a<br>5-163-22b	<p class="mw-empty-elt"></p></td></tr>
<tr><td><p>	न द्वितीयां प्रतिज्ञां हि प्रतिजानामि कैतव ।<br>सत्यं ब्रवीम्यहं ह्येतत्सर्वं सत्यं भविष्यति ।।	</p></td><td>	5-163-23a<br>5-163-23b	<p class="mw-empty-elt"></p></td></tr>
<tr><td><p>	युधिष्ठिरोऽपि कैतव्यमुलूकमिदमब्रवीत्।<br>उलूक मद्वचो ब्रूहि गत्वा तात सुयोधनम् ।।	</p></td><td>	5-163-24a<br>5-163-24b	<p class="mw-empty-elt"></p></td></tr>
<tr><td><p>	स्वेन वृत्तेन मे वृत्तं नाधिगन्तुं त्वमर्हसि ।<br>उभयोरन्तरं वेद सूनृतानृतयोरपि ।।	</p></td><td>	5-163-25a<br>5-163-25b	<p class="mw-empty-elt"></p></td></tr>
<tr><td><p>	न चाहं कामये पापमपि कीटपिपीलकयोः।<br>किं पुनर्ज्ञातिषु वधं कामयेयं कथं च न ।।	</p></td><td>	5-163-26a<br>5-163-26b	<p class="mw-empty-elt"></p></td></tr>
<tr><td><p>	एतदर्थं मया तात पञ्च ग्रामा वृताः पुरा।<br>कथं तव सुदुर्बुद्धे न प्रेक्ष्ये व्यसनं महत् ।।	</p></td><td>	5-163-27a<br>5-163-27b	<p class="mw-empty-elt"></p></td></tr>
<tr><td><p>	स त्वं कामपरीतात्मा मूढभावाच्च कत्थसे।<br>तथैव वासुदेवस्य न गृह्णासि हितं वचः ।	</p></td><td>	5-163-28a<br>5-163-28b	<p class="mw-empty-elt"></p></td></tr>
<tr><td><p>	किंचेदानीं बहूक्तेन युध्यस्व सह बान्धवैः।<br>मम विप्रियकर्तारं कैतव्य सह बान्धवैः ।	</p></td><td>	5-163-29a<br>5-163-29b	<p class="mw-empty-elt"></p></td></tr>
<tr><td><p>	मम विप्रियकर्तारं कैतव्य ब्रूहि कौरवम् ।।<br>श्रुतं वाक्यं गृहीतोऽर्थो मतं यत्ते तथास्तु तत्।	</p></td><td>	5-163-30a<br>5-163-30b	<p class="mw-empty-elt"></p></td></tr>
<tr><td><p>	भीमसेनस्ततो वाक्यं भूय आह नृपात्मजम् ।।<br>उलूक मद्वचो ब्रूहि दुर्मतिं पापपूरुषम्।	</p></td><td>	5-163-31a<br>5-163-31b	<p class="mw-empty-elt"></p></td></tr>
<tr><td><p>	शठं नैकृतिकं पापं दुराचारं सुयोधनम् ।।<br>गृध्रोदरे वा वस्तव्यं पुरे वा नागसाह्वये ।	</p></td><td>	5-163-32a<br>5-163-32b	<p class="mw-empty-elt"></p></td></tr>
<tr><td><p>	प्रतिज्ञातं मया यच्च सभामध्ये नराधम ।।<br>कर्ताहं तद्वचः सत्यं सत्येनैव शपामि ते।	</p></td><td>	5-163-33a<br>5-163-33b	<p class="mw-empty-elt"></p></td></tr>
<tr><td><p>	दुःशासनस्य रुधिरं हत्वा पास्याम्यहं मृधे ।।<br>सक्थिनी तव भंक्त्वैव हत्वा हि तव सोदनान्।	</p></td><td>	5-163-34a<br>5-163-34b	<p class="mw-empty-elt"></p></td></tr>
<tr><td><p>	सर्वेषां राजपुत्राणामभिमन्युरसंशयम् ।<br>कर्मणा तोषयिष्यामि भूयश्चैव वचः श्रृणु ।।	</p></td><td>	5-163-35a<br>5-163-35b	<p class="mw-empty-elt"></p></td></tr>
<tr><td><p>	हत्वा सुयोधन त्वां वै सहितं सर्वसोदरैः ।<br>आक्रमिष्ये पदा मूर्ध्नि धर्मराजस्य पश्यतः ।।	</p></td><td>	5-163-36a<br>5-163-36b	<p class="mw-empty-elt"></p></td></tr>
<tr><td><p>	नकुलस्तु ततो वाक्यमिदमाह महीपते।<br>उलूक ब्रूहि कौरव्यं धार्तराष्ट्रं सुयोधनम् ।।	</p></td><td>	5-163-37a<br>5-163-37b	<p class="mw-empty-elt"></p></td></tr>
<tr><td><p>	श्रुतं ते गदतो वाक्यं सर्वमेव यथातथम्।<br>तथा कर्तास्मि कौरव्य यथा त्वमनुशासि मां ।।	</p></td><td>	5-163-38a<br>5-163-38b	<p class="mw-empty-elt"></p></td></tr>
<tr><td><p>	सहदेवोऽपि नृपते इदमाह वचोऽर्थवत् ।<br>सुयोधन मतिर्या ते वृथैषा ते भविष्यति ।।	</p></td><td>	5-163-39a<br>5-163-39b	<p class="mw-empty-elt"></p></td></tr>
<tr><td><p>	शोचिष्यसे महाराज सपुत्रज्ञातिबान्धवः ।<br>इमं च क्लेशमस्माकं हृष्टो यत्त्वं विकत्थसे ।।	</p></td><td>	5-163-40a<br>5-163-40b	<p class="mw-empty-elt"></p></td></tr>

<tr><td><p>	विराटद्रुपदौ वृद्धावुलूकमिदमूचतुः ।<br>दासभावं नियच्छेव साधोरिति मतिः सदा।<br>तौ च दासावदासौ वा पौरुषं यस्य यादृशम् ।।	</p></td><td>	5-163-41a<br>5-163-41b<br>5-163-41c	<p class="mw-empty-elt"></p></td></tr>
<tr><td><p>	शिखण्डी तु ततो वाक्यमुलूकमिदमब्रवीत् ।<br>वक्तव्यो भवता राजा पापेष्वभिरतः सदा ।।	</p></td><td>	5-163-42a<br>5-163-42b	<p class="mw-empty-elt"></p></td></tr>
<tr><td><p>	पश्य त्वं मां रणे राजन्कुर्वाणं कर्म दारुणम् ।<br>यस्य वीर्यं समासाद्य मन्यसे विजयं युधि ।।	</p></td><td>	5-163-43a<br>5-163-43b	<p class="mw-empty-elt"></p></td></tr>
<tr><td><p>	तमहं पातयिष्यामि रथात्तव पितामहम्।<br>अहं भीष्मवधात्सृष्टो नूनं धात्रा महात्मना ।।	</p></td><td>	5-163-44a<br>5-163-44b	<p class="mw-empty-elt"></p></td></tr>
<tr><td><p>	सोऽहं भीष्मं हनिष्यामि मिषतां सर्वधन्विनाम् ।<br>धृष्टद्युम्नोऽपि कैतव्यमुलूकमिदमब्रवीत् ।।	</p></td><td>	5-163-45a<br>5-163-45b	<p class="mw-empty-elt"></p></td></tr>
<tr><td><p>	सुयोधनो मम वचो वक्तव्यो नृपतेः सुतः।<br>अहं द्रोणं हनिष्यामि सगणं सहबान्धवम् ।।	</p></td><td>	5-163-46a<br>5-163-46b	<p class="mw-empty-elt"></p></td></tr>
<tr><td><p>	अवश्यं च मया कार्यं पूर्वेषां चरितं महत् ।<br>कर्ता चाहं तथा कर्म यथा नान्यः करिष्यति	</p></td><td>	5-163-47a<br>5-163-47b	<p class="mw-empty-elt"></p></td></tr>
<tr><td><p>	तमब्रवीद्धर्मराजः कारुण्यार्थं वचो महत्।<br>नाहं ज्ञातिवधं राजन्कामयेयं कथंचन ।।	</p></td><td>	5-163-48a<br>5-163-48b	<p class="mw-empty-elt"></p></td></tr>
<tr><td><p>	तवैव दोषाद्दुर्बुद्धे सर्वमेतत्त्वनावृतम् ।<br>स गच्छ माचिरं तात उलूक यदि मन्यसे ।।	</p></td><td>	5-163-49a<br>5-163-49b	<p class="mw-empty-elt"></p></td></tr>
<tr><td><p>	इह वा तिष्ठ भद्रं ते वयं हि तव बान्धवाः ।<br>उलूकस्तु ततो राजन्धर्मपुत्रं युधिष्ठिरम् ।।	</p></td><td>	5-163-50a<br>5-163-50b	<p class="mw-empty-elt"></p></td></tr>
<tr><td><p>	आमन्त्र्य प्रययौ तत्र यत्र राजा सुयोधनः ।<br>उलूकस्तत आगमक्य दुर्योधनममर्षणम् ।।	</p></td><td>	5-163-51a<br>5-163-51b	<p class="mw-empty-elt"></p></td></tr>
<tr><td><p>	अर्जुनस्य समादेशं यथोक्तं सर्वमब्रवीत् ।<br>वासुदेवस्य भीमस्य धर्मराजस्य पौरुषम् ।।	</p></td><td>	5-163-52a<br>5-163-52b	<p class="mw-empty-elt"></p></td></tr>

<tr><td><p>	नकुलस्य विराटस्य द्रुपदस्य च भारत ।<br>सहदेवस्य च वचो धृष्टद्युम्नशिखण्डिनोः।<br>केशवार्जुनयोर्वाक्यं यथोक्तं सर्वमब्रवीत् ।।	</p></td><td>	5-163-53a<br>5-163-53b<br>5-163-53c	<p class="mw-empty-elt"></p></td></tr>
<tr><td><p>	कैतव्यस्य तु तद्वाक्यं निशम्य भरतर्षभः ।<br>दुःशासनं च कर्णं च शकुनिं चापि भारत ।।	</p></td><td>	5-163-54a<br>5-163-54b	<p class="mw-empty-elt"></p></td></tr>
<tr><td><p>	आज्ञपयत राज्ञश्च बलं मित्रबलं तथा।<br>यथा प्रागुदयात्सर्वे युक्तास्तिष्ठन्त्यनीकिनः ।।	</p></td><td>	5-163-55a<br>5-163-55b	<p class="mw-empty-elt"></p></td></tr>
<tr><td><p>	ततः कर्णसमादिष्टा दूताः सन्त्वरिता रथैः ।<br>उष्ट्रवामीभिरप्यन्ये सदश्वैश्च महाजवैः ।।	</p></td><td>	5-163-56a<br>5-163-56b	<p class="mw-empty-elt"></p></td></tr>
<tr><td><p>	तूर्णं परिययुः सेनां कृत्स्नां कर्णस्य शासनात्।<br>आज्ञापयन्तो राज्ञश्च योगः प्रागुदयादिति ।।	</p></td><td>	5-163-57a<br>5-163-57b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि उलूकदूतागमनपर्वणि <br>त्रिष्टष्ट्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>