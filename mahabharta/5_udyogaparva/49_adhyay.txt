				
<tbody><tr><td><p>	<b>वैशंपायन उवाच।</b>	</p></td><td>	5-49-1x	<p class="mw-empty-elt"></p></td></tr>
<tr><td><p>	समवेतेषु सर्वेषु तेषु राजसु भारत।<br>दुर्योधनमिदं वाक्यं भीष्मः शान्तनवोऽब्रवीत् ।।	</p></td><td>	5-49-1a<br>5-49-1b	<p class="mw-empty-elt"></p></td></tr>
<tr><td><p>	बृहस्पतिश्चोशना च ब्रह्माणं पर्युपस्थितौ।<br>मरुतश्च सहेन्द्रेण वसवश्चाग्रिना सह ।।	</p></td><td>	5-49-2a<br>5-49-2b	<p class="mw-empty-elt"></p></td></tr>
<tr><td><p>	आदित्याश्चैव साध्याश्च ये च सप्तर्पयो दिवि।<br>विश्वावसुश्च गन्धर्वः शुभाश्चाप्सरसां गणाः ।।	</p></td><td>	5-49-3a<br>5-49-3b	<p class="mw-empty-elt"></p></td></tr>
<tr><td><p>	नमस्कृत्योपजग्मुस्ते लोकवृद्धं पितामहम् ।<br>परिवार्य च विश्वेशं पर्यासत दिवौकसः ।।	</p></td><td>	5-49-4a<br>5-49-4b	<p class="mw-empty-elt"></p></td></tr>
<tr><td><p>	तेषां मनश्च तेजश्चाप्याददानाविवौजसा ।<br>पूर्वदेवौ व्यतिक्रान्तौ नरनारायणावृषी ।।	</p></td><td>	5-49-5a<br>5-49-5b	<p class="mw-empty-elt"></p></td></tr>
<tr><td><p>	बृहस्पतिस्तु पप्रच्छ ब्रह्माणं काविमाविति।<br>भवन्तं नोपतिष्ठेते तौ नः शंस पितामह ।।	</p></td><td>	5-49-6a<br>5-49-6b	<p class="mw-empty-elt"></p></td></tr>
<tr><td><p>	<b>ब्रह्मोवाच।</b>	</p></td><td>	5-49-7x	<p class="mw-empty-elt"></p></td></tr>
<tr><td><p>	यावेतौ पृथिवीं द्यां च भासयन्तौ तपस्विनौ।<br>ज्वलन्तौ रोचमानौ च व्याप्यातीतौ महाबलौ ।।	</p></td><td>	5-49-7a<br>5-49-7b	<p class="mw-empty-elt"></p></td></tr>
<tr><td><p>	नरनारायणावेतौ लोकाल्लोकं समास्थितौ ।<br>ऊर्जितौ स्वेन तपसा महासत्वपराक्रमौ ।।	</p></td><td>	5-49-8a<br>5-49-8b	<p class="mw-empty-elt"></p></td></tr>

<tr><td><p>	एतौ हि कर्मणा लोकं नन्दयामासतुर्ध्रुवम् ।<br>द्विधाभूतौ महाप्राज्ञौ विद्धि ब्रह्मन्परन्तपौ ।<br>असुराणां विनाशाय देवगन्धर्वपूजितौ ।।	</p></td><td>	5-49-9a<br>5-49-9b<br>5-49-9c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-49-10x	<p class="mw-empty-elt"></p></td></tr>
<tr><td><p>	जगाम शक्रस्तच्छ्रत्वा यत्र तौ तेपतुस्तपः ।<br>सार्धं देवगणैः सर्वैर्बृहस्पतिपुरोगमैः ।।	</p></td><td>	5-49-10a<br>5-49-10b	<p class="mw-empty-elt"></p></td></tr>
<tr><td><p>	तदा देवासुरे युद्धे भये जाते दिवौकसाम्।<br>अयाचत महात्मानौ नरनारायणौ वरम् ।।	</p></td><td>	5-49-11a<br>5-49-11b	<p class="mw-empty-elt"></p></td></tr>
<tr><td><p>	तावब्रूतां वृणीष्वेति तदा भरतसत्तम।<br>अथैतावब्रवीच्छकः साह्यं नः क्रियतामिति ।।	</p></td><td>	5-49-12a<br>5-49-12b	<p class="mw-empty-elt"></p></td></tr>
<tr><td><p>	ततस्तौ शक्रमब्रूतां करिष्यावो यदिच्छसि।<br>ताभ्यां च सहितः शक्रो विजिग्ये दैत्यदानवान् ।।	</p></td><td>	5-49-13a<br>5-49-13b	<p class="mw-empty-elt"></p></td></tr>
<tr><td><p>	नर इन्द्रस्य संग्रामे हत्वा शत्रून्परन्तपः ।<br>पौलोमान्कालखञ्जांश्च सहस्राणि शतानि च ।।	</p></td><td>	5-49-14a<br>5-49-14b	<p class="mw-empty-elt"></p></td></tr>
<tr><td><p>	एष भ्रान्ते रथे तिष्ठन्भल्लेनापाहरच्छिरः।<br>जम्भस्य ग्रसमानस्य तदा ह्यर्जुन आहवे ।।	</p></td><td>	5-49-15a<br>5-49-15b	<p class="mw-empty-elt"></p></td></tr>
<tr><td><p>	एष पारे समुद्रस्य हिरण्यपुरमारुजत्।<br>हत्वा षष्टिं सहस्राणि निवातकवचान्रणे ।।	</p></td><td>	5-49-16a<br>5-49-16b	<p class="mw-empty-elt"></p></td></tr>
<tr><td><p>	एष देवान्सहेन्द्रेण जित्वा परपुरञ्जयः।<br>अतर्पयन्महाबाहुरर्जुनो जातवेदसम् ।।	</p></td><td>	5-49-17a<br>5-49-17b	<p class="mw-empty-elt"></p></td></tr>
<tr><td><p>	नारायणस्तथैवात्र भूयसोऽन्याञ्जघान ह।<br>एवमेतौ महावीर्यौ तौ पश्यत समागतौ ।।	</p></td><td>	5-49-18a<br>5-49-18b	<p class="mw-empty-elt"></p></td></tr>
<tr><td><p>	वासुदेवार्जुनौ वीरौ समवेतौ महारथौ ।<br>नरनारायणौ देवौ पूर्वदेवाविति श्रुतिः ।।	</p></td><td>	5-49-19a<br>5-49-19b	<p class="mw-empty-elt"></p></td></tr>

<tr><td><p>	अजेयौ मानुषे लोके सेन्द्रैरपि सुरासुरैः ।<br>एष नारायणः कृष्णः फाल्गुनश्च नरः स्मृतः।<br>नारायणो नरश्चैव सत्त्वमेकं द्विधा कृतम् ।।	</p></td><td>	5-49-20a<br>5-49-20b<br>5-49-20c	<p class="mw-empty-elt"></p></td></tr>
<tr><td><p>	एतौ हि कर्मणा लोकानश्रुवातेऽक्षयान्ध्रुवान्।<br>तत्रतत्रैव जायेते युद्धकाले पुनःपुनः।।	</p></td><td>	5-49-21a<br>5-49-21b	<p class="mw-empty-elt"></p></td></tr>
<tr><td><p>	तस्मात्कर्मैव कर्तव्यमिति होवाच नारदः ।<br>एतद्धि सर्वमाचष्ट वृष्णिचक्रस्य वेदवित् ।।	</p></td><td>	5-49-22a<br>5-49-22b	<p class="mw-empty-elt"></p></td></tr>
<tr><td><p>	शङ्खचक्रगदाहस्तं यदा द्रक्ष्यसि केशवम्।<br>पर्याददानं चास्त्राणि भीमधन्वानमर्जुनम् ।।	</p></td><td>	5-49-23a<br>5-49-23b	<p class="mw-empty-elt"></p></td></tr>
<tr><td><p>	सनातनौ महात्मानौ कृष्णावेकरथे स्थितौ।<br>दुर्योधन तदा तात स्मर्तासि वचनं मम ।।	</p></td><td>	5-49-24a<br>5-49-24b	<p class="mw-empty-elt"></p></td></tr>
<tr><td><p>	नोचेदयमभावः स्यात्कुरूणां प्रत्युपस्थितः।<br>अर्थाच्च तात धर्माच्च तव बुद्धिरुपप्लुता ।।	</p></td><td>	5-49-25a<br>5-49-25b	<p class="mw-empty-elt"></p></td></tr>
<tr><td><p>	न चेद्ग्रहीष्यसे वाक्यं श्रोतामि सुबहून्हतान्।<br>तवैव हि मतं सर्वे कुरवः पर्युपासते ।।	</p></td><td>	5-49-26a<br>5-49-26b	<p class="mw-empty-elt"></p></td></tr>
<tr><td><p>	त्रयाणामेव च मतं तत्त्वमेकोऽनुमन्यसे।<br>रामेण चैव शप्तस्य कर्णस्य भरतर्षभ ।।	</p></td><td>	5-49-27a<br>5-49-27b	<p class="mw-empty-elt"></p></td></tr>
<tr><td><p>	दुर्जातेः सूतपुत्रस्य शकुनेः सौबलस्य च।<br>तथा क्षुद्रस्य पापस्य भ्रातुर्दुःशासनस्य च ।।	</p></td><td>	5-49-28a<br>5-49-28b	<p class="mw-empty-elt"></p></td></tr>
<tr><td><p>	<b>कर्ण उवाच।</b>	</p></td><td>	5-49-29x	<p class="mw-empty-elt"></p></td></tr>
<tr><td><p>	नैवमायुष्मता वाच्यं यन्मामात्थ पितामह ।<br>क्षत्रधर्मे स्थितो ह्यस्मि स्वधर्मादनपेयिवान् ।।	</p></td><td>	5-49-29a<br>5-49-29b	<p class="mw-empty-elt"></p></td></tr>
<tr><td><p>	किञ्चान्यन्मयि दुर्वृत्तं येन मां परिगर्हसे।<br>न हि मे वृजिनं किञ्चिद्धार्तराष्ट्रा विदुः क्वचित् ।।	</p></td><td>	5-49-30a<br>5-49-30b	<p class="mw-empty-elt"></p></td></tr>
<tr><td><p>	नाचरं वृजिनं किञ्चिद्धार्तराष्ट्रस्य नित्यशः ।<br>अहं हि पाण्डवान्सर्वान्हनिष्यामि रणे स्थितान् ।।	</p></td><td>	5-49-31a<br>5-49-31b	<p class="mw-empty-elt"></p></td></tr>

<tr><td><p>	प्राग्विरुद्धैः शमं सद्भिः कथं वा क्रियते पुनः।<br>राज्ञो हि धृतराष्ट्रस्य सर्वं कार्यं प्रियं मया।<br>तथा दुर्योधनस्यापि स हि राज्ये समाहितः ।।	</p></td><td>	5-49-32a<br>5-49-32b<br>5-49-32c	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-49-33x	<p class="mw-empty-elt"></p></td></tr>
<tr><td><p>	कर्णस्य तु वचः श्रुत्वा भीष्मः शान्तनवः पुनः।<br>धृतराष्ट्रं महाराजमाभाष्येदं वचोऽब्रवीत् ।।	</p></td><td>	5-49-33a<br>5-49-33b	<p class="mw-empty-elt"></p></td></tr>
<tr><td><p>	यदयं कत्थते नित्यं हन्ताहं पाण्डवानिति।<br>नायं कलापि संपूर्णा पाण्डवानां महात्मनाम् ।।	</p></td><td>	5-49-34a<br>5-49-34b	<p class="mw-empty-elt"></p></td></tr>
<tr><td><p>	अनयो योयमागन्ता पुत्राणां ते दुरात्मनाम् ।<br>तदस्य कर्म जानीहि सूतपुत्रस्य दुर्मतेः ।।	</p></td><td>	5-49-35a<br>5-49-35b	<p class="mw-empty-elt"></p></td></tr>
<tr><td><p>	एतमाश्रित्य पुत्रस्ते मन्दबुद्धिः सुयोधनः ।<br>अवामन्यत तान्वीरान्देवपुत्रानरिन्दमान् ।।	</p></td><td>	5-49-36a<br>5-49-36b	<p class="mw-empty-elt"></p></td></tr>
<tr><td><p>	किञ्चाप्येतेन तत्कर्म कृतपूर्वं सुदुष्करम्।<br>तैर्यथा पाण्डवैः सर्वैरेकैकेन कृतं पुरा।।	</p></td><td>	5-49-37a<br>5-49-37b	<p class="mw-empty-elt"></p></td></tr>
<tr><td><p>	दृष्ट्वा विराटनगरे भ्रातरं निहतं प्रियम्।<br>धनञ्जयेन विक्रम्य किमनेन तदा कृतम् ।।	</p></td><td>	5-49-38a<br>5-49-38b	<p class="mw-empty-elt"></p></td></tr>
<tr><td><p>	` सर्वे ह्यस्त्रिविदः शूराः सर्वे प्राप्ता महद्यशः।<br>अपि सर्वामरैश्वर्यं त्यजेयुर्न पुनर्जयम् ।।'	</p></td><td>	5-49-39a<br>5-49-39b	<p class="mw-empty-elt"></p></td></tr>
<tr><td><p>	सहितान्हि कुरून्सर्वानभियातो धनञ्जयः।<br>प्रमथ्य चाच्छिनद्वासः किमयं प्रोषितस्तदा ।।	</p></td><td>	5-49-40a<br>5-49-40b	<p class="mw-empty-elt"></p></td></tr>
<tr><td><p>	गन्धर्वैर्घोषयात्रायां ह्रियते यत्सुतस्तव।<br>क्व तदा सूतपुत्रोऽभूद्य इदानीं वृषायते ।।	</p></td><td>	5-49-41a<br>5-49-41b	<p class="mw-empty-elt"></p></td></tr>
<tr><td><p>	ननु तत्रापि भीमेन पार्थेन च महात्मना।<br>यमाभ्यामेव संगम्य गन्धर्वास्ते पराजिताः ।।	</p></td><td>	5-49-42a<br>5-49-42b	<p class="mw-empty-elt"></p></td></tr>
<tr><td><p>	एतान्यस्य मृषोक्तानि बहूनि भरतर्षभ ।<br>विकत्थनस्य भद्रं ते सदा धर्मार्थलोपिनः ।।	</p></td><td>	5-49-43a<br>5-49-43b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-49-44x	<p class="mw-empty-elt"></p></td></tr>
<tr><td><p>	भीष्मस्य तु वचः श्रुत्वा भारद्वाजो महामताः।<br>धृतराष्ट्रमुवाचेदं राजमध्येऽभिपूजयन्।।	</p></td><td>	5-49-44a<br>5-49-44b	<p class="mw-empty-elt"></p></td></tr>
<tr><td><p>	यदाह भरतश्रेष्ठो भीष्मस्तत्क्रियतां नृप ।<br>न काममवलिप्तानां वचनं कर्तुमर्हसि ।।	</p></td><td>	5-49-45a<br>5-49-45b	<p class="mw-empty-elt"></p></td></tr>
<tr><td><p>	पुरा युद्धात्साधु मन्ये पाण्डवैः सह सङ्गतम्।<br>यद्वाक्यमर्जुनेनोक्तं सञ्जयेन निवेदितम् ।।	</p></td><td>	5-49-46a<br>5-49-46b	<p class="mw-empty-elt"></p></td></tr>
<tr><td><p>	सर्वं तदभिजानामि करिष्यति च पाण्डवः।<br>न ह्यस्य त्रिषु लोकेषु सदृशोऽस्ति धनुर्धरः ।।	</p></td><td>	5-49-47a<br>5-49-47b	<p class="mw-empty-elt"></p></td></tr>
<tr><td><p>	<b>वैशंपायन उवाच।</b>	</p></td><td>	5-49-48x	<p class="mw-empty-elt"></p></td></tr>
<tr><td><p>	अनादृत्य तु तद्वाक्यमर्थवद्द्रोणभीष्मयोः।<br>ततः स सञ्जयं राजा पर्यपृच्छत पाण्डवान्।।	</p></td><td>	5-49-48a<br>5-49-48b	<p class="mw-empty-elt"></p></td></tr>
<tr><td><p>	तदैव कुरवः सर्वे निराशा जीवितेऽभवन् ।<br>भीष्मद्रोणौ यदा राजा न सम्यगनुभाषते ।।	</p></td><td>	5-49-49a<br>5-49-49b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>यानसन्धिपर्वणि एकोनपञ्चाशोऽध्यायः ।।	</p></td><td>		<p class="mw-empty-elt"></p></td></tr></tbody>