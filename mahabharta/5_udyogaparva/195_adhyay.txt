				
<tbody><tr><td><p>	<b>वैशंपायन उवाच।</b>	</p></td><td>	5-195-1x	<p class="mw-empty-elt"></p></td></tr>
<tr><td><p>	ततः प्रभाते विमले धार्तराष्ट्रेण चोदिताः।<br>दुर्योधनेन राजानः प्रययुः पाण्डवान्प्रति ।।	</p></td><td>	5-195-1a<br>5-195-1b	<p class="mw-empty-elt"></p></td></tr>
<tr><td><p>	आप्लाव्य शुचयः सर्वे स्रग्विणः शुक्लवाससः।<br>गृहीतशस्त्रा ध्वजिनः स्वस्ति वाच्य हुताग्नयः ।	</p></td><td>	5-195-2a<br>5-195-2b	<p class="mw-empty-elt"></p></td></tr>
<tr><td><p>	सर्वे ब्रह्मविदः शूराः सर्वे सुचरितव्रताः ।<br>सर्वे कामकृतश्चैव सर्वे चाहवलक्षणाः ।।	</p></td><td>	5-195-3a<br>5-195-3b	<p class="mw-empty-elt"></p></td></tr>
<tr><td><p>	आहवेषु पराँल्लोकाञ्जिगीषन्तो महाबलाः ।<br>एकाग्रमनसः सर्वे श्रद्दधानाः परस्परम् ।।	</p></td><td>	5-195-4a<br>5-195-4b	<p class="mw-empty-elt"></p></td></tr>
<tr><td><p>	विन्दानुविन्दावावन्त्यौ केकया बाह्लिकैः सह ।<br>प्रययुः सर्व एवैते भारद्वाजपुरोगमाः ।।	</p></td><td>	5-195-5a<br>5-195-5b	<p class="mw-empty-elt"></p></td></tr>
<tr><td><p>	अश्वत्थामा शान्तनवः सैन्धवोऽथ जयद्रथः।<br>दाक्षिणात्याः प्रतीच्याश्च पार्वतीयाश्च ने नृपाः ।।	</p></td><td>	5-195-6a<br>5-195-6b	<p class="mw-empty-elt"></p></td></tr>
<tr><td><p>	गान्धारराजः शकुनिः प्राच्योदीच्याश्च सर्वशः ।<br>शकाः किराता यवनाः शिबयोऽथ वसातयः ।।	</p></td><td>	5-195-7a<br>5-195-7b	<p class="mw-empty-elt"></p></td></tr>
<tr><td><p>	स्वैः स्वैरनीकैः सहिताः परिवार्य महारथम् ।<br>एते महारथाः सर्वे द्वितीये निर्ययुर्बले ।।	</p></td><td>	5-195-8a<br>5-195-8b	<p class="mw-empty-elt"></p></td></tr>
<tr><td><p>	कृतवार्मा सहानीकस्त्रिगर्तश्च महारथः ।<br>दुर्योधनश्च नृपतिर्भ्रातृभिः परिवारितः ।।	</p></td><td>	5-195-9a<br>5-195-9b	<p class="mw-empty-elt"></p></td></tr>
<tr><td><p>	शलो भूरिश्रवाः शल्यः कौसल्योऽथ बृहद्रथः ।<br>एते पश्चादनुगता धार्तराष्ट्रपुरोगमाः ।।	</p></td><td>	5-195-10a<br>5-195-10b	<p class="mw-empty-elt"></p></td></tr>
<tr><td><p>	ते समेत्य यथान्यायं धार्तराष्ट्रा महाबलाः।<br>कुरुक्षेत्रस्य पश्चार्धे व्यवातिष्ठन्त दंशिताः।।	</p></td><td>	5-195-11a<br>5-195-11b	<p class="mw-empty-elt"></p></td></tr>
<tr><td><p>	दुर्योधनस्तु शिबिरं कारयामास भारत ।<br>यथैव हास्तिनपुरं द्वितीयं समलंकृतम् ।।	</p></td><td>	5-195-12a<br>5-195-12b	<p class="mw-empty-elt"></p></td></tr>
<tr><td><p>	न विशेषं विजानन्ति पुरस्य शिबिरस्य वा ।<br>कुशला अपि राजेन्द्र नरा नगरवासिनः ।।	</p></td><td>	5-195-13a<br>5-195-13b	<p class="mw-empty-elt"></p></td></tr>
<tr><td><p>	तादृशान्येव दुर्गाणि राज्ञामपि महीपतिः ।<br>कारयामास कौरव्यः शतशोऽथ सहस्रशः ।।	</p></td><td>	5-195-14a<br>5-195-14b	<p class="mw-empty-elt"></p></td></tr>
<tr><td><p>	पञ्चयोजनमुत्सृज्य माण्डलं तद्रणाजिरम् ।<br>सेनानिवेशास्ते राजन्नाविशञ्छतसङ्घशः ।।	</p></td><td>	5-195-15a<br>5-195-15b	<p class="mw-empty-elt"></p></td></tr>
<tr><td><p>	तत्र ते पृथिवीपाला यथोत्साहं यथाबलम् ।<br>विविशुः शिबिराण्यत्र द्रव्यवन्ति सहस्रशः ।।	</p></td><td>	5-195-16a<br>5-195-16b	<p class="mw-empty-elt"></p></td></tr>
<tr><td><p>	तेषां दुर्योधनो राजा ससैन्यानां महात्मनाम् ।<br>व्यादिदेश स बाह्यानां भक्ष्यभोज्यमनुत्तमम् ।।	</p></td><td>	5-195-17a<br>5-195-17b	<p class="mw-empty-elt"></p></td></tr>
<tr><td><p>	सनागाश्वमनुण्याणां ये च शिल्पोपजीविनः ।<br>ये चान्येऽनुगतास्तत्र सूतमागधबन्दिनः ।।	</p></td><td>	5-195-18a<br>5-195-18b	<p class="mw-empty-elt"></p></td></tr>
<tr><td><p>	वणिजो गणिकाश्चारा ये चैव प्रेक्षका जनाः ।<br>सर्वांस्तन्कौरवो राजा विधिवत्प्रत्यवैक्षत ।।	</p></td><td>	5-195-19a<br>5-195-19b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि अम्बोपाख्यानपर्वमि <br>पञ्चनवत्यधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>