				
<tbody><tr><td><p>	<b>वैशंपायन उवाच।</b>	</p></td><td>	5-97-1x	<p class="mw-empty-elt"></p></td></tr>
<tr><td><p>	जामदग्न्यवचः श्रुत्वा कण्वेऽपि भगवानृषिः ।<br>दुर्योधनमिदं वाक्यमब्रवीत्कुरुसंसदि ।।	</p></td><td>	5-97-1a<br>5-97-1b	<p class="mw-empty-elt"></p></td></tr>
<tr><td><p>	<b>कण्व उवाच।</b>	</p></td><td>	5-97-2x	<p class="mw-empty-elt"></p></td></tr>
<tr><td><p>	अक्षयश्चाव्ययश्चैव ब्रह्मा लोकपितामहः।<br>तथैव भगवन्तौ तौ नरनारायणावृषी ।।	</p></td><td>	5-97-2a<br>5-97-2b	<p class="mw-empty-elt"></p></td></tr>
<tr><td><p>	आदित्यानां हि सर्वेषां विष्णुरेकः सनातनः।<br>अजथ्यश्चाव्ययश्चैव शाश्वतः प्रभुरीश्वरः ।।	</p></td><td>	5-97-3a<br>5-97-3b	<p class="mw-empty-elt"></p></td></tr>
<tr><td><p>	निमित्तमरणाश्चान्ये चन्द्रसूर्यौ मही जलम् ।<br>वायुरग्निस्तथाऽऽकाशं ग्रहास्तारागणास्तथा ।।	</p></td><td>	5-97-4a<br>5-97-4b	<p class="mw-empty-elt"></p></td></tr>
<tr><td><p>	ते च क्षयान्ते जगतो हित्वा लोकत्रयं सदा।<br>क्षयं गच्छन्ति वै सर्वे सृज्यन्ते च पुनः पुनः ।।	</p></td><td>	5-97-5a<br>5-97-5b	<p class="mw-empty-elt"></p></td></tr>
<tr><td><p>	मुहूर्तमरणास्त्वन्ये मानुषा मूगपक्षिणः।<br>तैर्यग्योन्याश्च ये चान्ये जीवलोकचरास्तथा ।।	</p></td><td>	5-97-6a<br>5-97-6b	<p class="mw-empty-elt"></p></td></tr>
<tr><td><p>	भूयिष्ठेन तु राजानः श्रियं भुक्त्वाऽऽयुषः क्षये।<br>तरुणाः प्रतिपद्यन्ते भोक्तुं सुकृतदुष्कृते ।।	</p></td><td>	5-97-7a<br>5-97-7b	<p class="mw-empty-elt"></p></td></tr>
<tr><td><p>	स भवान्धर्मपुत्रेण शमं कर्तुमिहार्हसि ।<br>पाण्डवाः कुरवश्चैव पालयन्तु वसुन्धरान् ।।	</p></td><td>	5-97-8a<br>5-97-8b	<p class="mw-empty-elt"></p></td></tr>
<tr><td><p>	बलवानहमित्येव न मन्तव्यं सुयोधन ।<br>बलवन्तो बलिभ्यो हि दृश्यन्ते पूरुषर्षभ ।।	</p></td><td>	5-97-9a<br>5-97-9b	<p class="mw-empty-elt"></p></td></tr>
<tr><td><p>	न बलं बलिनां मध्ये बलं भवति कौरव ।<br>बलवन्तो हि ते सर्वे पाण्डवा देवविक्रमाः ।	</p></td><td>	5-97-10a<br>5-97-10b	<p class="mw-empty-elt"></p></td></tr>
<tr><td><p>	अत्राप्युदाहरन्तीममितिहासं पुरातनम् ।<br>मातलेर्दातुकामस्य कन्यां मृगयतो वरम् ।।	</p></td><td>	5-97-11a<br>5-97-11b	<p class="mw-empty-elt"></p></td></tr>
<tr><td><p>	मतस्त्रिलोकराजस्य मातलिर्नाम सारथिः।<br>तस्यैकैव कुले मन्या रूपतो लोकविश्रुता ।।	</p></td><td>	5-97-12a<br>5-97-12b	<p class="mw-empty-elt"></p></td></tr>
<tr><td><p>	गुणकेशीति विख्याता नाम्ना सा देवरूपिणी ।<br>श्रिया च वपुषा चैव स्त्रियोऽन्याःसाऽतिरिच्यते ।।	</p></td><td>	5-97-13a<br>5-97-13b	<p class="mw-empty-elt"></p></td></tr>
<tr><td><p>	तस्याः प्रदानसमयं मातलिः सह भार्यया ।<br>ज्ञात्वा विममृशे राजंस्तत्परः परिचिन्तयन् ।।	</p></td><td>	5-97-14a<br>5-97-14b	<p class="mw-empty-elt"></p></td></tr>
<tr><td><p>	धिक्खल्वलघुशीलानामुच्छ्रितानां यशस्विनाम्।<br>नराणां मृदुसत्वानां कुले कन्याप्ररोहणम् ।।	</p></td><td>	5-97-15a<br>5-97-15b	<p class="mw-empty-elt"></p></td></tr>
<tr><td><p>	मातुः कुलं पितृकुलं यत्र चैव प्रदीयते।<br>कुलत्रयं संशयितं कुरुते कन्यका सताम् ।।	</p></td><td>	5-97-16a<br>5-97-16b	<p class="mw-empty-elt"></p></td></tr>
<tr><td><p>	देवमानुषलोकौ द्वौ मानुषेणैव चक्षुषा।<br>अपगाह्यैव विचितौ न च मे रोचते वरः ।।	</p></td><td>	5-97-17a<br>5-97-17b	<p class="mw-empty-elt"></p></td></tr>
<tr><td><p>	<b>कण्व उवाच।</b>	</p></td><td>	5-97-18x	<p class="mw-empty-elt"></p></td></tr>
<tr><td><p>	न देवान्नैव दितिजान्न गन्धर्वान्न मानुषान्।<br>अरोचयद्वरकृते तथैव बहुलानृषीन् ।।	</p></td><td>	5-97-18a<br>5-97-18b	<p class="mw-empty-elt"></p></td></tr>
<tr><td><p>	भार्यया तु स संमन्त्र्य सह रात्रौ सुधर्मया ।<br>मातलिर्नागलोकाय चकार गमने मतिम् ।।	</p></td><td>	5-97-19a<br>5-97-19b	<p class="mw-empty-elt"></p></td></tr>
<tr><td><p>	न मे देवमनुष्येषु गुणकेश्याः समो वरः।<br>रूपतो दृश्यते कश्चिन्नागेषु भविता ध्रुवम् ।।	</p></td><td>	5-97-20a<br>5-97-20b	<p class="mw-empty-elt"></p></td></tr>
<tr><td><p>	इत्यामन्त्र्य सुधर्मां स कृत्वा चाभिप्रदक्षिणम्।<br>कन्यां शिरस्युपाघ्राय प्रविवेश महीतलम् ।।	</p></td><td>	5-97-21a<br>5-97-21b	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि<br> भगवद्यानपर्वणि सप्तनवतितमोऽध्यायः ।।	</p></td><td>		<p class="mw-empty-elt"></p></td></tr>
</tbody>