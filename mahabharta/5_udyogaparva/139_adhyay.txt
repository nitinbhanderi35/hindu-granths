				
<tbody><tr><td><p>	<b>वैशंपायन उवाच।</b>	</p></td><td>	5-139-1x	<p class="mw-empty-elt"></p></td></tr>
<tr><td><p>	एवमुक्तस्तु विमनास्तिर्यग्दृष्टिरधोमुखः।<br>संहत्य च भ्रुवोर्मध्यं न किञ्चिद्व्याजहार ह ।।	</p></td><td>	5-139-1a<br>5-139-1b	<p class="mw-empty-elt"></p></td></tr>
<tr><td><p>	तं वै विमनसं दृष्ट्वा संप्रेक्ष्यान्योन्यमन्तिकात् ।<br>पुनरेवोत्तरं वाक्यमुक्तवन्तौ नरर्षभौ ।।	</p></td><td>	5-139-2a<br>5-139-2b	<p class="mw-empty-elt"></p></td></tr>
<tr><td><p>	<b>भीष्म उवाच।</b>	</p></td><td>	5-139-3x	<p class="mw-empty-elt"></p></td></tr>
<tr><td><p>	शुश्रूषमनसूयं च ब्रह्मण्यं सत्यवादिनम् ।<br>प्रतियोत्स्यामहे पार्थमतो दुःखतरं नु किम् ।।	</p></td><td>	5-139-3a<br>5-139-3b	<p class="mw-empty-elt"></p></td></tr>
<tr><td><p>	<b>द्रोण उवाच।</b>	</p></td><td>	5-139-4x	<p class="mw-empty-elt"></p></td></tr>
<tr><td><p>	अश्वत्थाम्नि यथा पुत्रे भूयो मम धनञ्जये।<br>बहुमानः परो राजन्सन्नतिश्च कपिध्वजे ।।	</p></td><td>	5-139-4a<br>5-139-4b	<p class="mw-empty-elt"></p></td></tr>
<tr><td><p>	तं चेत्पुत्रात्प्रियतमं प्रतियोत्स्ये धनञ्जयम् ।<br>क्षात्रं धर्ममनुष्ठाय धिगस्तु क्षत्रिजीविकाम् ।।	</p></td><td>	5-139-5a<br>5-139-5b	<p class="mw-empty-elt"></p></td></tr>
<tr><td><p>	यस्य लोके समो नास्ति कश्चिदन्यो धनुर्धरः ।<br>मत्प्रसादात्स बीभत्सुः श्रेयानन्यैर्धनुर्धरैः ।।	</p></td><td>	5-139-6a<br>5-139-6b	<p class="mw-empty-elt"></p></td></tr>
<tr><td><p>	मित्रध्रुग्दुष्टभावश्च नास्तिकोऽथानृजुः शठः।<br>न सत्सु लभते पूजां यज्ञे मूर्ख इवागतः ।।	</p></td><td>	5-139-7a<br>5-139-7b	<p class="mw-empty-elt"></p></td></tr>
<tr><td><p>	वार्यमाणोऽपि पापेभ्यः पापात्मा पापमिच्छति।<br>चोद्यमानोऽपि पापेन शुभात्मा शुभमिच्छति ।।	</p></td><td>	5-139-8a<br>5-139-8b	<p class="mw-empty-elt"></p></td></tr>
<tr><td><p>	मिथ्योपचरिता ह्येते वर्तमान ह्यनुप्रिये ।<br>अहितत्वाय कल्पन्ते दोषा भरतसत्तम ।।	</p></td><td>	5-139-9a<br>5-139-9b	<p class="mw-empty-elt"></p></td></tr>
<tr><td><p>	त्वमुक्तः कुरुवृद्धेन मया च विदुरेण च ।<br>वासुदेवेन च तथा श्रेयो नैवाभिमन्यसे ।।	</p></td><td>	5-139-10a<br>5-139-10b	<p class="mw-empty-elt"></p></td></tr>
<tr><td><p>	अस्ति मे बलमित्येव सहसा त्वं तितीर्षसि।<br>सग्राहनक्रमकरं गङ्गावेगमिवोष्णगे ।।	</p></td><td>	5-139-11a<br>5-139-11b	<p class="mw-empty-elt"></p></td></tr>
<tr><td><p>	वाससैव यथा हि त्वं प्रावृण्वानोऽभिमन्यसे।<br>स्रजं त्यक्तामिव प्राप्य लोभाद्यौधिष्ठिरीं श्रियम् ।।	</p></td><td>	5-139-12a<br>5-139-12b	<p class="mw-empty-elt"></p></td></tr>
<tr><td><p>	द्रौपदीसहितं पार्थं सायुधैर्भ्रातृभिर्वृतम्।<br>वनस्थमपि राज्यस्थः पाण्डवं को विजेष्यति ।।	</p></td><td>	5-139-13a<br>5-139-13b	<p class="mw-empty-elt"></p></td></tr>
<tr><td><p>	निदेशे यस्य राजानः सर्वे तिष्ठन्ति किङ्कराः ।<br>तमैलविलमासाद्य धर्मराजो व्यराजत ।।	</p></td><td>	5-139-14a<br>5-139-14b	<p class="mw-empty-elt"></p></td></tr>
<tr><td><p>	कुबेरसदनं प्राप्य ततो रत्नान्यवाप्य च ।<br>स्फीतमाक्रम्य ते राष्ट्रं राज्यमिच्छन्ति पाण्डवाः ।।	</p></td><td>	5-139-15a<br>5-139-15b	<p class="mw-empty-elt"></p></td></tr>
<tr><td><p>	दत्तं हुतमधीतं च ब्राह्मणास्तर्पिता धनैः ।<br>आवयोर्गतमायुश्च कृतकृत्यौ च विद्धि नौ ।।	</p></td><td>	5-139-16a<br>5-139-16b	<p class="mw-empty-elt"></p></td></tr>
<tr><td><p>	त्वं तु हित्वा सुखं राज्यं मित्राणि च धनानि च ।<br>विग्रहं पाण्डवैः कृत्वा महद्व्यसनमाप्स्यसि ।।	</p></td><td>	5-139-17a<br>5-139-17b	<p class="mw-empty-elt"></p></td></tr>
<tr><td><p>	द्रौपदी यस्य चाशास्ते विजयं सत्यवादिनी ।<br>तपोघोरव्रता देवी कथं जेष्यसि पाण्डवम् ।।	</p></td><td>	5-139-18a<br>5-139-18b	<p class="mw-empty-elt"></p></td></tr>
<tr><td><p>	मन्त्री जनार्दनो यस्य भ्राता यस्य धनञ्जयः।<br>सर्वशस्त्रभृतां श्रेष्ठः कथं जेष्यसि पाण्डवम् ।।	</p></td><td>	5-139-19a<br>5-139-19b	<p class="mw-empty-elt"></p></td></tr>
<tr><td><p>	सहाया ब्राह्मणा यस्य धृतिमन्तो जितेन्द्रियाः।<br>तमुग्रतपसं वीरं कथं जेष्यसि पाण्डवम् ।।	</p></td><td>	5-139-20a<br>5-139-20b	<p class="mw-empty-elt"></p></td></tr>
<tr><td><p>	पुनरुक्तं च वक्ष्यामि यत्कार्यं भूतिमिच्छता।<br>सुहृदा मञ्जमानेषु सुहृत्सु व्यसनार्णवे ।।	</p></td><td>	5-139-21a<br>5-139-21b	<p class="mw-empty-elt"></p></td></tr>
<tr><td><p>	अलं युद्धेन तैर्वीरैः शाम्य त्वं कुरुवृद्धये ।<br>मा गमः सतुतामात्यःसमित्रश्च यमक्षयम् ।।	</p></td><td>	5-139-22a<br>5-139-22b	<p class="mw-empty-elt"></p></td></tr>
<tr><td><p>	।। इति श्रीमन्महाभारते <br>उद्योगपर्वणि भगवद्यानपर्वणि <br>एकोनचत्वारिंशदधिकशततमोऽध्यायः ।।	</p></td><td>		<p class="mw-empty-elt"></p></td></tr>
</tbody>