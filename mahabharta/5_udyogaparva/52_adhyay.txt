				
<tbody><tr><td><p>	<b>धृतराष्ट्र उवाच।</b>	</p></td><td>	5-52-1x	<p class="mw-empty-elt"></p></td></tr>
<tr><td><p>	यस्य वै नानृता वाचः कदाचिदनुशुश्रुम ।<br>त्रैलोक्यमपि तस्य स्याद्योद्धा यस्य धनञ्जयः ।।	</p></td><td>	5-52-1a<br>5-52-1b	<p class="mw-empty-elt"></p></td></tr>
<tr><td><p>	तस्यैव च न पश्यामि युधि गाण्डीवधन्वनः।<br>अनिशं चिन्तयानोऽपि यः प्रतीयाद्रथेन तम् ।।	</p></td><td>	5-52-2a<br>5-52-2b	<p class="mw-empty-elt"></p></td></tr>
<tr><td><p>	अस्यतः कर्णिनालीकान्मार्गणान्हृदयच्छिदः।<br>प्रत्येता न समः कश्चिद्युधि गाण्डीवधन्वनः ।।	</p></td><td>	5-52-3a<br>5-52-3b	<p class="mw-empty-elt"></p></td></tr>
<tr><td><p>	द्रोणाकर्णौ प्रतीयातां यदि वीरौ नरर्षभौ ।<br>कृतास्त्रौ बलिनां श्रेष्ठौ समरेष्वपराजितौ ।।	</p></td><td>	5-52-4a<br>5-52-4b	<p class="mw-empty-elt"></p></td></tr>
<tr><td><p>	महान्स्यात्संशयो लोके न त्वस्ति विजयो मम।<br>घृणी कर्णः प्रमादी च आचार्यः स्थविरो गुरुः ।।	</p></td><td>	5-52-5a<br>5-52-5b	<p class="mw-empty-elt"></p></td></tr>
<tr><td><p>	समर्थो बलवान्पार्थो दृढधन्वा जितक्लमः ।<br>भवेत्सुतुमुलं युद्धं सर्वशोऽप्यपराजयः ।।	</p></td><td>	5-52-6a<br>5-52-6b	<p class="mw-empty-elt"></p></td></tr>
<tr><td><p>	सर्वे ह्यस्त्रविदः शूराः सर्वे प्राप्ता महद्यशः ।<br>अपि सर्वामरैश्वर्यं त्यजेयुर्न पुनर्जयम् ।।	</p></td><td>	5-52-7a<br>5-52-7b	<p class="mw-empty-elt"></p></td></tr>
<tr><td><p>	वधे नूनं भवेच्छान्तिस्तयोर्वा फाल्गुनस्य च।<br>न तु हन्तार्जुनस्यास्ति जेता चास्य न विद्यते ।।	</p></td><td>	5-52-8a<br>5-52-8b	<p class="mw-empty-elt"></p></td></tr>

<tr><td><p>	मन्युस्तस्य कथं शाम्येन्मन्दान्प्रति य उत्थितः ।<br>अन्येऽप्यस्त्राणि जानन्ति जीयन्ते च जयन्ति च।<br>एकान्तविजयस्त्वेव श्रूयते फाल्गुनस्य ह ।।	</p></td><td>	5-52-9a<br>5-52-9b<br>5-52-9c	<p class="mw-empty-elt"></p></td></tr>
<tr><td><p>	त्रयस्त्रिंशत्समाहूय खाण्डवेऽग्निमतर्पयत्।<br>जिगाय च सुरान्सर्वान्नास्य विद्मः पराजयम् ।।	</p></td><td>	5-52-10a<br>5-52-10b	<p class="mw-empty-elt"></p></td></tr>
<tr><td><p>	यस्य यन्ता हृषीकेशः शीलवृत्तसमो युधि।<br>ध्रुवस्तस्य जयस्तात यथेन्द्रस्य जयस्तथा ।।	</p></td><td>	5-52-11a<br>5-52-11b	<p class="mw-empty-elt"></p></td></tr>
<tr><td><p>	कृष्णावेकरथे यत्तावधिज्यं गाण्डिवं धनुः।<br>युगपत्रीणि तेजांसि समेतान्यनुशुश्रुम ।।	</p></td><td>	5-52-12a<br>5-52-12b	<p class="mw-empty-elt"></p></td></tr>
<tr><td><p>	नैवास्ति नो धनुस्तदृङ्व योद्धा न च सारथिः ।<br>तच्च मन्दा न जानन्ति दुर्योधनवशानुगाः ।	</p></td><td>	5-52-13a<br>5-52-13b	<p class="mw-empty-elt"></p></td></tr>
<tr><td><p>	शेषयेदशनिर्दीप्तो विपतन्मूर्ध्नि सञ्जय।<br>न तु शेषं शरास्तात कुर्युरस्ताः किरीटिना ।।	</p></td><td>	5-52-14a<br>5-52-14b	<p class="mw-empty-elt"></p></td></tr>
<tr><td><p>	अपि चास्यन्निवाभाति निघ्नन्निव धनञ्जयः ।<br>उद्धरन्निव कायेभ्यः शिरांसि शरवृष्टिभिः ।।	</p></td><td>	5-52-15a<br>5-52-15b	<p class="mw-empty-elt"></p></td></tr>
<tr><td><p>	अपि बाणमयं तेजः प्रदीप्तमिव सर्वतः ।<br>गाण्डीवोत्थं दहेताजौ पुत्राणां मम वाहिनी ।।	</p></td><td>	5-52-16a<br>5-52-16b	<p class="mw-empty-elt"></p></td></tr>
<tr><td><p>	अपि सा रथघोषेण भयार्ता सव्यसाचिनः ।<br>वित्रस्ता बहुधा सेना भारती प्रतिभाति मे ।।	</p></td><td>	5-52-17a<br>5-52-17b	<p class="mw-empty-elt"></p></td></tr>
<tr><td><p>	यथा कक्षं महानग्निः प्रदहेत्सर्वतश्चरन्।<br>महार्चिरनिलोद्धूतस्तद्वद्धक्ष्यति मामकान् ।।	</p></td><td>	5-52-18a<br>5-52-18b	<p class="mw-empty-elt"></p></td></tr>

<tr><td><p>	यदोद्वमन्निशितान्बाणसङ्घां-<br>स्तानाततायी समरे किरीटी।<br>सृष्टोऽन्तकः सर्वहरो विधात्रा<br>यथा भवेत्तद्वदपारणीयः ।।	</p></td><td>	5-52-19a<br>5-52-19b<br>5-52-19c<br>5-52-19d	<p class="mw-empty-elt"></p></td></tr>

<tr><td><p>	यदा हयभीक्ष्णं सुबुहून्प्रकारान्<br>श्रोतास्मि तानावसथे कुरूणाम्।<br>तेषां समन्ताच्च तथा रणाग्रे<br>क्षयः किलायं भरतानुपैति ।।	</p></td><td>	5-52-20a<br>5-52-20b<br>5-52-20c<br>5-52-20d	<p class="mw-empty-elt"></p></td></tr>
<tr><td><p>	।। इति श्रीमन्महाभारते उद्योगपर्वणि <br>यानसन्धिपर्वणि द्विपञ्चाशोऽध्यायः ।।	</p></td><td>		<p class="mw-empty-elt"></p></td></tr></tbody>