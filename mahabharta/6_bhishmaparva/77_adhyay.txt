				
<tbody><tr><td>
	<b>सञ्जय उवाच।</b>	</td><td>	6-77-1x	
</td></tr>
				
<tr><td>
	आत्मदोषात्त्वया राजन्प्राप्तं व्यसनमीदृशम् ।<br>न हि दुर्योधनस्तानि पश्यते भरतर्षभ ।।	</td><td>	6-77-1a<br>6-77-1b	
</td></tr>
				
<tr><td>
	यानि त्वं पश्यसे राजन्धर्मसंकरकारणात्।<br>तव दोषात्पुरा वृत्तं द्यूतमेतद्विशांपते ।।	</td><td>	6-77-2a<br>6-77-2b	
</td></tr>
				
<tr><td>
	तव दोषेण युद्दं च प्रवृत्तं सह पाण्डवैः ।<br>त्वमेवाद्य फलं भुङ्क्ष्व कृत्वा किल्बिषमात्मना ।।	</td><td>	6-77-3a<br>6-77-3b	
</td></tr>
				
<tr><td>
	आत्मना हि कृतं कर्म आत्मनैवोपभुज्यते।<br>इह वा प्रेत्य वा राजंस्त्वया प्राप्तं यथातथम् ।।	</td><td>	6-77-4a<br>6-77-4b	
</td></tr>
				
<tr><td>
	तस्माद्राजन्स्थिरो भूत्वा प्राप्येदं व्यसनं महत्।<br>शृणु युद्धं यथा वृत्तं शंसतो मे नराधिप ।।	</td><td>	6-77-5a<br>6-77-5b	
</td></tr>
				
<tr><td>
	भीमसेनः सुनिशितैर्बाणैर्भित्त्वा महाचमूम् ।<br>आससाद ततो वीरः सर्वान्दुर्योधनानुजान् ।।	</td><td>	6-77-6a<br>6-77-6b	
</td></tr>
				
<tr><td>
	दुःशासनं दुर्विषहं दुःसहं दुर्मदं जयम्।<br>जयत्सेनं विकर्णं च चित्रसेनं सुदर्शनम् ।।	</td><td>	6-77-7a<br>6-77-7b	
</td></tr>
				
<tr><td>
	चारुचित्रं सुवर्माणं दुष्कर्णं कर्णमेव च ।<br>एतांश्चान्यांश्च सुबहून्समीपस्थान्महारथान् ।।	</td><td>	6-77-8a<br>6-77-8b	
</td></tr>
				
<tr><td>
	धार्तराष्ट्रान्सुसंक्रुद्धान्दृष्ट्वा भीमो महारथः ।<br>भीष्मेण समरे गुप्तां प्रविवेश महाचमूम् ।।	</td><td>	6-77-9a<br>6-77-9b	
</td></tr>
				
<tr><td>
	अथालोक्य प्रविष्टं तमूचुस्ते सर्व एव तु ।<br>जीवग्राहं निगृह्णीमो वयमेनं नराधिपाः ।।	</td><td>	6-77-10a<br>6-77-10b	
</td></tr>
				
<tr><td>
	स तैः परिवृतः पार्थो भ्रातृभिः कृतनिश्चयैः ।<br>प्रजासंहरणे सूर्यः क्रूरैरिव महाग्रहैः ।।	</td><td>	6-77-11a<br>6-77-11b	
</td></tr>
				
<tr><td>
	संप्राप्य मध्यं सैन्यस्य न भीः पाण्डवमाविशत्।<br>यथा देवासुरे युद्धे महेन्द्रं प्राप्य दानवान् ।	</td><td>	6-77-12a<br>6-77-12b	
</td></tr>
				
<tr><td>
	ततः शतसहस्राणि रथिनां सर्वशः प्रभो ।<br>उद्यतानि शरैस्तीव्रैस्तमेकं परिवव्रिरे ।।	</td><td>	6-77-13a<br>6-77-13b	
</td></tr>
				
<tr><td>
	स तेषां प्रवरान्योधान्हस्त्यश्वरथसादिनः ।<br>जघान समरे शूरो धार्तराष्ट्रानचिन्तयन् ।।	</td><td>	6-77-14a<br>6-77-14b	
</td></tr>
				
<tr><td>
	तेषां व्यवसितं ज्ञात्वा भीमसेनो जिघृक्षताम्।<br>समस्तानां वधे राजन्मतिं चक्रे महामनाः ।।	</td><td>	6-77-15a<br>6-77-15b	
</td></tr>
				
<tr><td>
	ततो रथं समुत्सृज्य गदामादाय पाण्डवः ।<br>उवाच सारथिं भीमं स्थीयतामिति भारत ।।	</td><td>	6-77-16a<br>6-77-16b	
</td></tr>
				
				
<tr><td>
	यावदेतान्हनिष्यामि धार्तराष्ट्रान्सहानुगान् ।<br>इत्युक्त्वा भीमसेनस्तु प्रविश्य महतीं चमूम् ।<br>जघान धार्तराष्ट्राणां तद्बलौघमहार्णवम् ।।	</td><td>	6-77-17a<br>6-77-17b<br>6-77-17c	
</td></tr>
				
<tr><td>
	गदया भिमसेनेन ताडिता वारणोत्तमाः ।<br>भिन्नकुम्भा महाकाया भिन्नपृष्ठास्तथैवच ।।	</td><td>	6-77-18a<br>6-77-18b	
</td></tr>
				
<tr><td>
	भिन्नगात्राः सहारोहैः शेरते पर्वता इव।<br>रथाश्च भग्नास्तिलशः सयोधाः शतशो रणे ।।	</td><td>	6-77-19a<br>6-77-19b	
</td></tr>
				
<tr><td>
	अश्वाश्च सादिनश्चैव पादातैः सह भारत ।<br>तत्राद्भुतमपश्याम भीमसेनस्य विक्रमम् ।।	</td><td>	6-77-20a<br>6-77-20b	
</td></tr>
				
<tr><td>
	यदेकः समरे राजन्बहुभिः समयोधयत् ।<br>अन्तकाले प्रजाः सर्वा दण्डपाणिरिवान्तकः ।।	</td><td>	6-77-21a<br>6-77-21b	
</td></tr>
				
<tr><td>
	भीमसेने प्रविष्टे तु धृष्टद्युम्नोऽपि पार्षतः ।<br>द्रोणमुत्सृज्य तरसा ययौ यत्र वृकोदरः ।।	</td><td>	6-77-22a<br>6-77-22b	
</td></tr>
				
<tr><td>
	विदार्य महतीं सेनां तावकानां नरर्षभः ।<br>आससाद रथं शून्यं भीमसेनस्य संयुगे ।।	</td><td>	6-77-23a<br>6-77-23b	
</td></tr>
				
<tr><td>
	दृष्ट्वा विशोकं समरे भीमसेनस्य सारथिम् ।<br>धृष्टद्युम्नो महाराज दुर्मना गतचेतनः ।।	</td><td>	6-77-24a<br>6-77-24b	
</td></tr>
				
<tr><td>
	अपृच्छद्बाष्पसंरुद्धो निःश्वसन्वाचमीरयन् ।<br>मम प्राणैः प्रियतमः क्व भीम इति दुःखितः ।।	</td><td>	6-77-25a<br>6-77-25b	
</td></tr>
				
<tr><td>
	विशोकस्तमुवाचेदं धृष्टद्युम्नं कृताञ्जलिः ।<br>संस्थाप्य मामिह बली पाण्डवेयः पराक्रमी ।।	</td><td>	6-77-26a<br>6-77-26b	
</td></tr>
				
<tr><td>
	प्रविष्टो धार्तराष्ट्राणामेतद्बलमहार्णवम् ।<br>मामुक्त्वा पुरुषव्याघ्रः प्रीतियुक्तमिदं वचः ।।	</td><td>	6-77-27a<br>6-77-27b	
</td></tr>
				
				
<tr><td>
	प्रतिपालय मां सूत नियम्याश्वान्मुहूर्तकम्।<br>यावदेवान्निहन्म्यद्य य इमे मद्वधोद्यताः ।<br>अभ्यधावद्गदापाणिस्तद्बलं स महाबलः ।।	</td><td>	6-77-28a<br>6-77-28b<br>6-77-28c	
</td></tr>
				
<tr><td>
	ततो दृष्ट्वा प्रधावन्तं गदाहस्तं महाबलम् ।<br>सर्वेषामेव सैन्यानां संहर्षः समजायत ।।	</td><td>	6-77-29a<br>6-77-29b	
</td></tr>
				
<tr><td>
	तस्मिन्सुतुमुले युद्धे वर्तमाने भयानके ।<br>भित्त्वा राजन्महाव्यूहं प्रविवेश सखा तव ।।	</td><td>	6-77-30a<br>6-77-30b	
</td></tr>
				
<tr><td>
	विशोकस्य वचः श्रुत्वा धृष्टद्युम्नोऽथ पार्षतः ।<br>प्रत्युवाच ततः सूतं रणमध्ये महाबलः ।।	</td><td>	6-77-31a<br>6-77-31b	
</td></tr>
				
<tr><td>
	न हि मे जीवितेनापि विद्यतेऽद्य प्रयोजनम् ।<br>भीमसेनं रणे हित्वा स्नेहमुत्सृज्य पाण्डवैः ।।	</td><td>	6-77-32a<br>6-77-32b	
</td></tr>
				
<tr><td>
	यदि यामि विना भीमं किं मां क्षत्रं वदिष्यति।<br>एकायनगते भीमे मयि चावस्थिते युधि ।।	</td><td>	6-77-33a<br>6-77-33b	
</td></tr>
				
<tr><td>
	तस्य न स्वस्ति कुर्वन्ति देवाः शक्रपुरोगमाः ।<br>यः सहायान्परित्यज्य स्वस्तिमानाव्रजेद्गृहम् ।।	</td><td>	6-77-34a<br>6-77-34b	
</td></tr>
				
				
<tr><td>
	`रौरवे नरके मञ्जेदप्लवे दुस्तरे नृभिः ।'<br>मम भीमः सखा चैव संबन्धी च महाबलः ।<br>भक्तोऽस्मान्भक्तिमांश्चाहं तमप्यरिनिषूदनम् ।।	</td><td>	6-77-35a<br>6-77-35b<br>6-77-35c	
</td></tr>
				
<tr><td>
	सोऽहं तत्र गमिष्यामि यत्र यातो वृकोदरः ।<br>निघ्नन्तं मां रिपून्पश्य दानवानिव वासवम् ।।	</td><td>	6-77-36a<br>6-77-36b	
</td></tr>
				
<tr><td>
	एवमुक्त्वा ततो वीरो ययौ मध्येन वाहिनीम् ।<br>भीमसेनस्य मार्गेषु गदाप्रमथितैर्गजैः ।।	</td><td>	6-77-37a<br>6-77-37b	
</td></tr>
				
<tr><td>
	स ददर्श तदा भीमं दहन्तं रिपुवाहिनीम्।<br>वातो वृक्षानिव बलात्प्रभञ्जन्तं रणे रिपून् ।।	</td><td>	6-77-38a<br>6-77-38b	
</td></tr>
				
<tr><td>
	ते वध्यमानाः समरे रथिनः सादिनस्तथा ।<br>पादाता दन्तिनश्चैव चक्रुरात्स्वरं महत् ।।	</td><td>	6-77-39a<br>6-77-39b	
</td></tr>
				
<tr><td>
	हाहाकारश्च संजज्ञे तव सैन्यस्य मारिष ।<br>वध्यतो भीमसेनेन कृतिना चित्रयोधिना ।।	</td><td>	6-77-40a<br>6-77-40b	
</td></tr>
				
<tr><td>
	ततः कृतास्त्रास्ते सर्वे परिवार्य वृकोदरम् ।<br>अभीताः समवर्तन्त शस्त्रवृष्ट्या परंतप ।।	</td><td>	6-77-41a<br>6-77-41b	
</td></tr>
				
				
				
<tr><td>
	अभिद्रुतं शस्त्रभृतां वरिष्ठं<br>समन्ततः पाण्डवं लोकवीरः।<br>सैन्येन घोरेण सुसंहितेन<br>दृष्ट्वा बली पार्षतो भीमसेनम् ।।	</td><td>	6-77-42a<br>6-77-42b<br>6-77-42c<br>6-77-42d	
</td></tr>
				
				
				
<tr><td>
	अथोपगच्छच्छरविक्षताङ्गं<br>पदातिनं क्रोधविषं वमन्तम्।<br>आश्वासयन्पार्षतो भीमसेनं<br>गदाहस्तं कालमिवान्तकाले ।।	</td><td>	6-77-43a<br>6-77-43b<br>6-77-43c<br>6-77-43d	
</td></tr>
				
				
				
<tr><td>
	विशल्यमेनं च चकार तूर्ण-<br>मारोपयच्चात्मरथे महात्मा।<br>भृशं परिष्वज्य च भीमसेन-<br>माश्वासयामास स शत्रुमध्ये ।।	</td><td>	6-77-44a<br>6-77-44b<br>6-77-44c<br>6-77-44d	
</td></tr>
				
				
				
<tr><td>
	तथा तस्मिन्वर्तमानेऽतिवेगं<br>भ्रातॄनथोपेत्य तवापि पुत्रः ।<br>तस्मिन्विमर्दे तव संप्रवृत्ते<br>दृष्ट्वा रणे वाक्यमिदं बभाषे ।।	</td><td>	6-77-45a<br>6-77-45b<br>6-77-45c<br>6-77-45d	
</td></tr>
				
<tr><td>
	अयं दुरात्मा द्रुपदस्य पुत्रः<br>समागतो भीमसेनेन सार्धम् ।।	</td><td>	6-77-46a<br>6-77-46b	
</td></tr>
				
				
				
<tr><td>
	तं याम सर्वे महता बलेन<br>मा वो रिपुः प्रार्थयतामनीकम्।<br>श्रुत्वा तु वाक्यं तममृष्यमाणा<br>ज्येष्ठज्ञया नोदिता धार्तराष्ट्राः ।।	</td><td>	6-77-47a<br>6-77-47b<br>6-77-47c<br>6-77-47d	
</td></tr>
				
				
				
<tr><td>
	वधाय निष्पेतुरुदायुधास्ते<br>युगक्षये केतवो यद्वदुग्राः।<br>प्रगृह्य चास्त्राणि धनूंषि वीरा<br>ज्यां नेमिघोषैः प्रविकम्पयन्तः ।।	</td><td>	6-77-48a<br>6-77-48b<br>6-77-48c<br>6-77-48d	
</td></tr>
				
				
				
<tr><td>
	शरैरवर्षन्द्रुपदस्य पुत्रं<br>यथाम्बुदा भूधरं वारिजालैः ।<br>निहत्य तांश्चापि शरैः सुतीक्ष्णै-<br>र्न विव्यथे समरे चित्रयोधी ।।	</td><td>	6-77-49a<br>6-77-49b<br>6-77-49c<br>6-77-49d	
</td></tr>
				
				
				
				
				
<tr><td>
	न्दैत्येषु यद्वत्समरे महेन्द्रः ।।	</td><td>	6-77-50f	
</td></tr>
				
				
				
<tr><td>
	`स वै ततोऽस्त्रं सुमहाप्रभावं'<br>प्रमोहनं द्रोणदत्तं महात्मा।<br>प्रयोजयामास उदारकर्मा<br>तस्मिन्रणे तव सैन्यस्य राजन्।।'	</td><td>	6-77-51a<br>6-77-51b<br>6-77-51c<br>6-77-51d	
</td></tr>
				
				
				
				
				
<tr><td>
	न्मोहोपेतांस्तव पुत्रान्निशम्य ।।	</td><td>	6-77-52f	
</td></tr>
				
<tr><td>
	एतस्मिन्नेव काले तु भीमः प्रहरतां वरः।<br>विश्रम्य च तदा राजन्पीत्वाऽमृतरसं जलम् ।।	</td><td>	6-77-53a<br>6-77-53b	
</td></tr>
				
<tr><td>
	पुनः सन्नह्य संक्रुद्धो योधयामास संयुगे।<br>धृष्टद्यम्नेन सहितः कालयामास भारत ।।	</td><td>	6-77-54a<br>6-77-54b	
</td></tr>
				
<tr><td>
	एतस्मिन्नन्तरे राजन्द्रोणः शस्त्रभृतां वरः।<br>द्रुपदं त्रिभिरासाद्य शरैर्विव्याध दारुणैः ।।	</td><td>	6-77-55a<br>6-77-55b	
</td></tr>
				
<tr><td>
	सोऽतिविद्धस्ततो राजन्रणे द्रोणेन पार्थिवः ।<br>अपायाद्द्रुपदो राजन्पूर्ववैरमनुस्मरन् ।	</td><td>	6-77-56a<br>6-77-56b	
</td></tr>
				
<tr><td>
	जित्वा तु द्रुपदं द्रोणः शङ्खं दध्मौ प्रतापवान् ।<br>तस्य शङ्खस्वनं श्रुत्वा वित्रेसुः सर्वसोमकाः ।।	</td><td>	6-77-57a<br>6-77-57b	
</td></tr>
				
<tr><td>
	अथ शुश्राव तेजस्वी द्रोणः शस्त्रभृतां वरः।<br>प्रमोहनास्त्रेण रणे मोहितानात्मजांस्तव ।।	</td><td>	6-77-58a<br>6-77-58b	
</td></tr>
				
<tr><td>
	ततो द्रोणो महाराज त्वरितोऽभ्याययौ रणात्।<br>तत्रापश्यन्महेष्वासो भारद्वाजः प्रतापवान् ।।	</td><td>	6-77-59a<br>6-77-59b	
</td></tr>
				
<tr><td>
	धृष्टद्युम्नं च भीमं च विचरन्तौ महारणे ।<br>मोहाविष्टांश्च ते पुत्रानपश्यत्स महारथः ।।	</td><td>	6-77-60a<br>6-77-60b	
</td></tr>
				
<tr><td>
	ततः प्रज्ञांस्त्रमदाय मोहनास्त्रं व्यनाशयत् ।<br>ततः प्रत्यागतप्राणास्तव पुत्रा महारथाः ।।	</td><td>	6-77-61a<br>6-77-61b	
</td></tr>
				
<tr><td>
	पुनर्युद्धाय समरे प्रत्युद्याता जिगीषवः ।<br>ततो युधिष्ठिरः प्राह समाहूय स्वसैनिकान् ।।	</td><td>	6-77-62a<br>6-77-62b	
</td></tr>
				
<tr><td>
	गच्छन्तु पदवीं शक्त्या भीमपार्षतयोर्युधि।<br>सौभद्रप्रमुखा वीरा रथा द्वादश दंशिताः ।।	</td><td>	6-77-63a<br>6-77-63b	
</td></tr>
				
<tr><td>
	प्रवृत्तिमधिगच्छन्तु न हि शुद्ध्यति मे मनः ।<br>प्रवृत्तिर्भिमसेनस्य पार्षतस्य च संयुगे ।।	</td><td>	6-77-64a<br>6-77-64b	
</td></tr>
				
<tr><td>
	विज्ञेया समरे शीघ्रं प्रविशध्वं रथार्णवम् ।<br>गच्छन्तु परया शक्त्या भवन्त इति मे मतिः ।।	</td><td>	6-77-65a<br>6-77-65b	
</td></tr>
				
				
<tr><td>
	त एवं समनुज्ञाताः शूरा विक्रान्तयोधिनः ।<br>बाढमित्येवमुक्त्वा तु सर्वे पुरुषमानिनः ।<br>मध्यंदिनगते सूर्ये प्रययुः सर्व एव हि ।।	</td><td>	6-77-66a<br>6-77-66b<br>6-77-66c	
</td></tr>
				
<tr><td>
	केकया द्रौपदेयाश्च धृष्टकेतुश्च वीर्यवान् ।<br>अभिमन्युं पुरस्कृत्य महत्या सेनया वृताः ।।	</td><td>	6-77-67a<br>6-77-67b	
</td></tr>
				
<tr><td>
	ते कृत्वा समरे व्यूहं सूचीमुखमरिन्दमम् ।<br>बिभिदुर्धार्तराष्ट्राणां तद्रथानीकमाहवे ।।	</td><td>	6-77-68a<br>6-77-68b	
</td></tr>
				
<tr><td>
	तान्प्रयातान्महेष्वासानभिमन्युपुरोगमान्।<br>भीमसेनभयाविष्टा धृष्टद्युम्नविमोहिता ।।	</td><td>	6-77-69a<br>6-77-69b	
</td></tr>
				
<tr><td>
	न संवारयितुं शक्ता तव सेना जनाधिप ।<br>मदमूर्च्छन्वितात्मा वै प्रमदेवाध्वनि स्थिता ।।	</td><td>	6-77-70a<br>6-77-70b	
</td></tr>
				
<tr><td>
	तेऽभिजाता महेष्वासाः सुवर्णविकृतध्वजाः ।<br>परीप्सन्तोऽभ्यधावन्त धृष्टद्युम्रवृकोदरौ ।।	</td><td>	6-77-71a<br>6-77-71b	
</td></tr>
				
<tr><td>
	तौ च दृष्ट्वा महेष्वासावभिमन्युपुरोगमान् ।<br>बभूवतुर्मुदायुक्तौ निघ्नन्तौ तव वाहिनीम् ।।	</td><td>	6-77-72a<br>6-77-72b	
</td></tr>
				
				
<tr><td>
	`द्रोणमिष्वस्त्रकुशलं सर्वविद्यासु पारगम्।'<br>दृष्ट्वा तु सहसायान्तं पाञ्चाल्यो गुरुमात्मनः ।<br>नाशंसत वधं वीरः पुत्राणां तव पार्षतः ।।	</td><td>	6-77-73a<br>6-77-73b<br>6-77-73c	
</td></tr>
				
<tr><td>
	ततो रथं समारोप्य कैकेयस्य वृकोदरम् ।<br>अभ्यधावत्सुसंक्रुद्धो द्रोणमिष्वस्त्रपारगम् ।।	</td><td>	6-77-74a<br>6-77-74b	
</td></tr>
				
<tr><td>
	तस्याभिपततस्तूर्णं भारद्वाजः प्रतापवान्।<br>क्रुद्धश्चिच्छेद बाणेन धनुः शत्रुनिबर्हणः ।।	</td><td>	6-77-75a<br>6-77-75b	
</td></tr>
				
<tr><td>
	अन्यांश्च शतशो बाणान्प्रेषयामास पार्षते ।<br>दुर्योधनहितार्थाय भर्तृपिण्डमनुस्मरन् ।।	</td><td>	6-77-76a<br>6-77-76b	
</td></tr>
				
<tr><td>
	अथान्यद्धनुरादाय पार्षतः परवीरहा ।<br>द्रोणं विव्याध विंशत्या रुक्मपुङ्खैः शिलाशितैः ।।	</td><td>	6-77-77a<br>6-77-77b	
</td></tr>
				
<tr><td>
	तस्य द्रोणः पुनश्चापं चिच्छेदामित्रकर्शनःक ।<br>हयांश्च चतुरस्तूर्णं चतुर्भिः सायकोत्तमैः ।।	</td><td>	6-77-78a<br>6-77-78b	
</td></tr>
				
<tr><td>
	वैवस्वतक्षयं घोरं प्रेषयामास भारत ।<br>सारथिं चास्य भल्लेन प्रेषयामास भारत ।	</td><td>	6-77-79a<br>6-77-79b	
</td></tr>
				
<tr><td>
	हताश्वात्स रथात्तूर्णमवप्लुत्य महारथः ।<br>आरुरोह महाबाहुरभिमन्योर्महारथम् ।।	</td><td>	6-77-80a<br>6-77-80b	
</td></tr>
				
<tr><td>
	ततः सरथनागाश्वा समकम्पत वाहिनी ।<br>पश्यतो भीमसेनस्य पार्षतस्य च पश्यतः ।।	</td><td>	6-77-81a<br>6-77-81b	
</td></tr>
				
<tr><td>
	तत्प्रभग्नं बलं दृष्ट्वा द्रोणेनामिततेजसा ।<br>नाशक्रुवन्वारयितुं समस्तास्ते महारथाः ।।	</td><td>	6-77-82a<br>6-77-82b	
</td></tr>
				
<tr><td>
	वध्यमानं तु तत्सैन्यं द्रोणेन निशितैः शरैः ।<br>व्यभ्रमत्तत्रतत्रैव क्षोभ्यमाण इवार्णवः ।।	</td><td>	6-77-83a<br>6-77-83b	
</td></tr>
				
				
<tr><td>
	तथा दृष्ट्वा च तत्सैन्यं जहृषे तावकं बलम् ।<br>दृष्ट्वाचार्यं सुसंक्रुद्धं तपन्तं रिपुवाहिनीम् ।<br>तुष्टुवुः सर्वतो योधाः साधुसाध्विति भारत ।।	</td><td>	6-77-84a<br>6-77-84b<br>6-77-84c	
</td></tr>
<tr><td>
	।। इति श्रीमन्महाभारते भीष्मपर्वणि भीष्मवधपर्वणि <br>षष्ठदिवसयुद्धे सप्तसप्ततितमोऽध्यायः ।।	</td><td>		
</td></tr></tbody>