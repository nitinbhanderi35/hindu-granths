				
<tbody><tr><td>
	<b>श्रीभगवानुवाच।</b>	</td><td>	6-33-1x	
</td></tr>
				
<tr><td>
	इदं तु ते गुह्यतमं प्रवक्ष्याम्यनसूयवे ।<br>ज्ञानं विज्ञानसहितं यज्ज्ञात्वा मोक्ष्यसेऽशुभात् ।।	</td><td>	6-33-1a<br>6-33-1b	
</td></tr>
				
<tr><td>
	राजविद्या राजगुह्यं पवित्रमिदमुत्तमम् ।<br>प्रत्यक्षावगमं धर्म्यं सुसुखं कर्तुमव्ययम् ।।	</td><td>	6-33-2a<br>6-33-2b	
</td></tr>
				
<tr><td>
	अश्रद्दधानां पुरुषा धर्मस्यास्य परंतप ।<br>अप्राप्य मां निवर्तन्ते मृत्युसंसारवर्त्मनि ।।	</td><td>	6-33-3a<br>6-33-3b	
</td></tr>
				
<tr><td>
	मया ततमिदं सर्वं जगदव्यक्तमूर्तिना ।<br>मत्स्थानि सर्वभूतानि न चाहं तेष्ववस्थितःक ।।	</td><td>	6-33-4a<br>6-33-4b	
</td></tr>
				
<tr><td>
	न च मत्स्थानि भूतानि पश्य मे योगमैश्वरम् ।<br>भूतभृन्न च भूतस्थो ममात्मा भूतभावनः ।।	</td><td>	6-33-5a<br>6-33-5b	
</td></tr>
				
<tr><td>
	यथाऽऽकाशस्थितो नित्यं वायुः सर्वत्रगो महान् ।<br>तथा सर्वाणि भूतानि मत्स्थानीत्युपधारय ।।	</td><td>	6-33-6a<br>6-33-6b	
</td></tr>
				
<tr><td>
	सर्वभूतानि कौन्तेय प्रकृतिं यान्ति मामिकाम् ।<br>कल्पक्षये पुनस्तानि कल्पादौ विसृजाम्यहम् ।।	</td><td>	6-33-7a<br>6-33-7b	
</td></tr>
				
<tr><td>
	प्रकृतिं स्वामवष्टभ्य विसृजामि पुनः पुनः ।<br>भूतग्राममिमं कृत्स्नमवशं प्रकृतेर्वशात् ।।	</td><td>	6-33-8a<br>6-33-8b	
</td></tr>
				
<tr><td>
	न च मां तानि कर्माणि निबध्नन्ति धनंजय ।<br>उदासीनवदासीनमसक्तं तेषु कर्मसु ।।	</td><td>	6-33-9a<br>6-33-9b	
</td></tr>
				
<tr><td>
	मयाऽऽध्यक्षेण प्रकृतिः सूयते सचराचरम् ।<br>हेतुनाऽनेन कौन्तेय जगद्विपरिवर्तते ।।	</td><td>	6-33-10a<br>6-33-10b	
</td></tr>
				
<tr><td>
	अवजानन्ति मां मूढा मानुषीं तनुमाश्रितम् ।<br>परं भावमजानन्तो मम भूतमहेश्वरम् ।।	</td><td>	6-33-11a<br>6-33-11b	
</td></tr>
				
<tr><td>
	मोघाशा मोघकर्माणो मोघज्ञाना विचेतसः ।<br>राक्षसीमासुरीं चैव प्रकृतिं मोहिनीं श्रिताः ।।	</td><td>	6-33-12a<br>6-33-12b	
</td></tr>
				
<tr><td>
	महात्मानस्तु मां पार्थ दैवीं प्रकृतिमाश्रिताः ।<br>भजन्त्यनन्यमनसो ज्ञात्वा भूतादिमव्ययम् ।।	</td><td>	6-33-13a<br>6-33-13b	
</td></tr>
				
<tr><td>
	सततं कीर्तयन्तो मां यतन्तश्च दृढव्रताः ।<br>नमस्यन्तश्च मां भक्त्या नित्ययुक्ता उपासते ।।	</td><td>	6-33-14a<br>6-33-14b	
</td></tr>
				
<tr><td>
	ज्ञानयज्ञेन चाप्यन्ते यजन्तो मामुपासते।<br>एकत्वेन पृथक्त्कवेन बहुधा विश्वतोमुम् ।।	</td><td>	6-33-15a<br>6-33-15b	
</td></tr>
				
<tr><td>
	अहं क्रतुरहं यज्ञः स्वधाऽहमहमौषधम्।<br>मन्त्रोऽहमहमेवाज्यमहमग्निरहं हुतम् ।।	</td><td>	6-33-16a<br>6-33-16b	
</td></tr>
				
<tr><td>
	पिताऽहमस्य जगतो माता धाता पितामहः ।<br>वेद्यं पवित्रमोंकार ऋक् साम यजुरेव च ।।	</td><td>	6-33-17a<br>6-33-17b	
</td></tr>
				
<tr><td>
	गतिर्भर्ता प्रभुः साक्षी निवासः शरणं सुहृत्।<br>प्रभवः प्रलयः स्थानं निधानं बीजमव्ययम् ।।	</td><td>	6-33-18a<br>6-33-18b	
</td></tr>
				
<tr><td>
	तपाम्यहमहं वर्षं निगृह्णाम्युत्सृजामि च ।<br>अमृतं चैव मृत्युश्च सदसच्चाहमर्जुन ।।	</td><td>	6-33-19a<br>6-33-19b	
</td></tr>
				
				
				
<tr><td>
	त्रैविद्या मां सोमपाः पूतपापा<br>यज्ञेरिष्ट्वा स्वर्गतिं प्रार्थयन्ते।<br>ते पुण्यमासाद्य सुरेन्द्रलोक-<br>मश्रन्ति दिव्यान्दिवि देवभोगान् ।।	</td><td>	6-33-20a<br>6-33-20b<br>6-32-20c<br>6-30-20d	
</td></tr>
				
				
				
<tr><td>
	ते तं भुक्त्वा स्वर्गलोकं विशालं<br>क्षीणो पुण्ये पर्त्यलोकं विशन्ति।<br>एवं त्रयीधर्ममनुप्रपन्ना<br>गतागतं कामकामा लभन्ते ।।	</td><td>	6-33-21a<br>6-33-21b<br>6-33-21c<br>6-33-21d	
</td></tr>
				
<tr><td>
	अनन्याश्चिन्तयन्तो मां ये जनाः पर्युपासते।<br>तेषां नित्याभियुक्तानां योगक्षेमं वहाम्यहम् ।।	</td><td>	6-33-22a<br>6-33-22b	
</td></tr>
				
<tr><td>
	येऽप्यन्यदेवताभक्ता यजन्ते श्रद्धयान्विताः।<br>तेऽपि मामेव कौन्तेय यजन्त्यविधिपूर्वकम् ।।	</td><td>	6-33-23a<br>6-33-23b	
</td></tr>
				
<tr><td>
	अहं हि सर्वयज्ञानां भोक्ता च प्रभुरेव च।<br>न तु मामभिजानन्ति तत्त्वेनातश्च्यवन्ति ते ।।	</td><td>	6-33-24a<br>6-33-24b	
</td></tr>
				
<tr><td>
	यान्ति देवव्रता देवान्पितॄन्यान्ति पितृव्रताः।<br>भूतानि यान्ति भूतेज्या यान्ति मद्याजिनोपि माम्	</td><td>	6-33-25a<br>6-33-25b	
</td></tr>
				
<tr><td>
	पत्रं पुष्पं फलं तोयं यो मे भक्त्या प्रयच्छति।<br>तदहं भक्त्युपहृतमश्नामि प्रयतात्मनः ।।	</td><td>	6-33-26a<br>6-33-26b	
</td></tr>
				
<tr><td>
	यत्करोषि यदश्रासि यज्जुहोषि ददासि यत्।<br>यत्तपस्यसि कौन्तेय तत्कुरुष्व मदर्पणम् ।।	</td><td>	6-33-27a<br>6-33-27b	
</td></tr>
				
<tr><td>
	शुभाशुभफलैरेवं मोक्ष्यसे कर्मबन्धनैः ।<br>संन्यासयोगयुक्तात्मा विमुक्तो मामुपैष्यसि ।।	</td><td>	6-33-28a<br>6-33-28b	
</td></tr>
				
<tr><td>
	समोऽहं सर्वभूतेषु न मे द्वेष्योऽस्ति न प्रियः ।<br>ये भजन्ति तु मां भक्त्या मयि ते तेषु चाप्यहम् ।।	</td><td>	6-33-29a<br>6-33-29b	
</td></tr>
				
<tr><td>
	अपि चेत्सुदुराचारो भजते मामनन्यभाक्।<br>साधुरेव स मन्तव्यः सम्यग्व्यवसितो हि सः ।।	</td><td>	6-33-30a<br>6-33-30b	
</td></tr>
				
<tr><td>
	क्षिप्रं भवति धर्मात्मा शश्वच्छान्तिं निगच्छति।<br>कौन्तेय प्रतिजानीहि न मे भक्तः प्रणश्यति ।	</td><td>	6-33-31a<br>6-33-31b	
</td></tr>
				
<tr><td>
	मां हि पार्थ व्यपाश्रित्य येऽपि स्युः पापयोनयः ।<br>स्त्रियो वैश्यास्तथा शूद्रास्तेऽपि यान्ति परां गतिं ।।	</td><td>	6-33-32a<br>6-33-32b	
</td></tr>
				
<tr><td>
	किं पुनर्ब्राह्मणाः पुण्या भक्ता राजर्षयस्तथा ।<br>अनित्यमसुखं लोकमिमं प्राप्य भजस्व माम् ।।	</td><td>	6-33-33a<br>6-33-33b	
</td></tr>
				
<tr><td>
	मन्मना भव मद्भक्तो मद्याजी मां नमस्कुरु ।<br>मामेवैष्यसि युक्त्वैवमात्मानं मत्परायणः ।।	</td><td>	6-33-34a<br>6-33-34b	
</td></tr>
<tr><td>
	।। इति श्रीमन्महाभारते भीष्मपर्वणि <br>भगवद्गीतापर्वणि त्रयस्त्रिंशोऽध्यायः ।।	</td><td>		
</td></tr>
<tr><td>
	इति श्रीमद्भगवद्गीतासूपनिषत्सु ब्रह्मविद्यायां<br> योगशास्त्रे श्रीकृष्णार्जुनसंवादे <br>राजविद्याराजगुह्ययोगोनाम नवमोऽध्यायः ।।	</td><td>		
</td></tr>
</tbody>