				
<tbody><tr><td>
	<b>सञ्जय उवाच।</b>	</td><td>	6-69-1x	
</td></tr>
				
<tr><td>
	व्युषितायां तु शर्वर्यामुदिते च दिवाकरे।<br>उभे सेने महाराज युद्धायैव समीयतुः ।।	</td><td>	6-69-1a<br>6-69-1b	
</td></tr>
				
<tr><td>
	अभ्यधावन्त संक्रुद्धाः परस्परजिगीषवः ।<br>ते सर्वे सहिता युद्धे समालोक्य परस्परम् ।।	</td><td>	6-69-2a<br>6-69-2b	
</td></tr>
				
<tr><td>
	पाण्डवा धार्तराष्ट्राश्च राजन्दर्मन्त्रिते तव।<br>व्यूहौ च व्यूह्य संरब्धाः संप्रहृष्टाः प्रहारिणः ।।	</td><td>	6-69-3a<br>6-69-3b	
</td></tr>
				
<tr><td>
	अरक्षन्मकरव्यूहं भीष्मो राजन्समन्ततः ।<br>तथैव पाण्डवा राजन्नरक्षन्व्यूहमात्मनः ।।	</td><td>	6-69-4a<br>6-69-4b	
</td></tr>
				
<tr><td>
	`अजातशत्रुः शत्रूणां मनांसि समकम्पयत्।'<br>श्येनवद्व्यूह्य तं व्यूहं धौम्यस्य वचनात्स्वयम् ।।	</td><td>	6-69-5a<br>6-69-5b	
</td></tr>
				
<tr><td>
	स हि तस्य सुविज्ञात अग्निचित्येषु भारत।<br>मकरस्तु महाव्यूहस्तव पुत्रस्य धीमतः ।।	</td><td>	6-69-6a<br>6-69-6b	
</td></tr>
				
<tr><td>
	स्वयं सर्वेण सैन्येन द्रोणेनानुमतस्तदा ।<br>यथाव्यूहं शान्तनवः सोऽन्ववर्तत तत्पुनः ।।	</td><td>	6-69-7a<br>6-69-7b	
</td></tr>
				
<tr><td>
	स निर्ययौ महाराज पिता देवव्रतस्तव ।<br>महता रथवंशेन संवृतो रथिनां वरः ।।	</td><td>	6-69-8a<br>6-69-8b	
</td></tr>
				
<tr><td>
	इतरेतरमन्वीयुर्यथाभागमवस्थिताः ।<br>रथिनः पत्तयश्चैव दन्तिनः सादिनस्तथा ।।	</td><td>	6-69-9a<br>6-69-9b	
</td></tr>
				
<tr><td>
	तान्दृष्ट्वाऽभ्युद्यतान्सङ्ख्ये पाण्डवा हि यशस्विनः ।<br>श्येनव्यूहेन संव्यूह्य समनह्यन्त संयुगे ।।	</td><td>	6-69-10a<br>6-69-10b	
</td></tr>
				
<tr><td>
	अशोभत मुखे तस्य भीमसेनो महाबलः ।<br>नेत्रे शिखण्डी दुर्धर्षो धृष्टद्युम्नश्च पार्षतः ।।	</td><td>	6-69-11a<br>6-69-11b	
</td></tr>
				
<tr><td>
	शीर्षे तस्याभवद्वीरः सात्यकिः सत्यविक्रमः ।<br>विधुन्वन्गाण्डिवं पार्थो ग्रीवायामभवत्तदा ।।	</td><td>	6-69-12a<br>6-69-12b	
</td></tr>
				
<tr><td>
	अक्षौहिण्या समं तत्र वामपक्षोऽभवत्तदा ।<br>महात्मा द्रुपदः श्रीमान्सह पुत्रेण संयुगे ।।	</td><td>	6-69-13a<br>6-69-13b	
</td></tr>
				
<tr><td>
	दक्षिणश्चाभवत्पक्षः कैकेयोऽक्षौहिणीपतिः ।<br>पृष्ठतो द्रौपदेयाश्च सौभद्रश्चापि वीर्यवान् ।।	</td><td>	6-69-14a<br>6-69-14b	
</td></tr>
				
<tr><td>
	पृष्ठे समभवच्छ्रीमान्स्वयं राजा युधिष्ठिरःक ।<br>भ्रातृभ्यां सहितो वीरो यमाभ्यां चारुविक्रमः ।।	</td><td>	6-69-15a<br>6-69-15b	
</td></tr>
				
<tr><td>
	प्रविश्य तु रणे भीमो मकरं मुखतस्तदा।<br>भीष्ममासाद्य संग्रामे च्छादयामास सायकैः ।।	</td><td>	6-69-16a<br>6-69-16b	
</td></tr>
				
<tr><td>
	ततो भीष्मो महास्राणि पातयामास भारत।<br>मोहयन्पाण्डुपुत्राणां व्यूढं सैन्यं महाहवे ।।	</td><td>	6-69-17a<br>6-69-17b	
</td></tr>
				
<tr><td>
	संमुह्यति तदा सैन्ये त्वरमाणो धनंजयः ।<br>भीष्मं शरसहस्रेण विव्याध रणमूर्धनि ।।	</td><td>	6-69-18a<br>6-69-18b	
</td></tr>
				
<tr><td>
	प्रतिसंवार्य चास्राणि भीष्ममुक्तानि संयुगे।<br>स्वेनानीकेन हृष्टेन युद्धाय समुपस्थितः ।।	</td><td>	6-69-19a<br>6-69-19b	
</td></tr>
				
<tr><td>
	ततो दुर्योधनो राजा भारज्वाजमभाषत ।<br>पूर्वं दृष्ट्वा वधं घोरं बलस्य बलिनां वरः ।।	</td><td>	6-69-20a<br>6-69-20b	
</td></tr>
				
<tr><td>
	भ्रातॄणां च वधं युद्धे स्मरमाणो महारथः।<br>आचार्यः सततं हि त्वं हितकामो ममानघ ।।	</td><td>	6-69-21a<br>6-69-21b	
</td></tr>
				
<tr><td>
	वयं हि त्वां समाश्रित्य भीष्मं चैव पितामहम् ।<br>देवानपि रणे जेतुं प्रार्थयामो न संशयः ।।	</td><td>	6-69-22a<br>6-69-22b	
</td></tr>
				
<tr><td>
	किमु पाण्डुसुताकन्युद्धे हीनवीर्यपराक्रमान् ।<br>स तथा कुरु भद्रं ते यथा वध्यन्ति पाण्डवाः ।।	</td><td>	6-69-23a<br>6-69-23b	
</td></tr>
				
<tr><td>
	एवमुक्तस्ततो द्रोणस्तव पुत्रेण मारिष ।<br>तत्र संप्रेक्ष्य राजनं संक्रुद्ध इव निश्चसन् ।।	</td><td>	6-69-24a<br>6-69-24b	
</td></tr>
				
<tr><td>
	बालिशस्त्वं न जानीषे पाण्डवानां पराक्रमम् ।<br>न शक्या हि यथा जेतुं पाण्डवा हि महाबलाः ।।	</td><td>	6-69-25a<br>6-69-25b	
</td></tr>
				
				
<tr><td>
	यथाबलं यथावीर्यं कर्म कुर्यामहं हि ते।<br>इत्युक्तवा ते सुतं राजन्नभ्यपद्यत वाहिनीम् ।<br>अभिनत्पाण्डवानीकं प्रेक्षमाणस्य सात्यकेः ।।	</td><td>	6-69-26a<br>6-69-26b<br>6-69-26c	
</td></tr>
				
<tr><td>
	सात्यकिस्तु ततो द्रौणं वारयामात भारत।<br>तयोः प्रववृते युद्धं घोररूपं भयावहम् ।।	</td><td>	6-69-27a<br>6-69-27b	
</td></tr>
				
<tr><td>
	शैनेयं तु रणे क्रुद्धो भारद्वाजः प्रतापावान्।<br>अविध्यन्निशितैर्बाणैर्जत्रुदेशे हसन्निव ।।	</td><td>	6-69-28a<br>6-69-28b	
</td></tr>
				
<tr><td>
	भीमसेनस्ततः क्रुद्धो भारद्वाजमविध्यत ।<br>संरक्षन्सात्यकिं राजन्द्रोणाच्छस्त्रभृतां वरात् ।।	</td><td>	6-69-29a<br>6-69-29b	
</td></tr>
				
<tr><td>
	ततो द्रोणश्च भीष्मश्च तथा शल्यश्च मारिष।<br>भीमसेनं रणे क्रुद्धाश्छादयांचक्रिरे शरैः ।।	</td><td>	6-69-30a<br>6-69-30b	
</td></tr>
				
<tr><td>
	तत्राभिमन्युः संक्रुद्धो द्रौपदेयाश्च मारिष ।<br>विव्यधुर्निशितैर्बैणैः सर्वांस्तानुद्यतायुधान् ।।	</td><td>	6-69-31a<br>6-69-31b	
</td></tr>
				
<tr><td>
	द्रोणभीष्मौ तु संक्रुद्धावापतन्तौ महाबलौ ।<br>प्रत्युद्ययौ शिखण्डी तु महेष्वासो महाहवे ।।	</td><td>	6-69-32a<br>6-69-32b	
</td></tr>
				
<tr><td>
	प्रगृह्य बलवद्वीरो धनुर्जलदनिःश्वनम् ।<br>अभ्यवर्षच्छरैस्तूर्णं छादयानो दिवाकरम् ।।	</td><td>	6-69-33a<br>6-69-33b	
</td></tr>
				
<tr><td>
	शिखण्डिनं समासाद्य भरतानां पितामहः ।<br>अवर्जयत संग्रामं स्त्रीत्वं तस्यानुसंस्मरन् ।।	</td><td>	6-69-34a<br>6-69-34b	
</td></tr>
				
<tr><td>
	ततो द्रोणो महाराज अभ्यद्रवत तं रणे।<br>रक्षमाणस्तदा भीष्मं तव पुत्रेण चोदितः ।।	</td><td>	6-69-35a<br>6-69-35b	
</td></tr>
				
<tr><td>
	शिखण्डी तु समासाद्य द्रोणं शस्त्रभृतां वरम्।<br>अवर्जयत संत्रस्तो युगान्ताग्निमिवोल्बणम् ।।	</td><td>	6-69-36a<br>6-69-36b	
</td></tr>
				
<tr><td>
	ततो बलेन महता पुत्रस्तव विशांपते ।<br>जुगोप भीष्ममासाद्य प्रार्थयानो महद्यशः ।।	</td><td>	6-69-37a<br>6-69-37b	
</td></tr>
				
<tr><td>
	तथैव पाण्डवा राजन्पुरुस्कृत्य धनञ्जयम्।<br>भीष्ममेवाभ्यवर्तन्त जये कृत्वा दृढां मतिम् ।।	</td><td>	6-69-38a<br>6-69-38b	
</td></tr>
				
<tr><td>
	तद्युद्धमभवद्धोरं देवानां दानवैरिव।<br>जयमाकाङ्क्षतां सङ्क्ष्ये यशश्च सुमहाद्भुतम् ।।	</td><td>	6-69-39a<br>6-69-39b	
</td></tr>
<tr><td>
	।। इति श्रीमन्महाभारते भीष्मपर्वणि भीष्मवधपर्वणि <br>पञ्चमदिवसयुद्धे एकोनसप्ततितमोऽध्यायः ।।	</td><td>		
</td></tr>
</tbody>