				
<tbody><tr><td>
	<b>सञ्जय उवाच।</b>	</td><td>	6-106-1x	
</td></tr>
				
<tr><td>
	ततः पिता तव क्रुद्धो निशितैः सायकोत्तमैः।<br>आजघान रणे पार्थान्सहसेनान्समन्ततः ।।	</td><td>	6-106-1a<br>6-106-1b	
</td></tr>
				
<tr><td>
	भीमं द्वादशभिर्विद्ध्वा सात्यकिं नवभिः शरैः ।<br>नकुलं च त्रिभिर्विद्ध्वा सहदेवं च सप्तभिः ।।	</td><td>	6-106-2a<br>6-106-2b	
</td></tr>
				
<tr><td>
	युधिष्ठिरं द्वादशभिर्बाह्वोरुरसि चार्पयत्।<br>धृष्टद्युम्नं ततो विद्ध्वा ननाद सुमहाबलः ।।	</td><td>	6-106-3a<br>6-106-3b	
</td></tr>
				
				
<tr><td>
	तं द्वादशाख्यैर्नकुलो माधवश्च त्रिभिः शरैः ।<br>धृष्टद्युम्नश्च सप्तत्या भीमसेनश्च सप्तभिः ।<br>युधिष्ठिरो द्वादशभिः प्रत्यविध्यत्पितामहम् ।।	</td><td>	6-106-4a<br>6-106-4b<br>6-106-4c	
</td></tr>
				
<tr><td>
	द्रोणस्तु सात्यकिं विद्ध्वा भीमसेनमविध्यत ।<br>एकैकं पञ्चभिर्बाणैर्यमदण्डोपमैः शितैः ।।	</td><td>	6-106-5a<br>6-106-5b	
</td></tr>
				
<tr><td>
	तौ च तं प्रत्यविध्येतां त्रिभिस्त्रिभिरजिह्मगैः ।<br>तोत्रैरिव महानागं द्रोणं ब्राह्मणपुङ्गवम् ।।	</td><td>	6-106-6a<br>6-106-6b	
</td></tr>
				
				
<tr><td>
	सौवीरा कितवाः प्राच्याः प्रतीच्योदीच्यमालवाः ।<br>अभीषाहाः शूरसेनाः शिबयोऽथ वसातयः।<br>संग्रमे नाजहुर्भीष्मं वध्यमानाः शितैः शरैः ।।	</td><td>	6-106-7a<br>6-106-7b<br>6-106-7c	
</td></tr>
				
				
<tr><td>
	तथैवान्ये महीपाला नानादेशसमागताः ।<br>पाण्डवानभ्यवर्तन्त विविधायुधपाणयः ।<br>तथैव पाण्डवा राजन्परिवव्रुः पितामहम् ।।	</td><td>	6-106-8a<br>6-106-8b<br>6-106-8c	
</td></tr>
				
<tr><td>
	स समन्तात्परिवृतो रथौघैरपराजितः ।<br>गहनेऽग्निरिवोत्सृष्टः प्रजज्वाल दहन्परान् ।।	</td><td>	6-106-9a<br>6-106-9b	
</td></tr>
				
<tr><td>
	रथाग्न्यगारश्चापार्चिरसिशक्तिगजेन्धनः ।<br>शरस्फुलिङ्गो भीष्माग्निर्ददाह क्षत्रियर्षभान् ।।	</td><td>	6-106-10a<br>6-106-10b	
</td></tr>
				
<tr><td>
	` यथा हि सुमहानग्निः कक्षे चरसि सानिलः ।'<br>तथा भीष्मो महाराज दिव्यमस्त्रमुदीरयन् ।।	</td><td>	6-106-11a<br>6-106-11b	
</td></tr>
				
<tr><td>
	सुवर्णपुङ्खैरिषुभिर्गार्ध्रपक्षैः सुतेजनैः ।<br>कर्णिनालीकनाराचैश्छादयामास तद्बलम् ।।	</td><td>	6-106-12a<br>6-106-12b	
</td></tr>
				
<tr><td>
	अपातयद्ध्वजांश्चैव रथिनश्च शितैः शरैः ।<br>मुण्डतालवनानीव चकार स रथव्रजान् ।।	</td><td>	6-106-13a<br>6-106-13b	
</td></tr>
				
<tr><td>
	निर्मनुष्यान्रथान्राजन्गजानश्वांश्च संयुगे।<br>अकरोत्स महाबाहुः सर्वशस्त्रभृतां वरः ।।	</td><td>	6-106-14a<br>6-106-14b	
</td></tr>
				
<tr><td>
	तस्य ज्यातलनिर्घोषं विस्फूर्जितमिवाशनेः।<br>निशम्य सर्वभूतानि समकम्पन्त भारत ।।	</td><td>	6-106-15a<br>6-106-15b	
</td></tr>
				
<tr><td>
	अमोघा ह्यपत्नबाणाः पितुस्ते भरतर्षभ।<br>नासज्जन्त तनुत्रेषु भीष्मचापच्युताः शराः ।।	</td><td>	6-106-16a<br>6-106-16b	
</td></tr>
				
<tr><td>
	हतवीरान्रथान्राजन्संयुक्ताञ्जवनैर्हयैः ।<br>अपश्याम महाराज ह्रियमाणान्रणाजिरे ।।	</td><td>	6-106-17a<br>6-106-17b	
</td></tr>
				
				
<tr><td>
	चेदिकाशिकरूषाणां सहस्राणि चतुर्दश ।<br>महारथाः समाख्याताः कलपुत्रास्तनुत्यजः ।<br>अपरावर्तिनः सर्वे सुवर्णविकृतध्वजाः।।	</td><td>	6-106-18a<br>6-106-18b<br>6-106-18c	
</td></tr>
				
<tr><td>
	संग्रामे भीष्ममासाद्य व्यादितास्यमिवान्तकम्।<br>निमग्नाः परलोकाय सवाजिरथकुञ्जराः ।।	</td><td>	6-106-19a<br>6-106-19b	
</td></tr>
				
<tr><td>
	भग्नाक्षोपस्करान्कांश्चिद्भग्नचक्रांश्च भारत।<br>अपश्याम महाराज शतशोऽथ सहस्रशः ।।	</td><td>	6-106-20a<br>6-106-20b	
</td></tr>
				
<tr><td>
	सवरूथै रथैर्भग्नै रथिभिश्च निपातितैः ।<br>शरैः सुकवचैश्छिन्नैः पट्टसैश्च विशांपते ।।	</td><td>	6-106-21a<br>6-106-21b	
</td></tr>
				
<tr><td>
	गदाभिर्भिण्डिपालैश्च निशितैश्च शिलीमुखैः ।<br>अनुकर्षैरुपासङ्गैश्चक्रैर्भग्नैश्च मारिष ।।	</td><td>	6-106-22a<br>6-106-22b	
</td></tr>
				
				
<tr><td>
	बाहुभिः कार्मुकैः खङ्गैः शिरोभिश्च सकुण्डलैः।<br>तलत्रैरङ्गुलित्रैश्च ध्वजैश्च विनिपातितैः।<br>चापैश्च बहुधा च्छिन्नैः समास्तीर्यत मेदिनी ।।	</td><td>	6-106-23a<br>6-106-23b<br>6-106-23c	
</td></tr>
				
<tr><td>
	गजारोहा गजान्राजन्हयांश्च हयसादिनः ।<br>अभिपेतुर्द्रुतं तत्र शतशोऽथ सहस्रशः ।।	</td><td>	6-106-24a<br>6-106-24b	
</td></tr>
				
<tr><td>
	यतमानाश्च ते वीरा द्रवमाणान्महारथान्।<br>नाशक्नुवन्वारयितुं भीष्मबाणप्रपीडितान् ।।	</td><td>	6-106-25a<br>6-106-25b	
</td></tr>
				
<tr><td>
	महेन्द्रसमवीर्येण वध्यमाना महाचमूः ।<br>अभज्यत महाराज न च द्वौ समधावताम् ।।	</td><td>	6-106-26a<br>6-106-26b	
</td></tr>
				
<tr><td>
	आविद्धरथनागाश्वं पतितध्वजसंकुलम् ।<br>अनीकं पाण्डुपुत्राणां हाहाभूतमचेतनम् ।।	</td><td>	6-106-27a<br>6-106-27b	
</td></tr>
				
<tr><td>
	जघानात्र पिता पुत्रं पुत्रश्च पितरं तथ।<br>प्रियं सखाय चाक्रन्दे सखा दैवबलात्कृतः ।।	</td><td>	6-106-28a<br>6-106-28b	
</td></tr>
				
<tr><td>
	विमुच्य कवचानन्ये पाण्डुपुत्रस्य सैनिकाः ।<br>प्रकीर्य केशान्धावन्तः प्रत्यदृश्यन्त सर्वशः ।।	</td><td>	6-106-29a<br>6-106-29b	
</td></tr>
				
<tr><td>
	तद्गोकुलमिवोद्भ्रान्तमुद्भान्तरथकूबरम् ।<br>ददृशे पाण्डुपुत्रस्य सैन्यमार्तस्वरं तदा ।।	</td><td>	6-106-30a<br>6-106-30b	
</td></tr>
				
<tr><td>
	प्रभज्यमानं सैन्यं तु दृष्ट्वा यादवनन्दनः ।<br>उवाच पार्थं बीभत्सुं निगृह्य रथमुत्तमम् ।।	</td><td>	6-106-31a<br>6-106-31b	
</td></tr>
<tr><td>
	<b>श्रीभगवानुवाच।</b>	</td><td>	6-106-32x	
</td></tr>
				
<tr><td>
	अयं स कालः संप्राप्तः पार्थ यः काङ्क्षितस्तव।<br>प्रहरास्मै नरव्याघ्र भीष्मायाहवशोभिने ।।	</td><td>	6-106-32a<br>6-106-32b	
</td></tr>
				
<tr><td>
	यत्पुरा कथितं वीर त्वया राज्ञां समागमे।<br>विराटनगरे तात सञ्जयस्य समीपतः ।।	</td><td>	6-106-33a<br>6-106-33b	
</td></tr>
				
<tr><td>
	भीष्मद्रोणमुखान्सर्वान्धार्तराष्ट्रस्य सैनिकान् ।<br>सानुबन्धान्हनिष्यामि ये मां योत्स्यन्ति सङ्गरे ।।	</td><td>	6-106-34a<br>6-106-34b	
</td></tr>
				
<tr><td>
	इति तत्कुरु कौन्तेय सत्यं वाक्यमरिन्दम।<br>क्षत्रधर्ममनुस्मृत्य युध्यस्व विगतज्वरः ।।	</td><td>	6-106-35a<br>6-106-35b	
</td></tr>
<tr><td>
	<b>सञ्जय उवाच।</b>	</td><td>	6-106-36x	
</td></tr>
				
<tr><td>
	इत्युक्तो वासुदेवेन तिर्यग्दृष्टिरधोमुखः।<br>अकाम इव बीभत्सुरिदं वचनमब्रवीत् ।।	</td><td>	6-106-36a<br>6-106-36b	
</td></tr>
				
<tr><td>
	अवध्यानां वधं कृत्वा राज्यं वा नरकोत्तरम् ।<br>दुःखानि वनवासे वा किं नु मे सुकृतं भवेत् ।।	</td><td>	6-106-37a<br>6-106-37b	
</td></tr>
				
<tr><td>
	चोदयाश्वान्यतो भीष्मः करिष्ये वचनं तव।<br>पातयिष्यामि दुर्धर्षं भीष्मं कुरुपितामहम् ।।	</td><td>	6-106-38a<br>6-106-38b	
</td></tr>
<tr><td>
	<b>सञ्जय उवाच।</b>	</td><td>	6-106-39x	
</td></tr>
				
<tr><td>
	स चाश्वान्रजतप्रख्यांश्चोदयामास माधवः।<br>यतो भीष्मस्ततो राजन्दुष्प्रेक्ष्यो रश्मिवानिव ।	</td><td>	6-106-39a<br>6-106-39b	
</td></tr>
				
<tr><td>
	ततस्तत्पुनरावृत्तं युधिष्ठिरबलं महत्।<br>दृष्ट्वा पार्थं महाबाहुं भीष्मायोद्यतमाहवे ।।	</td><td>	6-106-40a<br>6-106-40b	
</td></tr>
				
<tr><td>
	ततो भीष्मः कुरुश्रेष्ठः सिंहवद्विनदन्मुहुः ।<br>धनंजयरथं शीघ्रं शरवर्षैरवाकिरत् ।।	</td><td>	6-106-41a<br>6-106-41b	
</td></tr>
				
<tr><td>
	क्षणेन स रथस्तस्य सहयः सहसारथिः ।<br>शरवर्षेण महता न प्राज्ञायत भारत ।।	</td><td>	6-106-42a<br>6-106-42b	
</td></tr>
				
<tr><td>
	वासुदेवस्त्वसंभ्रान्तो धैर्यमास्थाय सत्वरः ।<br>चोदयामास तानश्वान्विनुन्नान्भीष्मसायकैः ।।	</td><td>	6-106-43a<br>6-106-43b	
</td></tr>
				
<tr><td>
	ततः पार्थो धनुर्गृह्य दिव्यं जलदनिःस्वनम् ।<br>पातयामास भीष्मस्य धनुश्छित्त्वा शितैः शरैः ।।	</td><td>	6-106-44a<br>6-106-44b	
</td></tr>
				
<tr><td>
	स च्छिन्नधन्वा कौरव्यः पुनरन्यन्महद्धनुः ।<br>निमेषान्तरमात्रेण सज्यं चक्रे पिता तव ।।	</td><td>	6-106-45a<br>6-106-45b	
</td></tr>
				
				
<tr><td>
	चकर्ष च ततो दोर्भ्यां धनुर्जलदनिःस्वनम् ।<br>अथास्य तदपि क्रुद्धश्चिच्छेद धनुरर्जुनः ।<br>तस्य तत्पूजयामास लाघवं शन्तनोः सुतः ।।	</td><td>	6-106-46a<br>6-106-46b<br>6-106-46c	
</td></tr>
				
<tr><td>
	गाङ्गेयस्त्वब्रवीत्पार्थं धन्विश्रेष्ठमरिंदम।<br>साधुसाधु महाबाहो साधु कुन्तीसुतेति च ।।	</td><td>	6-106-47a<br>6-106-47b	
</td></tr>
				
<tr><td>
	समाभाष्यैवमपरं प्रगृह्य रुचिरं धनुः।<br>मुमोच समरे भीष्मः शरान्पार्थरथं प्रति ।।	</td><td>	6-106-48a<br>6-106-48b	
</td></tr>
				
<tr><td>
	अदर्शयद्वसुदेवो हययाने परं बलम्।<br>मोघान्कुर्वञ्शरांस्तस्य मण्डलानि निदर्शयन् ।।	</td><td>	6-106-49a<br>6-106-49b	
</td></tr>
				
<tr><td>
	शुशुभाते नरव्याघ्रौ तौ भीष्मशरविक्षतौ ।<br>गोवृषाविव संरब्धौ विषाणोल्लिखिताङ्कितौ ।।	</td><td>	6-106-50a<br>6-106-50b	
</td></tr>
				
<tr><td>
	वासुदेवस्तु संप्रेक्ष्य पार्थस्य मृदुयुद्धताम् ।<br>भीष्मं च शरवर्षाणि सृजन्तमनिशं युधि ।।	</td><td>	6-106-51a<br>6-106-51b	
</td></tr>
				
<tr><td>
	प्रतपन्तमिवादित्यं मध्यमासाद्य सेनयोः ।<br>वरान्वरान्विनिघ्नन्तं पाण्डुपुत्रस्य सैनिकान् ।।	</td><td>	6-106-52a<br>6-106-52b	
</td></tr>
				
<tr><td>
	युगान्तमिव कुर्वाणं भीष्मं यौधिष्ठिरे बले ।<br>नामृष्यत महाबाहुर्माधवः परवीरहा ।।	</td><td>	6-106-53a<br>6-106-53b	
</td></tr>
				
<tr><td>
	उत्सृज्य रजतप्रख्यान्हयान्पार्थस्य मारिष ।<br>वासुदेवस्ततो योगी प्रचस्कन्द महारथात् ।।	</td><td>	6-106-54a<br>6-106-54b	
</td></tr>
				
<tr><td>
	अभिदुद्राव भीष्मं स भुजप्रहरणो बली।<br>प्रतोदपाणिस्तेजस्वी सिंहवद्विनदन्मुहुः ।।	</td><td>	6-106-55a<br>6-106-55b	
</td></tr>
				
<tr><td>
	दारयन्निव पद्भ्यां स जगतीं जगदीश्वरः ।<br>क्रोधताम्रेक्षणः कृष्णो जिघांसुरमितद्युतिः ।।	</td><td>	6-106-56a<br>6-106-56b	
</td></tr>
				
<tr><td>
	ग्रसन्निव च तेजांसि तावकानां महाहवे ।<br>दृष्ट्वा माधवमाक्रन्दे भीष्मायोद्यतमन्तिके ।।	</td><td>	6-106-57a<br>6-106-57b	
</td></tr>
				
<tr><td>
	हतो भीष्मो हतो भीष्म इति तत्रस्म सैनिकाः ।<br>क्रोशन्तः प्राद्रवन्सर्वे वासुदेवभयातुराः ।।	</td><td>	6-106-58a<br>6-106-58b	
</td></tr>
				
<tr><td>
	पीतकौशेयसंवीतो मणिश्यामो जनार्दनः ।<br>शुशुभे विद्रवन्भीष्मं विद्युन्माली यथाम्बुदः ।।	</td><td>	6-106-59a<br>6-106-59b	
</td></tr>
				
<tr><td>
	स सिंह इव मातङ्गं यथर्षभ इवर्षभम् ।<br>अभिदुद्राव वेगेन विनदन्यादवर्षभः ।।	</td><td>	6-106-60a<br>6-106-60b	
</td></tr>
				
				
<tr><td>
	तमापतन्तं संप्रेक्ष्य पुण्डरीकाक्षमाहवे।<br>असंभ्रमं रणे भीष्मो विचकर्ष महद्धनुः ।<br>उवाच चैव गोविन्दमसंभ्रान्तेन चेतसा ।।	</td><td>	6-106-61a<br>6-106-61b<br>6-106-61c	
</td></tr>
				
<tr><td>
	एह्येहि पुण्डरीकाक्ष देवदेव नमोस्तु ते ।<br>मामद्य सात्वतश्रेष्ठ तापयस्त महाहवे ।।	</td><td>	6-106-62a<br>6-106-62b	
</td></tr>
				
<tr><td>
	त्वया हि देव संग्रामे हतस्यापि ममानघ ।<br>श्रेय एव परं कृष्ण लोके भवति सर्वतः ।।	</td><td>	6-106-63a<br>6-106-63b	
</td></tr>
				
<tr><td>
	संभावितोऽस्मि गोविन्द त्रैलोक्येनाद्य संयुगे।<br>प्रहरस्व यथेष्टं वै दासोऽस्मि तव चानघ ।।	</td><td>	6-106-64a<br>6-106-64b	
</td></tr>
<tr><td>
	<b>सञ्जय उवाच।</b>	</td><td>	6-106-65x	
</td></tr>
				
<tr><td>
	अन्वगेव ततः पार्थः समभिद्रुत्य केशवम् ।<br>निजग्राह महाबाहुर्बाहुभ्यां परिगृह्य वै ।।	</td><td>	6-106-65a<br>6-106-65b	
</td></tr>
				
<tr><td>
	निगृह्यमाणः पार्थेन कृष्णो राजीवलोचनः ।<br>जगामैवैनमादाय वेगेन पुरुषोत्तमः ।।	</td><td>	6-106-66a<br>6-106-66b	
</td></tr>
				
<tr><td>
	पार्थस्तु विष्टभ्य बलाच्चरणौ परवीरहा ।<br>निजग्राह हृषीकेशं कथंचिद्दशमे पदे ।।	</td><td>	6-106-67a<br>6-106-67b	
</td></tr>
				
<tr><td>
	तत एवमुवाचार्तः क्रोधपर्याकुलेक्षणम् ।<br>निःश्वसन्तं यथा नागमर्जुनः प्रणयात्सखा ।।	</td><td>	6-106-68a<br>6-106-68b	
</td></tr>
				
<tr><td>
	निवर्तस्व महाबाहो नानृतं कर्तुमर्हसि ।<br>यत्त्वया कथितं पूर्वं न योत्स्यामीति केशव ।।	</td><td>	6-106-69a<br>6-106-69b	
</td></tr>
				
<tr><td>
	मिथ्यावादीति लोकास्त्वां कथयिष्यन्ति माधव ।<br>ममैष भारः सर्वो हि हनिष्यामि पितामहम् ।।	</td><td>	6-106-70a<br>6-106-70b	
</td></tr>
				
<tr><td>
	शपे केशव शस्त्रेण सत्येन सुकृतेन च।<br>अन्तं यथा गमिष्यामि शत्रूणां शत्रुसूदन ।।	</td><td>	6-106-71a<br>6-106-71b	
</td></tr>
				
<tr><td>
	अद्यैव पश्य दुर्धर्षं पात्यमानं महारथम् ।<br>तारापतिमिवापूर्णमन्तकाले यदृच्छया ।।	</td><td>	6-106-72a<br>6-106-72b	
</td></tr>
				
				
<tr><td>
	माधवस्तु वचः श्रुत्वा फल्गुनस्य महात्मनः।<br>`अभवत्परमप्रीतो दृष्ट्वा पार्थस्य विक्रमम्'।<br>न किंचिदुक्त्वा सक्रोध आरुरोह रथं पुनः ।।	</td><td>	6-106-73a<br>6-106-73b<br>6-106-73c	
</td></tr>
				
<tr><td>
	तौ रथस्थौ नरव्याघ्रौ भीष्मः शान्तनवः पुनः।<br>ववर्ष शरवर्षेण मेघो वृष्ट्या यथाऽचलौ ।।	</td><td>	6-106-74a<br>6-106-74b	
</td></tr>
				
<tr><td>
	प्राणानादत्त योधानां पिता देवव्रतस्तव।<br>गभस्तिभिरिवादित्यस्तेजांसि शिशिरात्यये ।।	</td><td>	6-106-75a<br>6-106-75b	
</td></tr>
				
<tr><td>
	यथा कुरूणां सैन्यानि बभञ्जुर्युधि पाण्डवाः ।<br>तथा पाण्डवसैन्यानि बभञ्ज युधि ते पिता ।।	</td><td>	6-106-76a<br>6-106-76b	
</td></tr>
				
<tr><td>
	हतविद्रुतसैन्यास्तु निरुत्साहा विचेतसः ।<br>निरीक्षितुं न शेकुस्ते भीष्ममप्रतिमं रणे ।।	</td><td>	6-106-77a<br>6-106-77b	
</td></tr>
				
<tr><td>
	मध्यं गतमिवादित्यं प्रतपन्तं स्वतेजसा ।<br>ते वध्यमाना भीष्मेण शतशोऽथ सहस्रशः ।।	</td><td>	6-106-78a<br>6-106-78b	
</td></tr>
				
<tr><td>
	कुर्वाणं समरे कर्माण्यतिमानुषविक्रमम्।<br>वीक्षांचक्रुर्महाराज पाण्डवा भयपीडिताः ।।	</td><td>	6-106-79a<br>6-106-79b	
</td></tr>
		
<tr><td>
	तथा पाण्डवसैन्यानि द्राव्यमाणानि भारत।<br>त्रातारं नाध्यगच्छन्त गावः पङ्कगता इव।<br>पिपीलिका इव क्षुण्णा दुर्बला बलिना रणे ।।	</td><td>	6-106-80a<br>6-106-80b<br>6-106-80c	
</td></tr>
				
<tr><td>
	तथैव योधा राजेन्द्र भीष्मेणामित्रघातिना।<br>समरे मृदिताः सर्वे पाण्डवाः सह सृञ्जयैः ।।	</td><td>	6-106-81a<br>6-106-81b	
</td></tr>
	
<tr><td>
	महारथं भारत दुष्प्रकम्पं<br>शरौघिणं प्रतपन्तं नरेन्द्रान्।<br>भीष्मं न शेकुः प्रतिवीक्षितुं ते<br>शरार्चिषं सूर्यमिवातपन्तम् ।।	</td><td>	6-106-82a<br>6-106-82b<br>6-106-82c<br>6-106-82d	
</td></tr>
		
<tr><td>
	विमृद्गतस्तस्य तु पाण्डुसेना-<br>मस्तं जगामाथ सहस्ररश्मिः।<br>ततो हि भीष्मः सबलान्ससैन्या-<br>न्न्यवारयत्पाण्डुसुताञ्शरौघैः ।।	</td><td>	6-106-83a<br>6-106-83b<br>6-106-83c<br>6-106-83d	
</td></tr>
	
<tr><td>
	मनोऽवहारं प्रति संबभूव ।।	</td><td>	6-106-84f	
</td></tr>
<tr><td>
	।। इति श्रीमन्महाभारते भीष्मपर्वणि भीष्मवधपर्वणि <br>नवमदिवसयुद्धे षडधिकशततमोऽध्यायः ।।	</td><td>		
</td></tr></tbody>