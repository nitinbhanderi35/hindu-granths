				
<tbody><tr><td>
	<b>सञ्जय उवाच।</b>	</td><td>	6-75-1x	
</td></tr>
				
<tr><td>
	विहृत्य तु ततो राजन्सहिताः कुरुपाण्डवाः ।<br>व्यतीतायां तु शर्वर्यां पुनर्युद्धाय निर्ययुः ।।	</td><td>	6-75-1a<br>6-75-1b	
</td></tr>
				
<tr><td>
	ततः शब्दो महानासीत्तव तेषां च भारत ।<br>युज्यतां रथमुख्यानां कल्प्यतां चैव दन्तिनाम् ।।	</td><td>	6-75-2a<br>6-75-2b	
</td></tr>
				
<tr><td>
	संनह्यतां पदातीनां हयानां चैव भारत।<br>शङ्खदुन्दुभिनादश्च तुमुलः सर्वतोऽभवत् ।।	</td><td>	6-75-3a<br>6-75-3b	
</td></tr>
				
<tr><td>
	ततो युधिष्ठिरो राजा धृष्टद्युम्नमभाषत।<br>व्यूहं व्यूहस्व पाञ्चाल मकरं शत्रुनाशनम् ।।	</td><td>	6-75-4a<br>6-75-4b	
</td></tr>
				
<tr><td>
	एवमुक्तस्तु पार्थेन धृष्टद्युम्नो महारथः।<br>व्यादिदेश यथान्यायं रथिनो रथिनां वरः ।।	</td><td>	6-75-5a<br>6-75-5b	
</td></tr>
				
<tr><td>
	शिरोऽभूद्द्रुपदस्तस्य पाण्डवश्च धनञ्जयः।<br>चक्षुषी सहदेवश्च नकुलश्च महारथः ।।	</td><td>	6-75-6a<br>6-75-6b	
</td></tr>
				
<tr><td>
	तुण्डमासीन्महाराज भीमसेनो महाबलः ।<br>सौभद्रो द्रौपदेयाश्च राक्षसश्च घटोत्कचः ।।	</td><td>	6-75-7a<br>6-75-7b	
</td></tr>
				
				
				
<tr><td>
	सात्यकिर्धर्मराजश्च व्यूहग्रीवां समास्थिताः ।<br>पृष्ठमासीन्महाराज विराटो वाहिनीपतिः ।।<br>ृष्टद्युम्नो महाराज महत्या सेनया वृतः ।<br>केकया भ्रातरः पञ्च वामपार्श्वं समाश्रिताः ।।	</td><td>	6-75-8a<br>6-75-8b<br>6-75-9aध<br>6-75-9b	
</td></tr>
				
<tr><td>
	धृष्टकेतुर्नरव्याघ्रश्चेकितानश्च वीर्यवान्।<br>दक्षिणं पक्षमाश्रित्य स्थितौ व्यूहस्य रक्षणे ।।	</td><td>	6-75-10a<br>6-75-10b	
</td></tr>
				
<tr><td>
	पादयोस्तु महाराज स्थितः श्रीमान्महारथः।<br>कुन्तिभोजः शतानीको महत्या सेनया वृतः ।।	</td><td>	6-75-11a<br>6-75-11b	
</td></tr>
				
<tr><td>
	शिखण्डी तु महेष्वासः सोमकैः संवृतो बली ।<br>इरावांश्च ततः पुच्छे मकरस्य व्यवस्थितौ ।।	</td><td>	6-75-12a<br>6-75-12b	
</td></tr>
				
<tr><td>
	एवमेतं महाव्यूहं व्यूह्य भारत पाण्‍डवाः ।<br>सूर्योदये महाराज पुनर्युद्धाय दंशिताःक ।।	</td><td>	6-75-13a<br>6-75-13b	
</td></tr>
				
<tr><td>
	कौरवानभ्ययुस्तूर्णं हस्त्यश्वरथपत्तिभिः ।<br>समुच्छ्रितैर्ध्वजैश्छत्रैः शस्त्रैश्च विमलैः शितैः ।।	</td><td>	6-75-14a<br>6-75-14b	
</td></tr>
				
<tr><td>
	व्यूढं दृष्ट्वा तु तत्सैन्यं पिता देवव्रतस्तव ।<br>कौञ्चेन महता राजन्प्रत्यव्यूहत वाहिनीम् ।।	</td><td>	6-75-15a<br>6-75-15b	
</td></tr>
				
<tr><td>
	तस्य तुण्डे महेष्वासो भारद्वाजो व्यरोचत।<br>अश्वत्थामा कृपश्चैव चक्षुरास्तां जनेश्वर ।।	</td><td>	6-75-16a<br>6-75-16b	
</td></tr>
				
<tr><td>
	कृतवर्मा तु सहितः काम्भोजैरथ बाह्लिकैः ।<br>शिरस्यासीन्नरश्रेष्ठः श्रेष्ठः सर्वधनुष्मताम् ।।	</td><td>	6-75-17a<br>6-75-17b	
</td></tr>
				
<tr><td>
	ग्रीवायां शूरसेनश्च तव पुत्रश्च मारिष ।<br>दुर्योधनो महाराज राजभिर्बहुभिर्वृतः ।।	</td><td>	6-75-18a<br>6-75-18b	
</td></tr>
				
<tr><td>
	प्राग्जोतिषस्तु सहितो मद्रसौवीरकेकयैः ।<br>उरस्यभून्नरश्रेष्ठ महत्या सेनया वृतः ।।	</td><td>	6-75-19a<br>6-75-19b	
</td></tr>
				
				
<tr><td>
	पृष्ठे चास्तां महेष्वासावावन्त्यौ सपदानुगौः ।<br>स्वसेनया च सहितः शुशर्मा प्रस्थलाधिपः ।<br>वामं पक्षं समाश्रित्य दंशितः समवस्थितः ।।	</td><td>	6-75-20a<br>6-75-20b<br>6-75-20c	
</td></tr>
				
<tr><td>
	तुषारा यवनाश्चैव शकाश्च सह चूचुपैः ।<br>दक्षिणं पक्षमाश्रित्य स्थिता व्यूहस्त भारत ।।	</td><td>	6-75-21a<br>6-75-21b	
</td></tr>
				
<tr><td>
	श्रुतायुश्च शातायुश्च सौमदत्तिश्च मारिष ।<br>व्यूहस्य जघने तस्थू रक्षमाणाः परस्परम् ।।	</td><td>	6-75-22a<br>6-75-22b	
</td></tr>
				
<tr><td>
	ततो युद्धाय संजग्मुः पाण्डवाः कौरवैः सह।<br>सूर्योदये महाराज प्रावर्तत जनक्षयः ।।	</td><td>	6-75-23a<br>6-75-23b	
</td></tr>
				
<tr><td>
	प्रतीयू रथिनो नामान्नागाश्च रथिनो ययुः ।<br>हयारोहान्रथारोहा रथिनश्चापि सादिनः ।।	</td><td>	6-75-24a<br>6-75-24b	
</td></tr>
				
<tr><td>
	सादिनश्च हयान्राजन्रथिनश्च महारणे ।<br>हस्त्यारोहान्हयारोहा रथिनः सादिनस्तथा ।।	</td><td>	6-75-25a<br>6-75-25b	
</td></tr>
				
<tr><td>
	रथिनः पत्तिभिः सार्धं सादिनश्चापि पत्तिभिः ।<br>अन्योन्यं समरे राजन्प्रत्यधावन्नमर्षिताः ।।	</td><td>	6-75-26a<br>6-75-26b	
</td></tr>
				
<tr><td>
	भीमसेनार्जुनयमैर्गुप्ता चान्यैर्महारथैः ।<br>शुशुभे पाण्डवी सेना नक्षत्रैरिव शर्वरी ।।	</td><td>	6-75-27a<br>6-75-27b	
</td></tr>
				
<tr><td>
	तथा भीष्मकृपद्रोणशल्यदुर्योधनादिभिः ।<br>तवापि च बभौ सेना ग्रहैर्द्यौरिव संवृताः ।।	</td><td>	6-75-28a<br>6-75-28b	
</td></tr>
				
<tr><td>
	भीमसेनस्तु कौन्तेयो द्रोणं दृष्ट्वा पराक्रमी ।<br>अभ्ययाञ्जवनैरश्वैर्भारद्वाजस्य वाहिनीम् ।।	</td><td>	6-75-29a<br>6-75-29b	
</td></tr>
				
<tr><td>
	द्रोणास्तु समरे क्रुद्धो भीमं नवभिरायसैः ।<br>विव्याध समरश्लाघी मर्माण्युद्दिष्य वीर्यवान् ।।	</td><td>	6-75-30a<br>6-75-30b	
</td></tr>
				
<tr><td>
	दृढाहतस्तो भीमो भारद्वाजस्य संयुगे।<br>सारथिं प्रेषयामास यमस्य सदनं प्रति ।।	</td><td>	6-75-31a<br>6-75-31b	
</td></tr>
				
<tr><td>
	स संगृह्य स्कवयं वाहान्भारद्वाजः प्रतापवान् ।<br>व्यधमत्पाण्डवीं सेनां तूलराशिमिवानलः ।।	</td><td>	6-75-32a<br>6-75-32b	
</td></tr>
				
<tr><td>
	ते वद्यमाना द्रोणेन भीष्मेण च नरोत्तमाः ।<br>सृञ्जयाः तावकं सैन्यं भीमार्जुनपरिक्षतम् ।।	</td><td>	6-75-33a<br>6-75-33b	
</td></tr>
				
<tr><td>
	तथैव तावकं सैन्यं भीमार्जुनपरिक्षतम्।<br>मुह्यते तत्रतत्रैव समदेव वराङ्गना।।	</td><td>	6-75-34a<br>6-75-34b	
</td></tr>
				
<tr><td>
	अभिद्येतां ततो व्यूहौ तस्मिन्वीरवरक्षये।<br>आसीद्व्यतिकरो घोरस्तव तेषां च भारत ।।	</td><td>	6-75-35a<br>6-75-35b	
</td></tr>
				
<tr><td>
	तदद्भुतमपश्याम तावकानां परैः सह ।<br>एकायनगताः सर्वे यदयुध्यन्त भारत ।।	</td><td>	6-75-36a<br>6-75-36b	
</td></tr>
				
<tr><td>
	प्रतिसंवार्य चास्त्राणि तेऽन्योन्यस्य विशांपते ।<br>युयुधुः पाण्डवाश्चैव कौरवाश्च महाबलाः ।।	</td><td>	6-75-37a<br>6-75-37b	
</td></tr>
<tr><td>
	।। इति श्रीमन्महाभारते भीष्मपर्वणि भीष्मवधपर्वणि <br>षष्ठदिवसयुद्धे पञ्चसप्ततितमोऽध्यायः ।।	</td><td>		
</td></tr>
</tbody>