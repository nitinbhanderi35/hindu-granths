				
<tbody><tr><td>
	<b>सञ्जय उवाच।</b>	</td><td>	6-82-1x	
</td></tr>
				
<tr><td>
	प्रवृत्तमात्रे संग्रामे निवृत्ते च सुशर्मणि ।<br>भग्नेषु चापि वीरेषु पाण्डवेन महात्मना ।।	</td><td>	6-82-1a<br>6-82-1b	
</td></tr>
				
<tr><td>
	क्षुभ्यमाणे बले तूर्णं सागरप्रतिमे तव।<br>प्रत्युद्याते च गाङ्गेये त्वरितं विजयं प्रति ।।	</td><td>	6-82-2a<br>6-82-2b	
</td></tr>
			
<tr><td>
	दृष्ट्वा दुर्योधनो राजा रणे पार्थस्य विक्रमम् ।<br>त्वरमाणः समभ्येत्य सर्वांस्तानब्रवीन्नृपान् ।।<br>ेषां तु प्रमुखे शूरं सुशर्माणं महाबलम् ।<br>मध्ये सर्वस्य सैन्यस्य भृशं संहर्षयन्निव।।	</td><td>	6-82-3a<br>6-82-3b<br>6-82-4aत<br>6-82-4b	
</td></tr>
				
<tr><td>
	एष भीष्मः शान्तनवो योद्धुकामो धनञ्जयम् ।<br>सर्वात्मना कुरुश्रेष्ठस्त्यक्त्वा जीवितमात्मनः ।।	</td><td>	6-82-5a<br>6-82-5b	
</td></tr>
				
<tr><td>
	तं प्रयान्तं रणे वीरं सर्वसैन्येन भारतम् ।<br>संयत्ताः समरे सर्वे पालयध्वं पितामहम् ।।	</td><td>	6-82-6a<br>6-82-6b	
</td></tr>
				
<tr><td>
	बाढमित्येवमुक्त्वा तु तान्यनीकानि सर्वशः ।<br>नरेन्द्राणां महाराज समाजग्मुः पितामहम् ।।	</td><td>	6-82-7a<br>6-82-7b	
</td></tr>
				
<tr><td>
	ततः प्रयातः सहसा भीष्मः शान्तनवोऽर्जुनम् ।<br>रणे भारतमायान्तमाससाद महाबलः ।।	</td><td>	6-82-8a<br>6-82-8b	
</td></tr>
				
<tr><td>
	महाश्वेताश्वयुक्तेन भीमवानरकेतुना ।<br>महता मेघनादेन रथेनातिविराजता ।।	</td><td>	6-82-9a<br>6-82-9b	
</td></tr>
				
<tr><td>
	समरे सर्वसैन्यानामुपयानं धनञ्जयम्।<br>अभवत्तुमुलो नादो भयाद्दृष्ट्वा किरीटिनम् ।।	</td><td>	6-82-10a<br>6-82-10b	
</td></tr>
				
<tr><td>
	अभीशुहस्तं कृष्णं च दृष्ट्वादित्यमिवापरम् ।<br>मध्यंदिनगतं सङ्ख्ये न शेकुः प्रतिवीक्षितुम् ।।	</td><td>	6-82-11a<br>6-82-11b	
</td></tr>
				
<tr><td>
	तथा शान्तनवं भीष्मं श्वेताश्वं श्वेतकार्मुकम् ।<br>न शेकुः पाण्डवा द्रष्टुं श्वेतं ग्रहमिवोदितम् ।।	</td><td>	6-82-12a<br>6-82-12b	
</td></tr>
				
<tr><td>
	स सर्वतः परिवृतस्त्रिगर्तैः सुमहात्मभिः ।<br>भ्रातृभिः सह पुत्रैश्च तथाऽन्यैश्च महारथैः ।।	</td><td>	6-82-13a<br>6-82-13b	
</td></tr>
				
<tr><td>
	भारद्वाजस्तु समरे मत्स्यं विव्याध पत्रिणा।<br>ध्वजं चास्य शरेणाजौ धनुश्चैकेन चिच्छिदे ।।	</td><td>	6-82-14a<br>6-82-14b	
</td></tr>
				
<tr><td>
	तदपास्य धनुश्छिन्नं विराटो वाहिनीपतिः ।<br>अन्यदादत्त वेगेन धनुर्भारसहं दृढम् ।।	</td><td>	6-82-15a<br>6-82-15b	
</td></tr>
				
<tr><td>
	शरांश्चाशीविषाकाराज्ज्वलितान्पन्नगानिव ।<br>द्रोणं त्रिभिश्च विव्याध चतुर्भिश्चास्य वाजिनः ।।	</td><td>	6-82-16a<br>6-82-16b	
</td></tr>
				
<tr><td>
	ध्वजमेकेन विव्याधक सारथिं चास्य पञ्चभिः ।<br>धनुरेकेषुणाऽविध्यत्तत्राक्रुध्यद्द्विजर्षभः ।।	</td><td>	6-82-17a<br>6-82-17b	
</td></tr>
				
<tr><td>
	तस्य द्रोणोऽवधीदश्वाञ्शरैः सन्नतपर्वभिः।<br>अष्टाभिर्भरतश्रेष्ठ सूतमेकेन पत्रिणा ।।	</td><td>	6-82-18a<br>6-82-18b	
</td></tr>
				
<tr><td>
	स हताश्वादवप्लुत्य स्यन्दनाद्धतसारथिः।<br>आरुरोह रथं तूर्णं पुत्रस्य रथिनां वरः ।।	</td><td>	6-82-19a<br>6-82-19b	
</td></tr>
				
<tr><td>
	ततस्तु तौ पितापुत्रौ भारद्वाजं रथे स्थितौ ।<br>महता शरवर्षेण वारयामाससतुर्बलात् ।।	</td><td>	6-82-20a<br>6-82-20b	
</td></tr>
				
<tr><td>
	भारद्वाजस्ततः क्रुद्धः शरमाशीविषोपमम् ।<br>चिक्षेप समरे तूर्णं शङ्खं प्रति जनेश्वरः ।।	</td><td>	6-82-21a<br>6-82-21b	
</td></tr>
				
<tr><td>
	स तस्य हृदयं भित्त्वा पीत्त्वा शोणितमाहवे।<br>जगाम धरणीं बाणो लोहितार्द्रवरच्छदः ।।	</td><td>	6-82-22a<br>6-82-22b	
</td></tr>
				
<tr><td>
	स पपात रणे तूर्णं भारद्वाजशराहतः।<br>धनुस्त्यक्त्वा शरांश्चैव पितुरेव समीपतः ।।	</td><td>	6-82-23a<br>6-82-23b	
</td></tr>
				
<tr><td>
	हतं तमात्मजं दृष्ट्वा विराटः प्राद्रवद्भयात्।<br>उत्सृज्य समरे द्रोणं व्यात्ताननमिवान्तकम् ।।	</td><td>	6-82-24a<br>6-82-24b	
</td></tr>
				
<tr><td>
	भारद्वाजस्ततस्तूर्णं पाण्डवानां महाचमूम्।<br>दारयामास समरे शतशोऽथ सहस्रशः ।।	</td><td>	6-82-25a<br>6-82-25b	
</td></tr>
				
<tr><td>
	शिखण्डी तु महाराज द्रौणिमासाद्य संयुगे।<br>आजघान भ्रवोर्मध्ये नाराचैस्त्रिभिराशुगैः ।।	</td><td>	6-82-26a<br>6-82-26b	
</td></tr>
				
<tr><td>
	स बभौ रथशार्दूलो ललाटे संस्थितैस्त्रिभिः ।<br>शिखरैः काञ्चनमयैर्मेरुस्त्रिभिरिवोच्छ्रितैः ।।	</td><td>	6-82-27a<br>6-82-27b	
</td></tr>
				
<tr><td>
	अश्वत्थाम ततः क्रुद्धो निमेषार्धाच्छिखण्डिनः ।<br>ध्वजं सूतमथो राजंस्तुरगानायुधानि च ।।	</td><td>	6-82-28a<br>6-82-28b	
</td></tr>
				
<tr><td>
	शरैर्बहुभिराच्छिद्य पातयामास संयुगे ष।<br>स हताश्वादवप्लुत्य रथाद्वै रथिनां वरः ।।	</td><td>	6-82-29a<br>6-82-29b	
</td></tr>
				
<tr><td>
	खङ्गमादाय सुशितं विमलं च शरावरम् ।<br>श्येनवद्व्यचरत्क्रुद्धः शिखण्डी शत्रुतापनः ।।	</td><td>	6-82-30a<br>6-82-30b	
</td></tr>
				
<tr><td>
	सखङ्गस्य महाराज चरतस्तस्य संयुगे ।<br>नान्तरं ददृशे द्रौणिस्तदद्भुतमिवाभवत् ।।	</td><td>	6-82-31a<br>6-82-31b	
</td></tr>
				
<tr><td>
	ततः शरसहस्राणि बहूनि भरतर्षभ ।<br>प्रेषयामास समरे द्रौणिः परमकोपनः ।।	</td><td>	6-82-32a<br>6-82-32b	
</td></tr>
				
<tr><td>
	तामापतन्तीं समरे शरवृष्टिं सुदारुणाम्।<br>असिना तीक्ष्णधारेण चिच्छेद बलिनां वरः ।।	</td><td>	6-82-33a<br>6-82-33b	
</td></tr>
				
<tr><td>
	ततोऽस्य विमलं द्रौणिः शतचन्द्रं मनोरमम्।<br>चर्माच्छिनदसिं चास्थ खण्डयामास संयुगे ।।	</td><td>	6-82-34a<br>6-82-34b	
</td></tr>
				
<tr><td>
	शितैस्तु बहुशो राजंस्तं च विव्याध पत्रिभिः ।<br>शिखण्डी तु ततः खङ्गं खण्डितं तेन सायकैः ।।	</td><td>	6-82-35a<br>6-82-35b	
</td></tr>
				
<tr><td>
	आविध्य व्यसृजत्तूर्णं ज्वलन्तमिव पन्नगम् ।<br>तमापतन्तं सहसा कालानलसमप्रभम् ।।	</td><td>	6-82-36a<br>6-82-36b	
</td></tr>
				
<tr><td>
	चिच्छेद समरे द्रौणिर्दर्शयन्पाणिलाघवम् ।<br>शिखण्डिनं च विव्याध शरैर्बहुभिरायसैः ।।	</td><td>	6-82-37a<br>6-82-37b	
</td></tr>
				
<tr><td>
	शिखण्डी तु भृशं राजंस्तड्यमानः शितैः शरैः ।<br>आरुरोह रथं तूर्णं माधवस्य महात्मनः ।।	</td><td>	6-82-38a<br>6-82-38b	
</td></tr>
				
<tr><td>
	सात्यकिश्चापि संक्रुद्धो राक्षसं क्रूरमाहवे।<br>अलम्बुसं शरैस्तीक्ष्णैर्विव्याध बलिनां वरः ।।	</td><td>	6-82-39a<br>6-82-39b	
</td></tr>
				
<tr><td>
	राक्षसेन्द्रस्ततस्तस्य धनुश्चिच्छेद भारत।<br>अर्धचन्द्रेण समरे तं च विव्याध सायकैः ।।	</td><td>	6-82-40a<br>6-82-40b	
</td></tr>
				
<tr><td>
	मायां च राक्षसीं कृत्वा शरवर्षैरवाकिरत्।<br>तत्राद्भुतमपश्याम शैनेयस्य पराक्रमम् ।।	</td><td>	6-82-41a<br>6-82-41b	
</td></tr>
				
<tr><td>
	असंभ्रमस्तु समरे वध्यमानः शितैः शरैः ।<br>ऐन्द्रमस्त्रं च वार्ष्णेयो योजयामास भारत ।।	</td><td>	6-82-42a<br>6-82-42b	
</td></tr>
				
<tr><td>
	विजयाद्यदनुप्राप्तं माधवेन यशस्विना।<br>तदस्त्रं भस्मासात्कृत्वा मायां तां राक्षसीं तदा ।।	</td><td>	6-82-43a<br>6-82-43b	
</td></tr>
				
<tr><td>
	अलम्बुसं शरैरन्यैरभ्याकिरत सर्वतः।<br>पर्वतं वारिधाराभिः प्रावृषीव बलाहकः ।।	</td><td>	6-82-44a<br>6-82-44b	
</td></tr>
				
<tr><td>
	तत्तथा पीडितं तेन माधवेन यशस्विना ।<br>प्रदुद्राव भयाद्रक्षस्त्यक्त्वा सात्यकिमाहवे ।।	</td><td>	6-82-45a<br>6-82-45b	
</td></tr>
				
<tr><td>
	........ माघवता जित्वा भारत सात्यकिः।<br>शैनेयः प्राणद?ज्जित्वा योधानां तव पश्यताम् ।।	</td><td>	6-82-46a<br>6-82-46b	
</td></tr>
				
<tr><td>
	न्यहनत्तावकांश्चापि सात्यकिः सत्यविक्रमः ।<br>निशितैर्बहुभिर्बाणैस्तेऽद्रवन्त भयार्दिताः ।।	</td><td>	6-82-47a<br>6-82-47b	
</td></tr>
				
<tr><td>
	एतस्मिन्नेव काले तु द्रुपदस्यात्मजो बली।<br>धृष्टद्युम्नो महाराज पुत्रं तव जनेश्वरम् ।।	</td><td>	6-82-48a<br>6-82-48b	
</td></tr>
				
<tr><td>
	छादयामास समरे शरैः सन्नतपर्वभिः ।<br>स च्छाद्यमानो विशिखैर्धृष्टद्युम्नेन भारत ।।	</td><td>	6-82-49a<br>6-82-49b	
</td></tr>
				
<tr><td>
	विव्यथे न च राजेन्द्र तव पुत्रो जनेश्वर ।<br>धृष्टद्युम्नं च समरे तूर्णं विव्याध पत्रिभिःक ।।	</td><td>	6-82-50a<br>6-82-50b	
</td></tr>
				
<tr><td>
	षष्ट्या च त्रिंशता चैव तदद्भुतमिवाभवत् ।<br>तस्य सेनापतिः क्रुद्धो धनुश्चिच्छेद मारिष ।।	</td><td>	6-82-51a<br>6-82-51b	
</td></tr>
				
<tr><td>
	हयांश्च चतुरः शीघ्रं निजघान महाबलः ।<br>शरैश्चैनं सुनिशितैः क्षिप्रं विव्याध सप्तभिः ।।	</td><td>	6-82-52a<br>6-82-52b	
</td></tr>
				
<tr><td>
	स हताश्वान्महाबाहुरवप्लुत्य रथाद्बली ।<br>पदातिरसिमुद्यम्य प्राद्रवत्पार्षतं प्रति।।	</td><td>	6-82-53a<br>6-82-53b	
</td></tr>
				
<tr><td>
	शकुनिस्तं समभ्येत्य राजगृद्धी महाबलः ।<br>राजानं सर्वलोकस्य रथमारोपयत्स्वकम् ।।	</td><td>	6-82-54a<br>6-82-54b	
</td></tr>
				
<tr><td>
	ततो नृपं पराजित्य पार्षतः परवीरहा ।<br>न्यहनत्तावकं सैन्यं वज्रपाणिरिवासुरान् ।।	</td><td>	6-82-55a<br>6-82-55b	
</td></tr>
				
<tr><td>
	कृतवर्मा रणे भीमं शरैरार्च्छन्महारथः ।<br>प्रच्छादयामास च तं महामेघो रविं यथा ।।	</td><td>	6-82-56a<br>6-82-56b	
</td></tr>
				
<tr><td>
	ततः प्रहस्य समरे भीमसेनः परंतपः ।<br>प्रेषयामास संक्रुद्धः सायंकान्कृतवर्मणे ।।	</td><td>	6-82-57a<br>6-82-57b	
</td></tr>
				
<tr><td>
	तैरर्द्यमानोऽतिरथः सात्वतः शस्त्रकोविदः ।<br>नाकम्पत महाराज भीमं चार्च्छच्छितैः शरैः ।।	</td><td>	6-82-58a<br>6-82-58b	
</td></tr>
				
<tr><td>
	तस्याश्वांश्चतुरो हत्वा भीमसेनो महारथः ।<br>सारथिं पातयामास सध्वजं सुपरिष्कृतम् ।।	</td><td>	6-82-59a<br>6-82-59b	
</td></tr>
				
<tr><td>
	शरैर्बहुविधैश्चैनमाचिनोत्परवीरहा ।<br>शकलीकृतसर्वाङ्गः श्वावित्तु शललैर्यथा ।।	</td><td>	6-82-60a<br>6-82-60b	
</td></tr>
				
<tr><td>
	हताश्वश्च ततस्तूर्णं सुबलस्य रथं ययौ।<br>स्वालस्य ते महाराज तव पुत्रस्य पश्यतः ।।	</td><td>	6-82-61a<br>6-82-61b	
</td></tr>
				
<tr><td>
	भीमसेनोऽपि संक्रुद्धस्तव सैन्यमुपाद्रवत्।<br>निजघान च संक्रुद्धो दण्डपाणिरिवान्तकः ।।	</td><td>	6-82-62a<br>6-82-62b	
</td></tr>
<tr><td>
	।। इति श्रीमन्महाभारते भीष्मपर्वणि भीष्मवधपर्वणि<br> सप्तमदिवसयुद्धे द्वशीतितमोऽध्यायः ।।	</td><td>		
</td></tr></tbody>