				
<tbody><tr><td>
	<b>अर्जुन उवाच।</b>	</td><td>	6-35-1x	
</td></tr>
				
<tr><td>
	मदनुग्रहाय परमं गुह्यमध्यात्मसंज्ञितम्।<br>यत्त्वयोक्तं वचस्तेन मोहोऽयं विगतो मम ।।	</td><td>	6-35-1a<br>6-35-1b	
</td></tr>
				
<tr><td>
	भवाप्ययौ हि भूतानां श्रुतौ विस्तरशो मया।<br>त्वत्तः कमलपत्राक्ष माहात्म्यमपि चाव्ययम् ।।	</td><td>	6-35-2a<br>6-35-2b	
</td></tr>
				
<tr><td>
	एवमेतद्यथात्थ त्वमात्मानं परमेश्वर।<br>द्रष्टुमिच्छामि ते रूपमैश्वरं पुरुषोत्तम ।।	</td><td>	6-35-3a<br>6-35-3b	
</td></tr>
				
<tr><td>
	मन्यसे यदि तच्छक्यं मया द्रष्टुमिति प्रभो।<br>योगेश्वर ततो मे त्वं दर्शयात्मानमव्ययम् ।।	</td><td>	6-35-4a<br>6-35-4b	
</td></tr>
<tr><td>
	<b>श्रीभगवानुवाच।</b>	</td><td>	6-35-5x	
</td></tr>
				
<tr><td>
	पश्य मे पार्थ रूपाणि शतशोऽथ सहस्रशः ।<br>नानाविधानि दिव्यानि नानावर्णाकृतीनि च ।।	</td><td>	6-35-5a<br>6-35-5b	
</td></tr>
				
<tr><td>
	पश्यादित्यान्वसून्रुद्रानश्विनौ मरुतस्तथा।<br>बहून्यदृष्टपूर्वाणि पश्याऽश्चर्याणि भारत।।	</td><td>	6-35-6a<br>6-35-6b	
</td></tr>
				
<tr><td>
	इहैकस्थं जगत्कृत्स्नं पश्याद्य सचराचरम् ।<br>मम देहे गुडाकेश यच्चान्यद्द्रष्टुमिच्छसि ।।	</td><td>	6-35-7a<br>6-35-7b	
</td></tr>
				
<tr><td>
	न तु मां शक्ष्यसे द्रष्टुमनेनैव स्वचक्षुषा ।<br>दिव्यं ददामि ते चक्षुः पश्य मे योगमैश्वरम् ।।	</td><td>	6-35-8a<br>6-35-8b	
</td></tr>
<tr><td>
	<b>सञ्जय उवाच।</b>	</td><td>	6-35-9x	
</td></tr>
				
<tr><td>
	एवमुक्त्वा ततो राजन्महायोगेश्वरो हरिः।<br>दर्शयामास पार्थाय मरमं रूपमैश्वरम् ।।	</td><td>	6-35-9a<br>6-35-9b	
</td></tr>
				
<tr><td>
	अनेकवक्रनयनमनेकाद्भुतदर्शनम् ।<br>अनेकदिव्याभारणं दिव्यानेकोद्यतायुधम् ।।	</td><td>	6-35-10a<br>6-35-10b	
</td></tr>
				
<tr><td>
	दिव्यमाल्याम्बरधरं दिव्यगन्धानुलेपनम् ।<br>सर्वाश्चर्यमयं देवमनन्तं विश्वतोमुखम् ।।	</td><td>	6-35-11a<br>6-35-11b	
</td></tr>
				
<tr><td>
	दिवि सूर्यसहस्रस्य भवेद्युगपदुत्थिता ।<br>यदि भाः सदृशी सा स्याद्भासस्तस्य महात्मनः ।।	</td><td>	6-35-12a<br>6-35-12b	
</td></tr>
				
<tr><td>
	तत्रैकस्थं जगत्कृत्स्नं प्रविभक्तमनेकधा ।<br>अपश्यद्देवदेवस्य शरीरे पाण्डवस्तदा ।।	</td><td>	6-35-13a<br>6-35-13b	
</td></tr>
				
<tr><td>
	ततः स विस्मयाविष्टो हृष्टरोमा धऩञ्जयः ।<br>प्रणम्य शिरसा देवं कृताञ्जलिरभाषत ।।	</td><td>	6-35-14a<br>6-35-14b	
</td></tr>
<tr><td>
	<b>अर्जुन उवाच।</b>	</td><td>	6-35-15x	
</td></tr>
				
				
				
<tr><td>
	पश्यामि देवांस्तव देव देहे<br>सर्वांस्तथा भूतविशेषसङ्घान् ।<br>ब्रह्माणमीशं कमलासनस्थ-<br>मृषींश्च सर्वानुरगांश्च दिव्यान् ।।	</td><td>	6-35-15a<br>6-35-15b<br>6-35-15c<br>6-35-15d	
</td></tr>
				
				
				
<tr><td>
	अनेकबाहूदरवक्रनेत्रं<br>पश्यामि त्वां सर्वतोऽनन्तरूपम् ।<br>नान्तं न मध्यं न पुनस्तवादिं<br>पश्यामि विश्वेश्वर विश्वरूप ।।	</td><td>	6-35-16a<br>6-35-16b<br>6-35-16c<br>6-35-16d	
</td></tr>
				
				
				
<tr><td>
	किरीटिनं गदिनं चक्रिणं च<br>तेजोराशिं सर्वतो दीप्तिमन्तम् ।<br>पश्यामि त्वां दुर्निरीक्ष्यं समन्ता-<br>द्दीप्तानलार्कद्युतिमप्रमेययम् ।।	</td><td>	6-35-17a<br>6-35-17b<br>6-35-17c<br>6-35-17d	
</td></tr>
				
				
				
<tr><td>
	त्वमक्षरं परमं वेदितव्यं<br>त्वमस्य विश्वस्य परं निधानम् ।<br>त्वमव्ययः शाश्वतधर्मगोप्ता<br>सनातनस्त्वं पुरुषो मतो मे ।।	</td><td>	6-35-18a<br>6-35-18b<br>6-35-18c<br>6-35-18d	
</td></tr>
				
				
				
<tr><td>
	अनादिमध्यान्तमनन्तवीर्य-<br>मनन्तबाहुं शशिसूर्यनेत्रम् ।<br>पश्यामि त्वां दीप्तहुताशवक्रं<br>स्वतेजसा विश्वमिदं तपन्तम् ।।	</td><td>	6-35-19a<br>6-35-19b<br>6-35-19c<br>6-35-19d	
</td></tr>
				
				
				
<tr><td>
	द्यावापृथिव्योरिदमन्तरं हि<br>व्याप्तं त्वयैकेन दिशश्च सर्वाः ।<br>दृष्ट्वाद्भुतं रूपमुग्रं तदेवं<br>लोकत्रयं प्रव्यथितं महात्मन् ।।	</td><td>	6-35-20a<br>6-35-20b<br>6-35-20c<br>6-35-20d	
</td></tr>
				
				
				
<tr><td>
	अमी हि त्वा सुरसङ्घा विशन्ति<br>केचिद्भीताः प्राञ्जलयो गृणान्ति।<br>स्वस्तीत्युक्त्वा महर्षिसिद्धसङ्घाः<br>स्तुवन्ति त्वां स्तुतिभिः पुष्कलाभिः ।।	</td><td>	6-35-21a<br>6-35-21b<br>6-35-21c<br>6-35-21d	
</td></tr>
				
				
				
<tr><td>
	रुद्रादित्या वसवो ये च साध्या<br>विश्वेऽश्विनौ मरुतश्चोष्मपाश्च ।<br>गन्धर्वयक्षासुरसिद्धसङ्घा<br>वीक्षन्ते त्वां विस्मिताश्चैव सर्वे ।।	</td><td>	6-35-22a<br>6-35-22b<br>6-35-22c<br>6-35-22d	
</td></tr>
				
				
				
<tr><td>
	रूपं महत्ते बहुवक्रनेत्रं<br>महाबाहो बहुबाहूरुपादम्।<br>बहूदरं बहुदंष्ट्राकरालं<br>दृष्ट्वा लोकाः प्रव्यथितास्तथाहम् ।।	</td><td>	6-35-23a<br>6-35-23b<br>6-35-23c<br>6-35-23d	
</td></tr>
				
				
				
<tr><td>
	नभःस्पृशं दीप्तमनेकवर्णं<br>व्यात्ताननं दीप्तविशालनेत्रम् ।<br>दृष्ट्वा हि त्वा प्रव्यथितान्तरात्मा<br>धृतिं न विन्दामि शमं च विष्णो ।।	</td><td>	6-35-24a<br>6-35-24b<br>6-35-24c<br>6-35-24d	
</td></tr>
				
				
				
<tr><td>
	दंष्ट्राकरालानि च ते सुखानि<br>दृष्ट्वैव कालानलसन्निभानि।<br>दिशो न जाने न लभे च शर्म<br>प्रसीद देवेश जगन्निवास ।।	</td><td>	6-35-25a<br>6-35-25b<br>6-35-25c<br>6-35-25d	
</td></tr>
				
				
				
<tr><td>
	अमी च त्वां धृतराष्ट्रस्य पुत्राः<br>सर्वे सहैवावनिपालसङ्घैः ।<br>भीष्मो द्रोणः सूतपुत्रस्तथासौ<br>सहास्मदीयैरपि योधमुख्यैः ।।	</td><td>	6-35-26a<br>6-35-26b<br>6-35-26c<br>6-35-26d	
</td></tr>
				
				
				
<tr><td>
	वक्राणि ते त्वरमाणा विशन्ति<br>दंष्ट्राकरालानि भयानकानि।<br>केचिद्विलग्ना दशनान्तरेषु<br>संदृश्यन्ते चूर्णितैरुत्तमाङ्गैः ।।	</td><td>	6-35-27a<br>6-35-27b<br>6-35-27c<br>6-35-27d	
</td></tr>
				
				
				
<tr><td>
	यथा नदीनां बहवोऽम्बुवेगाः<br>समुद्रमेवाभिमुखा द्रवन्ति।<br>तथा तवामी नरलोकवीरा<br>विशन्ति वक्राण्यभिविज्वलन्ति ।।	</td><td>	6-35-28a<br>6-35-28b<br>6-35-28c<br>6-35-28d	
</td></tr>
				
				
				
<tr><td>
	यथा प्रदीप्तं ज्वलनं पतङ्गा<br>विशन्ति नाशाय समृद्धवेगाः ।<br>तथैव नाशाय विशन्ति लोका-<br>स्तवापि वक्राणि समृद्धवेगाः ।।	</td><td>	6-35-29a<br>6-35-29b<br>6-35-29c<br>6-35-29d	
</td></tr>
				
				
				
<tr><td>
	लेलिह्यसे ग्रसमानः समन्ता-<br>ल्लोकान्समग्रान्वदनैर्ज्वलद्भिःक ।<br>तेजोभिरापूर्य जगत्समग्रं<br>भासस्तवोग्राः प्रतपन्ति विष्णो ।।	</td><td>	6-35-30a<br>6-35-30b<br>6-35-30c<br>6-35-30d	
</td></tr>
				
				
				
<tr><td>
	आख्याहि मे को भवानुग्ररूपो<br>नमोऽस्तु ते देववर प्रसीद ।<br>विज्ञातुमिच्छामि भवन्तमाद्यं<br>न हि प्रजानामि तव प्रवृत्तिम् ।।	</td><td>	6-35-31a<br>6-35-31b<br>6-35-31c<br>6-35-31d	
</td></tr>
<tr><td>
	<b>श्रीभगवानुवाच।</b>	</td><td>	6-35-32x	
</td></tr>
				
				
				
<tr><td>
	कालोऽस्मि लोकक्षयकृत्प्रवृद्धो<br>लोकान्समाहर्तुमिह प्रवृत्तः।<br>ऋतेऽपि त्वा न भविष्यन्ति सर्वे<br>येऽवस्थिताः प्रत्यनीकेषु योधाः ।।	</td><td>	6-35-32a<br>6-35-32b<br>6-35-32c<br>6-35-32d	
</td></tr>
				
				
				
<tr><td>
	तस्मात्त्वमुत्तिष्ठ यशो लभस्व<br>जित्वा शत्रून्भुङ्क्ष्व राज्यं समृद्धम्।<br>मयैवैते निहताः पूर्वमेव<br>निमित्तमात्रं भव सव्यसाचिन् ।।	</td><td>	6-35-33a<br>6-35-33b<br>6-35-33c<br>6-35-33d	
</td></tr>
				
				
				
<tr><td>
	द्रोणं च भीष्मं च जयद्रथं च<br>कर्णं तथान्यानपि योधवीरान्।<br>मया हतांस्त्वं जहि माव्यथिष्ठा<br>युद्ध्यस्व जेतानि रणे सपत्नान् ।।	</td><td>	6-35-34a<br>6-35-34b<br>6-35-34c<br>6-35-34d	
</td></tr>
<tr><td>
	<b>सञ्जय उवाच।</b>	</td><td>	6-35-35x	
</td></tr>
				
				
				
<tr><td>
	एतच्छ्रुत्वा वचनं केशवस्य<br>कृताञ्जलिर्वेपमानः किरीटी।<br>नमस्कृत्वा भूय एवाह कृष्णं<br>सगद्गदं भीतभीतः प्रणम्य ।।	</td><td>	6-35-35a<br>6-35-35b<br>6-35-35c<br>6-35-35d	
</td></tr>
<tr><td>
	<b>अर्जुन उवाच।</b>	</td><td>	6-35-36x	
</td></tr>
				
				
				
<tr><td>
	स्थाने हृषीकेश तव प्रकीर्त्या<br>जगत्प्रहृष्यत्यनुरज्यते च।<br>रक्षांसि भीतानि दिशो द्रवन्ति<br>सर्वे नमस्यन्ति च सिद्धसङ्घाः।।	</td><td>	6-35-36a<br>6-35-36b<br>6-35-36c<br>6-35-36d	
</td></tr>
				
				
				
<tr><td>
	कस्माच्च ते न नमेरन्महात्मन्<br>गरीयसे ब्रह्मणोऽप्यादिकर्त्रे।<br>अनन्त देवेश जगन्निवास<br>त्वमक्षरं सदसत्तत्परं यत् ।।	</td><td>	6-35-37a<br>6-35-37b<br>6-35-37c<br>6-35-37d	
</td></tr>
				
				
				
<tr><td>
	त्वमादिदेवः पुरुषः पुराण-<br>स्त्वमस्य विश्वस्य परं निधानम् ।<br>वेत्ताऽसि वेद्यं च परं च धाम<br>त्वया ततं विश्वमनन्तरूप ।।	</td><td>	6-35-38a<br>6-35-38b<br>6-35-38c<br>6-35-38d	
</td></tr>
				
				
				
<tr><td>
	वायुर्यमोऽग्निर्वरुणः शशाङ्कः<br>प्रजापतिस्त्वं प्रपितामहश्च।<br>नमो नमस्तेऽतु सहस्रकृत्वः<br>पुनश्च भूयोऽपि नमो नमस्ते ।।	</td><td>	6-35-39a<br>6-35-39b<br>6-35-39c<br>6-35-39d	
</td></tr>
				
				
				
<tr><td>
	नमः पुरस्तादथ पृष्ठतस्ते<br>नमोऽस्तु ते सर्वत एव सर्व।<br>अनन्तवीर्यामितविक्रमस्त्वं<br>सर्वं समाप्नोषि ततोऽसि सर्वः ।।	</td><td>	6-35-40a<br>6-35-40b<br>6-35-40c<br>6-35-40d	
</td></tr>
				
				
				
<tr><td>
	सखेति मत्वा प्रसभं यदुक्तं<br>हे कृष्ण हे यादव हे सखेति।<br>अजानता महिमानं तवेदं<br>मया प्रमादात्प्रणयेन वाऽपि ।।	</td><td>	6-35-41a<br>6-35-41b<br>6-35-41c<br>6-35-41d	
</td></tr>
				
				
				
<tr><td>
	यच्चापहासार्थमसत्कृतोऽसि<br>विहारशय्यासनभोजनेषु ।<br>एकोऽथवाप्यच्युत तत्समक्षं<br>तत्क्षामये त्वामहमप्रमेयम् ।।	</td><td>	6-35-42a<br>6-35-42b<br>6-35-42c<br>6-35-42d	
</td></tr>
				
				
				
<tr><td>
	पितासि लोकस्य चराचरस्य<br>त्वमस्य पूज्यश् गुरुर्गरीयान्।<br>न त्वत्समोऽस्त्यभ्यधिकः कुतोऽन्यो<br>लोकत्रयेऽप्यप्रतिमप्रभावः ।।	</td><td>	6-35-43a<br>6-35-43b<br>6-35-43c<br>6-35-43d	
</td></tr>
				
				
				
<tr><td>
	तस्मात्प्रणम्य प्रणिधाय कायं<br>प्रसादये त्वामहमीशमीड्यम् ।<br>पितेव पुत्रस्य सखेव सख्युः<br>प्रियः प्रियायार्हसि देव सोढुम् ।।	</td><td>	6-35-44a<br>6-35-44b<br>6-35-44c<br>6-35-44d	
</td></tr>
				
				
				
<tr><td>
	अदृष्टपूर्वं हृषितोऽस्मि दृष्ट्वा<br>भयेन च प्रव्यथितं मनो मे।<br>तदेव मे दर्शय देव रूपं<br>प्रसीद देवेश जगन्निवास ।।	</td><td>	6-35-45a<br>6-35-45b<br>6-35-45c<br>6-35-45d	
</td></tr>
				
				
				
<tr><td>
	किरीटिनं गदिनं चक्रहस्त-<br>मिच्छामि त्वां द्रष्टुमहं तथैव।<br>तेनैव रूपेण चतुर्भुजेन<br>सहस्रबाहो भव विश्वमूर्ते ।।	</td><td>	6-35-46a<br>6-35-46b<br>6-35-46c<br>6-35-46d	
</td></tr>
<tr><td>
	<b>श्रीभगवानुवाच।</b>	</td><td>	6-35-47x	
</td></tr>
				
				
				
<tr><td>
	मया प्रसन्नेन तवार्जुनेदं<br>रूपं परं दर्शितमात्मयोगात्।<br>तेजोमयं विश्वमनन्तमाद्यं<br>यन्मे त्वदन्येन न दृष्टपूर्वम् ।।	</td><td>	6-35-47a<br>6-35-47b<br>6-35-47c<br>6-35-47d	
</td></tr>
				
				
				
<tr><td>
	न वेद यज्ञाध्ययनैर्न दानै-<br>र्न च क्रियाभिर्न तपोभिरुग्रैः ।<br>एवंरूपः शक्य अहं नृलोके<br>द्रष्टुं त्वदन्येन कुरुप्रवीर ।।	</td><td>	6-35-48a<br>6-35-48b<br>6-35-48c<br>6-35-48d	
</td></tr>
				
				
				
<tr><td>
	मा ते व्यथा मा च विमूढभावो<br>दृष्ट्वा रूपं घोरमीदृङ्भमेदम् ।<br>व्यपेतभीः प्रीतमनाः पुनस्त्वं<br>तदेव मे रूपमिदं प्रपश्य ।।	</td><td>	6-35-49a<br>6-35-49b<br>6-35-49c<br>6-35-49d	
</td></tr>
<tr><td>
	<b>सञ्जय उवाच।</b>	</td><td>	6-35-50x	
</td></tr>
				
				
				
<tr><td>
	इत्यर्जुनं वासुदेवस्तथोक्त्वा<br>स्वकं रूपं दर्शयामास भूयः।<br>आश्वासयामास च भीतमेनं<br>भूत्वा पुनः सौम्यवपुर्महात्मा ।।	</td><td>	6-35-50a<br>6-35-50b<br>6-35-50c<br>6-35-50d	
</td></tr>
<tr><td>
	<b>अर्जुन उवाच।</b>	</td><td>	6-35-51x	
</td></tr>
				
<tr><td>
	दृष्ट्वेदं मानुषं रूपं तव सौम्यं जनार्दन ।<br>इदानीमस्मि संवृत्तः सचेताः प्रकृतिं गतः ।।	</td><td>	6-35-51a<br>6-35-51b	
</td></tr>
<tr><td>
	<b>श्रीभगवानुवाच।</b>	</td><td>	6-35-52x	
</td></tr>
				
<tr><td>
	सुदुर्दर्शमिदं रूपं दृष्टवानसि यन्मम।<br>देवा अप्यस्य रूपस्य नित्यं दर्शनकाङ्क्षिणः ।।	</td><td>	6-35-52a<br>6-35-52b	
</td></tr>
				
<tr><td>
	नाहं वेदैर्न तपसा न दानेन न चेज्यया।<br>शक्य एवंविधो द्रष्टुं दृष्टवानसि मां यथा ।।	</td><td>	6-35-53a<br>6-35-53b	
</td></tr>
				
<tr><td>
	भक्त्या त्वनन्यया शक्य अहमेवंविधोऽर्जुन।<br>ज्ञातुं द्रष्टुं च तत्त्वेन प्रवेष्टुं च परंतप ।।	</td><td>	6-35-54a<br>6-35-54b	
</td></tr>
				
<tr><td>
	मत्कर्मकृन्मत्परमो मद्भक्तः सङ्गवर्जितः ।<br>निर्वैरः सर्वभूतेषु यः स मामेति पाण्डव ।।	</td><td>	6-35-55a<br>6-35-55b	
</td></tr>
<tr><td>
	।। इति श्रीमन्महाभारते भीष्मपर्वणि <br>भगवद्गीतापर्वणि पञ्चत्रिंशोऽध्यायः ।।	</td><td>		
</td></tr>
<tr><td>
	इति श्रीमद्भगवद्गीतासूपनिषत्सु ब्रह्मविद्यायां<br> योगशास्त्रे श्रीकृष्णार्जुनसंवादे <br>विश्वरूपदर्शनयोगो नाम एकादशोऽध्यायः ।।	</td><td>		
</td></tr>
</tbody>