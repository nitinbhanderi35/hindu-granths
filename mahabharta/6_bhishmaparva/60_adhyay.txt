				
<tbody><tr><td>
	<b>सञ्जय उवाच।</b>	</td><td>	6-60-1x	
</td></tr>
				
				
				
<tr><td>
	व्युष्टां निशां भारत भारताना-<br>मनीकिनीनां प्रमुखे महात्मा।<br>ययौ सपत्नान्प्रति जातकोपो<br>वृतः समग्रेण बलेन भीष्मः ।।	</td><td>	6-60-1a<br>6-60-1b<br>6-60-1c<br>6-60-1d	
</td></tr>
				
				
				
<tr><td>
	तं द्रोणदुर्योधनबाह्लिकाश्च<br>तथैव दुर्मर्षणचित्रसेनौ।<br>जयद्रथश्चातिबलो बलौघै-<br>र्नृपास्तथान्ये प्रययुः समन्तात् ।।	</td><td>	6-60-2a<br>6-60-2b<br>6-60-2c<br>6-60-2d	
</td></tr>
				
				
				
<tr><td>
	स तैर्महद्भिश्च महारथैश्च<br>तेजस्विभिर्वीर्यवद्भिश्च राजन्।<br>रराज राजा स तु राजमुख्यै-<br>र्वृतः सदेवैरिव वज्रपाणिः ।।	</td><td>	6-60-3a<br>6-60-3b<br>6-60-3c<br>6-60-3d	
</td></tr>
				
				
				
<tr><td>
	तस्मिन्ननीकप्रमुखे विषक्ता<br>दोधूयमानाश्च महापताकाः ।<br>सुरक्तपीतासितपाण्डुराभा<br>महागजस्कन्धगता विरेजुः ।।	</td><td>	6-60-4a<br>6-60-4b<br>6-60-4c<br>6-60-4d	
</td></tr>
				
				
				
<tr><td>
	सा वाहिनी शान्तनवेन गुप्ता<br>महारथैर्वारणवाजिभिश्च।<br>बभौ सविद्युत्स्तनयित्नुकल्पा<br>जलागमे द्यौरिव जातमेघा ।।	</td><td>	6-60-5a<br>6-60-5b<br>6-60-5c<br>6-60-5d	
</td></tr>
				
				
				
<tr><td>
	ततो रणायाभिमुखी प्रयाता<br>प्रत्यर्जुनं शान्तनवाभिगुप्ता।<br>सेनामहोग्ना सहसा कुरूणां<br>वेगो यथा भीम इवापगायाः ।।	</td><td>	6-60-6a<br>6-60-6b<br>6-60-6c<br>6-60-6d	
</td></tr>
				
				
				
<tr><td>
	तं व्यालनानाविधगूढसारं<br>गजाश्वपादातरथौघपक्षम्।<br>व्यूहं महामेघसमं महात्मा<br>ददर्श दूरात्कपिराजकेतुः ।।	</td><td>	6-60-7a<br>6-60-7b<br>6-60-7c<br>6-60-7d	
</td></tr>
				
				
				
<tr><td>
	विनिर्ययौ केतुमता रथेन<br>नरर्षभः श्वेतहयेन काले।<br>` जये धृतः शत्रुवरूथिनीनां<br>यथा सुरेन्द्रोऽसुरवाहिनीनाम् ।।	</td><td>	6-60-8a<br>6-60-8b<br>6-60-8c<br>6-60-8d	
</td></tr>
				
				
				
<tr><td>
	नारायणेनेन्द्र इवाभिगुप्तः<br>शशीव सूर्येण समेयिवान्यथा ।<br>तथा महात्मा सह केशवेन<br>वरीथिनीनां प्रमुखे रराज '।।	</td><td>	6-60-9a<br>6-60-9b<br>6-60-9c<br>6-60-9d	
</td></tr>
				
				
				
<tr><td>
	सोपस्करं सोत्तरबन्धुरेषं<br>यत्तं यदूनामृषभेण सङ्ख्ये।<br>कपिध्वजं प्रेक्ष्य रथं विषेदुः<br>सहैव पुत्रैस्तव कौरवेयाः ।।	</td><td>	6-60-10a<br>6-60-10b<br>6-60-10c<br>6-60-10d	
</td></tr>
				
				
				
<tr><td>
	प्रकल्पितं गुप्तमुदायुधेन<br>किरीटिना लोकमहारथेन ।<br>तं व्यूहराजं ददृशुस्त्वदीया-<br>श्चतुश्चतुर्व्यालसहस्रकीर्णम् ।।	</td><td>	6-60-11a<br>6-60-11b<br>6-60-11c<br>6-60-11d	
</td></tr>
				
				
				
<tr><td>
	यथैव पूर्वेऽहनि धर्मराज्ञा<br>व्यूहः कृतः कौरवसत्तमेन।<br>यथा न भूतो भुवि मानुषेषु<br>न दृष्टपूर्वो न च संश्रुतश्च ।।	</td><td>	6-60-12a<br>6-60-12b<br>6-60-12c<br>6-60-12d	
</td></tr>
				
				
				
<tr><td>
	ततो यथादेशमुपेत्य तस्थुः<br>पाञ्चालमुख्याः सह चेदिमुख्यैः।<br>ततः समादेशसमाहतानि<br>भेरीसहस्राणि विनेदुराजौ ।।	</td><td>	6-60-13a<br>6-60-13b<br>6-60-13c<br>6-60-13d	
</td></tr>
				
				
				
<tr><td>
	शङ्खस्वनास्तूर्यरवाः प्रणेदुः<br>सर्वेष्वनीकेषु ससिंहनादाः।<br>ततः सबाणानि महास्वनानि<br>विस्फार्यमाणानि धनूंषि वीरैः ।।	</td><td>	6-60-14a<br>6-60-14b<br>6-60-14c<br>6-60-14d	
</td></tr>
				
				
				
<tr><td>
	क्षणेन भेरीपणवप्रणादा-<br>नन्तर्दधुः शङ्खमहास्वनांश्च।<br>तच्छङ्खशब्दावृतमन्तरिक्ष-<br>मुद्धूतभौमद्रुतरेणुजालम् ।।	</td><td>	6-60-15a<br>6-60-15b<br>6-60-15c<br>6-60-15d	
</td></tr>
				
				
				
<tr><td>
	महानुभावाश्च ततः प्रकाश-<br>नालोक्य वीराः सहसाऽभिपेतुः ।<br>रथी रथेनाभिहतः ससूतः<br>पपात साश्वः सरथः सकेतुः ।।	</td><td>	6-60-16a<br>6-60-16b<br>6-60-16c<br>6-60-16d	
</td></tr>
				
				
				
<tr><td>
	गजो गजेनाभिहताः पपात<br>पदातिना चाभिहतः पदातिः।<br>आवर्तमानान्यभिवर्तमानै-<br>र्घोरीकृतान्यद्भुतदर्शनानि ।।	</td><td>	6-60-17a<br>6-60-17b<br>6-60-17c<br>6-60-17d	
</td></tr>
				
				
				
<tr><td>
	प्रासैश्च खङ्गैश्च समाहतानि<br>सदश्वबृन्दानि सदश्वबृन्दैः।<br>सुवर्णतारागणभूषितानि<br>सूर्यप्रभाभानि शरावराणि ।।	</td><td>	6-60-18a<br>6-60-18b<br>6-60-18c<br>6-60-18d	
</td></tr>
				
				
				
<tr><td>
	विदार्यमाणानि परश्वथैश्च<br>प्रासैश्च स्वङ्गैश्च निपेतुरुर्व्याम्।<br>गजैर्विषणापरगात्ररुग्णाः<br>केचित्ससूता रथिनः प्रपेतुः ।।	</td><td>	6-60-19a<br>6-60-19b<br>6-60-19c<br>6-60-19d	
</td></tr>
				
				
				
<tr><td>
	गजर्षभाश्चापि जगर्षभेण<br>निपातिता बाणहताः पृथिव्याम्।<br>गजौघवेगोद्धतसादितानां<br>श्रुत्वा विषेदुः सहसा मनुष्याः ।।	</td><td>	6-60-20a<br>6-60-20b<br>6-60-20c<br>6-60-20d	
</td></tr>
				
				
				
<tr><td>
	आर्तस्वनं सादिपदातियूनां<br>विषाणगात्रावरताडितानाम् ।<br>संभ्रान्तनागाश्वरथे मुहूर्ते<br>महाक्षये सादिपदातियूनाम् ।।	</td><td>	6-60-21a<br>6-60-21b<br>6-60-21c<br>6-60-21d	
</td></tr>
				
				
				
<tr><td>
	महारथैः संपरिवार्यमाणं<br>संदृश्य दूरात्कपिराजकेतुम् ।<br>तं पञ्चतालोच्छ्रिततालकेतुः<br>सदश्ववेगाद्भुतवीर्ययानः।।	</td><td>	6-60-22a<br>6-60-22b<br>6-60-22c<br>6-60-22d	
</td></tr>
				
				
				
<tr><td>
	महास्त्रबाणाशनिदीप्तमन्तं<br>किरीटिनं शान्तनवोऽभ्यधावत्।<br>तथैव शक्रप्रतिमप्रभाव-<br>मिन्द्रात्मजं द्रोणमुखा विसस्नुः ।।	</td><td>	6-60-23a<br>6-60-23b<br>6-60-23c<br>6-60-23d	
</td></tr>
				
				
				
<tr><td>
	कृपश्च शल्यश्च विविंशतिश्च<br>दुर्योधनः सौमदत्तिश्च राजन्।<br>ततो रथानां प्रमुखादुपेत्य<br>सर्वास्त्रिवित्काञ्चनचित्रवर्मा ।।	</td><td>	6-60-24a<br>6-60-24b<br>6-60-24c<br>6-60-24d	
</td></tr>
				
				
				
<tr><td>
	जवेन शूरोऽभिससार सर्वां-<br>स्तानर्जुनस्यात्मभवोऽभिमन्युः।<br>तेषां महास्त्राणि महारथाना-<br>मसह्यकर्मा विनिहत्य कार्ष्णिः ।।	</td><td>	6-60-25a<br>6-60-25b<br>6-60-25c<br>6-60-25d	
</td></tr>
				
				
				
<tr><td>
	बभौ महामन्त्रहुतार्चिमाली<br>सदोगतः सन्भगवानिवाग्निः ।<br>ततः स तूर्णं रुधिरोदफेनां<br>कृत्वा नदीमाशु रणे रिपूणाम् ।।	</td><td>	6-60-26a<br>6-60-26b<br>6-60-26c<br>6-60-26d	
</td></tr>
				
				
				
<tr><td>
	जगाम सौभद्रमतीत्य भीष्मो<br>महारथं पार्थमदीनसत्वः ।<br>ततः प्रहस्याद्भुतविक्रमेण<br>गाण्डीवमुक्तेन शिलाशितेन ।।	</td><td>	6-60-27a<br>6-60-27b<br>6-60-27c<br>6-60-27d	
</td></tr>
				
				
				
<tr><td>
	विपाठजालेन महास्त्रजालं<br>विनाशयामास किरीटमाली।<br>तमुत्तमं सर्वधनुर्धराणा-<br>मसक्तकर्मा कपिराजकेतुः ।।	</td><td>	6-60-28a<br>6-60-28b<br>6-60-28c<br>6-60-28d	
</td></tr>
				
				
				
<tr><td>
	भीष्मं महात्माऽभिववर्ष तूर्णं<br>शरौघजालैर्विमलैश्च भल्लैः।<br>तथैव भीष्माहतमन्तरिक्षे<br>महास्त्रजालं कपिराजकेतोः ।।	</td><td>	6-60-29a<br>6-60-29b<br>6-60-29c<br>6-60-29d	
</td></tr>
				
				
				
				
				
<tr><td>
	तद्द्वैरथं भीष्मधनञ्जयाभ्याम् ।।	</td><td>	6-60-30f	
</td></tr>
<tr><td>
	।। इति श्रीमन्महाभारते भीष्मपर्वणि भीष्मवधपर्वणि <br>चतुर्थदिवसयुद्धे षष्टितमोऽध्यायः ।।	</td><td>		
</td></tr></tbody>