				
<tbody><tr><td>
	<b>सञ्जय उवाच।</b>	</td><td>	6-46-1x	
</td></tr>
				
<tr><td>
	राजञ्शतसहस्राणि तत्रतत्र पदातिनाम् ।<br>निर्मर्यादं प्रयुद्धानि तत्ते वक्ष्यामि भारत ।।	</td><td>	6-46-1a<br>6-46-1b	
</td></tr>
				
<tr><td>
	न पुत्रः पितरं जज्ञे पिता वा पुत्रमौरसम् ।<br>न भ्राता भ्रातरं तत्र स्वस्त्रीयं न च मातुलः ।।	</td><td>	6-46-2a<br>6-46-2b	
</td></tr>
				
<tr><td>
	न मातुलं च स्वस्रीयो न सखायं सखा तथा।<br>आविष्टा इव युध्यन्ते पाण्डवाः कुरुभिः सह ।।	</td><td>	6-46-3a<br>6-46-3b	
</td></tr>
				
<tr><td>
	रथानीकं नरव्याघ्राः केचिदभ्यपतन्रथैः ।<br>अभज्यन्त युगैरेव युगानि भरतर्षभ ।।	</td><td>	6-46-4a<br>6-46-4b	
</td></tr>
				
<tr><td>
	रथेषाश्च रतेषाभिः कूरा रथकूबरैः।<br>संगतैः सहिताः केचित्परस्परजिघांसवः ।।	</td><td>	6-46-5a<br>6-46-5b	
</td></tr>
				
<tr><td>
	न शेकुश्चलितुं केचित्सन्निपत्य रथा रथैः ।<br>प्रभिन्नास्तु महाकायाः सन्निपत्य गजा गजैः ।।	</td><td>	6-46-6a<br>6-46-6b	
</td></tr>
				
<tr><td>
	बहुधा दारयन्क्रुद्धा विषाणैरितरेतरम्।<br>सतोरणपताकैश्च वारणा वरवारणैः ।।	</td><td>	6-46-7a<br>6-46-7b	
</td></tr>
				
<tr><td>
	अभिसृत्य महाराज वेगवद्भिर्महागजैः ।<br>दन्तैरभिहतास्तत्र चुक्रुशुः परमातुराः ।।	</td><td>	6-46-8a<br>6-46-8b	
</td></tr>
				
<tr><td>
	अभिनीताश्च शिक्षाभिस्तोत्राङ्कुशसमाहताः।<br>अप्रभिन्नाः प्रभिन्नानां संमुखाभिमुखा ययुः ।।	</td><td>	6-46-9a<br>6-46-9b	
</td></tr>
				
<tr><td>
	प्रभिन्नैरपि संसक्ताः केचित्तत्र महागजाः ।<br>क्रौञ्चवन्निनदं कृत्वा दुद्रुवुः सर्वतो दिशम् ।।	</td><td>	6-46-10a<br>6-46-10b	
</td></tr>
				
<tr><td>
	सम्यक्प्रणीता नागाश्च प्रभिन्नकरटामुखाः ।<br>ऋषितोमरनाराचैर्निर्विद्धा वरवारणाः ।।	</td><td>	6-46-11a<br>6-46-11b	
</td></tr>
				
<tr><td>
	प्रणेदुर्भिन्नमर्माणो निपेतुश्च गतासवः।<br>प्राद्रवन्त दिशः केचिन्नदन्तो भैरवान्रवान् ।।	</td><td>	6-46-12a<br>6-46-12b	
</td></tr>
				
<tr><td>
	गजानां पादरक्षास्तु व्यूढोरस्काः प्रहारिणः ।<br>ऋष्टिभिश्च धनुर्भिश्च विमलैश्च परश्वथैः ।।	</td><td>	6-46-13a<br>6-46-13b	
</td></tr>
				
<tr><td>
	गदाभिर्मुसलैश्चैव भिन्दिपालैः सतोमरैः ।<br>आयसैः परिघैश्चैव निस्तिरंशैर्विमलै शितैः ।	</td><td>	6-46-14a<br>6-46-14b	
</td></tr>
				
<tr><td>
	प्रगृहीतैः सुसंरब्धा द्रवमाणास्ततस्ततः।<br>व्यदृश्यन्त महाराज परस्परजिघांसवः ।।	</td><td>	6-46-15a<br>6-46-15b	
</td></tr>
				
<tr><td>
	राजमानाश्च निस्त्रिंशाः संसिक्ता नरशोणितैः।<br>प्रत्यदृश्यन्त शूराणामन्योन्यमभिधावताम् ।।	</td><td>	6-46-16a<br>6-46-16b	
</td></tr>
				
<tr><td>
	अवक्षिप्तावधूतानामसीनां वीरबाहुभिः ।<br>संजज्ञे तुमुलः शब्दः पततां परमर्मसु ।।	</td><td>	6-46-17a<br>6-46-17b	
</td></tr>
				
<tr><td>
	गदामुसलरुग्णानां भिन्नानां च वरासिभिः ।<br>दन्तिदन्तावभिन्नानां मृदितानां च दन्तिभिः ।।	</td><td>	6-46-18a<br>6-46-18b	
</td></tr>
				
<tr><td>
	तत्र तत्र नरौघाणां क्रोशतामितरेतरम् ।<br>शुश्रुवुर्दारुणा वाचः प्रेतानामिव भारत ।।	</td><td>	6-46-19a<br>6-46-19b	
</td></tr>
				
<tr><td>
	हयैरपि हयारोहाश्चामरापीडधारिभिः ।<br>हंसैरिव महावेगैरन्योन्यमभिविद्रुताः ।।	</td><td>	6-46-20a<br>6-46-20b	
</td></tr>
				
<tr><td>
	तैर्विमुक्ता महाप्रासा जाम्बूनदविभूषणाः ।<br>आशुगा विमलास्तीक्ष्णाः संपेतुर्भुजगोपमाः ।।	</td><td>	6-46-21a<br>6-46-21b	
</td></tr>
				
<tr><td>
	अश्वैरग्न्यजवैः केचिदाप्लुत्य महतो रथात् ।<br>शिरांस्याददिरे वीरा रथिनामश्वसादिनः ।।	</td><td>	6-46-22a<br>6-46-22b	
</td></tr>
				
<tr><td>
	बहूनपि हयारोहान्भल्लैः सन्नतपर्वभिः ।<br>रथी जघान संप्राप्य बाणगोचरमागतान् ।।	</td><td>	6-46-23a<br>6-46-23b	
</td></tr>
				
<tr><td>
	नवमेघप्रतीकाशाश्चाक्षिप्य तुरगान्गजाः ।<br>पादैरेव विमृद्गन्ति मत्ताः कनकभूषणाः ।।	</td><td>	6-46-24a<br>6-46-24b	
</td></tr>
				
<tr><td>
	पाठ्यमानेषु कुम्भेषु पार्श्वेष्वपि च वारणाः।<br>प्रासैर्विनिहताः केचिद्विनेदुः परमातुराः ।।	</td><td>	6-46-25a<br>6-46-25b	
</td></tr>
				
<tr><td>
	साश्वारोहान्हयान्कांश्चिदुन्मथ्य वरवारणाः ।<br>सहसा चिक्षिपुस्तत्र संकुले भैरवे सति ।।	</td><td>	6-46-26a<br>6-46-26b	
</td></tr>
				
<tr><td>
	साश्वारोहान्विषाणाग्रैरुत्क्षिप्य तुरगान्गजाः ।<br>रथौघानभिमृद्गन्तः सध्वजानभिचक्रमुः ।।	</td><td>	6-46-27a<br>6-46-27b	
</td></tr>
				
<tr><td>
	पुंस्त्वादतिमदत्वाच्च केचित्तत्र महागजाः ।<br>साश्वारोहान्हयाञ्जघ्नुः करैः सचरणैस्तथा ।।	</td><td>	6-46-28a<br>6-46-28b	
</td></tr>
				
				
<tr><td>
	अश्वारोहैश्च समरे हस्तिसादिभिरेव च ।<br>प्रतिमानेषु गात्रेषु पार्श्वष्वभि च वारणान् ।<br>आशुगा विमलास्तीक्ष्णाः संपेतुर्भुजगोपमाः ।।	</td><td>	6-46-29a<br>6-46-29b<br>6-46-29c	
</td></tr>
				
<tr><td>
	नराश्वकायान्निर्भिद्य लौहानि कवचानि च।<br>निपेतुर्विमलाः शक्त्यो वीरबाहुभिरर्पिताः ।।	</td><td>	6-46-30a<br>6-46-30b	
</td></tr>
				
<tr><td>
	महोल्ककाप्रतिमा घोरास्तत्र तत्र विशांपते।<br>द्वीपिचर्मावनद्धैश्च व्याघ्रचर्मच्छदैरपि ।।	</td><td>	6-46-31a<br>6-46-31b	
</td></tr>
				
<tr><td>
	विकोशैर्विमलैः खङ्गैरभिजध्नुः परान्रणे ।<br>अभिप्लुतमभिक्रुद्धमेकपार्श्वावदारितम् ।।	</td><td>	6-46-32a<br>6-46-32b	
</td></tr>
				
<tr><td>
	विदर्शयन्तः संपेतुः खङ्गचर्मपरश्वथैः।<br>केचिदाक्षिप्य करिणः साश्वानपि रथान्करैः ।।	</td><td>	6-46-33a<br>6-46-33b	
</td></tr>
				
<tr><td>
	विकर्षन्तो दिशः सर्वाः संपेतुः सर्वशब्दगाः।<br>शङ्कुभिर्दारिताः केचित्संभिन्नाश्च परश्वथैः ।।	</td><td>	6-46-34a<br>6-46-34b	
</td></tr>
				
<tr><td>
	हस्तिभिर्मृदिताः केचित्क्षुण्णाश्चान्ये तुरंगमैः ।<br>रथनेमिनिकृत्ताश्च निकृत्ताश्च परश्वथैः ।।	</td><td>	6-46-35a<br>6-46-35b	
</td></tr>
				
<tr><td>
	व्याक्रोशन्त नरा राजंस्तत्रतत्र स्म बान्धवान्।<br>पुत्रानन्ये पितॄनन्ये भ्रातॄंश्च सह बन्धुभिः ।।	</td><td>	6-46-36a<br>6-46-36b	
</td></tr>
				
<tr><td>
	मातुलान्भागिनेयांश्च परानपि च संयुगे ।<br>विकीर्णान्त्राः सुबहवो भग्नसक्थाश्च भारत ।।	</td><td>	6-46-37a<br>6-46-37b	
</td></tr>
				
<tr><td>
	बाहुभिश्चापरे छिन्नैः पार्श्वेषु च विदारिताः ।<br>क्रन्दन्तः समदृश्यन्त तृषिता जीवितेप्सवः ।।	</td><td>	6-46-38a<br>6-46-38b	
</td></tr>
				
<tr><td>
	तृषापरिगताः केचिदल्पसत्वा विशांपते।<br>भूमौ निपतिताः सङ्ख्ये मृगयांचक्रिरे जलम् ।।	</td><td>	6-46-39a<br>6-46-39b	
</td></tr>
				
<tr><td>
	रुधिरौघपरिक्लिन्नाः क्लिश्यमानाश्च भारत ।<br>व्यनिन्दन्भृशमात्मानं तव पुत्रांश्च संगतान् ।।	</td><td>	6-46-40a<br>6-46-40b	
</td></tr>
				
				
<tr><td>
	अपरे क्षत्रिकयाः शूराः कृतवैराः परस्परम् ।<br>नैव शस्त्रं विमुञ्चन्ति नैव क्रन्दन्ति मारिष ।<br>तर्जयन्ति च संहृष्टास्तत्रतत्र परस्परम् ।।	</td><td>	6-46-41a<br>6-46-41b<br>6-46-41c	
</td></tr>
				
<tr><td>
	आदश्य दशनैश्चापि क्रोधात्स्वरदनच्छदम् ।<br>भ्रुकुटीकुटिलैर्वक्रैः प्रेक्षन्ति च परस्परम् ।।	</td><td>	6-46-42a<br>6-46-42b	
</td></tr>
				
<tr><td>
	अपरे क्लिश्यमानास्तु शरार्ता व्रणपीडिताः।<br>निष्कूजाः समपद्यन्त दृढसत्वा महाबलाः ।।	</td><td>	6-46-43a<br>6-46-43b	
</td></tr>
				
				
<tr><td>
	अन्ये च विरथाः शूरा रथमन्यस्य संयुगे।<br>प्रार्थयाना निपतिताः संक्षुण्णा वरवारणैः ।<br>अशोभन्त महाराज सपुष्पा इव किंशुकाः ।।	</td><td>	6-46-44a<br>6-46-44b<br>6-46-44c	
</td></tr>
				
<tr><td>
	संबभूवुरनीकेषु बहवो भैरवस्वनाः।<br>वर्तमाने महाभीमे तस्मिन्वीरवरक्षये।।	</td><td>	6-46-45a<br>6-46-45b	
</td></tr>
				
<tr><td>
	निजघान पिता पुत्रं पुत्रश्च पितरं रणे।<br>स्वस्त्रीयो मातुलं चापि स्वस्रीयं चापि मातुलः ।।	</td><td>	6-46-46a<br>6-46-46b	
</td></tr>
				
<tr><td>
	सखा सखायं च तथा संबन्धी बान्धवं तथा।<br>एवं युयुधिरे तत्र कुरवः पाण्डवैः सह ।।	</td><td>	6-46-47a<br>6-46-47b	
</td></tr>
				
<tr><td>
	वर्तमाने तथा तस्मिन्निर्मर्यादे भयानके ।<br>भीष्ममासाद्य पार्थानां वाहिनी समकम्पत ।।	</td><td>	6-46-48a<br>6-46-48b	
</td></tr>
				
				
<tr><td>
	केतुना पञ्चतारेण तालेन भारतर्षभ ।<br>राजतेन महाबाहुरुच्छ्रितेन महारथे ।<br>बभौ भीष्मस्तदा राजंश्चन्द्रमा इव मेरुणा ।।	</td><td>	6-46-49a<br>6-46-49b<br>6-46-49c	
</td></tr>
<tr><td>
	।। इति श्रीमन्महाभारते भीष्मपर्वणि भीष्मवधपर्वणि <br>प्रथमदिवसयुद्धे षट्चत्वारिंशोऽध्यायः ।।	</td><td>		
</td></tr>
</tbody>