				
<tbody><tr><td>
	<b>सञ्जय उवाच।</b>	</td><td>	6-50-1x	
</td></tr>
				
<tr><td>
	कृतेऽवहारे सैन्यानां प्रथमे भरतर्षभ ।<br>भीष्मे च युद्धसंरब्धे हृष्टे दुर्योधने तथा ।।	</td><td>	6-50-1a<br>6-50-1b	
</td></tr>
				
<tr><td>
	धर्मराजस्ततस्तूर्णमभिगम्य जनार्दनम् ।<br>भ्रातृभिः सहितः सर्वैः सर्वैश्चैव जनेश्वरैः ।।	</td><td>	6-50-2a<br>6-50-2b	
</td></tr>
				
<tr><td>
	शुचा परमया युक्तश्चिन्तयानः पराजयम्।<br>वार्ष्णेयमब्रवीद्रजान्दृष्ट्वा भीष्मस्य विक्रमम् ।।	</td><td>	6-50-3a<br>6-50-3b	
</td></tr>
				
<tr><td>
	कृष्ण पश्य महेष्वासं भीष्मं भीमपराक्रमम् ।<br>शरैर्दहन्तं सैन्यं मे ग्रीष्मे कक्षमिवानलम् ।।	</td><td>	6-50-4a<br>6-50-4b	
</td></tr>
				
<tr><td>
	कथमेनं महात्मानं शक्ष्यामः प्रतिवीक्षितुम् ।<br>लेलिह्यमानं सैन्यं मे हविष्मन्तमिवानलम् ।।	</td><td>	6-50-5a<br>6-50-5b	
</td></tr>
				
<tr><td>
	एतं हि पुरुषव्याघ्रं धनुष्मन्तं महाबलम् ।<br>दृष्ट्वा विप्रद्रुर्त सैन्यं समरे मार्गणाहतम् ।।	</td><td>	6-50-6a<br>6-50-6b	
</td></tr>
				
<tr><td>
	शक्यो जेतुं यमः क्रुद्धो वज्रपाणिश्च संयुगे ।<br>वरुणः पाशभृद्वापि कुबेरो वा गदाधरः ।।	</td><td>	6-50-7a<br>6-50-7b	
</td></tr>
				
<tr><td>
	न तु भीष्मो महाजेताः शक्यो जेतुं महाबलः ।<br>सोऽहमेवं गते मग्नो भीष्मागाधजलेऽप्लुवे ।।	</td><td>	6-50-8a<br>6-50-8b	
</td></tr>
				
<tr><td>
	आत्मनो बुद्धिदौर्बल्याद्भीष्ममासाद्य केशव ।<br>वनं यात्सामि वार्ष्णेय श्रेयो मे तत्र जीवितुम् ।।	</td><td>	6-50-9a<br>6-50-9b	
</td></tr>
				
<tr><td>
	न त्वेतान्पृथिवीपालान्दातुं भीष्माय मृत्यवे ।<br>क्षपयिष्यति सेनां मे कृष्ण भीष्मो महास्त्रवित् ।।	</td><td>	6-50-10a<br>6-50-10b	
</td></tr>
				
<tr><td>
	यथाऽनलं प्रज्वलितं पतङ्गाः समभिद्रुताः ।<br>विनाशायोपगच्छन्ति तथा मे सनिको जनः ।।	</td><td>	6-50-11a<br>6-50-11b	
</td></tr>
				
<tr><td>
	क्षयं नीतोऽस्मि वार्ष्णेय राज्यहेतोः पराक्रमी ।<br>भ्रातश्चैव मे वीराः कर्शिताः शरपीडिताः ।।	</td><td>	6-50-12a<br>6-50-12b	
</td></tr>
				
<tr><td>
	मत्कृते भ्रातृहार्देन राज्याद्भ्रष्टास्तथा सुखात्।<br>जीवितं बहुमन्येऽहं जीवितं ह्यद्य दुर्लभम् ।।	</td><td>	6-50-13a<br>6-50-13b	
</td></tr>
				
<tr><td>
	जीवितस्य च शेषेण तपस्तप्स्यामि दुश्चरम् ।<br>न घातयिष्यामि रणे मित्राणीमानि केशव ।।	</td><td>	6-50-14a<br>6-50-14b	
</td></tr>
				
<tr><td>
	रथान्मे बहुसाहस्रान्दिव्यैरस्त्रैर्महाबलः ।<br>घातयत्यनिशं भीष्मः प्रवराणां प्रहारिणाम् ।।	</td><td>	6-50-15a<br>6-50-15b	
</td></tr>
				
<tr><td>
	किं नु कृत्वा हितं मे स्याद्ब्रूहि माधव माचिरम् ।<br>मध्यस्थमिव पश्यामि समरे सव्यसाचिनम् ।।	</td><td>	6-50-16a<br>6-50-16b	
</td></tr>
				
<tr><td>
	एको भीमः परं शक्त्या युध्यत्येव महाभुजः ।<br>केवलं बाहुवीर्येण क्षत्रधर्ममनुस्मरन् ।।	</td><td>	6-50-17a<br>6-50-17b	
</td></tr>
				
<tr><td>
	गदया वीरघातिन्या यथोत्साहं महामनाः ।<br>करोत्यसुकरं कर्म रथाश्वनरपङ्क्तिषु ।।	</td><td>	6-50-18a<br>6-50-18b	
</td></tr>
				
<tr><td>
	नालमेष क्षयं कर्तुं परसैन्यस्य मारिष ।<br>आर्जवेनैव युद्धेन वीर वर्षशतैरपि ।।	</td><td>	6-50-19a<br>6-50-19b	
</td></tr>
				
<tr><td>
	एकोऽस्त्रवित्सखा तेऽयं सोऽप्यस्मान्समुपेक्षते ।<br>निर्दह्यमानान्भीष्मेण द्रोणेन च महात्मना ।।	</td><td>	6-50-20a<br>6-50-20b	
</td></tr>
				
<tr><td>
	दिव्यान्यस्त्राणि भीष्मस्य द्रोणस्य च महात्मनः ।<br>धक्ष्यन्ति क्षत्रियान्सर्वान्प्रयुक्तानि पुनः पुनः ।।	</td><td>	6-50-21a<br>6-50-21b	
</td></tr>
				
<tr><td>
	कृष्ण भीष्मः सुसंरब्धः सहितः सर्वपार्थिवैः ।<br>क्षपयिष्यति नो नूनं यादृशोऽस्य पराक्रमः ।।	</td><td>	6-50-22a<br>6-50-22b	
</td></tr>
				
<tr><td>
	स त्वं पश्य महाभाग योगेश्वर महारथम् ।<br>भीष्मं यः शमयेत्संख्ये दावाग्निं जलदो यथा ।।	</td><td>	6-50-23a<br>6-50-23b	
</td></tr>
				
<tr><td>
	तव प्रसादाद्गोविन्द पाण्डवा निहतद्विषः ।<br>स्वराज्यमनुसंप्राप्ता मोदिष्यन्ते सबान्धवाः ।।	</td><td>	6-50-24a<br>6-50-24b	
</td></tr>
				
<tr><td>
	एवमुक्त्वा ततः पार्थो ध्यान्नास्ते महामनाः ।<br>चिरमन्तर्मना भूत्वा शोकोपहतचेतनः ।।	</td><td>	6-50-25a<br>6-50-25b	
</td></tr>
				
<tr><td>
	शोकार्तं तमथो ज्ञात्वा दुःखोपहतचेतसम् ।<br>अब्रवीत्तत्र गोविन्दो हर्षयन्सर्वपाण्डवान् ।।	</td><td>	6-50-26a<br>6-50-26b	
</td></tr>
				
<tr><td>
	माशुचो भरतश्रेष्ट न त्वं शोचितुमर्हसि ।<br>यस्य ते भ्रातरः शूराः सर्वलोकेषु धन्विनःक ।।	</td><td>	6-50-27a<br>6-50-27b	
</td></tr>
				
<tr><td>
	अहं च प्रियकृद्राजन्सात्यकिश्च महायशाः ।<br>विराटद्रुपदौ चेमौ धृष्टद्युम्नश्च पार्षतः ।।	</td><td>	6-50-28a<br>6-50-28b	
</td></tr>
				
<tr><td>
	तथैव सबलाश्चेमे राजानो राजसत्तम।<br>त्वत्प्रसादं प्रतीक्षन्ते त्वद्भक्ताश्च विशांपते ।।	</td><td>	6-50-29a<br>6-50-29b	
</td></tr>
				
<tr><td>
	एष ते पार्षतो नित्यं हितकामः प्रिये रतः ।<br>सैनापत्यमनुप्राप्तो धृष्टद्युम्नो महाबलः ।।	</td><td>	6-50-30a<br>6-50-30b	
</td></tr>
				
				
<tr><td>
	शिखण्डी च महाबाहो भीष्मस्य निधनं किल।<br>एतच्छ्रुत्वा ततो धर्मो धृष्टद्युम्नं महारथम् ।<br>अब्रवीत्समितौ तस्यां वासुदेवस्य श्रृण्वतः ।।	</td><td>	6-50-31a<br>6-50-31b<br>6-50-31c	
</td></tr>
				
<tr><td>
	धृष्टद्युम्न निबोधेदं यत्त्वां वक्ष्यामि मारिष।<br>नातिक्रम्यं भवेत्तच्च वचनं मम भाषितम् ।।	</td><td>	6-50-32a<br>6-50-32b	
</td></tr>
				
<tr><td>
	भवान्सेनापतिर्मह्यं वासुदेवेन संमितः।<br>कार्तिकेयो यथा नित्यं देवानामभवत्पुरा ।।	</td><td>	6-50-33a<br>6-50-33b	
</td></tr>
				
<tr><td>
	तथा त्वमपि पाण्डूनां सेनानीः पुरुषर्षभ।<br>स त्वं पुरुषशार्दूल विक्रम्य जहि कौरवान् ।।	</td><td>	6-50-34a<br>6-50-34b	
</td></tr>
				
<tr><td>
	अहं च तेऽनुयास्यामि भीमः कृष्णश्च मारिष ।<br>माद्रीपुत्रौ च सहितौ द्रौपदेयाश्च दंशिताः ।।	</td><td>	6-50-35a<br>6-50-35b	
</td></tr>
				
<tr><td>
	ये चान्ये पृथिवीपालाः प्रधानाः पुरुषर्षभ ।<br>तत उद्धर्षयन्सर्वान्धृष्टद्युम्नोऽभ्यभाषत ।।	</td><td>	6-50-36a<br>6-50-36b	
</td></tr>
				
<tr><td>
	अहं द्रोणान्तकः पार्थ विहितः शम्भुना पुरा।<br>रणे भीष्मं कृपं द्रोणं तथा शल्यं जयद्रथम् ।।	</td><td>	6-50-37a<br>6-50-37b	
</td></tr>
				
<tr><td>
	सर्वानद्य रणे दृप्तान्प्रतियोत्स्यामि पार्थिव ।<br>अथोत्क्रुष्टं महेष्वासैः पाण्डवैर्युद्धदुर्मदैः ।।	</td><td>	6-50-38a<br>6-50-38b	
</td></tr>
				
<tr><td>
	समुद्यते पार्थिवेन्द्रे पार्षते शत्रुसूदने ।<br>तमब्रवीत्ततः पार्थः पार्षतं पृतनापतिम् ।।	</td><td>	6-50-39a<br>6-50-39b	
</td></tr>
				
<tr><td>
	व्यूहः क्रौञ्चारुणो नाम सर्वशत्रुनिबर्हणः ।<br>यं बृहस्पतिरिन्द्राय तदा देवासुरेऽब्रवीत् ।।	</td><td>	6-50-40a<br>6-50-40b	
</td></tr>
				
<tr><td>
	तं यथावत्प्रतिव्यूहं परानीकविनाशनम् ।<br>अदृष्टपूर्वं राजानः पश्यन्तु कुरुभिः सह ।।	</td><td>	6-50-41a<br>6-50-41b	
</td></tr>
				
<tr><td>
	यथोक्तः स नृदेवेन विष्णुर्वज्रभृता यथा।<br>प्रभाते सर्वसैन्यानामग्रे चक्रे धनञ्जयम् ।।	</td><td>	6-50-42a<br>6-50-42b	
</td></tr>
				
<tr><td>
	आदित्यपथगः केतुस्तस्याद्भुतमनोरमः ।<br>शासनात्पुरुहूतस्य निर्मितो विश्वकर्मणा ।।	</td><td>	6-50-43a<br>6-50-43b	
</td></tr>
				
<tr><td>
	इन्द्रायुधसवर्णाभिः पताकाभिरलङ्कृतः ।<br>आकाशग इवाकाशे गन्धर्वनगरोपमः ।।	</td><td>	6-50-44a<br>6-50-44b	
</td></tr>
				
<tr><td>
	नृत्यमान इवाभाति रथचर्यासु मारिष ।<br>तेन रत्नवता पार्थः स च गाण्डीवधन्वना ।।	</td><td>	6-50-45a<br>6-50-45b	
</td></tr>
				
<tr><td>
	बभूव परमोपेतः सुमेरुरिव भानुना ।<br>शिरोभूद्द्रुपदो राजा महत्या सेनया वृतः ।।	</td><td>	6-50-46a<br>6-50-46b	
</td></tr>
				
<tr><td>
	कुन्तिभोजश्च चैद्यश्च चक्षुर्भ्यां तौ जनेश्वरौ ।<br>दाशार्णकाः प्रभद्राश्च दाशेरकगणैः सह ।।	</td><td>	6-50-47a<br>6-50-47b	
</td></tr>
				
<tr><td>
	अनूपकाः किराताश्च ग्रीवायां भरतर्षभ ।<br>पटच्चरैश्च पौण्ड्रैश्च राजन्पौरवकैस्तथा ।।	</td><td>	6-50-48a<br>6-50-48b	
</td></tr>
				
<tr><td>
	निषादैः सहितश्चापि पृष्ठमासीद्युधिष्ठिरः।<br>पक्षौ तु भीमसेनश्च धृष्टद्युम्नश्च पार्षतः ।।	</td><td>	6-50-49a<br>6-50-49b	
</td></tr>
				
<tr><td>
	द्रौपदेयाभिमन्युश्च सात्यकिश्च महारथः ।<br>पिशाचा दारदाश्चैव पुण्ड्राः कुण्डीविषैः सह ।।	</td><td>	6-50-50a<br>6-50-50b	
</td></tr>
				
<tr><td>
	मारुता धेनुकाश्चैव तंगमाः परतंगणाः ।<br>बाह्लिकास्तित्तिराश्चैव चोलाः पाण्ड्याश्च भारत ।।	</td><td>	6-50-51a<br>6-50-51b	
</td></tr>
				
<tr><td>
	एते जनपदा राजन्दक्षिणं पक्षमाश्रिताः ।<br>अग्निवेशास्तुद्दुण्डाश्च मालवा दानभारयः ।।	</td><td>	6-50-52a<br>6-50-52b	
</td></tr>
				
<tr><td>
	शबरा उद्भसाश्चैव वत्साश्च सह नाकुलैः ।<br>नकुलः सहदेवश्च वामं पक्षं समाश्रिताः ।।	</td><td>	6-50-53a<br>6-50-53b	
</td></tr>
				
<tr><td>
	रथानामयुतं पक्षौ शिरस्तु नियुतं तथा।<br>पृष्ठमर्बुदमेवासीत्सहस्रामि च विंशतिः ।।	</td><td>	6-50-54a<br>6-50-54b	
</td></tr>
				
<tr><td>
	ग्रीवायां नियुतं चापि सहस्रामि च सप्ततिः ।<br>पक्षकोटिप्रपक्षेषु पक्षान्तेषु च वारणाः ।।	</td><td>	6-50-55a<br>6-50-55b	
</td></tr>
				
<tr><td>
	जग्मुः परिवृता राजंश्चलन्त इव पर्वताः ।<br>जघनं पालयामास विराटः सह केकयैः ।।	</td><td>	6-50-56a<br>6-50-56b	
</td></tr>
				
<tr><td>
	काशिराजश्च शैब्यश्च रथानामयुतैस्त्रिभिः ।<br>एवमेनं महाव्यूहं व्यूह्य भारत पाण्डवाः ।।	</td><td>	6-50-57a<br>6-50-57b	
</td></tr>
				
				
<tr><td>
	सूर्योधयं त इच्छतः स्थिता युद्धाय दंशिताः ।<br>तेषामादित्यवर्मानि विमलानि महान्ति च ।<br>श्वेतच्छत्राण्यशोभन्त वारणेषु रथेषु च ।।	</td><td>	6-50-58a<br>6-50-58b<br>6-50-58c	
</td></tr>
<tr><td>
	।। इति श्रीमन्महाभारते भीष्मपर्वणि भीष्मवधपर्वणि <br>द्वितीयदिवसयुद्धे पञ्चाशोऽद्यायः ।।	</td><td>		
</td></tr></tbody>