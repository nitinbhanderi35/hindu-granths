				
<tbody><tr><td>
	<b>सञ्जय उवाच।</b>	</td><td>	6-94-1x	
</td></tr>
				
<tr><td>
	स्वसैन्यं निहतं दृष्ट्वा राजा दुर्योधनः स्वयम्।<br>अभ्यधावत्सुसंक्रुद्धो भीमसेनमरिन्दमम् ।।	</td><td>	6-94-1a<br>6-94-1b	
</td></tr>
				
<tr><td>
	प्रगृह्य सुमहच्चापमिन्द्राशनिसमस्वनम् ।<br>महता शरवर्षेण पाण्डवं समवाकिरत् ।।	</td><td>	6-94-2a<br>6-94-2b	
</td></tr>
				
<tr><td>
	अर्धचन्द्रं च संधाय सुतीक्ष्णं लोमवापिनम् ।<br>भीमसेनस्य चिच्छेद चापं क्रोधसमन्वितः ।।	</td><td>	6-94-3a<br>6-94-3b	
</td></tr>
				
<tr><td>
	तदन्तरं च संप्रेक्ष्य त्वरमामो महारथः ।<br>प्रसंदधे शितं बाणं गिरीणामपि दारणम् ।।	</td><td>	6-94-4a<br>6-94-4b	
</td></tr>
				
<tr><td>
	तेनोरसि महाराज भीमसेनमताडयत् ।<br>स गाढविद्धो व्यथितः सृक्विणी परिसंलिहन् ।।	</td><td>	6-94-5a<br>6-94-5b	
</td></tr>
				
<tr><td>
	समाललम्बे तेजस्वी ध्वजं हेमपरिष्कृतम्।<br>तथा विमनसं दृष्ट्वा भीमसेनं घटोत्कचः ।।	</td><td>	6-94-6a<br>6-94-6b	
</td></tr>
				
<tr><td>
	क्रोधेनाभिप्रजज्वाल दिधक्षन्निव पावकः।<br>अभिमन्युमुखाश्चापि पाण्डवानां महारथाः ।।	</td><td>	6-94-7a<br>6-94-7b	
</td></tr>
				
<tr><td>
	समभ्यधावन्क्रोशन्तो राजानं जातसंभ्रमाः ।<br>संप्रेक्ष्य तान्संपततः संक्रुद्धाञ्जातसंभ्रमान् ।।	</td><td>	6-94-8a<br>6-94-8b	
</td></tr>
				
<tr><td>
	भारद्वाजोऽब्रवीद्वाक्यं तावकानां महारथान् ।<br>क्षिप्रं गच्छत भद्रं वो राजानं परिरक्षत ।।	</td><td>	6-94-9a<br>6-94-9b	
</td></tr>
				
<tr><td>
	संशयं परमं प्राप्तं मञ्जन्तं व्यसनार्णवे।<br>एते क्रुद्धा महेष्वासाः पाण्डवानां महारथाः ।।	</td><td>	6-94-10a<br>6-94-10b	
</td></tr>
				
<tr><td>
	भीमसेनं पुरस्कृत्य दुर्योधनमुपाद्रवन्।<br>नानाविधानि शस्त्राणि विसृजन्तो महारथाः ।।	</td><td>	6-94-11a<br>6-94-11b	
</td></tr>
				
<tr><td>
	नदन्तो भैरवान्नादांस्त्रासयन्तश्च भूमिपान् ।<br>तदाऽऽचार्यवचः श्रुत्वा सौमदत्तिपुरोगमाः ।।	</td><td>	6-94-12a<br>6-94-12b	
</td></tr>
				
<tr><td>
	तावकाः समवर्तन्त पाम्डवानामनीकिनीम् ।<br>कृपो भूरिश्रवाः शल्यो द्रोणपुत्रो विविंशतिः ।।	</td><td>	6-94-13a<br>6-94-13b	
</td></tr>
				
<tr><td>
	चित्रसेनो विकर्णश्च सैन्धवोऽथ बृहद्बलः ।<br>आवन्त्यौ च महेष्वासौ कौरवं पर्यवारयन् ।।	</td><td>	6-94-14a<br>6-94-14b	
</td></tr>
				
<tr><td>
	ते विंशतिपदं गत्वा संप्रहारं प्रचक्रिरे ।<br>पाण्‍डवा धार्तराष्ट्राश्च परस्परजिघांसवःक ।।	</td><td>	6-94-15a<br>6-94-15b	
</td></tr>
				
<tr><td>
	एवमुक्त्वा महाबाहुर्महद्विष्फार्य कार्मुकम् ।<br>भारद्वाजस्ततो भीमं षड्विंशत्या समार्पयत् ।।	</td><td>	6-94-16a<br>6-94-16b	
</td></tr>
				
<tr><td>
	भूयश्चैनं महाबाहुः शरैः शीघ्रमवाकिरत् ।<br>पर्वतं वारिधाराभिः प्रावृषीव वलाहकः।।	</td><td>	6-94-17a<br>6-94-17b	
</td></tr>
				
<tr><td>
	तं प्रत्यविध्यद्दशभिर्भीमसेनः शिलीमुखैः ।<br>त्वरमाणो महेष्वासः सव्ये पार्श्वे महाबलः ।।	</td><td>	6-94-18a<br>6-94-18b	
</td></tr>
				
<tr><td>
	स गाढविद्धो व्यथितो वयोवृद्धश्च भारत।<br>प्रनष्टसंज्ञः सहसा रथोपस्थ उपाविशत्।।	</td><td>	6-94-19a<br>6-94-19b	
</td></tr>
				
<tr><td>
	गुरुं प्रव्यथितं दृष्ट्वा राजा दुर्योधनः स्वयम् ।<br>द्रौणायनिश्च संक्रुद्धौ भीमसेनमभिद्रुतौ ।।	</td><td>	6-94-20a<br>6-94-20b	
</td></tr>
				
<tr><td>
	तावापतन्तौ संप्रेक्ष्य कालान्तकयमोपमौ ।<br>भीमसेनो महाबाहुर्गदामादाय सत्वरम् ।।	</td><td>	6-94-21a<br>6-94-21b	
</td></tr>
				
<tr><td>
	अवप्लुत्य रथात्तूर्णं तस्थौ गिरिरिवाचलः।<br>समुद्यम्य गदां गुर्वी यमदण्डोपमां रणे।	</td><td>	6-94-22a<br>6-94-22b	
</td></tr>
				
<tr><td>
	तमुद्यतगदं दृष्ट्वा कैलासमिव शृङ्गिणम्।<br>कौरवो द्रोणपुत्रश्च सहितावभ्यधावताम् ।।	</td><td>	6-94-23a<br>6-94-23b	
</td></tr>
				
<tr><td>
	तावापतन्तौ सहितौ त्वरितौ बलिनां वरौ।<br>अभ्यधावत वेगेन त्वरमाणो वृकोदरः ।।	</td><td>	6-94-24a<br>6-94-24b	
</td></tr>
				
<tr><td>
	तमापतन्तं संप्रेक्ष्य संक्रुद्धं भीमदर्शनम् ।<br>समभ्यधावंस्त्वरिताः कौरवाणां महारथाः ।।	</td><td>	6-94-25a<br>6-94-25b	
</td></tr>
				
<tr><td>
	भारद्वाजमुखाः सर्वे भीमसेनजिघांसया ।<br>नानाविधानि शस्त्राणि भीमस्योरस्यपातयन् ।।	</td><td>	6-94-26a<br>6-94-26b	
</td></tr>
				
<tr><td>
	सहिताः पाण्डवं सर्वे पीडयन्तः समन्ततः।<br>तं दृष्ट्वा संशयं प्राप्तं पीड्यमानं महारथम् ।।	</td><td>	6-94-27a<br>6-94-27b	
</td></tr>
				
<tr><td>
	अभिमन्युप्रभृतयः पाण्‍डवानां महारथाःक ।<br>अभ्यदावन्परीप्सन्तः प्राणांस्त्यक्त्वा सुदुस्त्यजान्	</td><td>	6-94-28a<br>6-94-28b	
</td></tr>
				
<tr><td>
	अनूपाधिपतिः शूरो भीमस्य दयितः सखा ।<br>नीलो नीलाम्बुदप्रख्यः संक्रुद्धो द्रौणिमभ्यात् ।।	</td><td>	6-94-29a<br>6-94-29b	
</td></tr>
				
<tr><td>
	स्पर्धते हि महेष्वासो नित्यं द्रोणसुतेन सः।<br>स विष्फार्य महच्चापं द्रौणिं विव्याध पत्रिणा ।।	</td><td>	6-94-30a<br>6-94-30b	
</td></tr>
				
<tr><td>
	यथा शक्रो महाराज पुरा विव्याध दानवम् ।<br>विप्रचित्तिं दुराधर्षं देवतानां भयंकरम् ।।	</td><td>	6-94-31a<br>6-94-31b	
</td></tr>
				
				
<tr><td>
	येन लोकत्रयं क्रोधात्रासितं स्वेन तेजसाक ।<br>`स रुद्रेण जितः पूर्वं निहतो मातरिश्वना'<br>तथा नीलेन निर्भिन्नः सम्यङ्भुक्तेन पत्रिणा ।।	</td><td>	6-94-32a<br>6-94-32b<br>6-94-32c	<p class="mw-empty-elt"></p></td></tr>
<tr><td><p>	संजातरुधिरोत्पीडो द्रौणिः क्रोधसमन्वितः ।<br>स विष्फार्य धनुश्चित्रमिन्द्राशनिसमस्वनम् ।।	</p></td><td>	6-94-33a<br>6-94-33b	<p class="mw-empty-elt"></p></td></tr>
<tr><td><p>	दध्रे नीलविनाशाय मतिं मतिमतां वरः।<br>ततः संधाय विमलान्भल्लान्कर्मारमार्जितान् ।।	</p></td><td>	6-94-34a<br>6-94-34b	<p class="mw-empty-elt"></p></td></tr>

<tr><td><p>	जघान चतुरो वाहान्पातयामास च ध्वजम्।<br>`सूतं चैकेन भल्लेन रथनीडादपाहरत्'<br>सप्तमेन च भल्लेन नीलं विव्याध वक्षसि ।।	</p></td><td>	6-94-35a<br>6-94-35b<br>6-94-35c	<p class="mw-empty-elt"></p></td></tr>
<tr><td><p>	स गाढविद्धो व्यथितो रथोपस्थ उपाविशत्।<br>मोहितं वीक्ष्य राजानं नीलमश्मचयोपमम् ।।	</p></td><td>	6-94-36a<br>6-94-36b	<p class="mw-empty-elt"></p></td></tr>

<tr><td><p>	घटोत्कचोऽभिसंक्रुद्धो ज्ञातिभिः परिवारितः ।<br>अभिदुद्राव वेगेन द्रौणिमाहवशोभिनम् ।<br>तथेतरे चाभ्यधावन्राक्षसा युद्धदुर्मदाः ।।	</p></td><td>	6-94-37a<br>6-94-37b<br>6-94-37c	<p class="mw-empty-elt"></p></td></tr>
<tr><td><p>	` भीमसेनो महाबाहुर्नीलं नीलाञ्जनप्रभम्।'<br>आरोप्य स्वरथं वीरो दुर्योधनमपाद्रवत् ।।	</p></td><td>	6-94-38a<br>6-94-38b	
</td></tr>
				
<tr><td>
	घटोत्कचं च संप्रेक्ष्य राक्षसं घोरदर्शनम् ।।<br>अभ्यधावत तेजस्वी भारज्वाजात्मजस्त्वरन् ।।	</td><td>	6-94-39a<br>6-94-39b	
</td></tr>
				
				
<tr><td>
	निजघान च संक्रुद्धो राक्षसान्भीमदर्शनान्।<br>योऽभवन्नग्रतः क्रुद्धा राक्षसस्य पुरःसराः ।<br>विमुखांश्चैव तान्दृष्ट्वा द्रौणिचापच्युतैः शरैः ।।	</td><td>	6-94-40a<br>6-94-40b<br>6-94-40c	
</td></tr>
				
<tr><td>
	अक्रुद्ध्यत महाकायो भैमसेनिर्घटोत्कचः।<br>प्रादुश्चक्रे ततो मायां घोररूपां सुदारुणाम् ।।	</td><td>	6-94-41a<br>6-94-41b	
</td></tr>
				
<tr><td>
	मोहयन्समरे द्रौणिं मायावी राक्षसाधिपः।<br>ततस्ते तावकाः सर्वे मायया विमुखीकृताःक ।।	</td><td>	6-94-42a<br>6-94-42b	
</td></tr>
				
<tr><td>
	अन्योन्यं समपश्यन्त निकृत्ता मेदिनीतले।<br>विचेष्टमानाः कृपणाः शोणितेन परिप्लुताः ।।	</td><td>	6-94-43a<br>6-94-43b	
</td></tr>
				
<tr><td>
	द्रोणं दुर्योधनं शल्यमश्वत्थामानमेव च।<br>प्रायशश्च महेष्वासा ये प्रधानाः स्म कौरवाः ।।	</td><td>	6-94-44a<br>6-94-44b	
</td></tr>
				
<tr><td>
	विध्वस्ता रथिनः सर्वे गजाश्च विनिपातिताः।<br>हयाश्चैव हयारोहाः सन्निकृत्ताः सहस्रशः ।।	</td><td>	6-94-45a<br>6-94-45b	
</td></tr>
				
<tr><td>
	तद्दृष्ट्वा तावकं सैन्यं विद्रुतं शिबिरं प्रति।<br>मम प्राक्रोशतो राजंस्तथा देवव्रतस्य च ।।	</td><td>	6-94-46a<br>6-94-46b	
</td></tr>
				
<tr><td>
	युध्यध्वं मा पलायध्वं मायैषा राक्षसी रणे।<br>घटोत्कचप्रमुक्तेति नातिष्ठन्त विमोहिताः ।।	</td><td>	6-94-47a<br>6-94-47b	
</td></tr>
				
<tr><td>
	नैव ते श्रद्दधुर्भीता वदतोरावयोर्वचः ।<br>तांश्च प्रद्रवतो दृष्ट्वा जयं प्राप्ताश्च पाण्डवाः ।।	</td><td>	6-94-48a<br>6-94-48b	
</td></tr>
				
<tr><td>
	घटोत्कचेन सहिताः सिंहनादान्प्रचक्रिरे ।<br>शङ्खदुन्दुभिनिर्घोषैः समन्तान्नेदिरे भृशम् ।।	</td><td>	6-94-49a<br>6-94-49b	
</td></tr>
				
<tr><td>
	एवं तव बलं सर्वं हैडिम्बेन महात्मना।<br>सूर्यास्तमनवेलायां प्रभग्नं विद्रुतं दिशः ।।	</td><td>	6-94-50a<br>6-94-50b	
</td></tr>
<tr><td>
	।। इति श्रीमन्महाभारते भीष्मपर्वणि भीष्मवधपर्वणि <br>अष्टमदिवसयुद्धे चतुर्नवतितमोऽध्यायः ।।	</td><td>		
</td></tr>
</tbody>