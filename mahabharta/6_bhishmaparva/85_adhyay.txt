				
<tbody><tr><td>
	<b>सञ्जय उवाच।</b>	</td><td>	6-85-1x	
</td></tr>
		
<tr><td>
	स ताड्यमानस्तु शरैर्धनंजयः<br>पदाहतो नाग इव श्वसन्बली ।<br>बाणांश्च बाणेन महारथानां<br>चिच्छेद चापानि रणे प्रसह्य ।।	</td><td>	6-85-1a<br>6-85-1b<br>6-85-1c<br>6-85-1d	
</td></tr>
		
<tr><td>
	संछिद्य चापानि च तानि राज्ञां<br>तेषां रणे वीर्यवतां क्षणेन।<br>विव्याध बाणैर्युगपन्महात्मा<br>निःशेषतां तेष्वथ मन्यमानः ।।	</td><td>	6-85-2a<br>6-85-2b<br>6-85-2c<br>6-85-2d	
</td></tr>
			
<tr><td>
	निपेतुराजौ रुधिरप्रदिग्धा-<br>स्ते ताडिताः शक्रसुतेन राजन्।<br>विभिन्नगात्राः पतितोत्तमाङ्गा<br>गतासवश्छिन्नतनुक्रकायाः ।।	</td><td>	6-85-3a<br>6-85-3b<br>6-85-3c<br>6-85-3d	
</td></tr>
		
<tr><td>
	महीं गताः पर्थबलाभिभूता<br>विचित्ररूपा युगपद्विनेशुः।<br>दृष्ट्वा हतांस्तान्युधि राजपुत्रां-<br>स्त्रिगर्तराजः प्रययौ रथेन ।।	</td><td>	6-85-4a<br>6-85-4b<br>6-85-4c<br>6-85-4d	
</td></tr>
			
<tr><td>
	तेषां रथानामथ पृष्ठगोपा<br>द्वात्रिंशदन्येऽभ्यपतन्त पार्थम्।<br>तथैव ते तं परिवार्य पार्थं<br>विकृष्य चापानि महारवाणि ।।	</td><td>	6-85-5a<br>6-85-5b<br>6-85-5c<br>6-85-5d	
</td></tr>
		
<tr><td>
	अवीवृषन्बाणमहौघवृष्ट्या<br>यथा गिरिं तोयधरा जलौघैः।<br>संपीड्यमानस्तु शरौघवृष्ट्या<br>धनंजयस्तान्युधि जातरोषः ।।	</td><td>	6-85-6a<br>6-85-6b<br>6-85-6c<br>6-85-6d	
</td></tr>
		
<tr><td>
	षष्ट्या शरैः संयति तैलधौतै-<br>र्जघान तानप्यथ पृष्ठगोपान्।<br>रथांश्च तांस्तनवजित्य सङ्ख्ये<br>धनञ्जयः प्रीतमना यशस्वी।।	</td><td>	6-85-7a<br>6-85-7b<br>6-85-7c<br>6-85-7d	
</td></tr>
				
				
				
<tr><td>
	अथात्वरद्भीष्मवधाय जिष्णु-<br>र्बलानि राजन्समरे निहत्य।<br>त्रिगर्तराजो निहतान्समीक्ष्य<br>महात्मना तानथ बन्धुवर्गान् ।।	</td><td>	6-85-8a<br>6-85-8b<br>6-85-8c<br>6-85-8d	
</td></tr>
				
				
				
<tr><td>
	रणे पुरस्कृत्य नराधिपांस्तान्<br>जगाम पार्थं त्वरितो वधाय<br>अभिद्रुतं चास्त्रभृतां वरिष्ठं<br>धनंजयं वीक्ष्य शिखण्डिमुख्याः ।।	</td><td>	6-85-9a<br>6-85-9b<br>6-85-9c<br>6-85-9d	
</td></tr>
				
				
				
<tr><td>
	अभ्यद्ययुस्ते शितशस्त्रहस्ता<br>रिरक्षिषन्तो रथमर्जुनस्य।<br>पार्थोऽपि तानापततः समीक्ष्य<br>त्रिगर्तराज्ञा सहितान्नृवीरान ।।	</td><td>	6-85-10a<br>6-85-10b<br>6-85-10c<br>6-85-10d	
</td></tr>
				
				
				
<tr><td>
	विध्वंसयित्वा समरे धनुष्मान्<br>गाण्डीवमुक्तैर्निशितैः पृषत्कैः ।<br>भीष्मं यियासुर्युधि संददर्श<br>दुर्योधनं सैन्धवादींश्च राज्ञः ।।	</td><td>	6-85-11a<br>6-85-11b<br>6-85-11c<br>6-85-11d	
</td></tr>
				
				
				
				
				
<tr><td>
	गाङ्गेयमाजौ शरचापपाणिः ।।	</td><td>	6-85-12f	
</td></tr>
				
				
				
<tr><td>
	भीष्मोऽपि दृष्ट्वा समरे कृतास्त्रान्<br>स पाण्डवानां रथिनोऽभ्युदारान्।<br>विहाय संग्राममुखे धनंजयं<br>जवेन पार्थं पुनराजगाम।।	</td><td>	6-85-13a<br>6-85-13b<br>6-85-13c<br>6-85-13d	
</td></tr>
				
				
				
				
				
<tr><td>
	र्भीष्मं ययौ शान्तनवं रणाय ।।	</td><td>	6-85-14f	
</td></tr>
				
				
				
<tr><td>
	तैः संप्रयुक्तैः स महारथाग्र्यै-<br>र्गङ्गासुतः समरे चित्रयोधी।<br>न विव्यधे शान्तनवो महात्मा<br>समागतैः पाण्डुसुतैः समस्तैः ।।	</td><td>	6-85-15a<br>6-85-15b<br>6-85-15c<br>6-85-15d	
</td></tr>
				
				
				
<tr><td>
	अथैत्य राजा युधि सत्यसन्धो<br>जयद्रथोऽत्युग्रबलो मनस्वी।<br>चिच्छेद चापानि महारथानां<br>प्रसह्य तेषां धनुषा वरेण ।।	</td><td>	6-85-16a<br>6-85-16b<br>6-85-16c<br>6-85-16d	
</td></tr>
				
				
				
<tr><td>
	युधिष्ठिरं भीमसेनं यमौ च<br>पार्थं कृष्णं युधि संजातकोपः ।<br>दुर्योदनः क्रोधविषो महात्मा<br>जघान बाणैरनलप्रकाशैः ।।	</td><td>	6-85-17a<br>6-85-17b<br>6-85-17c<br>6-85-17d	
</td></tr>
				
				
				
<tr><td>
	कृपेण शल्येन शलेन चैव<br>तथा विभो चित्रसेनेन चौजौ।<br>विद्धाः शरैस्तेऽतिविवृद्धकोपै-<br>र्देवा यथा दैत्यगणैः समेतैः ।।	</td><td>	6-85-18a<br>6-85-18b<br>6-85-18c<br>6-85-18d	
</td></tr>
				
				
				
<tr><td>
	छिन्नायुधं शान्तनवेन राजा<br>शिखण्डिनं प्रेक्ष्य च जातकोपः।<br>अजातशत्रुः समरे महात्मा<br>शिखण्डिनं क्रुद्ध उवाच वाक्यम् ।।	</td><td>	6-85-19a<br>6-85-19b<br>6-85-19c<br>6-85-19d	
</td></tr>
				
				
				
<tr><td>
	उक्त्वा तथा त्वं पितुरग्रतो मा-<br>महं हनिष्यामि महाव्रतं तम्।<br>भीष्मं शरौघैर्विमलार्कवर्णैः<br>सत्यं वदामीति कृता प्रतिज्ञा ।।	</td><td>	6-85-20a<br>6-85-20b<br>6-85-20c<br>6-85-20d	
</td></tr>
				
				
				
<tr><td>
	त्वया च नैनां सफलां करोषि<br>देवव्रतं यन्न निहंसि युद्धे।<br>मिथ्याप्रतिज्ञो भव मात्र वीर<br>रक्षस्व धर्मं स्वकुलं यशश्च।।	</td><td>	6-85-21a<br>6-85-21b<br>6-85-21c<br>6-85-21d	
</td></tr>
				
				
				
<tr><td>
	प्रेक्षस्व भीष्मं युधि भीमवेगं<br>सर्वांस्तपन्तं मम सैन्यसङ्घान्।<br>शरौघजालैरतितिग्मवेगैः<br>कालं यथा कालकृतं क्षणेन ।।	</td><td>	6-85-22a<br>6-85-22b<br>6-85-22c<br>6-85-22d	
</td></tr>
				
				
				
<tr><td>
	निकृत्तचापः समरेऽनपेक्षः<br>पराजितः शान्तनवेन चाजौ ।<br>विहाय बन्धूनथ सदरांश्च<br>क्व यास्यसे नानुरूपं तवेदम् ।।	</td><td>	6-85-23a<br>6-85-23b<br>6-85-23c<br>6-85-23d	
</td></tr>
				
				
				
<tr><td>
	दृष्ट्वा हि भीष्मं तमनन्तवीर्यं<br>भग्नं च सैन्यं द्रवमाणमेवम् ।<br>भीतोऽसि नूनं द्रुपदस्य पुत्र<br>तथा हि ते मुखवर्णोऽप्रहृष्टः ।।	</td><td>	6-85-24a<br>6-85-24b<br>6-85-24c<br>6-85-24d	
</td></tr>
				
				
				
<tr><td>
	अज्ञायमाने च धनंजये तु<br>महाहावे संप्रसक्ते नृवीरे।<br>कथं हि भीष्मात्प्रथितः पृथिव्यां<br>भयं त्वमद्य प्रकरोषि वीर ।।	</td><td>	6-85-25a<br>6-85-25b<br>6-85-25c<br>6-85-25d	
</td></tr>
				
				
				
<tr><td>
	स धर्मराजस्य वचो निशम्य<br>रूक्षाक्षरं विप्रलापानुबद्धम् ।<br>प्रत्यादेशं मन्यमानो महात्मा<br>प्रतत्वरे भीष्मवधाय राजन् ।।	</td><td>	6-85-26a<br>6-85-26b<br>6-85-26c<br>6-85-26d	
</td></tr>
				
				
				
<tr><td>
	तमापतन्तं महता जवेन<br>शिखण्डिनं भीष्ममभिद्रवन्तम्।<br>निवारयामास हि शल्य एन-<br>मस्त्रेण घोरेण सुदुर्जयेन ।।	</td><td>	6-85-27a<br>6-85-27b<br>6-85-27c<br>6-85-27d	
</td></tr>
				
				
				
				
				
<tr><td>
	शरैस्तदस्त्रं प्रतिबाधमानः ।।	</td><td>	6-85-28f	
</td></tr>
				
				
				
<tr><td>
	अथाददे वारुणमन्यदस्त्रं<br>शिखण्ड्यथोऽग्रं प्रतिघातमस्य।<br>तदस्त्रमस्त्रेण विदार्यमाणं<br>खस्थाः सुरा ददृशुः पार्थिवाश्च ।।	</td><td>	6-85-29a<br>6-85-29b<br>6-85-29c<br>6-85-29d	
</td></tr>
				
				
				
<tr><td>
	भीष्मस्तु राजन्समरे महात्मा<br>धनुश्च चित्रं ध्वजमेव चापि।<br>छित्त्वाऽनदत्पाण्डुसुतस्य वीरो<br>युधिष्ठिरस्याजमीढस्य राज्ञः ।।	</td><td>	6-85-30a<br>6-85-30b<br>6-85-30c<br>6-85-30d	
</td></tr>
				
				
				
<tr><td>
	ततः समुत्सृज्य धनुः सबाणं<br>युधिष्ठिरं वीक्ष्य भयाभिभूतम्।<br>गदां प्रगृह्याभिपपात सङ्ख्ये<br>जयद्रथं भीमसेनः पदातिः ।।	</td><td>	6-85-31a<br>6-85-31b<br>6-85-31c<br>6-85-31d	
</td></tr>
				
				
				
<tr><td>
	तमापतन्तं सहसा जवेन<br>जयद्रथः सगदं भीमसेनम्।<br>विव्याध घोरैर्यमदण्डकल्पैः<br>शितैः शरैः पञ्चशरैः समन्तात् ।।	</td><td>	6-85-32a<br>6-85-32b<br>6-85-32c<br>6-85-32d	
</td></tr>
				
				
				
<tr><td>
	अचिन्तयित्वा स शरांस्तरस्वी<br>वृकोदरः क्रोधपरीतचेताः ।<br>जघान वाहान्समरे समन्तात्<br>सुसंमतान्सिन्धुराजस्य सङ्ख्ये ।।	</td><td>	6-85-33a<br>6-85-33b<br>6-85-33c<br>6-85-33d	
</td></tr>
				
			
<tr><td>
	ततोऽभिवीक्ष्याप्रतिमप्रभाव-<br>स्तवात्मजस्त्वरमाणो रथेन<br>अभ्यायौ भीमसेनं निहन्तुं<br>समुद्यतास्त्रः सुरराजकल्पः ।।	</td><td>	6-85-34a<br>6-85-34b<br>6-85-34c<br>6-85-34d	
</td></tr>
		
<tr><td>
	जयद्रथो भग्रवाहं रथं त<br>त्यक्त्वा ययौ यत्र राजा कुरूणाम् ।<br>भयेन भीमस्य समूढचेताः<br>ससौबलस्तत्र युद्धस्य भीतः ।।	</td><td>	6-85-35a<br>6-85-35b<br>6-85-35c<br>6-85-35d	
</td></tr>
			
<tr><td>
	भीमोऽप्यथैनं सहसा विनद्य<br>प्रत्युद्ययौ गदया तर्जयानः।<br>समुद्यतां तां यमदण्डकल्पां<br>दृष्ट्वा गदां ते कुरवः समन्तात् ।।	</td><td>	6-85-36a<br>6-85-36b<br>6-85-36c<br>6-85-36d	
</td></tr>
<tr><td>
	विहाय सर्वे तव पुत्रमुग्नं	</td><td>	6-85-37a	
</td></tr>
				
				
<tr><td>
	पातं गदायाः परिहर्तुकामाः।<br>अपक्रान्तास्तुमुले संप्रमर्दे<br>सुदूरुणे भारत मोहनीये ।।	</td><td>	6-85-37a<br>6-85-37c<br>6-85-37d	
</td></tr>
	
<tr><td>
	ज्जगामान्यं भ्रमप भूमिदेशम् ।।	</td><td>	6-85-38f	
</td></tr>
		
<tr><td>
	गदापि सा प्राप्य रथं सुचित्रं<br>साश्व ससूतं विनिहत्य सङ्ख्ये।<br>जगाम भूमिं ज्वलिता महोल्क<br>भ्रष्टाऽम्बराद्गामिव संपतन्ती ।।	</td><td>	6-85-39a<br>6-85-39b<br>6-85-39c<br>6-85-39d	
</td></tr>
			
<tr><td>
	आश्चर्यभूतं सुमहत्त्वदीया<br>दृष्ट्वैव तद्भारत संप्रहृष्टाः।<br>सर्वे विनेदुः सहिताः समन्ता-<br>त्पुपूजिरे तव पुत्रस्य शौर्यम् ।।	</td><td>	6-85-40a<br>6-85-40b<br>6-85-40c<br>6-85-40d	
</td></tr>
<tr><td>
	।। इति श्रीमन्महाभारते भीष्मपर्वणि भीष्मवधपर्वणि <br>सप्तमदिवसयुद्धे पञ्चाशीतितमोऽध्यायः ।।	</td><td>		
</td></tr>
</tbody>