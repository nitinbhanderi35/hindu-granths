				
<tbody><tr><td>
	<b>धृतराष्ट्र उवाच।</b>	</td><td>	6-19-1x	
</td></tr>
				
<tr><td>
	अर्क्षांहिणीं दशैकां च व्यूढां दृष्ट्वा युधिष्ठिरः।<br>कथमल्पेन सैन्येन प्रत्यव्यूहत पाण्डवः ।।	</td><td>	6-19-1a<br>6-19-1b	
</td></tr>
				
<tr><td>
	यो वेद मानुषं व्यूहं दैवं गान्धर्वमासुरम् ।<br>कथं भीष्मं स कौन्तेयः प्रत्ययूहत सञ्जय ।।	</td><td>	6-19-2a<br>6-19-2b	
</td></tr>
<tr><td>
	<b>सञ्जय उवाच।</b>	</td><td>	6-19-3x	
</td></tr>
				
<tr><td>
	धार्तराष्ट्राण्यनीकानि दृष्ट्वा व्यूढानि पाण्डवः।<br>अभ्यभाषत धर्मात्मा धर्मराजो धनञ्जयम् ।।	</td><td>	6-19-3a<br>6-19-3b	
</td></tr>
				
<tr><td>
	महर्षेर्वचनात्तात वेदयन्ति बृहस्पतेः ।<br>संहतान्योधयेदल्पान्कामं विस्तारयेद्बहून् ।।	</td><td>	6-19-4a<br>6-19-4b	
</td></tr>
				
<tr><td>
	सूचीमुखमनीकं स्यादल्पानां बहुभिः सह।<br>अस्माकं च तथा सैन्यमल्पीयः सुतरां परैः ।।	</td><td>	6-19-5a<br>6-19-5b	
</td></tr>
				
<tr><td>
	एतद्वचनमाज्ञाय महर्षेर्व्यूह पाण्डव ।<br>एतच्छ्रुत्वा धर्मराजं प्रत्यभाषत पाण्डवः।।	</td><td>	6-19-6a<br>6-19-6b	
</td></tr>
				
<tr><td>
	एष व्यूहामि ते व्यूहं राजसत्तम दुर्जयम्।<br>अचलं नाम वज्राख्यं विहितं वज्रपाणिना ।।	</td><td>	6-19-7a<br>6-19-7b	
</td></tr>
				
<tr><td>
	यः स वात इवोद्भूतः समरे दुःसहः परैः।<br>स नः पुरो योत्सयते वै भीमः प्रहरतां वरः ।।	</td><td>	6-19-8a<br>6-19-8b	
</td></tr>
				
<tr><td>
	तेजांसि रिपुसैन्यानां मृद्गन्पुरुषसत्तमः।<br>अग्नेऽग्रणीर्योत्स्यति नो युद्धोपायविचक्षणः ।।	</td><td>	6-19-9a<br>6-19-9b	
</td></tr>
				
<tr><td>
	यं दृष्ट्वा कुरवः सर्वे दुर्योधनपुरोगमाः।<br>निवर्तिष्यन्ति संत्रस्ताः सिंहं क्षुद्रमृगा यथा ।।	</td><td>	6-19-10a<br>6-19-10b	
</td></tr>
				
<tr><td>
	तं सर्वे संश्रयिष्यामः प्राकारमकुतोभयाः ।<br>भीमं प्रहरतां श्रेष्ठं देवाराजमिवामराः ।।	</td><td>	6-19-11a<br>6-19-11b	
</td></tr>
				
<tr><td>
	न हि सोऽस्ति पुमाँल्लोके यः संक्रुद्धं वृकोदरम्।<br>द्रष्टुमत्युग्रकर्माणं विषहेत नरर्षभम् ।।	</td><td>	6-19-12a<br>6-19-12b	
</td></tr>
				
<tr><td>
	भीमसेनो गदां बिभ्रद्वज्रसारमयीं दृढाम् ।<br>चरन्वेगेन महता समुद्रमपि शोषयेत् ।।	</td><td>	6-19-13a<br>6-19-13b	
</td></tr>
				
<tr><td>
	भीमसेनं तदा राजन्दर्शयस्व महाबलम् ।<br>केकया धृष्टकेतुश्च चेकितानश्च वीर्यवान् ।।	</td><td>	6-19-14a<br>6-19-14b	
</td></tr>
				
<tr><td>
	एते गच्छन्तु सामात्याः प्रकर्षन्तो जनाधिप ।<br>धृतराष्ट्रस्य दायादानिति बीभत्सुरब्रवीत् ।।	</td><td>	6-19-15a<br>6-19-15b	
</td></tr>
				
<tr><td>
	ब्रुवाणं तु तथा पार्थं सर्वसैन्यानि भारत ।<br>अपूजयंस्तदा वाग्भिरनुकूलाभिराहवे ।।	</td><td>	6-19-16a<br>6-19-16b	
</td></tr>
				
<tr><td>
	एवमुक्त्वा महाबाहुस्तथा चक्रे धनञ्जयः।<br>व्यूह्य तानि बलान्याशु प्रययौ फल्गुनस्तथा ।।	</td><td>	6-19-17a<br>6-19-17b	
</td></tr>
				
<tr><td>
	संप्रयातान्कुरून्दृष्ट्वा पाण्डंवानां महाचमूः।<br>गङ्गेव पूर्णा स्तिमिता स्पन्दमाना व्यदृश्यत ।।	</td><td>	6-19-18a<br>6-19-18b	
</td></tr>
				
<tr><td>
	भीमसेनोऽग्रणीस्तेषां धृष्टद्युम्नश्च वीर्यवान् ।<br>नकुलः सहदेवश्च धृष्टकेतुश्च पार्थिवः ।।	</td><td>	6-19-19a<br>6-19-19b	
</td></tr>
				
<tr><td>
	विराटश्च ततः पश्चाद्राजाथाक्षौहिणीवृतः ।<br>भ्रातृभिः सह पुत्रैश्च सोऽभ्यरक्षत पृष्ठतः ।।	</td><td>	6-19-20a<br>6-19-20b	
</td></tr>
				
<tr><td>
	चक्ररक्षौ तु भीमस्य माद्रीपुत्रौ महाद्युती।<br>द्रौपदेयाः ससौभद्राः पृष्ठगोपास्तरस्विनः ।।	</td><td>	6-19-21a<br>6-19-21b	
</td></tr>
				
<tr><td>
	धृष्टद्युम्नश्च पाञ्चाल्यस्तेषां गोप्ता महारथः ।<br>सहितः पृतनाशूरैः रथमुख्यैः प्रभद्रकैः ।।	</td><td>	6-19-22a<br>6-19-22b	
</td></tr>
				
<tr><td>
	शिखण्डी तु ततः पश्चादर्जुनेनाभिरक्षितः।<br>यत्तो भीष्मविनाशाय प्रययौ भरतर्षभ ।।	</td><td>	6-19-23a<br>6-19-23b	
</td></tr>
				
<tr><td>
	पृष्ठतोऽप्यर्जुनस्यासीद्युयुधानो महाबलः ।<br>चक्ररक्षौ तु पाञ्चाल्यौ युधामन्यूत्तमोजसौ ।।	</td><td>	6-19-24a<br>6-19-24b	
</td></tr>
				
<tr><td>
	राजा तु मध्यमानीके कुन्तीपुत्रो युधिष्ठिरः ।<br>बृहद्भीः कुञ्जरैर्मत्तैश्चलद्भिरचलैरिव ।।	</td><td>	6-19-25a<br>6-19-25b	
</td></tr>
				
<tr><td>
	अक्षौहिण्याथ पाञ्चाल्यो यज्ञसेनो महामनाः ।<br>विराटमन्वयात्पश्चात्पाण्डवार्थं पराक्रमी ।।	</td><td>	6-19-26a<br>6-19-26b	
</td></tr>
				
<tr><td>
	तेषामादित्यचन्द्राभाः कनकोत्तमभूषणाः ।<br>नानाचिह्नधरा राजन्रथेष्वासन्महाध्वजाः ।।	</td><td>	6-19-27a<br>6-19-27b	
</td></tr>
				
<tr><td>
	समुत्सार्य ततः पश्चाद्धृष्टद्युम्नो महारथः ।<br>भ्रातृभिः सहपुत्रैश्च सोऽभ्यरक्षद्युधिष्ठिरम् ।।	</td><td>	6-19-28a<br>6-19-28b	
</td></tr>
				
<tr><td>
	त्वदीयानां परेषां च रथेषु विपुलान्ध्वजान्।<br>अभिभूयार्जुनस्यैको रथे तस्थौ महाकपिः ।।	</td><td>	6-19-29a<br>6-19-29b	
</td></tr>
				
<tr><td>
	पदातास्त्वग्रतोऽगच्छन्नसिशक्त्यृष्टिपाणयः।<br>अनेकशतसाहस्रा भीमसेनस्य रक्षिणः ।।	</td><td>	6-19-30a<br>6-19-30b	
</td></tr>
				
<tr><td>
	वारणा दशसाहस्राः प्रभिन्नकरटामुखाः ।<br>शूरा हेममयैर्जालैर्दीप्यमाना इवाचलाः ।।	</td><td>	6-19-31a<br>6-19-31b	
</td></tr>
				
<tr><td>
	क्षरन्त इव जीमूता महार्हाः पद्मगन्धिनः।<br>राजानमन्वयुः यश्चाज्जीमूता इव वार्षिकाः ।।	</td><td>	6-19-32a<br>6-19-32b	
</td></tr>
				
<tr><td>
	भीमसेनो गदां भीमां प्रकर्षन्परिघोपमाम्।<br>प्रचकर्ष महासैन्यं दुराधर्षो महामनाः ।।	</td><td>	6-19-33a<br>6-19-33b	
</td></tr>
				
<tr><td>
	तमर्कमिव दुष्प्रेक्ष्यं तपन्तमिव वाहिनीम् ।<br>न शेकुः सर्वयोधास्ते प्रतिवीक्षितुमन्तिके ।।	</td><td>	6-19-34a<br>6-19-34b	
</td></tr>
				
<tr><td>
	वज्रो नामैष स व्यूहो निर्भयः सर्वतोमुखः।<br>चापविद्युद्ध्वजो घोरो गुप्तो गाण्डीवधन्वना ।।	</td><td>	6-19-35a<br>6-19-35b	
</td></tr>
				
<tr><td>
	यं प्रतिव्यूहय् तिष्ठन्ति पाण्डवास्तव वाहिनीम् ।<br>अजेयो मानुषे लोके पाण्डवैरभिरक्षितः ।।	</td><td>	6-19-36a<br>6-19-36b	
</td></tr>
				
<tr><td>
	संध्यां तिष्ठत्सु सैन्येषु सूर्यस्योदयनं प्रति।<br>प्रववौ पृष्ठतो वायुर्निरभ्रे स्तनयित्नुमान् ।।	</td><td>	6-19-37a<br>6-19-37b	
</td></tr>
				
<tr><td>
	विष्वग्वाताश्च विववुर्नीचैः शर्करकर्षिणः ।<br>रजश्चोद्धूयत महत्तम आच्छादयञ्जगत् ।।	</td><td>	6-19-38a<br>6-19-38b	
</td></tr>
				
<tr><td>
	पपात महती चोल्का प्राङ्भुखी भरतर्षभ ।<br>उद्यन्तं सूर्यमाहत्य व्यशीर्यत महास्वना ।।	</td><td>	6-19-39a<br>6-19-39b	
</td></tr>
				
<tr><td>
	अथ संनह्यमानेषु सैन्येषु भरतर्षभ ।<br>निष्प्रभोऽभ्युद्ययौ सूर्यः सघोषं भूश्चचाल च ।।	</td><td>	6-19-40a<br>6-19-40b	
</td></tr>
				
				
<tr><td>
	व्यशीर्यत सनादा च भूस्तदा भरतर्षभ ।<br>निर्घाता बहवो राजन्दिक्षु सर्वासु चाभवन् ।<br>प्रादुरासीद्रजस्तीव्रं न प्राज्ञायत किंचन ।।	</td><td>	6-19-41a<br>6-19-41b<br>6-19-41c	
</td></tr>
				
<tr><td>
	ध्वजानां धूयमानानां सहसा मातरिश्वना ।<br>किङ्किणीजालबद्धानां काञ्चनस्रग्वराम्बरैः ।।	</td><td>	6-19-42a<br>6-19-42b	
</td></tr>
				
<tr><td>
	महतां सपताकानामादित्यसमतेजसाम् ।<br>सर्वं झणझणीभूतमासीत्तालवनेष्विव ।।	</td><td>	6-19-43a<br>6-19-43b	
</td></tr>
				
<tr><td>
	एवं ते पुरुषव्याघ्राः पाण्डवा युद्धनन्दिनः ।<br>व्यवस्थिताः प्रतिव्यूह्य तव पुत्रस्य वाहिनीम् ।।	</td><td>	6-19-44a<br>6-19-44b	
</td></tr>
				
<tr><td>
	ग्रसन्त इव मञ्जानो योधानां भरतर्षभ ।<br>दृष्ट्वाग्रतो भीमसेनं गदापाणिमवस्थितम् ।।	</td><td>	6-19-45a<br>6-19-45b	
</td></tr>
<tr><td>
	।। इति श्रीमन्महाभारते भीष्मपर्वणि <br>भगवद्गीतापर्वणि एकोनविंशोऽध्यायः ।।	</td><td>		
</td></tr>
</tbody>