				
<tbody><tr><td>
	<b>धृतराष्ट्र उवाच।</b>	</td><td>	6-5-1x	
</td></tr>
				
<tr><td>
	नदीनां पर्वतानां च नामधेयानि संजय ।<br>तथा जनपदानां च ये चान्ये भूमिमाश्रिताः ।।	</td><td>	6-5-1a<br>6-5-1b	
</td></tr>
				
<tr><td>
	प्रमाणं च प्रमाणज्ञ पृथिव्या मम सर्वतः ।<br>निखिलेन समाचक्ष्व काननानि च संजय ।।	</td><td>	6-5-2a<br>6-5-2b	
</td></tr>
<tr><td>
	<b>संजय उवाच।</b>	</td><td>	6-5-3x	
</td></tr>
				
<tr><td>
	पञ्चेमानि महाराज महाभूतानि संग्रहात्।<br>जगतीस्थानि सर्वाणि समान्याहुर्मनीषिणः ।।	</td><td>	6-5-3a<br>6-5-3b	
</td></tr>
				
<tr><td>
	भूमिरापस्तथा वायुरग्निराकाशमेव च।<br>गुणोत्तराणि सर्वाणि तेषां भूमिः प्रधानतः ।।	</td><td>	6-5-4a<br>6-5-4b	
</td></tr>
				
<tr><td>
	शब्दः स्पर्शश्च रूपं च रसो गन्धश्च पञ्चमः।<br>भूमेरेते गुणाः प्रोक्ता ऋषिभिस्तत्त्ववेदिभिःक ।।	</td><td>	6-5-5a<br>6-5-5b	
</td></tr>
				
				
<tr><td>
	चत्वारोऽप्सु गुणा राजन्गन्धस्तत्र न विद्यते।<br>शब्दः स्पर्शश्च रूपं च तेजसोऽथ गुणास्त्रयः ।<br>शब्दः स्पर्शश्च वायौ द्वौ अकाशे शब्द एव तु ।।	</td><td>	6-5-6a<br>6-5-6b<br>6-5-6c	
</td></tr>
				
<tr><td>
	एते पञ्च गुणा राजन्महाभूतेषु पञ्चसु।<br>वर्तन्ते सर्वलोकेषु येषु भूताः प्रतिष्ठिताः ।।	</td><td>	6-5-7a<br>6-5-7b	
</td></tr>
<tr><td>
	अन्योन्यं नाभिवर्तन्ते साम्यं भवति वै यदा ।।	</td><td>	6-5-8a	
</td></tr>
				
<tr><td>
	यदा तु विषमीभावमाविशन्ति परस्परम् ।<br>तदा देहैर्देहवन्तो व्यतिरोहन्ति नान्यथा ।।	</td><td>	6-5-9a<br>6-5-9b	
</td></tr>
				
<tr><td>
	आनुपूर्व्या विनश्यन्ति जायन्ते चानुपूर्वशः ।<br>सर्वाम्यपरिमेयाणि तदेषां रूपमैश्वरम् ।।	</td><td>	6-5-10a<br>6-5-10b	
</td></tr>
				
<tr><td>
	तत्रतत्र हि दृश्यन्ते धातवः पाञ्चभौतिकाः ।<br>तेषां मनुष्यास्तर्केण प्रमाणानि प्रचक्षते ।।	</td><td>	6-5-11a<br>6-5-11b	
</td></tr>
				
<tr><td>
	अचिन्त्याः खलु ये भावा न तांस्तर्केण साधयेत्।<br>प्रकृतिभ्यः परं यत्तु तदचिन्त्यस्य लक्षणम् ।।	</td><td>	6-5-12a<br>6-5-12b	
</td></tr>
				
<tr><td>
	सुदर्शनं प्रवक्ष्यामि द्वीपं तु कुरुनन्दन।<br>परिमण्डलो महाराज द्वीपोऽसौ चक्रसंस्थितः ।।	</td><td>	6-5-13a<br>6-5-13b	
</td></tr>
				
<tr><td>
	नदीजालप्रतिच्छन्नः पर्वतैश्चाभ्रसन्निभैः ।<br>पुरैश्च विविधाकारै रम्यैर्जनपदैस्तथा ।।	</td><td>	6-5-14a<br>6-5-14b	
</td></tr>
				
<tr><td>
	वृक्षैः पुष्पफलोपेतैः संपन्नधनधान्यवान् ।<br>लवणेन समुद्रेण समन्तात्परिवारितः ।।	</td><td>	6-5-15a<br>6-5-15b	
</td></tr>
				
<tr><td>
	यथा हि पुरुषः पश्येदादर्शे मुखमात्मनः ।<br>एवं सुदर्शनद्वीपो दृश्यते चन्द्रमण्डले ।।	</td><td>	6-5-16a<br>6-5-16b	
</td></tr>
				
				
<tr><td>
	द्विरशस्तु ततः प्लक्षो द्विरंशः शाल्मलिर्महान् ।<br>द्विरंशः पिप्पलस्तस्य द्विरंशश्च कुशो महान्।<br>सर्वौषधिसमापन्नः पर्वतैः परिवारितः ।।	</td><td>	6-5-17a<br>6-5-17b<br>6-5-17c	
</td></tr>
				
<tr><td>
	आपस्ततोऽन्या विज्ञेयाः शेषः संक्षेप उच्यते।<br>ततोऽन्य उच्यते चायमेनं संक्षेपतः श्रृणु ।।	</td><td>	6-5-18a<br>6-5-18b	
</td></tr>
<tr><td>
	।। इति श्रीमन्महाभारते भीष्मपर्वणि <br>जम्बूखण्डविनिर्माणपर्वणि पञ्चमोऽध्यायः ।।	</td><td>		
</td></tr>
</tbody>