				
<tbody><tr><td>
	<b>सञ्जय उवाच।</b>	</td><td>	6-26-1x	
</td></tr>
				
<tr><td>
	तं तथा कृपयाविष्टमश्रुपूर्णाकुलेक्षणम् ।<br>विषीदन्तमिदं वाक्यमुवाच मधुसूदनः ।।	</td><td>	6-26-1a<br>6-26-1b	
</td></tr>
<tr><td>
	<b>श्रीभगवानुवाच।</b>	</td><td>	6-26-2x	
</td></tr>
				
<tr><td>
	कुतस्त्वा कश्मलमिदं विषमे समुपस्थितम् ।<br>अनार्यजुष्टमस्वर्ग्यमकीर्तिकरमर्जुन ।।	</td><td>	6-26-2a<br>6-26-2b	
</td></tr>
				
<tr><td>
	क्लैब्यं मा स्म गमः पार्थ नैतत्त्वय्युपपद्यते।<br>क्षुद्रं हृदयदौर्बल्यं त्यक्त्वोत्तिष्ठ परंतप ।।	</td><td>	6-26-3a<br>6-26-3b	
</td></tr>
<tr><td>
	<b>अर्जुन उवाच।</b>	</td><td>	6-26-4x	
</td></tr>
				
<tr><td>
	कथं भीष्ममहं सङ्ख्ये द्रोणं च मधुसूदन ।<br>इषुभिः प्रतियोत्स्यामि पूजार्हावरिसूदन ।।	</td><td>	6-26-4a<br>6-26-4b	
</td></tr>
				
				
				
<tr><td>
	गुरूनहत्वा हि महानुभावान्<br>श्रेयो भोक्तुं भेक्षमपीह लोके।<br>हत्वार्थकामांस्तु गुरूनिहैव<br>भुञ्जीय भोगान्रुधिरप्रदिग्धान् ।।	</td><td>	6-26-5a<br>6-26-5b<br>6-26-5c<br>6-26-5d	
</td></tr>
				
				
				
<tr><td>
	न चैतद्वीद्मः कतरन्नो गरीयो<br>यद्वा जयम यदि वा नो जयेयुः।<br>यानेव हत्वा न जिजीविषाम-<br>स्तेऽवस्थिताः प्रमुखे धार्तराष्ट्राः ।।	</td><td>	6-26-6a<br>6-26-6b<br>6-26-6c<br>6-26-6d	
</td></tr>
				
				
				
<tr><td>
	कार्पण्यदोषोपहतस्वभावः<br>पृच्छामि त्वां धर्मसंमूढचेताः।<br>यच्छ्रेयः स्यान्निश्चितं ब्रूहि तन्मे<br>शिष्यस्तेऽहं शाधि मां त्वां प्रपन्नम् ।।	</td><td>	6-26-7a<br>6-26-7b<br>6-26-7c<br>6-26-7d	
</td></tr>
				
				
				
<tr><td>
	न हि प्रपश्यामि ममापनुद्या-<br>द्यच्छोकमुच्छोषणमिन्द्रियाणाम्।<br>अवाप्य भूमावसपत्नमृद्धं<br>राज्यं सुराणामपि चाधिपत्यम् ।।	</td><td>	6-26-8a<br>6-26-8b<br>6-26-8c<br>6-26-8d	
</td></tr>
<tr><td>
	<b>सञ्जय उवाच।</b>	</td><td>	6-26-9x	
</td></tr>
				
<tr><td>
	एवमुकत्वा हृषीकेशं गुडाकेशं परंतप ।<br>न योत्स्य इति गोविन्दमुक्त्वा तूष्णीं बभूव ह ।।	</td><td>	6-26-9a<br>6-26-9b	
</td></tr>
				
<tr><td>
	तमुवाच हृषीकेशः प्रहसन्निव भारत।<br>सेनयोरुभयोर्मध्ये विषीदन्तमिदं वचः ।।	</td><td>	6-26-10a<br>6-26-10b	
</td></tr>
<tr><td>
	<b>श्रीभगवानुवाच।</b>	</td><td>	6-26-11x	
</td></tr>
				
<tr><td>
	अशोच्यानन्वशोचस्त्वं प्रज्ञावादांश्च भाषसे।<br>गतासूनगतासूंश्च नानुशोचन्ति पाण्डिताः ।।	</td><td>	6-26-11a<br>6-26-11b	
</td></tr>
				
<tr><td>
	नत्वेवाहं जातु नासं न त्वं नेमे जनाधिपाः।<br>न चैव नभविष्यामः सर्वे वयमतः परम् ।।	</td><td>	6-26-12a<br>6-26-12b	
</td></tr>
				
<tr><td>
	देहिनोऽस्मिन्यथा देहे कौमारं यौवनं जरा।<br>तथा देहान्तरप्राप्तिर्धीरस्तत्र न मुह्यति ।।	</td><td>	6-26-13a<br>6-26-13b	
</td></tr>
				
<tr><td>
	मात्रास्पर्शास्तु कौन्तेय शीतोष्णसुखदुःखदाः ।<br>आगमापायिनोऽनित्स्यास्तांस्तितिक्षस्व भारत ।।	</td><td>	6-26-14a<br>6-26-14b	
</td></tr>
				
<tr><td>
	यं हि व्यथयन्त्येते पुरुषं पुरुषर्षभ।<br>समदुःखसुखं धीरं सोऽमृतत्वाय कल्पते ।।	</td><td>	6-26-15a<br>6-26-15b	
</td></tr>
				
<tr><td>
	नासतो विद्यते भावो नाभावो विद्यते सतः।<br>उभयोरपि दृष्टोऽन्तस्त्वनयोस्तत्त्वदर्शिभिःक ।।	</td><td>	6-26-16a<br>6-26-16b	
</td></tr>
				
<tr><td>
	अविनाशि तु तद्विद्धि येन सर्वमिदं ततम्।<br>विनाशमव्ययस्यास्य न कश्चित्कर्तुमर्हति ।।	</td><td>	6-26-17a<br>6-26-17b	
</td></tr>
				
<tr><td>
	अन्तवन्त इमे देहा नित्यस्योक्ताः शरीरिणः ।<br>अनाशिनोऽप्रमेयस्य तस्माद्युध्यस्व भारत ।।	</td><td>	6-26-18a<br>6-26-18b	
</td></tr>
				
<tr><td>
	य एनं वेत्ति हन्तारं यश्चैनं मन्यते हतम्।<br>उभौ तौ न विजानीतो नायं हन्ति न हन्यते ।।	</td><td>	6-26-19a<br>6-26-19b	
</td></tr>
				
				
				
<tr><td>
	न जायते म्रियते वा कदाचि-<br>न्नायं भूत्वा भविता वा न भूयः ।<br>अजो नित्यः शाश्वतोऽयं पुराणो<br>न हन्तये हन्यमाने शरीरे ।।	</td><td>	6-26-20a<br>6-26-20b<br>6-26-20c<br>6-26-20d	
</td></tr>
				
<tr><td>
	वेदाविनाशिनं नित्यं य एनमजमव्ययम्।<br>कथं स पुरुषः पार्थ कं घातयति हन्ति कम् ।।	</td><td>	6-26-21a<br>6-26-21b	
</td></tr>
				
				
				
<tr><td>
	वासांसि जीर्णानि यथा विहाय<br>नवानि गृह्णानि नरोऽपराणि।<br>तथा शरीराणि विहाय जीर्णा-<br>न्यन्यानि संयाति नवानि देही ।।	</td><td>	6-26-22a<br>6-26-22b<br>6-26-22c<br>6-26-22d	
</td></tr>
				
<tr><td>
	नैनं छिन्दन्ति शस्त्राणि नैनं दहति पावकः।<br>न चैनं क्लेदयन्त्यापो न शोषयति मारुतः ।।	</td><td>	6-26-23a<br>6-26-23b	
</td></tr>
				
<tr><td>
	अच्छेद्योऽयमदाह्योऽयमक्लेद्योऽशोष्य एव च।<br>नित्यः सर्वगतः स्थाणुरचलोऽयं सनातनः ।।	</td><td>	6-26-24a<br>6-26-24b	
</td></tr>
				
<tr><td>
	अव्यक्तोऽयमचिन्त्योऽयमविकार्योऽयमुच्यते।<br>तस्मादेवं विदित्वैनं नानुशोचितुमर्हसि ।।	</td><td>	6-26-25a<br>6-26-25b	
</td></tr>
				
<tr><td>
	अथ चैनं नित्यजातं नित्यं वा मन्यसे मृतम्।<br>तथापि कत्वं महाबाहो नैनं शोचितुमर्हसि ।।	</td><td>	6-26-26a<br>6-26-26b	
</td></tr>
				
<tr><td>
	जातस्य हि ध्रुवो मृत्युर्ध्रुवं जन्म मृतस्य च।<br>तस्मादपरिहार्येऽर्थे न त्वं शोचितुमर्हसि ।।	</td><td>	6-26-27a<br>6-26-27b	
</td></tr>
				
<tr><td>
	अव्यक्तादीनि भूतानि व्यक्तमध्यानि भारत।<br>अव्यक्तनिधनान्येन तत्र का परिदेवना ।।	</td><td>	6-26-28a<br>6-26-28b	
</td></tr>
				
				
				
<tr><td>
	आश्चर्यवत्पश्यति कश्चिदेन-<br>माश्चर्यवद्वदति तथैव चान्यः।<br>आश्चर्यवच्चैनमन्यः श्रृणोति<br>श्रुत्वाऽप्येनं वेद न चैव कश्चित् ।।	</td><td>	6-26-29a<br>6-26-29b<br>6-26-29c<br>6-26-29d	
</td></tr>
				
<tr><td>
	देही नित्यमवध्योऽयं देहे सर्वस्य भारत।<br>तस्मात्सर्वाणि भूतानि न त्वं शोचितुमर्हसि ।।	</td><td>	6-26-30a<br>6-26-30b	
</td></tr>
				
<tr><td>
	स्वधर्ममपि चावेक्ष्य न विकम्पितुमर्हसि ।<br>धर्म्याद्धि युद्धाच्छ्रेयोऽन्यत्क्षत्रियस्य न विद्यते ।।	</td><td>	6-26-31a<br>6-26-31b	
</td></tr>
				
<tr><td>
	यदृच्छया चोपपन्नं स्वर्गद्वारमपावृतम् ।<br>सुखिनः क्षत्रियाः पार्थ लन्ते युद्धमीदृशम् ।।	</td><td>	6-26-32a<br>6-26-32b	
</td></tr>
				
<tr><td>
	अथ चेत्त्वमिमं धर्म्यं संग्रामं न करिष्यसि।<br>ततः स्वधर्मं कीर्तिं च हित्वा पापमवाप्स्यसि ।।	</td><td>	6-26-33a<br>6-26-33b	
</td></tr>
				
<tr><td>
	अकीर्तिं चापि भूतानि कथयिष्यन्ति तेऽव्ययाम् ।<br>संभावितस्य चाकीर्तिर्मरणादतिरिच्यते ।।	</td><td>	6-26-34a<br>6-26-34b	
</td></tr>
				
<tr><td>
	भयाद्रणादुपरतं मंस्यन्ते त्वां महारथाः ।<br>येषां च त्वं बहुमतो भूत्वा यास्यसि लाघवम् ।।	</td><td>	6-26-35a<br>6-26-35b	
</td></tr>
				
<tr><td>
	अवाच्यवादांश्चक बहून्वदिष्यन्ति तवाहिताः ।<br>निन्दन्तस्तव सामर्थ्यं ततो दुःखतरं नु किम् ।।	</td><td>	6-26-36a<br>6-26-36b	
</td></tr>
				
<tr><td>
	हतो वा प्राप्स्यसि स्वर्गं जित्वा वा भोक्ष्यसे महीम् ।<br>तस्मादुत्तिष्ठ कौन्तेय युद्धाय कृतनिश्चयः ।।	</td><td>	6-26-37a<br>6-26-37b	
</td></tr>
				
<tr><td>
	सुखदुःखे समे कृत्वा लाभालाभौ जयाजयौ ।<br>ततो युद्धाय युज्यस्व नैवं पापमवाप्स्यसि ।।	</td><td>	6-26-38a<br>6-26-38b	
</td></tr>
				
<tr><td>
	एषा तेऽभिहिता साङ्ख्ये बुद्धिर्योगे त्विमां श्रृणु।<br>बुद्ध्या युक्तो यया पार्थ कर्मबन्धं प्रहास्यसि ।।	</td><td>	6-26-39a<br>6-26-39b	
</td></tr>
				
<tr><td>
	नेहाभिक्रमनाशोऽस्ति प्रत्यवायो न विद्यते।<br>स्वल्पमप्यस्य धर्मस्य त्रायते महतो भयात् ।।	</td><td>	6-26-40a<br>6-26-40b	
</td></tr>
				
<tr><td>
	व्यवसायात्मिका बुद्धिरेकेह कुरुनन्दन ।<br>बहुशाखा ह्यनन्ताश्च बुद्धयोऽव्यवसायिनाम् ।।	</td><td>	6-26-41a<br>6-26-41b	
</td></tr>
				
<tr><td>
	यामिमां पुष्पितां वाचं प्रवदन्त्यविपश्चितः ।<br>वेदवादरताः पार्थ नान्यदस्तीति वादिनः ।।	</td><td>	6-26-42a<br>6-26-42b	
</td></tr>
				
<tr><td>
	कामात्मानः स्वर्गपरा जन्मकर्मफलप्रदाम् ।<br>क्रियाविशेषबहुलां भोगैश्वर्यगतिं प्रति ।।	</td><td>	6-26-43a<br>6-26-43b	
</td></tr>
				
<tr><td>
	भोगैश्वर्यप्रसक्तानां तयाऽपहृतचेतसाम् ।<br>व्यवसायात्मिका बुद्धिः समाधौ न विधीयते ।।	</td><td>	6-26-44a<br>6-26-44b	
</td></tr>
				
<tr><td>
	त्रैगुण्यविषया वेदा निस्त्रैगुण्यो भवार्जुन ।<br>निर्द्वन्द्वो नित्यसत्वस्थो निर्योगक्षेम आत्मवान् ।।	</td><td>	6-26-45a<br>6-26-45b	
</td></tr>
				
<tr><td>
	यावानर्थ उदपाने सर्वतः संप्लुतोदके।<br>तावान्सर्वेषु वेदेषु ब्राह्मणस्य विजानतः ।।	</td><td>	6-26-46a<br>6-26-46b	
</td></tr>
				
<tr><td>
	कर्मण्येवाधिकारस्ते मा फलेषु कदा च न ।<br>मा कर्मफलहेतुर्भूर्मा ते सङ्गोऽस्त्वकर्मणि ।।	</td><td>	6-26-47a<br>6-26-47b	
</td></tr>
				
<tr><td>
	योगस्थः कुरु कर्माणि सङ्गं त्यक्त्वा धनंजय ।<br>सिद्ध्यसिद्ध्योः समो भूत्वा समत्वं योग उच्यते ।।	</td><td>	6-26-48a<br>6-26-48b	
</td></tr>
				
<tr><td>
	दूरेण ह्यवरं कर्म बुद्धियोगाद्धनंजय।<br>बुद्धौ शरणमन्विच्छ कृपणाः फलहेतवः ।।	</td><td>	6-26-49a<br>6-26-49b	
</td></tr>
				
<tr><td>
	बुद्धियुक्तो जहातीहक उभे सुकृतदुष्कृते ।<br>तस्माद्योगाय युज्यस्व योगः कर्मसु कौशलम् ।।	</td><td>	6-26-50a<br>6-26-50b	
</td></tr>
				
<tr><td>
	कर्मजं बुद्धियुक्ता हि फलं त्यक्त्वा मनीषिणः ।<br>जन्मबन्धविनिर्मुक्ताः पदं गच्छन्त्यनामयम् ।।	</td><td>	6-26-51a<br>6-26-51b	
</td></tr>
				
<tr><td>
	यदा ते मोहकलिलं बुद्धिर्व्यतितरिष्यति।<br>तदा गन्तासि निर्वेदं श्रोतव्यस्य श्रुतस्य च ।।	</td><td>	6-26-52a<br>6-26-52b	
</td></tr>
				
<tr><td>
	श्रुतिविप्रतिपन्ना ते यदा स्थास्यति निश्चला ।<br>समाधावचला बुद्धिस्तदा योगमवाप्स्यसि ।।	</td><td>	6-26-53a<br>6-26-53b	
</td></tr>
<tr><td>
	<b>अर्जुन उवाच।</b>	</td><td>	6-26-54x	
</td></tr>
				
<tr><td>
	स्थितप्रज्ञस्य का भाषा समाधिस्थस्य केशव ।<br>स्थितधीः किं प्रभाषेत किमासीत व्रजेत किं ।।	</td><td>	6-26-54a<br>6-26-54b	
</td></tr>
<tr><td>
	<b>श्रीभगवानुवाच ।</b>	</td><td>	6-26-55x	
</td></tr>
				
<tr><td>
	प्रजहाति यदा कामान्सर्वान्पार्थ मनोगतान्।<br>आत्मन्येवात्मना तुष्टः स्थितप्रज्ञस्तदोच्यते ।।	</td><td>	6-26-55a<br>6-26-55b	
</td></tr>
				
<tr><td>
	दुःखेष्वनुद्विग्नमनाः सुखेषु विगतस्पृहः।<br>वीतरागभयक्रोधः स्थितधीर्मुनिरुच्यते ।।	</td><td>	6-26-56a<br>6-26-56b	
</td></tr>
				
<tr><td>
	यः सर्वत्रानभिस्नेहस्तत्तत्प्राप्य शुभाशुभम् ।<br>नाभिनन्दति न द्वेष्टि तस्य प्रज्ञा प्रतिष्ठिता ।।	</td><td>	6-26-57a<br>6-26-57b	
</td></tr>
				
<tr><td>
	यदा संहरते चायं कूर्मोऽङ्गानीव सर्वशः ।<br>इन्द्रियाणीन्द्रियार्थेभ्यस्तस्य प्रज्ञा प्रतिष्ठिता ।।	</td><td>	6-26-58a<br>6-26-58b	
</td></tr>
				
<tr><td>
	विषया विनिवर्तन्ते निराहारस्य देहिनः।<br>रसवर्जं रसोऽप्यस्य परं दृष्ट्वा निवर्तते ।।	</td><td>	6-26-59a<br>6-26-59b	
</td></tr>
				
<tr><td>
	यततो ह्यपि कौन्तेय पुरुषस्य विपश्चितः।<br>इन्द्रियाणि प्रमाथीनि हरन्ति प्रसभं मनः ।।	</td><td>	6-26-60a<br>6-26-60b	
</td></tr>
				
<tr><td>
	तानि सर्वाणि संयम्य युक्त आसीत मत्परः ।<br>वशे हि यस्येन्द्रियामि तस्य प्रज्ञा प्रतिष्ठिता ।।	</td><td>	6-26-61a<br>6-26-61b	
</td></tr>
				
<tr><td>
	ध्यायतो विषयान्पुंसः सङ्गस्तेषूपजायते।<br>सङ्गात्संजायते कामः कामात्क्रोधोऽभिजायते ।।	</td><td>	6-26-62a<br>6-26-62b	
</td></tr>
				
<tr><td>
	क्रोधाद्भवति संमोहः संमोहात्स्मृतिविभ्रमः ।<br>स्मृतिभ्रंशाद्बुदिनाशो बुद्धिनाशात्प्रणश्यति ।।	</td><td>	6-26-63a<br>6-26-63b	
</td></tr>
				
<tr><td>
	रागद्वेषवियुक्तैस्तु विषयानिन्द्रियैश्चरन् ।<br>आत्मवश्यैर्विधेयात्मा प्रसादमधिगच्छति ।।	</td><td>	6-26-64a<br>6-26-64b	
</td></tr>
				
<tr><td>
	प्रसादे सर्वदुःखानां हानिरस्योपजायते।<br>प्रसन्नचेतसो ह्याशु बुद्धिः पर्यवतिष्ठते ।।	</td><td>	6-26-65a<br>6-26-65b	
</td></tr>
				
<tr><td>
	नास्ति बुद्धिरयुक्तस्य न चायुक्तस्य भावना ।<br>न चाभावयतः शान्तिरशान्तस्य कुतः सुखम् ।।	</td><td>	6-26-66a<br>6-26-66b	
</td></tr>
				
<tr><td>
	इन्द्रियाणां हि चरतां यन्मनोऽनुविधीयते ।<br>तदस्य हरति प्रज्ञां वायुर्नावमिवाम्भसि ।।	</td><td>	6-26-67a<br>6-26-67b	
</td></tr>
				
<tr><td>
	तस्माद्यस्य महाबाहो निगृहीतानि सर्वशः ।<br>इन्द्रियाणीन्द्रियार्थेभ्यस्तस्य प्रज्ञा प्रतिष्ठिता ।।	</td><td>	6-26-68a<br>6-26-68b	
</td></tr>
				
<tr><td>
	या निशा सर्वभूतानां तस्यां जागर्तिं संयमी।<br>यस्यां जाग्रति भूतानि सा निशा पश्यतो मुनेः ।।	</td><td>	6-26-69a<br>6-26-69b	
</td></tr>
				
				
				
<tr><td>
	आपूर्यमाणमचलप्रतिष्ठं<br>समुद्रमापः प्रविशन्ति यद्वत्।<br>तद्वत्कामा यं प्रविशन्ति सर्वे<br>स शान्तिमाप्नोति न कामकामी ।।	</td><td>	6-26-70a<br>6-26-70b<br>6-26-70c<br>6-26-70d	
</td></tr>
				
<tr><td>
	विहाय कामान्यः सर्वान्पुमांश्चरति निःस्पृहः ।<br>निर्ममो निरहंकारः स शान्तिमधिगच्छति ।।	</td><td>	6-26-71a<br>6-26-71b	
</td></tr>
				
<tr><td>
	एषा ब्राह्मी स्थितिः पार्थ नैनां प्राप्य विमुह्यति ।<br>स्थित्वास्यामन्तकालेऽपि ब्रह्म निर्वाणमृच्छति ।।	</td><td>	6-26-72a<br>6-26-72b	
</td></tr>
<tr><td>
	।। इति श्रीमन्महाभारते भीष्मपर्वणि <br>भगवद्गीतापर्वणि षड्विंशोऽध्यायः ।।	</td><td>		
</td></tr>
<tr><td>
	इति श्रीमद्भगवद्गीतासूपनिषत्सु ब्रह्मविद्यायां <br>योगशास्त्रे श्रीकृष्णार्जुनसंवादे <br>शाङ्ख्ययोगोनाम द्वितीयोऽध्यायः ।। 2 ।।	</td><td>		
</td></tr>
</tbody>