				
<tbody><tr><td>
	<b>सञ्जय उवाच।</b>	</td><td>	6-103-1x	
</td></tr>
				
<tr><td>
	मध्यंदिनो महाराज संग्रामः समपद्यत।<br>लोकक्षयकरो रौद्रो भीष्मस्य सह सोमकैः ।।	</td><td>	6-103-1a<br>6-103-1b	
</td></tr>
				
<tr><td>
	गाङ्गेयो रथिनां श्रेष्ठः पाण्डवानामनीकिनीम् ।<br>व्यधमन्निशितैर्बाणैः शतशोऽथ सहस्रशः।।	</td><td>	6-103-2a<br>6-103-2b	
</td></tr>
				
<tr><td>
	संममर्द च तत्सैन्यं पिता देवव्रतस्तव।<br>मर्दयेच्च यथा राजन्सिंहः प्राप्य मृगव्रजम् ।।	</td><td>	6-103-3a<br>6-103-3b	
</td></tr>
				
<tr><td>
	धृष्टद्युम्नः शिखण्डी च विराटो द्रुपदस्तथा।<br>भीष्ममासाद्य समरे शरैर्जघ्नुर्महारथम् ।।	</td><td>	6-103-4a<br>6-103-4b	
</td></tr>
				
<tr><td>
	धृष्टद्युम्नं ततो विद्ध्वा विराटं च शरैस्त्रिभिः ।<br>द्रुपदस्य च नाराचं प्रेषयामास भारत ।।	</td><td>	6-103-5a<br>6-103-5b	
</td></tr>
				
<tr><td>
	तेन विद्धा महेष्वासा भीष्मेणामित्रकर्शिना ।<br>चुक्रुधुः समरे राजन्पादस्पृष्टा इवोरगाः ।।	</td><td>	6-103-6a<br>6-103-6b	
</td></tr>
				
<tr><td>
	शिखण्डी तं च विव्याध भरतानां पितामहम् ।<br>स्त्रीमयं मनसा ध्यात्वा नास्मै प्राहरदच्युतः ।।	</td><td>	6-103-7a<br>6-103-7b	
</td></tr>
				
<tr><td>
	धृष्टद्युम्नस्तु समरे क्रोधेनाग्निरिव ज्वलन् ।<br>पितामहं त्रिभिर्बाणैर्बाह्वोरुरसि चार्पयत् ।।	</td><td>	6-103-8a<br>6-103-8b	
</td></tr>
				
<tr><td>
	द्रुपदः पञ्चविंशत्या विराटो दशमिः शरैः।<br>शिखण्डी पञ्चविंशत्या भीष्मं विव्याध सायकैः ।।	</td><td>	6-103-9a<br>6-103-9b	
</td></tr>
				
<tr><td>
	सोऽतिविद्धो महाराज शोणितौघपरिप्लुतः।<br>वसन्ते पुष्पशबलो रक्ताशोक इवाबभौ ।।	</td><td>	6-103-10a<br>6-103-10b	
</td></tr>
				
<tr><td>
	तान्प्रत्यविध्यद्गाङ्गेयस्त्रिभिस्त्रिभिरजिह्मगैः ।<br>द्रुपदस्य च भल्लेन धनुश्चिच्छेद मारिष ।।	</td><td>	6-103-11a<br>6-103-11b	
</td></tr>
				
<tr><td>
	सोऽन्यत्कार्मुकमादाय भीष्मं विव्याध पञ्चभिः ।<br>सारथिं च त्रिभिर्बाणैः सुशितै रणमूर्धनि ।।	</td><td>	6-103-12a<br>6-103-12b	
</td></tr>
				
<tr><td>
	तथा भीमो महाराज द्रौपद्याः पञ्च चात्मजाः ।<br>केकया भ्रातरः पञ्च सात्यकिश्चैव सात्वतः ।।	</td><td>	6-103-13a<br>6-103-13b	
</td></tr>
				
<tr><td>
	अभ्यद्रवन्त गाङ्गेयं युधिष्ठिरसमाज्ञया ।<br>प्रति रक्षणकार्यार्थं धृष्टद्युम्नमुखान्रणे ।।	</td><td>	6-103-14a<br>6-103-14b	
</td></tr>
				
<tr><td>
	तथैव तावकाः सर्वे भीष्मरक्षार्थमुद्यताः ।<br>प्रत्युद्ययुः पाण्डुसेनां सहसैन्या नराधिप ।।	</td><td>	6-103-15a<br>6-103-15b	
</td></tr>
				
<tr><td>
	तत्रासीत्सुमहद्युद्धं तव तेषां च संकुलम् ।<br>नराश्वरथनागानां यमराष्ट्रविवर्धनम् ।।	</td><td>	6-103-16a<br>6-103-16b	
</td></tr>
				
<tr><td>
	रथी रथिनमासाद्य प्राहिणोद्यमसादनम्।<br>तथेतरान्समासाद्य नरनागाश्वसादिनः ।।	</td><td>	6-103-17a<br>6-103-17b	
</td></tr>
				
<tr><td>
	अनयन्परलोकाय शरैः सन्नतपर्वभिः ।<br>शरैश्च विविधैर्घोरैस्तत्रतत्र विशांपते ।।	</td><td>	6-103-18a<br>6-103-18b	
</td></tr>
				
<tr><td>
	रथास्तु रथिभिर्हीना हतसारथयस्तथा ।<br>विप्रद्रुताश्वाः समरे दिशो जग्मुः समन्ततः ।।	</td><td>	6-103-19a<br>6-103-19b	
</td></tr>
				
<tr><td>
	मृद्गन्तस्ते नरान्राजन्हयांश्च सुबहून्रणे।<br>वातायमाना दृश्यन्ते गन्धर्वनगरोपमाः ।।	</td><td>	6-103-20a<br>6-103-20b	
</td></tr>
				
<tr><td>
	रथिनश्च रथैर्हीना वर्मिणस्तेजसा युताः।<br>कुण्डलोष्णीषिणः सर्वे निष्काङ्गदविभूषणाः ।।	</td><td>	6-103-21a<br>6-103-21b	
</td></tr>
				
<tr><td>
	देवपुत्रसमाः सर्वे शौर्ये शक्रसमा युधि।<br>ऋद्ध्या वैश्रवणां चाति नयेन च बृहस्पतिम् ।।	</td><td>	6-103-22a<br>6-103-22b	
</td></tr>
				
<tr><td>
	सर्वलोकेश्वराः शूरास्तत्रतत्र विशांपते।<br>विप्रद्रुता व्यदृश्यन्त प्राकृता इव मानवाः ।।	</td><td>	6-103-23a<br>6-103-23b	
</td></tr>
				
<tr><td>
	दन्तिनश्च नरश्रेष्ठ हीनाः परमसादिभिः ।<br>मृद्गन्तः स्वान्यनीकानि निपेतुः सर्वशब्दगाः ।।	</td><td>	6-103-24a<br>6-103-24b	
</td></tr>
				
<tr><td>
	चर्मभिश्चामरैश्चित्रैः पताकाभिश्च मारिष ।<br>छत्रैः सितैर्हेमदण्डैश्चामरैश्च समन्ततः ।।	</td><td>	6-103-25a<br>6-103-25b	
</td></tr>
				
<tr><td>
	विशीर्णैर्विप्रधावन्तो दृश्यन्ते स्म दिशो दश।<br>नवमेघप्रतीकाशा जलदोपमनिःस्वनाः ।।	</td><td>	6-103-26a<br>6-103-26b	
</td></tr>
				
<tr><td>
	तथैव दन्तिभिर्हीना गजारोहा विशांपते।<br>प्रधावन्तोऽन्वदृश्यन्त तव तेषां च संकुले ।।	</td><td>	6-103-27a<br>6-103-27b	
</td></tr>
				
<tr><td>
	नानादेशसमुत्थांश्च तुरगान्हेमभीषितान् ।<br>वातायमानानद्राक्षं शतशोऽथ सहस्रशः ।।	</td><td>	6-103-28a<br>6-103-28b	
</td></tr>
				
<tr><td>
	अश्वारोहान्हतैरश्वैर्गृहीतासन्समन्ततः ।<br>द्रवमाणानपश्याम द्राव्यमाणांश्च संयुगे ।।	</td><td>	6-103-29a<br>6-103-29b	
</td></tr>
				
				
<tr><td>
	गजो गजं समासाद्य द्रवमाणं महाहवे ।<br>ययौ प्रमृद्य तरसा पादातान्वाजिनस्तथा ।<br>तथैव च रथान्राजन्प्रममर्द रणे गजः ।।	</td><td>	6-103-30a<br>6-103-30b<br>6-103-30c	
</td></tr>
				
<tr><td>
	रथाश्चैव समासाद्य पतितांस्तुरगान्भुवि।<br>व्यमृद्गन्समरे राजंस्तुरगांश्च नरान्रमे ।।	</td><td>	6-103-31a<br>6-103-31b	
</td></tr>
				
<tr><td>
	एवं ते बहुधा राजन्प्रत्यमृद्गन्परस्परम्।<br>`दृश्यन्तेस्म महाबाहो तत्रतत्र महाबलाः ।।'	</td><td>	6-103-32a<br>6-103-32b	<p class="mw-empty-elt"></p></td></tr>
<tr><td><p>	तस्मिन्रौद्रे तथा युद्धे वर्तमाने महाभये।<br>प्रावर्तत नदी घोरा शोमितान्त्रतरङ्गिणी ।।	</p></td><td>	6-103-33a<br>6-103-33b	<p class="mw-empty-elt"></p></td></tr>
<tr><td><p>	अस्थिसङ्घातसंबाधा केशशैवलाद्वला ।<br>रथह्रदा शरावर्ता हयमीना दुरासदा।।	</p></td><td>	6-103-34a<br>6-103-34b	<p class="mw-empty-elt"></p></td></tr>
<tr><td><p>	शीर्षोपलसमाकीर्णा हस्तिग्राहसमाकुला ।<br>कवचोष्णीषफेनौघा धनुर्वेगासिकच्छपा ।।	</p></td><td>	6-103-35a<br>6-103-35b	<p class="mw-empty-elt"></p></td></tr>

<tr><td><p>	` शङ्खनक्रौघसंकीर्णा छत्रकूर्मरथोडुपा।'<br>पताकाध्वजवृक्षाढ्या मर्त्यकूलापहारिणी ।<br>क्रव्यादहंससंकीर्णा यमराष्ट्रविवर्धनी ।।	</p></td><td>	6-103-36a<br>6-103-36b<br>6-103-36c	
</td></tr>
				
<tr><td>
	तां नदीं क्षत्रियाः शूरा रथनागहयप्लवैः ।<br>प्रतेरुर्बहवो राजन्भयं त्यक्त्वा महारथाः ।।	</td><td>	6-103-37a<br>6-103-37b	
</td></tr>
				
<tr><td>
	अपोवाह रणे भीरून्कश्मलेनाभिसंवृतान्।<br>यथा वैतरणी प्रेतान्प्रेतराजपुरं प्रति ।।	</td><td>	6-103-38a<br>6-103-38b	
</td></tr>
				
<tr><td>
	प्राक्रोशन्क्षत्रियास्तत्र दृष्ट्वा तद्वैशसं महत्।<br>दुर्योधनापराधेन गच्छन्ति क्षत्रियाः क्षयम् ।।	</td><td>	6-103-39a<br>6-103-39b	
</td></tr>
				
<tr><td>
	गुणवत्सु कथं द्वेषं धृतराष्ट्रो जनेश्वरः ।<br>कृतवान्पाण्डुपुत्रेषु पापात्मा लोभमोहितः ।।	</td><td>	6-103-40a<br>6-103-40b	
</td></tr>
				
<tr><td>
	एवं बहुविधा वाचः श्रूयन्ते स्म परस्परम् ।<br>पाण्डवस्तवसंयुक्ताः पुत्राणां ते सुदारुणाः ।।	</td><td>	6-103-41a<br>6-103-41b	
</td></tr>
				
<tr><td>
	ता निशम्य ततो वाचः सर्वयोधैरुदाहृताः।<br>आगस्कृत्सर्वलोकस्य पुत्रो दुर्योधनस्तव ।।	</td><td>	6-103-42a<br>6-103-42b	
</td></tr>
				
<tr><td>
	भीष्मं द्रोणं कृपं चैव शल्यं चोवाच भारत।<br>युध्यध्वमनहंकराः किं चिरं कुरुथेति च ।।	</td><td>	6-103-43a<br>6-103-43b	
</td></tr>
				
				
<tr><td>
	`इति दुर्योधनोत्सृष्टाः सर्वे युयुधिरे नृपाः'<br>ततः प्रववृते युद्धं कुरूणां पाण्डवैः सह।<br>अक्षद्यूतकृतं राजन्सुघोरं वैशसं तदा ।।	</td><td>	6-103-44a<br>6-103-44b<br>6-103-44c	
</td></tr>
				
<tr><td>
	यत्पुरा न निगृह्णासि वार्यमाणो महात्मभिः ।<br>वैचित्रवीर्य तस्येदं फलं पश्य सुदारुणम् ।।	</td><td>	6-103-45a<br>6-103-45b	
</td></tr>
				
<tr><td>
	न हि पाण्डुसुता राजन्ससैन्याः सपदानुगाः ।<br>रक्षन्ति समरे प्राणान्कौरवा वापि संयुगे ।।	</td><td>	6-103-46a<br>6-103-46b	
</td></tr>
				
<tr><td>
	एतस्मात्कारणाद्धोरो वर्तते स्वजनक्षयः ।<br>दैवाद्वा पुरुषव्याघ्र तव चापनयान्नृप ।।	</td><td>	6-103-47a<br>6-103-47b	
</td></tr>
<tr><td>
	।। इति श्रामन्महाभारते भीष्मपर्वणि भीष्मवधपर्वणि <br>नवमदिवसयुद्धे त्र्यधिकशततमोऽध्यायः ।।	</td><td>		
</td></tr></tbody>