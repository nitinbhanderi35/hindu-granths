				
<tbody><tr><td>
	<b>सञ्जय उवाच।</b>	</td><td>	6-47-1x	
</td></tr>
				
<tr><td>
	गतपूर्वाह्णभूयिष्ठि तस्मिन्नहनि दारुणे।<br>वर्तमाने तथा रौद्रे महावीरवरक्षये ।।	</td><td>	6-47-1a<br>6-47-1b	
</td></tr>
				
<tr><td>
	दुर्मुखः कृतवर्मा च कृपः शल्यो विविंशतिः।<br>भीष्मं जुगुपुरासाद्य तव पुत्रेण चोदिताः ।।	</td><td>	6-47-2a<br>6-47-2b	
</td></tr>
				
<tr><td>
	एतैरतिरथैर्गुप्तः पञ्चभिर्भरतर्षभः ।<br>पाण्डवानामनीकानि विजगाहे महारथः ।।	</td><td>	6-47-3a<br>6-47-3b	
</td></tr>
				
<tr><td>
	चेदिकाशिकरूषेषु पञ्चालेषु च भारत ।<br>भीष्मस्य बहुधा तालश्चलत्केतुरदृश्यत ।।	</td><td>	6-47-4a<br>6-47-4b	
</td></tr>
				
<tr><td>
	स शिरांसि रणेऽरीणां रथांश्च सयुगध्वजान् ।<br>निचकर्त महावेगैर्भल्लैः सन्नतपर्वभिः ।।	</td><td>	6-47-5a<br>6-47-5b	
</td></tr>
				
<tr><td>
	नृत्यतो रथमार्गेषु भीष्मस्य भरतर्षभ ।<br>भृशमार्तस्वरं चक्रुर्नागा मर्मणि ताडिताः ।।	</td><td>	6-47-6a<br>6-47-6b	
</td></tr>
				
<tr><td>
	अभिमन्युः सुसंक्रुद्धः पिशह्गैस्तुरगोत्तमैः ।<br>संयुक्तं रथमास्थाय प्रायाद्भीष्मरथं प्रति ।।	</td><td>	6-47-7a<br>6-47-7b	
</td></tr>
				
<tr><td>
	जाम्बूनदविचित्रेण कर्णिकारेण केतुना ।<br>अभ्यवर्तत भीष्मं च तांश्चैव रथसत्तमान् ।।	</td><td>	6-47-8a<br>6-47-8b	
</td></tr>
				
<tr><td>
	स तालकेतोस्तीक्ष्णेन केतुमाहत्य पत्रिणा ।<br>भीष्मेण युयुधे वीरस्तस्य चानुरथैः सह ।।	</td><td>	6-47-9a<br>6-47-9b	
</td></tr>
				
<tr><td>
	कृतवर्माणमेकेन शल्यं पञ्चभिराशुगैः ।<br>विद्ध्वा नवभिरानर्च्छच्छिताग्रैः प्रतिपामहम् ।।	</td><td>	6-47-10a<br>6-47-10b	
</td></tr>
				
<tr><td>
	पूर्णायतविसृष्टेन सम्यक्प्रणिहितेन च।<br>ध्वजमेकेन विव्याध जाम्बूनदपरिष्कृतम् ।।	</td><td>	6-47-11a<br>6-47-11b	
</td></tr>
				
<tr><td>
	दुर्मुखस्य तु भल्लेन सर्वावरणभेदिना ।<br>जहार सारथेः कायाच्छिरः सन्नतपर्वणा ।।	</td><td>	6-47-12a<br>6-47-12b	
</td></tr>
				
<tr><td>
	धनुश्चिच्छेद भल्लेन कार्तस्वरविभूषितम्।<br>कृपस्य निशिताग्रेण तांश्च तीक्ष्णमुखैः शरैः ।।	</td><td>	6-47-13a<br>6-47-13b	
</td></tr>
				
<tr><td>
	जघान परमक्रुद्धो नृत्यन्निव महारथः ।<br>तस्य लाघवमुद्वीक्ष्य तुतुषुर्देवता अपि ।।	</td><td>	6-47-14a<br>6-47-14b	
</td></tr>
				
<tr><td>
	लब्धलक्षतया कार्ष्णेः सर्वे भीष्ममुखा रथाः ।<br>सत्ववन्तममन्यन्त साक्षादिव धनंजयम् ।।	</td><td>	6-47-15a<br>6-47-15b	
</td></tr>
				
<tr><td>
	तस्य लाघवमार्गस्थमलातसदृशप्रभम्।<br>दिशः पर्यपतच्चापं गाण्डीवमिव घोषवत् ।।	</td><td>	6-47-16a<br>6-47-16b	
</td></tr>
				
<tr><td>
	तमासाद्य महावेगैर्भीष्मो नव्रभिराशुगैः ।<br>विव्याध समरे तूर्णमार्जुनिं परवीरहा ।।	</td><td>	6-47-17a<br>6-47-17b	
</td></tr>
				
<tr><td>
	ध्वजं चास्य त्रिभिर्भल्लैश्चिच्छेद परमौजसः ।<br>सारथिं च त्रिभिर्बाणैराजघान यतव्रतः ।।	</td><td>	6-47-18a<br>6-47-18b	
</td></tr>
				
<tr><td>
	तथैव कृतवर्मा च कृपः शल्यश्च मारिष ।<br>विद्ध्वा नाकम्पयत्कार्ष्णिं मैनाकमिव पर्वतम् ।।	</td><td>	6-47-19a<br>6-47-19b	
</td></tr>
				
<tr><td>
	स तैः परिवृतः शूरो धार्तराष्ट्रैर्महारथैः ।<br>ववर्ष शरवर्षाणि कार्ष्णिः पञ्चरथान्प्रति ।।	</td><td>	6-47-20a<br>6-47-20b	
</td></tr>
				
<tr><td>
	ततस्तेषां सहस्राणि संवार्य शरवृष्टिभिः ।<br>ननाद बलवान्कार्ष्णिर्भीष्माय विसृज्यञ्शरान् ।।	</td><td>	6-47-21a<br>6-47-21b	
</td></tr>
				
<tr><td>
	तत्रास्य सुमहद्राजन्बाह्वोर्बलमदृश्यत ।<br>यतमानस्य समरे भीष्ममर्दयतः शरैः ।।	</td><td>	6-47-22a<br>6-47-22b	
</td></tr>
				
<tr><td>
	पराक्रान्तस्य तस्यैव भीष्मोऽपि प्राहिणोच्छरान् ।<br>स तांश्चिच्छेद समरे भीष्मचापच्युताञ्शरान् ।।	</td><td>	6-47-23a<br>6-47-23b	
</td></tr>
				
<tr><td>
	ततो ध्वजमामोघेंषुर्भीष्मस्य नवभिः शरैः ।<br>चिच्छेद समरे वीरस्तत उच्चुक्रुशुर्जनाः ।।	</td><td>	6-47-24a<br>6-47-24b	
</td></tr>
				
<tr><td>
	स राजतो महास्कन्धस्तालो हेमविभूषितः ।<br>सौभद्रविशिखैश्छिन्नः पपात भुवि भारत ।।	</td><td>	6-47-25a<br>6-47-25b	
</td></tr>
				
<tr><td>
	तं तु सौभद्रविशिखैः पातितं भरतर्षभ ।<br>दृष्ट्वा भीमो ननादोच्चैः सौभद्रमभिहर्षयन् ।।	</td><td>	6-47-26a<br>6-47-26b	
</td></tr>
				
<tr><td>
	अथ भीष्मो महास्राणि दिव्यानि सुबहूनि च ।<br>प्रादुश्चक्रे महारौद्रे रणे तस्मिन्महाबलः ।।	</td><td>	6-47-27a<br>6-47-27b	
</td></tr>
				
<tr><td>
	ततः शरसहस्रेण सौभद्रं प्रतितामहः ।<br>अवाकिरदमेयात्मा तदद्भुतमिवाभवत् ।।	</td><td>	6-47-28a<br>6-47-28b	
</td></tr>
				
<tr><td>
	ततो दश महेष्वासाः पाण्डवानां महारथाः ।<br>रक्षार्थमभ्यधावन्त सौभद्रं त्वरिता रथैः ।।	</td><td>	6-47-29a<br>6-47-29b	
</td></tr>
				
<tr><td>
	विराटः सह पुत्रेण धृष्टद्युम्नश्च पार्षतः ।<br>भीमश्च केकयाश्चैव सात्यकिश्च विशांपते ।।	</td><td>	6-47-30a<br>6-47-30b	
</td></tr>
				
<tr><td>
	तेषां जवेनापततां भीष्मः शान्तनवो रणे ।<br>पाञ्चाल्यं त्रिभिरानर्च्छत्सात्यकिं नवभिः शरैः ।	</td><td>	6-47-31a<br>6-47-31b	
</td></tr>
				
<tr><td>
	पूर्णायतविसृष्टेन क्षुरेण निशितेन च।<br>ध्वजमेकेन चिच्छेद भीमसेनस्य पत्रिणा ।।	</td><td>	6-47-32a<br>6-47-32b	
</td></tr>
				
<tr><td>
	जाम्बूनदमयः श्रीमान्केसरी स नरोत्तम ।<br>पपात भीमसेनस्य भीष्मेण मथितो रथात् ।।	</td><td>	6-47-33a<br>6-47-33b	
</td></tr>
				
<tr><td>
	ततो भीमस्त्रिभिर्विद्ध्वा भीष्मं शान्तनवं रणे।<br>कृपमेकेन विव्याध कृतवर्माणमष्टभिः ।।	</td><td>	6-47-34a<br>6-47-34b	
</td></tr>
				
<tr><td>
	प्रगृहीताग्रहस्तेकन वैराटिरपि दन्तिना ।<br>अभ्यद्रवत राजानं मद्राधिपतिमुत्तरः ।।	</td><td>	6-47-35a<br>6-47-35b	
</td></tr>
				
<tr><td>
	तस्य वारणराजस्य जवेनापततो रथे ।<br>शल्यो निवारयामास वेगमप्रतिमं शरैः ।	</td><td>	6-47-36a<br>6-47-36b	
</td></tr>
				
<tr><td>
	तस्य क्रुद्धः स नागेन्द्रो बृहतः साधुवाहिनः ।<br>पदा युगमधिष्ठाय जघान चतुरो हयान् ।।	</td><td>	6-47-37a<br>6-47-37b	
</td></tr>
				
<tr><td>
	स हताश्वे रथे तिष्ठन्मद्राधिपतिरायसीम् ।<br>उत्तरान्तकरीं शक्तिं चिक्षेप भुजगोपमाम् ।।	</td><td>	6-47-38a<br>6-47-38b	
</td></tr>
				
<tr><td>
	तया भिन्नतनुत्राणः प्रविश्य विपुलं तमः।<br>स पपात गजस्कन्धात्परमुक्ताङ्कुशतोमरः ।।	</td><td>	6-47-39a<br>6-47-39b	
</td></tr>
				
<tr><td>
	असिमादाय शल्योऽपि अवप्लुत्य रथोत्तमात्।<br>तस्य वारणराजस्य चिच्छेदाथ महाकरम् ।।	</td><td>	6-47-40a<br>6-47-40b	
</td></tr>
				
<tr><td>
	भिन्नमर्मा शरशतैश्छिन्नहस्तः सवारणः।<br>भीममार्तस्वरं कृत्वा पपात च ममार च ।।	</td><td>	6-47-41a<br>6-47-41b	
</td></tr>
				
<tr><td>
	एतदीदृशकं कृत्वा मद्रराजो नराधिप ।<br>आरुरोह रथं तूर्णं भास्वरं कृतवर्मणः ।।	</td><td>	6-47-42a<br>6-47-42b	
</td></tr>
				
<tr><td>
	उत्तरं वै हतं दृष्ट्वा वैराटिर्भ्रातरं तदा ।<br>कृतवर्मणा च सहितं दृष्ट्वा शल्यमवस्थितम् ।।	</td><td>	6-47-43a<br>6-47-43b	
</td></tr>
				
<tr><td>
	श्वेतः क्रोधात्प्रजज्वाल हविषा हव्यवाडिव ।<br>स विस्फार्य महच्चापं शक्रचापोपमं बली ।।	</td><td>	6-47-44a<br>6-47-44b	
</td></tr>
				
<tr><td>
	अभ्यधाव?ञ्जिघांसन्वै शल्यं मद्राधिपं बली।<br>महता रथवंशेन समन्तात्परिवारितः ।।	</td><td>	6-47-45a<br>6-47-45b	
</td></tr>
				
<tr><td>
	मुञ्चन्बाणमयं वर्षं प्रायाच्छल्यरथं प्रति।<br>तमापतन्तं संप्रेक्ष्य मत्तवारणविक्रमम् ।।	</td><td>	6-47-46a<br>6-47-46b	
</td></tr>
				
<tr><td>
	तावकानां रथाः सप्त समन्तात्पर्यवारयन् ।<br>मद्रराजमभीप्सन्तो मृत्योर्दंष्ट्रान्तरं गतम् ।।	</td><td>	6-47-47a<br>6-47-47b	
</td></tr>
				
<tr><td>
	बृहद्बलश्च कौसल्यो जयत्सेनश्च मागधः ।<br>तथा रुक्मरथो राजञ्शल्यपुत्रः प्रतापवान् ।।	</td><td>	6-47-48a<br>6-47-48b	
</td></tr>
				
<tr><td>
	विन्दानुविन्दावावान्त्यौ काम्भोजश्च सुदक्षिणः ।<br>बृहत्क्षत्रस्य दायादः सैन्धवश्च जयद्रथः ।।	</td><td>	6-47-49a<br>6-47-49b	
</td></tr>
				
<tr><td>
	नानावर्णविचित्राणि धनूंषि च महात्मनाम् ।<br>विस्फारितानि दृश्यन्ते तोयदेष्विव विद्युतः ।।	</td><td>	6-47-50a<br>6-47-50b	
</td></tr>
				
<tr><td>
	ते तु बाणमयं वर्षं श्वेतमूर्धन्यपातयन्।<br>निदाघान्तेऽनिलोद्धूता मेघा इव नगे जलम् ।।	</td><td>	6-47-51a<br>6-47-51b	
</td></tr>
				
<tr><td>
	ततः क्रुद्धो महेष्वासः सप्तभल्लैः सुतेजनैः ।<br>धनूंषि तेषामाच्छिद्य ममर्द पृतनापतिः ।।	</td><td>	6-47-52a<br>6-47-52b	
</td></tr>
				
<tr><td>
	निकृत्तान्येव तानि स्म समदृश्यन्त भारत ।<br>ततस्ते तु निमेषार्धात्प्रत्यपद्यन्धनूंषि च ।।	</td><td>	6-47-53a<br>6-47-53b	
</td></tr>
				
				
<tr><td>
	सप्त चैव पृषत्कांश्च श्वेतस्योपर्यपातयन्।<br>ततः पुनरमेयात्मा भल्लैः सप्तभिराशुगैः ।<br>निचकर्त महाबाहुस्तेषां चापानि धन्विनाम् ।।	</td><td>	6-47-54a<br>6-47-54b<br>6-47-54c	
</td></tr>
				
<tr><td>
	ते निकृत्तमहाचापास्त्वरमाणा महारथाः ।<br>रथशक्तीः परामृश्य विनेदुर्भैरवान्रवान् ।।	</td><td>	6-47-55a<br>6-47-55b	
</td></tr>
				
<tr><td>
	अन्वयुर्भरतश्रेष्ठ सप्त श्वेतरथं प्रति।<br>ततस्ता ज्वलिताः सप्त महेन्द्राशनिनिःस्वनाः ।।	</td><td>	6-47-56a<br>6-47-56b	
</td></tr>
				
<tr><td>
	अप्राप्ताः सप्तभिर्भल्लैश्चिच्छेद परमास्त्रवित्।<br>ततः समादाय शरं सर्वकायविदारणम् ।।	</td><td>	6-47-57a<br>6-47-57b	
</td></tr>
				
<tr><td>
	प्राहिणोद्भरतश्रेष्ठ श्वेतो रुक्मरथं प्रति।<br>तस्य देहे निपतितो बाणो वज्रातिगो महान् ।।	</td><td>	6-47-58a<br>6-47-58b	
</td></tr>
				
<tr><td>
	ततो रुक्मरथो राजन्सायकेन दृढाहतः ।<br>निषसाद रथोपस्थे कश्मलं चाविशन्महत् ।।	</td><td>	6-47-59a<br>6-47-59b	
</td></tr>
				
<tr><td>
	तं विसंज्ञं विमनसं त्वरमाणस्तु सारथिः ।<br>अपोवाह नसंभ्रान्तः सर्वलोकस्य पश्यतः ।।	</td><td>	6-47-60a<br>6-47-60b	
</td></tr>
				
<tr><td>
	ततोऽन्यान्षट् समादाय श्वेतो हेमविभूषितान् ।<br>तेषां षण्मां महाबाहुर्ध्वजशीर्षण्यपातयत् ।।	</td><td>	6-47-61a<br>6-47-61b	
</td></tr>
				
<tr><td>
	हयांश्च तेषां निर्भिद्य सारथींश्च परंतप ।<br>शरैश्चैतान्समाकीर्य प्रायाच्छल्यरथं प्रति ।।	</td><td>	6-47-62a<br>6-47-62b	
</td></tr>
				
<tr><td>
	ततो हलहलाशब्दस्तव सैन्येषु भारत।<br>दृष्ट्वा सेनापतिं तूर्णं यान्तं शल्यरथं प्रति ।।	</td><td>	6-47-63a<br>6-47-63b	
</td></tr>
				
<tr><td>
	ततो भीष्मं पुरस्कृत्य तव पुत्रो महाबलः ।<br>वृतस्तु सर्वसैन्येन प्रायाच्छ्वेतरथं प्रति ।।	</td><td>	6-47-64a<br>6-47-64b	
</td></tr>
				
<tr><td>
	मृत्योरास्यमनुप्राप्तं मद्रराजममोचयत् ।<br>ततो युद्धं समभवत्तुमुलं रोमहर्षणम् ।।	</td><td>	6-47-65a<br>6-47-65b	
</td></tr>
				
<tr><td>
	तावकानां परेषां च व्यतिषक्तरथद्विपम् ।<br>सौभद्रे भीमसेन च सात्यकौ च महारथे ।।	</td><td>	6-47-66a<br>6-47-66b	
</td></tr>
				
				
<tr><td>
	कैकेये च विराटे च धृष्टद्युम्ने च पार्षते ।<br>एतेषु नरसिंहेषु चेदिमत्स्येषु चैव ह ।<br>ववर्ष शरवर्षाणि कुरुवृद्धः पितामहः ।।	</td><td>	6-47-67a<br>6-47-67b<br>6-47-67c	
</td></tr>
<tr><td>
	।। इति श्रीमन्महाभारते भीष्मपर्वणि भीष्मवधपर्वणि <br>प्रथमदिवसयुद्धे सप्तचत्वारिंशोऽध्यायः ।।	</td><td>		
</td></tr></tbody>