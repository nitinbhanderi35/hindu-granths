				
<tbody><tr><td>
	<b>सञ्जय उवाच।</b>	</td><td>	6-84-1x	
</td></tr>
				
<tr><td>
	ततो युधिष्ठिरो राजा मध्यं प्राप्ते दिवाकरे।<br>श्रुतायुपमभिप्रेक्ष्य प्रेषयामास वाजिनः ।।	</td><td>	6-84-1a<br>6-84-1b	
</td></tr>
				
<tr><td>
	ततस्तु त्वरितो राजञ्श्रुतायुषमरिन्दमन् ।<br>निजघ्ने सायकैस्तीक्ष्णैर्नवभिर्नतपर्वभिःक ।।	</td><td>	6-84-2a<br>6-84-2b	
</td></tr>
				
<tr><td>
	स संवार्य रमे राजा प्रेषितान्धर्मसूनुना ।<br>शरान्सप्त महेष्वासः कौन्तेयाया समार्षयत्।।	</td><td>	6-84-3a<br>6-84-3b	
</td></tr>
				
<tr><td>
	ते तस्व कवचं भित्त्वा पपुः शोणितमाहवे।<br>असूनिव विचिन्वन्तो देहे तस्य महात्मनः ।।	</td><td>	6-84-4a<br>6-84-4b	
</td></tr>
				
<tr><td>
	पाण्डवस्तु भृशं क्रुद्धो विद्धस्तेन महात्मना ।<br>रणे वराहकर्णेन राजानं हृद्यविध्यता ।।	</td><td>	6-84-5a<br>6-84-5b	
</td></tr>
				
<tr><td>
	अथापरेण भल्लेन केतुं तस्य महात्मनः ।<br>रथश्रेष्ठो रथात्तूर्णं भूमौ पार्थो न्यपातयत् ।।	</td><td>	6-84-6a<br>6-84-6b	
</td></tr>
				
<tr><td>
	केतु निपतितं दृष्ट्वा श्रुतायुः स तु पार्थिवः ।<br>पाण्डवं विशिखैतीक्ष्णै राजन्विव्याध सप्तभिः ।।	</td><td>	6-84-7a<br>6-84-7b	
</td></tr>
				
<tr><td>
	ततः क्रोघात्प्रजज्वल धर्मपुत्रो युधिष्ठिरः ।<br>यथा युगान्ते भूतानि दिधक्षुरिव पावकः ।।	</td><td>	6-84-8a<br>6-84-8b	
</td></tr>
				
<tr><td>
	क्रुद्धं तु पाण्डवं दृष्ट्वा देवगन्धर्वराक्षसाः ।<br>प्रविव्यधुर्महाराज व्याकुलं जाप्यभूज्जगत् ।।	</td><td>	6-84-9a<br>6-84-9b	
</td></tr>
				
<tr><td>
	सर्वेषां चैव भूतानामिदमासीन्मनोगतम् ।<br>त्रींल्लोकान्म संक्रुद्धो नृपोऽयं धक्ष्यतीति वै ।।	</td><td>	6-84-10a<br>6-84-10b	
</td></tr>
				
<tr><td>
	ऋष..... देवाश्च चक्रुः स्वस्त्ययनं महत्।<br>लोकानां नृपाशान्त्यर्थं क्रोधिते पाण्डवे तदा ।।	</td><td>	6-84-11a<br>6-84-11b	
</td></tr>
				
<tr><td>
	स च क्रोधसमाविष्टः सृक्विणी परिसंलिहन ।<br>इवारात्सवपुर्घोरं युगान्तादित्यसन्निभम् ।।	</td><td>	6-84-12a<br>6-84-12b	
</td></tr>
				
<tr><td>
	ततः सैन्यानि सर्वाणि तावकानि विशांपते ।<br>निराशान्यभवंस्तत्र जीवितं प्रति भारत ।।	</td><td>	6-84-13a<br>6-84-13b	
</td></tr>
				
<tr><td>
	स तु धैर्येण तं कोपं सन्निवार्य महायशाः ।<br>श्रुतायुषः प्रचिच्छेद मुष्टिदेशे महाधनुः ।।	</td><td>	6-84-14a<br>6-84-14b	
</td></tr>
				
<tr><td>
	अथैनं छिन्नधन्वानं नाराचेन स्तनान्तरे ।<br>निर्बिभेद रणे राजा सर्वसैन्यस्य पश्यतः ।।	</td><td>	6-84-15a<br>6-84-15b	
</td></tr>
				
<tr><td>
	सत्वरं च रणे राजंस्तस्य वाहान्महात्मनः ।<br>निजघान शरैः क्षिप्रं सूतं च सुमहाबलः ।।	</td><td>	6-84-16a<br>6-84-16b	
</td></tr>
				
<tr><td>
	हताश्वं तु रथं त्यक्त्वा दृष्ट्वा राज्ञोऽस्य पौरुषम् ।<br>विप्रदुद्राव वेगेन श्रुतायुः समरे तदा।।	</td><td>	6-84-17a<br>6-84-17b	
</td></tr>
				
<tr><td>
	तस्मिञ्जिते महेष्वासे धर्मपुत्रेण संयुगे।<br>दुर्योधनबलं राजन्सर्वमासीत्पराङ्भुखम् ।।	</td><td>	6-84-18a<br>6-84-18b	
</td></tr>
				
<tr><td>
	एवं जित्वा महाराज धर्मपुत्रो युधिष्ठिरः ।<br>व्यात्ताननो यथा कालस्तव सैन्यं जघान ह ।।	</td><td>	6-84-19a<br>6-84-19b	
</td></tr>
				
<tr><td>
	चेकितानस्तु वार्ष्णेयो गौतमं रथिनां वरम् ।<br>प्रेक्षतां सर्वसैन्यानां छादयामास सायकैः ।।	</td><td>	6-84-20a<br>6-84-20b	
</td></tr>
				
<tr><td>
	संनिवार्य शरांस्तांस्तु कृपः शारद्वतो युधि।<br>चेकितानां रणे यत्तं राजन्विव्याध पत्रिभिः ।।	</td><td>	6-84-21a<br>6-84-21b	
</td></tr>
				
<tr><td>
	अथापरेण भल्लेन धनुश्चिच्छेद मारिष ।<br>सारथिं चास्य समरे क्षिप्रहस्तो न्यपातयत् ।।	</td><td>	6-84-22a<br>6-84-22b	
</td></tr>
				
<tr><td>
	अश्वांस्छास्यावधीद्राजन्नुभौ तौ पार्ष्णिसारथी ।<br>अवप्लुत्य रथात्तूर्णं गदां जग्राह सात्वतः ।।	</td><td>	6-84-23a<br>6-84-23b	
</td></tr>
				
<tr><td>
	स तया वीरघातिन्या गदया गदिनां वरः ।<br>गौतमस्य हयान्हत्वा सारथिं च न्यपातयत् ।।	</td><td>	6-84-24a<br>6-84-24b	
</td></tr>
				
<tr><td>
	भूमिष्ठो गौतमस्तस्य शरांश्चिक्षेप षोडशक ।<br>शरास्ते सात्वतं भित्त्वा प्राविशन्धरणीतलम् ।।	</td><td>	6-84-25a<br>6-84-25b	
</td></tr>
				
<tr><td>
	चेकितानस्ततः क्रुद्धः पुनश्चिक्षेप तां गदाम् ।<br>गौतमस्य वधाकाङ्क्षी वृत्रस्येव पुरन्दरः ।।	</td><td>	6-84-26a<br>6-84-26b	
</td></tr>
				
<tr><td>
	तामापतन्तीं विमलामश्यमगर्भां महागदाम्।<br>शरैरनेकसाहस्त्रैर्वारयामास गौतमः ।।	</td><td>	6-84-27a<br>6-84-27b	
</td></tr>
				
<tr><td>
	चेकितानस्ततः खङ्गं क्रोधादुद्धृत्य भारत।<br>लाघवं परमास्थाय गौतमं समुपाद्रवत् ।।	</td><td>	6-84-28a<br>6-84-28b	
</td></tr>
				
<tr><td>
	गौतमोऽपि धनुस्त्यक्त्वा प्रगृह्यासिं सुसंयतः ।<br>वेगेन महता राजंश्चेकितानमुपाद्रवत् ।।	</td><td>	6-84-29a<br>6-84-29b	
</td></tr>
				
<tr><td>
	तावुभौ बलसंपन्नौ निस्त्रिंशवरधारिणौ ।<br>निस्त्रिंशाभ्यां सुतीक्ष्णाभ्यामन्योन्यं संततक्षतुः ।।	</td><td>	6-84-30a<br>6-84-30b	
</td></tr>
				
<tr><td>
	निस्त्रिंशवेगाभिहतौ ततस्तौ पुरुषर्षभौ ।<br>धरणीं समनुप्राप्तौ सर्वभूतनिषेविताम् ।।	</td><td>	6-84-31a<br>6-84-31b	
</td></tr>
				
<tr><td>
	मूर्छयाऽभिपरीताङ्गौ व्यायामेन तु मोहितौ ।<br>ततोऽभ्यधावद्वेगेन भीमसेनः सुहृत्तया ।।	</td><td>	6-84-32a<br>6-84-32b	
</td></tr>
				
<tr><td>
	चेकितानं तथाभूतं दृष्ट्वा समरदुर्मदः ।<br>रथमारोपयच्चैनं सर्वसैकन्यस्य पश्यतः ।।	</td><td>	6-84-33a<br>6-84-33b	
</td></tr>
				
<tr><td>
	तथैव शकुनि शूरः स्यालस्तव विशांपतेक ।<br>आरोपयद्रथं तूर्णं गौतमं रथिनां वरम् ।।	</td><td>	6-84-34a<br>6-84-34b	
</td></tr>
				
<tr><td>
	सौमदत्तिं ततः क्रुद्धो धृष्टकेतुर्महाबलः ।<br>नवत्या सायकैः क्षिप्रं राजन्विव्याध वक्षसि ।।	</td><td>	6-84-35a<br>6-84-35b	
</td></tr>
				
<tr><td>
	सौमदत्तिरुरस्थैस्तैर्भृशं बाणैरशोभत ।<br>मध्यंदिने महाराज रश्मिभिस्तपनो यथा ।।	</td><td>	6-84-36a<br>6-84-36b	
</td></tr>
				
<tr><td>
	भूरिश्रवास्तु समरे धृष्टकेतुं महारथम् ।<br>हतसूतहयं चक्रे विरथं सायकोत्तमैः ।।	</td><td>	6-84-37a<br>6-84-37b	
</td></tr>
				
<tr><td>
	विरथं तं समालोक्य हताश्वं हतसारथिम् ।<br>महता शरवर्षेण च्छादयामास संयुगे ।।	</td><td>	6-84-38a<br>6-84-38b	
</td></tr>
				
<tr><td>
	स तु तं रथमुत्सृज्य धृष्टकेतुर्महामनाः ।<br>आरुरोह ततो यानं शतानीकस्य मारिष ।।	</td><td>	6-84-39a<br>6-84-39b	
</td></tr>
				
<tr><td>
	चित्रसेनो विकर्णश्च राजन्दुर्मर्षणस्तथा।<br>रथिनो हेमसन्नाहाः सौभद्रमभिदुद्रुवुः ।।	</td><td>	6-84-40a<br>6-84-40b	
</td></tr>
				
<tr><td>
	अभिमन्योस्ततस्तैस्तु घोरं युद्धमवर्तत।<br>शरीरस्य यथा राजन्वातपित्तकफैस्त्रिभिः ।।	</td><td>	6-84-41a<br>6-84-41b	
</td></tr>
				
<tr><td>
	विरथांस्तव पुत्रांस्तु कृत्वा राजन्महाहवे ।<br>न जघान नरव्याघ्रः स्मरन्भीमवचस्तदा ।।	</td><td>	6-84-42a<br>6-84-42b	
</td></tr>
				
<tr><td>
	ततो राज्ञां बहुशतैर्गजाश्वरथयायिभिः ।<br>संवृतं समरे भीष्मं देवैरपि दुरासदम् ।।	</td><td>	6-84-43a<br>6-84-43b	
</td></tr>
				
<tr><td>
	प्रयान्तं शीघ्रमुद्वीक्ष्य परित्रातुं सुतांस्तव ।<br>अभिमन्युं समुद्दिश्य बालमेकं महारथम् ।।	</td><td>	6-84-44a<br>6-84-44b	
</td></tr>
				
<tr><td>
	वासुदेवमुवाचेदं कौन्तेयः श्वेतवाहनः ।<br>चोदयाश्वान्हृषीकेश यत्रैते बहुला रथाः ।।	</td><td>	6-84-45a<br>6-84-45b	
</td></tr>
				
<tr><td>
	एते हि बहवः शूराः कृतास्त्रा युद्धदुर्मदाः।<br>यथा हन्युर्न नः सेनां तथा माधव चोदय ।।	</td><td>	6-84-46a<br>6-84-46b	
</td></tr>
				
<tr><td>
	एवमुक्तः स वार्ष्णेयः कौन्तेयेनामितौजसा ।<br>रथं श्वेतहयैर्युक्तं प्रेषयामास संयुगे ।।	</td><td>	6-84-47a<br>6-84-47b	
</td></tr>
				
<tr><td>
	निष्ठानको महानासीत्तव सैन्यस्य मारिष ।<br>यदर्जुनो रणे क्रुद्धः संयातस्तावकान्प्रति ।।	</td><td>	6-84-48a<br>6-84-48b	
</td></tr>
				
<tr><td>
	समासाद्य तु कौन्तेयो राज्ञस्तान्भीष्मरक्षिणः ।<br>सुशर्माणमथो राजन्निदं वचनमब्रवीत् ।।	</td><td>	6-84-49a<br>6-84-49b	
</td></tr>
				
<tr><td>
	जानामि त्वां युधां श्रेष्ठमत्यन्तं पूर्ववैरिणम् ।<br>अनयस्याद्य संप्राप्तं फलं पश्य सुदारुणम् ।।	</td><td>	6-84-50a<br>6-84-50b	
</td></tr>
				
<tr><td>
	अद्य ते दर्शयिष्यामि पूर्वप्रेतान्पितामहान् ।<br>एवं संजल्पतस्तस्य बीभत्सोः शत्रुघातिनः ।।	</td><td>	6-84-51a<br>6-84-51b	
</td></tr>
				
<tr><td>
	श्रुत्वापि परुषं वाक्यं सुशर्मा रथयूथपः ।<br>न चैनमब्रवीत्किंचिच्छुभं वा यदि वाऽशुभम् ।।	</td><td>	6-84-52a<br>6-84-52b	
</td></tr>
				
<tr><td>
	अभिगम्यार्जुनं वीरं राजभिर्बहुभिर्वृतः।<br>पुरस्तात्पृष्ठतश्चैव पार्श्वतश्चैव सर्वतः ।।	</td><td>	6-84-53a<br>6-84-53b	
</td></tr>
				
<tr><td>
	परिवार्यार्जुनं सङ्ख्ये तव पुत्रैर्महारथः ।<br>शरैः संछादयामास मेघैरिव दिवाकरम् ।।	</td><td>	6-84-54a<br>6-84-54b	
</td></tr>
				
				
<tr><td>
	ततः प्रवृत्तः सुमहान्संग्रामः शोणितोदकः।<br>तावकानां च समरे पाण्डवानां च भारत ।।	</td><td>	6-84-55a<br>6-84-55b	
</td></tr>
</tbody>