				
<tbody><tr><td>
	<b>धृतराष्ट्र उवाच।</b>	</td><td>	6-62-1x	
</td></tr>
				
<tr><td>
	दैवमेव परं मन्ये पौरुषादपि सञ्जय।<br>यत्सैन्यं मम पुत्रस्य पाण्डुपुत्रेण वध्यते ।।	</td><td>	6-62-1a<br>6-62-1b	
</td></tr>
				
<tr><td>
	नित्यं हि मामकांस्तात हतानेव हि शंससि।<br>अव्यग्रांश्च प्रहृष्टांश्च नित्यं शंशसि पाण्डवान् ।।	</td><td>	6-62-2a<br>6-62-2b	
</td></tr>
				
				
<tr><td>
	`विभग्नांश्च प्रनष्टांश्च नित्यं शंससि मामकान्।'<br>हीनान्पुरुषकारेण मामकानद्य सञ्जय ।<br>पातितान्पात्यमानांश्च हतानेव च शंससि ।।	</td><td>	6-62-3a<br>6-62-3b<br>6-62-3c	
</td></tr>
				
<tr><td>
	युध्यमानान्यथाशक्ति घटमानाञ्जयं प्रति।<br>पाण्डवा हि जयन्त्येव जीयन्ते चैव मामकाः ।।	</td><td>	6-62-4a<br>6-62-4b	
</td></tr>
				
<tr><td>
	सोऽहं तीव्राणि दुःस्वानि दुर्योधनकृतानि च।<br>श्रोष्यामि सततं तात दुःसहानि बहूनि च ।।	</td><td>	6-62-5a<br>6-62-5b	
</td></tr>
				
<tr><td>
	तमुपायं न पश्यामि जीयेरन्येन पाण्डवान् ।<br>मामका विजयं युद्धे प्राप्नुयुर्येन सञ्जय ।।	</td><td>	6-62-6a<br>6-62-6b	
</td></tr>
<tr><td>
	<b>सञ्जय उवाच।</b>	</td><td>	6-62-7x	
</td></tr>
				
<tr><td>
	क्षयं मनुष्यदेहानां गजवाजिरथक्षयम्।<br>श्रृणु राजन्स्थिरो भूत्वा तवैवापनयो महान् ।।	</td><td>	6-62-7a<br>6-62-7b	
</td></tr>
				
<tr><td>
	धृष्टद्युम्नस्तु शल्येन पीडितो नवभिः शरैः।<br>पीडयामास संक्रुद्धो मद्राधिपतिमायसैःक ।।	</td><td>	6-62-8a<br>6-62-8b	
</td></tr>
				
<tr><td>
	तत्राद्भुतमपश्याम पार्षस्य पराक्रमम् ।<br>न्यवारयत यस्तूर्णं शल्यं समितिशोभनम् ।।	</td><td>	6-62-9a<br>6-62-9b	
</td></tr>
				
<tr><td>
	नान्तरं दृश्यते तत्र तयोश्च रथिनोस्तदा।<br>मुहूर्तमिव तद्युद्धं तयोः सममिवाभवत् ।।	</td><td>	6-62-10a<br>6-62-10b	
</td></tr>
				
<tr><td>
	ततः शल्यो महाराज धृष्टद्युम्नस्य संयुगे।<br>धनुश्चिच्छेद भल्लेन पीतेन निशितेन च ।।	</td><td>	6-62-11a<br>6-62-11b	
</td></tr>
				
<tr><td>
	अथैनं शरवर्षेण च्छादयामास संयुगे।<br>गिरिं जलागमे यद्वञ्जलदा जलवृष्टिभिः ।।	</td><td>	6-62-12a<br>6-62-12b	
</td></tr>
				
<tr><td>
	अभिमन्युस्ततः क्रुद्धो धृष्टद्युम्ने च पीडिते ।<br>अभिदुद्राव वेगेन मद्रराजरथं प्रति ।।	</td><td>	6-62-13a<br>6-62-13b	
</td></tr>
				
<tr><td>
	ततो मद्राधिपस्थं कार्ष्णिः प्राप्यातिकोपनः ।<br>आर्तायनिममेयात्मा विव्याध निशितैः शरैः ।।	</td><td>	6-62-14a<br>6-62-14b	
</td></tr>
				
<tr><td>
	ततस्तु तावका राजन्परीप्सन्तोऽर्जुनं रणे।<br>मद्रराजरथं तूर्णं परिवार्यावतस्थिरे।।	</td><td>	6-62-15a<br>6-62-15b	
</td></tr>
				
<tr><td>
	दुर्योधनो विकर्णश्च दुःशासनविविंशती।<br>दुर्मर्षणो दुःसहश्च चित्रसेनोऽथ दुर्मुखः ।।	</td><td>	6-62-16a<br>6-62-16b	
</td></tr>
				
<tr><td>
	सत्यव्रतश्च भद्रं ते पुरुमित्रश्च भारत।<br>एते मद्राधिपरथं पालयन्तः स्थिता रणे ।।	</td><td>	6-62-17a<br>6-62-17b	
</td></tr>
				
<tr><td>
	तान्भीमसेनः संक्रुद्धो धृष्टद्युम्नश्च पार्षतः ।<br>द्रौपदेयाभिमन्युश्च माद्रीपुत्रौ च पाण्डवौ ।।	</td><td>	6-62-18a<br>6-62-18b	
</td></tr>
				
<tr><td>
	धार्तराष्ट्रान्दश रथान्दशैव प्रत्यवारयन् ।<br>नानारूपाणि शस्त्राणि विसृजन्तो विशांपते ।।	</td><td>	6-62-19a<br>6-62-19b	
</td></tr>
				
<tr><td>
	अभ्यवर्तन्तं संहृष्टाः परस्परवधैषिणः।<br>ते वै समेयुः संग्रामे राजन्दुर्मन्त्रिते तव ।।	</td><td>	6-62-20a<br>6-62-20b	
</td></tr>
				
<tr><td>
	तस्मिन्दशरथे क्रुद्धे वर्तमाने महाभये।<br>तावकानां परेषां वा प्रेक्षका रथिनोऽभवन् ।।	</td><td>	6-62-21a<br>6-62-21b	
</td></tr>
				
<tr><td>
	शस्त्राण्यनेकरूपाणि विसृजन्तो महारथाः।<br>अन्योन्यमभिनर्दन्तः संप्रहारं प्रचक्रिरे ।।	</td><td>	6-62-22a<br>6-62-22b	
</td></tr>
				
<tr><td>
	ते तदा जातसंरम्भाः सर्वेऽन्योन्यं जिघांसवः ।<br>अन्योन्यमभिमर्दन्तः स्पर्धमानाः परस्परम् ।।	</td><td>	6-62-23a<br>6-62-23b	
</td></tr>
				
<tr><td>
	अन्योन्यस्पर्धया राजञ्ज्ञातयः संगता मिथः ।<br>महास्राणि विमुञ्चन्तः समापेतुरमर्षिणः ।।	</td><td>	6-62-24a<br>6-62-24b	
</td></tr>
				
<tr><td>
	दुर्योधनस्तु संक्रुद्धो धृष्टद्युम्नं महारणे ।<br>विव्याध निशितैर्बाणैश्चतुर्भिः समरे द्रुतम् ।।	</td><td>	6-62-25a<br>6-62-25b	
</td></tr>
				
<tr><td>
	दुर्मर्षणश्च विंशत्या चित्रसेनश्च प?ञ्चभिः ।<br>दुर्मुखो नवभिर्बाणैर्दुःसहश्चापि सप्तभिः ।।	</td><td>	6-62-26a<br>6-62-26b	
</td></tr>
				
<tr><td>
	विविंशतिः पञ्चभिश्च त्रिभिर्दुःशासनस्तथा।<br>तान्प्रत्यविध्यद्राजेन्द्र पार्षतः शत्रुतापनः ।।	</td><td>	6-62-27a<br>6-62-27b	
</td></tr>
				
<tr><td>
	एकैकं पञ्चविंशत्या दर्शयन्पाणिलाघवम् ।<br>सत्यव्रतं च समरे पुरुमित्रं च भारत ।।	</td><td>	6-62-28a<br>6-62-28b	
</td></tr>
				
<tr><td>
	अभिमन्युरविध्यत्तु दशभिर्दशभिः शरैः।<br>माद्रीपुत्रौ तु समरे मातुलं मातृनन्दनौ ।।	</td><td>	6-62-29a<br>6-62-29b	
</td></tr>
				
<tr><td>
	अविध्येतां शरैस्तीक्ष्णैस्तदद्भुतमिवाभवत्।<br>ततः शल्यो महाराज स्वस्त्रीयौ रथिनां वरौ ।।	</td><td>	6-62-30a<br>6-62-30b	
</td></tr>
				
<tr><td>
	शरैर्बहुभिरानर्च्छत्कृतप्रतिकृतैषिणौ ।<br>छाद्यमानौ ततस्तौ कतु माद्रीपुत्रौ न चेलतुः ।।	</td><td>	6-62-31a<br>6-62-31b	
</td></tr>
				
<tr><td>
	अथ दुर्योधनं दृष्ट्वा भीमसेनो महाबलः ।<br>विधित्सुः कलहस्यान्तं गदां जग्राह पाण्डवः ।।	</td><td>	6-62-32a<br>6-62-32b	
</td></tr>
				
<tr><td>
	तमुद्यतगदं दृष्ट्वा कैलासमिव श्रृङ्गिणम्।<br>भीमसेनं महाबाहुं पुत्रास्ते प्राद्रवन्भयात् ।।	</td><td>	6-62-33a<br>6-62-33b	
</td></tr>
				
<tr><td>
	दुर्योधनस्तु संक्रुद्धो मागधं समचोदयत्।<br>अनीकं दशसाहस्रं कुञ्जराणां तरस्विनाम् ।।	</td><td>	6-62-34a<br>6-62-34b	
</td></tr>
				
<tr><td>
	गजानीकेन सहितस्तेन राजा सुयोधनाः ।<br>मागधं पुरतः कृत्वा भीमसेनं समभ्ययात् ।।	</td><td>	6-62-35a<br>6-62-35b	
</td></tr>
				
<tr><td>
	आपतन्तं च तं दृष्ट्वा गजानीकं वृकोदरः ।<br>गदापाणिरवारोहद्रथांत्सिंह इवोन्नदन् ।।	</td><td>	6-62-36a<br>6-62-36b	
</td></tr>
				
<tr><td>
	अद्रिसारमयीं गुर्वीं प्रगृह्य महतीं गदाम्।<br>अभ्यधावद्गजानीकं व्यादितास्य इवान्तकः ।।	</td><td>	6-62-37a<br>6-62-37b	
</td></tr>
				
<tr><td>
	स गजान्गदया निघ्नन्व्यचरत्समरे बली।<br>भीमसेनो महाबाहुः सवज्र इव वासवः ।।	</td><td>	6-62-38a<br>6-62-38b	
</td></tr>
				
<tr><td>
	तस्य नादेन महता मनोहृदयकम्पिना ।<br>व्यत्यचेष्टन्त संहत्य गजा भिमस्य गर्जतः ।।	</td><td>	6-62-39a<br>6-62-39b	
</td></tr>
				
<tr><td>
	ततस्तु द्रौपदीपुत्राः सौभद्रश्च महारथः।<br>नकुलः सहदेवश्च धृष्टद्युम्नश्च पार्षतः ।।	</td><td>	6-62-40a<br>6-62-40b	
</td></tr>
				
<tr><td>
	पृष्ठं भीमस्य रक्षन्तः शरवर्षेण वारणान्।<br>अभ्यवर्षन्त धावन्तो मेघा इव गिरिव्रजान् ।।	</td><td>	6-62-41a<br>6-62-41b	
</td></tr>
				
				
<tr><td>
	नाकुलिस्तु शतानीकः समरे शत्रुपूगहा ।<br>क्षुरैः क्षुरप्रैर्भल्लैश्च पीतैश्चाञ्जलिकैः शितैः।<br>न्यहनच्चोत्तमाङ्गानि पाण्डवो गजयोधिनाम् ।।	</td><td>	6-62-42a<br>6-62-42b<br>6-62-42c	
</td></tr>
				
<tr><td>
	शिरोभिः प्रपतद्भिश्च बाहुभिश्च विभूषितैः ।<br>अश्मवृष्टिरिवाभाति पाणिभिश्च सहाङ्कुशैः ।।	</td><td>	6-62-43a<br>6-62-43b	
</td></tr>
				
<tr><td>
	हृतोत्तमाङ्गाः स्कन्धेषु गजानां गजयोधिनः।<br>अदृश्यन्ताचलाग्रेकषु द्रुमा भग्नशिखा इव ।।	</td><td>	6-62-44a<br>6-62-44b	
</td></tr>
				
<tr><td>
	धृष्टद्युम्नहतानन्यानपश्याम महागजान्।<br>पततः पात्यमानांश्च पार्षतेन महात्मना ।।	</td><td>	6-62-45a<br>6-62-45b	
</td></tr>
				
<tr><td>
	मागधोऽथ महीपालो गजमैरावणोपमम्।<br>प्रेषयामास समरे सौभद्रस्य रथं प्रति।।	</td><td>	6-62-46a<br>6-62-46b	
</td></tr>
				
<tr><td>
	तमापतन्तं संप्रेक्ष्य मागधस्य महागजम् ।<br>जघानैकेषुणा वीरःत सौभद्रः परवीरहा ।।	</td><td>	6-62-47a<br>6-62-47b	
</td></tr>
				
<tr><td>
	तस्यावर्जितनागस्य कार्ष्णिः परपुरंजयः।<br>राज्ञो रजतपुङ्खेन भल्लेनापाहरच्छिरः।।	</td><td>	6-62-48a<br>6-62-48b	
</td></tr>
				
<tr><td>
	विगाह्य तद्गजानीकं भीमसेनोऽपि पाण्डवः।<br>व्यचरत्समरे मृद्गन्गजानिन्द्रो गिरीनिव ।।	</td><td>	6-62-49a<br>6-62-49b	
</td></tr>
				
<tr><td>
	एकप्रहारनिहतान्भीमसेनेन दन्तिनः।<br>अपश्याम रणे तस्मिन्गिरीन्वज्रहतानिव ।।	</td><td>	6-62-50a<br>6-62-50b	
</td></tr>
				
<tr><td>
	भग्नदन्तान्भग्नकरान्भग्नसक्थीश्च वारणान्।<br>भग्नपृष्ठत्रिकानन्यान्निहतान्पर्वतोपमान् ।।	</td><td>	6-62-51a<br>6-62-51b	
</td></tr>
				
<tr><td>
	नदतः सीदतश्चान्यान्विमुखान्समरे गतान्।<br>विद्रुतान्भयसंविग्नांस्तथा विशकृतोऽपरान् ।।	</td><td>	6-62-52a<br>6-62-52b	
</td></tr>
				
<tr><td>
	भीमसेनस्य मार्गेषु पतितान्पर्वतोपमान् ।<br>अपश्यं निहतान्नागान्राजन्निष्ठीवतोपरान् ।।	</td><td>	6-62-53a<br>6-62-53b	
</td></tr>
				
<tr><td>
	वमन्तो रुधिरं चान्ये भिन्नकुम्भा महागजाः ।<br>विह्नलन्तो गता भूमिं शैला इव धरातले ।।	</td><td>	6-62-54a<br>6-62-54b	
</td></tr>
				
<tr><td>
	मेदोरुधिरदिग्धाङ्गो वसामज्जासमुक्षितः ।<br>व्यचरत्समरे भीमो दण्डपाणिरिवान्तकः ।।	</td><td>	6-62-55a<br>6-62-55b	
</td></tr>
				
<tr><td>
	गजानां रुधिरक्लिन्नां गदां बिभ्रद्वृकोदरः ।<br>घोरः प्रतिभयश्चासीत्पिनाकीव पिनाकभृत् ।।	</td><td>	6-62-56a<br>6-62-56b	
</td></tr>
				
<tr><td>
	संमथ्यमानाः क्रुद्धेन भीमसेनेन दन्तिनः ।<br>सहसा प्राद्रवन्क्लिष्ठा मृद्गन्तस्तव वाहिनीम् ।।	</td><td>	6-62-57a<br>6-62-57b	
</td></tr>
				
<tr><td>
	तं हि वीरं महेष्वासं सौभद्रप्रमुखा रथाः ।<br>पर्यरक्षन्त युध्यन्तं वज्रायुधमिवामराः ।।	</td><td>	6-62-58a<br>6-62-58b	
</td></tr>
				
<tr><td>
	शोणिताक्तां गदां बिभ्रदुक्षितां गजशोणितैः ।<br>कृतान्त इव रोद्रात्मा भीमसेनो व्यदृश्यत ।।	</td><td>	6-62-59a<br>6-62-59b	
</td></tr>
				
<tr><td>
	व्यायच्छमानं गदया दिक्षु सर्वासु भारत।<br>अपश्याम रणे भीमं नृत्यन्तमिव शङ्करम् ।।	</td><td>	6-62-60a<br>6-62-60b	
</td></tr>
				
<tr><td>
	यमदण्डोपमां गुर्वीमिन्द्राशनिसमकस्वनाम् ।<br>अपश्याम महाराय रौद्रां विशसनीं गदाम् ।।	</td><td>	6-62-61a<br>6-62-61b	
</td></tr>
				
<tr><td>
	विमिश्रां केशमञ्जाभिः प्रदिग्धां रुधिरेण च।<br>पिनाकमिव रुद्रस्य क्रुद्धस्याभिघ्नतः पशून् ।।	</td><td>	6-62-62a<br>6-62-62b	
</td></tr>
				
<tr><td>
	यथा पशूनां सङ्घातं यष्ट्या पालः प्रकालयेत्।<br>तथा भीमो गजानीकं गदया समकालयत् ।।	</td><td>	6-62-63a<br>6-62-63b	
</td></tr>
				
<tr><td>
	गदया वध्यमानास्ते मार्गणैश्च समन्ततः।<br>स्वान्यनीकानि मृद्गन्तः प्राद्रवन्कुञ्जरास्तव ।।	</td><td>	6-62-64a<br>6-62-64b	
</td></tr>
				
<tr><td>
	महावात इवाभ्राणि विधमित्वा स वारणान्।<br>अतिष्ठत्तुमुले भीमः श्मशान इव शूलभृत् ।।	</td><td>	6-62-65a<br>6-62-65b	
</td></tr>
<tr><td>
	।। इति श्रीमन्महाभारते भीष्मपर्वणि भीष्मवधपर्वणि<br> चतुर्थदिवसयुद्धे द्विषष्टितमोऽद्यायः ।।	</td><td>		
</td></tr></tbody>