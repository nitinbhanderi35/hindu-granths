				
<tbody><tr><td>
	<b>वैशंपायन उवाच।</b>	</td><td>	6-13-1x	
</td></tr>
				
<tr><td>
	अथ गावल्गणिर्विद्वान्संयुगादेत्य भारत।<br>प्रत्यक्षदर्शी सर्वस्य भूतभव्यभविष्यवित् ।।	</td><td>	6-13-1a<br>6-13-1b	
</td></tr>
				
<tr><td>
	ध्यायते धृतराष्ट्राय सहसोत्पत्य दुःखितः ।<br>आचष्ट निहतं भीष्मं भरतानां पितामहम् ।।	</td><td>	6-13-2a<br>6-13-2b	
</td></tr>
<tr><td>
	<b>सञ्जय उवाच।</b>	</td><td>	6-13-3x	
</td></tr>
				
<tr><td>
	सञ्जयोऽहं महाराज नमस्ते भरतर्षभ।<br>हतो भीष्मः शान्तनवो भरतानां पितामहः ।।	</td><td>	6-13-3a<br>6-13-3b	
</td></tr>
				
<tr><td>
	ककुदं सर्वयोधानां धाम सर्वधनुष्मताम्।<br>शरतल्पगतः सोऽद्य शेते कुरुपितामहः।।	</td><td>	6-13-4a<br>6-13-4b	
</td></tr>
				
<tr><td>
	यस्य वीर्यं समाश्रित्य द्यूतं पुत्रस्तवाकरोत्।<br>स शेते निहतो राजन्संख्ये भीष्मः शिखण्डिना ।।	</td><td>	6-13-5a<br>6-13-5b	
</td></tr>
				
<tr><td>
	यः सर्वान्पृथिवीपालान्समवेतान्महामृधे ।<br>जिगायैकरथेनैव काशिपुर्यां महारथः ।।	</td><td>	6-13-6a<br>6-13-6b	
</td></tr>
				
<tr><td>
	जामदग्न्यं रणे रामं योऽयुध्यदपसंभ्रमः ।<br>न हतो जामदग्न्येन स हतोऽद्य शिखण्डिना ।।	</td><td>	6-13-7a<br>6-13-7b	
</td></tr>
				
<tr><td>
	महेन्द्रसदृशः शौर्ये स्थैर्ये च हिमवानिव ।<br>समुद्र इव गाम्भीर्यो सहिष्णुत्वे धरासमः ।।	</td><td>	6-13-8a<br>6-13-8b	
</td></tr>
				
<tr><td>
	शरदंष्ट्रो धनुर्वक्रः खङ्गिजिह्वो दुरासदः।<br>नरसिंहः पिता तेऽद्य पाञ्चाल्येन निपातितः ।।	</td><td>	6-13-9a<br>6-13-9b	
</td></tr>
				
<tr><td>
	पाण्डवानां महासैन्यं यं दृष्ट्वोद्यतमाहवे।<br>प्रावेपत भयोद्विग्नं सिंह दृष्ट्वेव गोगणः ।।	</td><td>	6-13-10a<br>6-13-10b	
</td></tr>
				
<tr><td>
	परिरक्ष्य स सेनां ते दशरात्रमनीकहा ।<br>जगामास्तमिवादित्यः कृत्वा कर्म सुदुष्करम् ।।	</td><td>	6-13-11a<br>6-13-11b	
</td></tr>
				
<tr><td>
	यः स शक्र इवाक्षोभ्यो वर्षन्बाणान्सहस्रशः।<br>जघान युधि योधानामर्बुदं दशभिर्दिनैः ।।	</td><td>	6-13-12a<br>6-13-12b	
</td></tr>
				
<tr><td>
	स शेते निहतो भूमौ वातभग्न इव द्रुमः।<br>तव दुर्मन्त्रिते राजन्यथा नार्हः स भारत ।।	</td><td>	6-13-13a<br>6-13-13b	
</td></tr>
<tr><td>
	।। इति श्रीमन्महाभारते भीष्मपर्वणि <br>भगवद्गीतापर्वणि त्रयोदशोऽध्यायः ।।	</td><td>		
</td></tr>
</tbody>