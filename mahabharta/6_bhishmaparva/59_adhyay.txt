				
<tbody><tr><td>
	<b>धृतराष्ट्र उवाच।</b>	</td><td>	6-59-1x	
</td></tr>
				
<tr><td>
	प्रतिज्ञाते ततस्तस्मिन्युद्धे भीष्मेण दारुणे।<br>क्रोधितो मम पुत्रेण दुःखितेन विशेषतः ।।	</td><td>	6-59-1a<br>6-59-1b	
</td></tr>
				
<tr><td>
	भीष्मः किमकरोत्तत्र पाण्डवेयेषु भारत।<br>पितामहे वा पञ्चालास्तन्ममाचक्ष्व सञ्जय ।।	</td><td>	6-59-2a<br>6-59-2b	
</td></tr>
<tr><td>
	<b>स़ञ्जय उवाच।</b>	</td><td>	6-59-3x	
</td></tr>
				
<tr><td>
	गतपूर्वाह्णभूयिष्ठे तस्मिन्नहनि भारत।<br>पश्चिमां दिशमास्थाय स्थिते चापि दिवाकरे ।।	</td><td>	6-59-3a<br>6-59-3b	
</td></tr>
				
<tr><td>
	जयं प्राप्तेषु हृष्टेषु पाण्डवेषु महात्ससु।<br>सर्वधर्मविशेषज्ञः पिता देवव्रतस्तव ।।	</td><td>	6-59-4a<br>6-59-4b	
</td></tr>
				
<tr><td>
	अभ्ययाञ्जवनैरश्वैः पाण्डवानामनीकिनीम् ।<br>महत्या सेनया गुप्तस्तव पुत्रैश्च सर्वशः ।।	</td><td>	6-59-5a<br>6-59-5b	
</td></tr>
				
<tr><td>
	प्रावर्तत ततो युद्धं तुमुलं रोमहर्षणम् ।<br>अस्माकं पाण्डवैः सार्धमनायात्तव भारत ।।	</td><td>	6-59-6a<br>6-59-6b	
</td></tr>
				
<tr><td>
	घनुषां कूजतां तत्र तलानां चाभिहन्यताम्।<br>महान्समभवच्छब्दो गिरीणामिव दीर्यताम् ।।	</td><td>	6-59-7a<br>6-59-7b	
</td></tr>
				
<tr><td>
	तिष्ठ स्थितोऽस्मि विद्ध्यैनं निवर्तस्व स्थिरो भव।<br>स्थिरोऽस्मि प्रहरस्वेति शब्दोऽश्रूयत सर्वशः ।।	</td><td>	6-59-8a<br>6-59-8b	
</td></tr>
				
<tr><td>
	काञ्चनेषु तनुत्रेषु किरीटेषु ध्वजेषु च।<br>शिलानामिव शैलेषु पतितानामभूद्ध्वनिः ।।	</td><td>	6-59-9a<br>6-59-9b	
</td></tr>
				
<tr><td>
	पतितान्युत्तमाङ्गानि बाहवश्च विभूषिताः ।<br>व्यचेष्टन्त महीं प्राप्य शतशोऽथ सहस्रशः ।।	</td><td>	6-59-10a<br>6-59-10b	
</td></tr>
				
<tr><td>
	हृतोत्तमाह्गाः केचित्तु तथैवोद्यतकार्मुकाः।<br>प्रगृहीतायुधाश्चापि तस्थुः पुरुषसत्तमाःक ।।	</td><td>	6-59-11a<br>6-59-11b	
</td></tr>
				
<tr><td>
	प्रावर्तत महावेगा नदी रुधिरवाहिनी ।<br>मातङ्गाङ्गशिला रौद्रा मांसशोणितकर्दमा ।।	</td><td>	6-59-12a<br>6-59-12b	
</td></tr>
				
<tr><td>
	वरश्वनरनागानां शरीरप्रभवा तदा।<br>परलोकार्णवमुखी गृध्रगोमायुमोदिनी ।।	</td><td>	6-59-13a<br>6-59-13b	
</td></tr>
				
<tr><td>
	न दृष्टं न श्रुतं वापि युद्धमेतादृशं नृप।<br>यथा तव सुतानां च पाण्डवानां च भारत ।।	</td><td>	6-59-14a<br>6-59-14b	
</td></tr>
				
<tr><td>
	नासीद्रथपथस्तत्र यौधैर्युधि निपातितैः ।<br>गजैश्च पतितैर्नीलैर्गिरिश्रृङ्गैनिरवावृतः ।।	</td><td>	6-59-15a<br>6-59-15b	
</td></tr>
				
<tr><td>
	विकीर्णैः कवचैश्चित्रैः शिरस्त्रणैश्च मारिष ।<br>शुशुभे तद्राणस्थानं शरदीव नभस्तलम् ।।	</td><td>	6-59-16a<br>6-59-16b	
</td></tr>
				
<tr><td>
	विनिर्भिन्नाः शरैः केचिदन्त्रापीडप्रकर्षिणः ।<br>अभीताः समरे शत्रूनभ्यधावन्त दर्पिताः ।।	</td><td>	6-59-17a<br>6-59-17b	
</td></tr>
				
<tr><td>
	तात भ्रातः सखे बन्धो वयस्य मम मातुल ।<br>मा मां परित्यजेत्यन्ये चुक्रुशुः पतिता रणे ।।	</td><td>	6-59-18a<br>6-59-18b	
</td></tr>
				
<tr><td>
	अथाभ्येहि त्वमागच्छ किं भीतोसि क्व यास्यसि।<br>स्थितोऽहं समरे मा भैरिति चान्ये विचुक्रुशुः ।।	</td><td>	6-59-19a<br>6-59-19b	
</td></tr>
				
<tr><td>
	तत्र भीष्मः शान्तनवो नित्यं मण्डलकार्मुकः ।<br>मुमीच बाणान्दीप्ताग्रानहीनाशीविषानिव ।।	</td><td>	6-59-20a<br>6-59-20b	
</td></tr>
				
<tr><td>
	शरैरेकायनीकुर्वन्दिशः सर्वा यतव्रतः ।<br>जघान पाण्डवरथानादिश्य भारतर्षभ ।।	</td><td>	6-59-21a<br>6-59-21b	
</td></tr>
				
<tr><td>
	स नृत्यन्वै रथोपस्थे दर्शयन्पाणिलाघवम् ।<br>अलातचक्रवद्राजंस्तत्र तत्र स्म दृश्यते ।।	</td><td>	6-59-22a<br>6-59-22b	
</td></tr>
				
<tr><td>
	तमेकं समरे शूरं पाण्डवाः सृञ्जयैः सह।<br>अनेकशतसाहस्रं समपश्यन्त लाघवात् ।।	</td><td>	6-59-23a<br>6-59-23b	
</td></tr>
				
<tr><td>
	मायाकृतात्मानमिव भीष्मं तत्र स्म मेनिरे ।<br>पूर्वस्यां दिशि तं दृष्ट्वा प्रतीच्यां ददृशुर्जनाः ।।	</td><td>	6-59-24a<br>6-59-24b	
</td></tr>
				
<tr><td>
	उदीच्यां चैवमालोक्य दक्षिणस्यां पुनः प्रभो।<br>एवं स समरे शूरो गाङ्गेयः प्रत्यदृश्यत ।।	</td><td>	6-59-25a<br>6-59-25b	
</td></tr>
				
<tr><td>
	न चैवं पाण्डवेयानां कश्चिच्छक्नोति वीक्षितुम् ।<br>विशिखानेव पश्यन्ति भीष्मचापच्युतान्बहून् ।।	</td><td>	6-59-26a<br>6-59-26b	
</td></tr>
				
<tr><td>
	कुर्वाणं समरे कर्म सूदयानं च वाहिनीम् ।<br>व्याक्रोशन्त रणे तत्र नरा बहुविधा बहु ।।	</td><td>	6-59-27a<br>6-59-27b	
</td></tr>
				
<tr><td>
	अमानुषेण रूपेण चरन्तं पितरं तव।<br>शलभा इव राजानः पतन्ति विधिचोदिताः ।।	</td><td>	6-59-28a<br>6-59-28b	
</td></tr>
				
<tr><td>
	भीष्माग्निमभिसंक्रुद्धं विनाशाय सहस्रशः ।<br>न हि मोघः शरः कश्चिदासीद्भीष्मस्य संयुगे ।।	</td><td>	6-59-29a<br>6-59-29b	
</td></tr>
				
<tr><td>
	नरनागाश्वकायेषु बहुत्वाल्लघुयोधिनः ।<br>भिनत्त्येकेन बाणेन सुमुखेन पतत्रिणा ।।	</td><td>	6-59-30a<br>6-59-30b	
</td></tr>
				
<tr><td>
	गजं कंकटसन्नद्धं वज्रेणेव शिलोच्चयम् ।<br>द्वौ त्रीनपि गजारोहान्पिण्डितान्वर्मितानपि ।।	</td><td>	6-59-31a<br>6-59-31b	
</td></tr>
				
<tr><td>
	नाराचेन सुमुक्तेन निजघान पिता तव।<br>यो यो भीष्मं नरव्याघ्रमभ्येति युधि कश्चन ।।	</td><td>	6-59-32a<br>6-59-32b	
</td></tr>
				
<tr><td>
	मुहूर्तदृष्टः स मया पतितो भुवि दृश्यते।<br>एवं सा धर्मराजस्य वध्यमाना महाचमूः ।।	</td><td>	6-59-33a<br>6-59-33b	
</td></tr>
				
<tr><td>
	भीष्मेणातुलवीर्येण व्यशीर्यत संहस्रधा।<br>प्राकम्पत महासेना शरवर्षेण तापिता ।।	</td><td>	6-59-34a<br>6-59-34b	
</td></tr>
				
<tr><td>
	पश्यतो वासुदेवस्य पार्थस्याथ शिखण्डिनः।<br>यतमानाऽपि ते वीरा द्रवमाणान्महारथान् ।।	</td><td>	6-59-35a<br>6-59-35b	
</td></tr>
				
<tr><td>
	नाशक्नुवन्वारयितुं भीष्मबाणप्रपीडितान्।<br>महेन्द्रसमवीर्येण वध्यमाना महाचमूः ।।	</td><td>	6-59-36a<br>6-59-36b	
</td></tr>
				
<tr><td>
	अभज्यत महाराज न च द्वौ सह धावतः।<br>आविद्धरनागाश्वं पतितध्वजकूबरम् ।।	</td><td>	6-59-37a<br>6-59-37b	
</td></tr>
				
<tr><td>
	अनीकं पाण्डुपुत्राणां हाहाभूतमचेतनम्।<br>जघानात्र पिता पुत्रं पुत्रश्च पितरं तथा ।।	</td><td>	6-59-38a<br>6-59-38b	
</td></tr>
				
<tr><td>
	प्रियं सखायं चाक्रन्दे सखा दैवबलात्कृतः ।<br>विमुच्य कवचान्यन्ये पाण्डुपुत्रस्य सैनिकाः ।।	</td><td>	6-59-39a<br>6-59-39b	
</td></tr>
				
<tr><td>
	विनुक्तकेशा धावन्तः प्रत्यदृश्यन्त भारत।<br>तद्गोकुलमिवोद्धान्तमुद्धान्तरथयूथपम् ।।	</td><td>	6-59-40a<br>6-59-40b	
</td></tr>
				
<tr><td>
	ददृशे पाण्डुपुत्रस्य सैन्यमार्तस्वरं तदा।<br>प्रभज्यमानं सैन्यं तु दृष्ट्वा यादवनन्दनः ।।	</td><td>	6-59-41a<br>6-59-41b	
</td></tr>
				
<tr><td>
	उवाच पार्थं बीभत्सुं निगृह्य रथमुत्तमम्।<br>असं स कालः संप्राप्तः पार्थ पस्तेऽभिकाङ्क्षितः ।।	</td><td>	6-59-42a<br>6-59-42b	
</td></tr>
				
<tr><td>
	प्रहरस्व नरव्याघ्र न चेन्मोहाद्विमुह्यसे।<br>यत्त्वया कथितं वीर पुरा राज्ञां समागमे ।	</td><td>	6-59-43a<br>6-59-43b	
</td></tr>
				
<tr><td>
	भीष्मद्रोणमुखान्सर्वान्धार्तराष्ट्रस्य सैनिकान्।<br>सानुबन्धान्हनिष्यामि ये मां योत्स्यन्ति संयुगे ।।	</td><td>	6-59-44a<br>6-59-44b	
</td></tr>
				
<tr><td>
	इति तत्कुरु कौन्तेय सत्यं वाक्यमरिन्दम ।<br>बीभत्सो पश्य सैन्यं स्वं भज्यमानं ततस्ततः ।।	</td><td>	6-59-45a<br>6-59-45b	
</td></tr>
				
<tr><td>
	द्रवतश्च महीपालान्पश्य यौधिष्ठिरे बले।<br>दृष्ट्वा हि भीष्मं समरे व्यात्ताननमिवान्तकम् ।।	</td><td>	6-59-46a<br>6-59-46b	
</td></tr>
				
<tr><td>
	भयार्ताः प्रपलायन्ते सिंहात्क्षुद्रमृगा इव।<br>एवमुक्तः प्रत्युवाच वासुदेवं धनंजयः ।।	</td><td>	6-59-47a<br>6-59-47b	
</td></tr>
				
<tr><td>
	नोदयाश्वान्यतो भीष्मो विगाहे तद्वलार्णवम् ।<br>पातयिष्यामि दुर्धर्षं वृद्धं कुरुपितामहम् ।।	</td><td>	6-59-48a<br>6-59-48b	
</td></tr>
<tr><td>
	<b>सञ्जय उवाच।</b>	</td><td>	6-59-49x	
</td></tr>
				
<tr><td>
	ततोऽश्वान्रजतप्रकख्यान्नोदयामास माधवः।<br>यतो भीष्मरथो राजन्दुष्प्रेक्ष्यो रश्मिमानिव ।।	</td><td>	6-59-49a<br>6-59-49b	
</td></tr>
				
<tr><td>
	ततस्तत्पुनरावृत्तं युधिष्ठिरबलं महत्।<br>दृष्ट्वा पार्थं महाबाहुं भीष्मायोद्यतमाहवे।।	</td><td>	6-59-50a<br>6-59-50b	
</td></tr>
				
<tr><td>
	ततो भीष्मःक कुरुश्रेष्ठ सिंहवद्विनदन्मुहुः ।<br>धनञ्जयरथं शीघ्रं शरवर्षैरवाकिरत् ।।	</td><td>	6-59-51a<br>6-59-51b	
</td></tr>
				
<tr><td>
	क्षणेन स रथस्तस्य सहयः कसहसारथिः ।<br>शरवर्षेण महता संछन्नो न प्रकाशते ।।	</td><td>	6-59-52a<br>6-59-52b	
</td></tr>
				
<tr><td>
	वासुदेवस्त्वसंभ्रान्तो धैर्यमास्थाय सत्त्ववान् ।<br>चोदयामास तानश्वान्विभिन्नान्भीष्मसायकैः ।।	</td><td>	6-59-53a<br>6-59-53b	
</td></tr>
				
<tr><td>
	ततः पार्थो धनुर्गृह्य दिव्यं जलदनिःस्वनम् ।<br>पातयामास भीष्मस्य धनुश्छित्वा त्रिभिः शरैः ।।	</td><td>	6-59-54a<br>6-59-54b	
</td></tr>
				
<tr><td>
	स च्छिन्नधन्वा कौरव्यः पुनरन्यन्महद्धनुः ।<br>निमिषान्तरमात्रेण सज्यं चक्रे पिता तव ।।	</td><td>	6-59-55a<br>6-59-55b	
</td></tr>
				
<tr><td>
	विचकर्ष ततो दोर्भ्यां धनुर्जलदनिःस्वनम् ।<br>अथास्य तदपि क्रुद्धश्चिच्छेद धनुरर्जुनः ।।	</td><td>	6-59-56a<br>6-59-56b	
</td></tr>
				
<tr><td>
	तस्य तत्पूजयामास लाघवं शन्तनोः सुतः।<br>साधु पार्थ महाबाहो साधु भो पाण्डुनन्दन ।।	</td><td>	6-59-57a<br>6-59-57b	
</td></tr>
				
<tr><td>
	त्वय्येवैतद्युक्तरूपं महत्कर्म धनंजय ।<br>प्रीतोऽस्मि सुभृशं पुत्र कुरु युद्धं मया सह ।।	</td><td>	6-59-58a<br>6-59-58b	
</td></tr>
				
<tr><td>
	इति पार्थं प्रशस्याथ प्रगृह्यान्यन्महद्धनुः ।<br>मुमोच समरे वीरः शरान्पार्थरथं प्रति।।	</td><td>	6-59-59a<br>6-59-59b	
</td></tr>
				
<tr><td>
	अदर्शयद्वासुदेवो हययाने परं बलम् ।<br>मोघान्कुर्वञ्शरांस्तस्य मण्डलान्व्यचरल्लुघु ।।	</td><td>	6-59-60a<br>6-59-60b	
</td></tr>
				
<tr><td>
	तथा भीष्मस्तु सुदृढं वासुदेवधनंजयौ।<br>विव्याध निशितैर्बाणैः सर्वगात्रेषु भारत ।।	</td><td>	6-59-61a<br>6-59-61b	
</td></tr>
				
<tr><td>
	शुशुभाते नरव्याघ्रौ तौ भीष्मशरविक्षतौ ।<br>गोवृषाविव संरब्धौ विषाणोल्लेखनाङ्क्तितौ ।।	</td><td>	6-59-62a<br>6-59-62b	
</td></tr>
				
				
<tr><td>
	पुनश्चापि सुसंरब्धः शरैः शतसहस्रशः ।<br>कृष्णयोर्युधि संरब्धो भीष्माः प्राच्छादयद्दिशः ।<br>`पार्थोऽपि समरे क्रुद्धो भीष्मस्यावारयद्दिशः ।।'	</td><td>	6-59-63a<br>6-59-63b<br>6-59-63c	
</td></tr>
				
<tr><td>
	वार्ष्णेयं च शरैस्तीक्ष्णैः कम्पयामास रोषितः ।<br>मुहुरभ्यर्दयन्भीष्मः प्रहस्य स्वनवत्तदा ।।	</td><td>	6-59-64a<br>6-59-64b	
</td></tr>
				
<tr><td>
	ततस्तु कृष्णः समरे दृष्ट्वा भीष्मपराक्रमम्।<br>संप्रेक्ष्य च महाबाहुः पार्थस्य मृदुयुद्धताम् ।।	</td><td>	6-59-65a<br>6-59-65b	
</td></tr>
				
<tr><td>
	भीष्मं च शरवर्षाणि सृजन्तमनिशं युधि ।<br>प्रतपन्तमिवादित्यं मध्यमासाद्य सेनयोः ।।	</td><td>	6-59-66a<br>6-59-66b	
</td></tr>
				
<tr><td>
	वारन्वरान्विनिघ्नन्तं पाण्डुपुत्रस्य सैनिकान्।<br>युगान्तमिव कुर्वाणं भीष्मं यौधिष्ठिरे बले ।।	</td><td>	6-59-67a<br>6-59-67b	
</td></tr>
				
<tr><td>
	अमृष्यमाणो भगवान्केशवः परवीरहा।<br>अचिन्तयदमेयात्मा नास्ति यौधिष्ठिरं बलम् ।।	</td><td>	6-59-68a<br>6-59-68b	
</td></tr>
				
<tr><td>
	एकाह्ना हि रणे भीष्मो नाशयेद्देवदानवान्।<br>किं नु पाण्डुसुतान्युद्धे सबलान्सपदानुगान् ।।	</td><td>	6-59-69a<br>6-59-69b	
</td></tr>
				
<tr><td>
	द्रवते च महासैन्यं पाण्डवस्य महात्मनः ।<br>एते च कौरवास्तूर्णं प्रभग्नान्वीक्ष्य सोमकान् ।।	</td><td>	6-59-70a<br>6-59-70b	
</td></tr>
				
<tr><td>
	प्राद्रवन्ति रणे दृष्ट्वा हर्षयन्तः पितामहम् ।<br>सोहं भीष्मं निहन्म्यद्य पाण्डवार्थाय दंशितः ।।	</td><td>	6-59-71a<br>6-59-71b	
</td></tr>
				
<tr><td>
	भारमेतं विनेष्यामि पाण्डवानां महात्मनाम् ।<br>अर्जुनो हि शरैस्तीक्ष्णैर्वध्यमानोऽपि संयुगे ।।	</td><td>	6-59-72a<br>6-59-72b	
</td></tr>
				
				
<tr><td>
	कर्तव्यं नाभिजानाति रणे भीष्मस्य गौरवात्।<br>तथा चिन्तयतस्तस्य भूय एव पितामहः ।<br>प्रेषयामास संक्रुद्धः शरान्पार्थरथं प्रति ।।	</td><td>	6-59-73a<br>6-59-73b<br>6-59-73c	
</td></tr>
				
				
				
<tr><td>
	तेषां बहुत्वासु भृसं शराणां<br>दिशश्च सर्वाः पिहिता बभूवुः ।<br>न चान्तरिक्षं न दिशो न भूमि-<br>र्न भास्करोऽदृश्यत रश्मिमालीक ।।	</td><td>	6-59-74a<br>6-59-74b<br>6-59-74c<br>6-59-74d	
</td></tr>
				
				
				
<tr><td>
	ववुश्च वातास्तुमुलाः सधूमा<br>दिशश्च सर्वाः क्षुभिता बभूवुः।<br>द्रोणो विकर्णोऽथ जयद्रथश्च<br>भूरिश्रवाः कृतवर्मा कृपश्च ।।	</td><td>	6-59-75a<br>6-59-75b<br>6-59-75c<br>6-59-75d	
</td></tr>
				
				
				
<tr><td>
	श्रुतायुरम्बष्ठपतिश्च राजा<br>विन्दानुविन्दौ च सुदक्षिणश्च।<br>प्राच्याश्च सौवीरगणाश्च सर्वे<br>वसातयः क्षुद्रकमालवाश्च।।	</td><td>	6-59-76a<br>6-59-76b<br>6-59-76c<br>6-59-76d	
</td></tr>
				
				
				
<tr><td>
	किरीटिनं त्वरमाणाभिस्रु-<br>र्निदेशगाः शान्तनवस्य राज्ञः।<br>तं वाजिपादातरथौघजालै-<br>रनेकसाहस्रशतैर्ददर्श ।।	</td><td>	6-59-77a<br>6-59-77b<br>6-59-77c<br>6-59-77d	
</td></tr>
				
				
				
<tr><td>
	किरीटिनं संपरिवार्यमाणं<br>शिनेर्नप्ता वारणयूथपैश्च।<br>ततस्तु दृष्ट्वार्जुनवासुदेवौ<br>पदातिनागाश्वरथैः समन्तात् ।।	</td><td>	6-59-78a<br>6-59-78b<br>6-59-78c<br>6-59-78d	
</td></tr>
				
				
				
<tr><td>
	अभिद्रुतौ शस्त्रभृतां वरिष्ठौ<br>शिनिप्रवीरोऽभिससार तूर्णम्।<br>स तान्यनीकानि महाधनुष्मान्<br>शिनिप्रवीरः सहसाऽभिपत्य ।।	</td><td>	6-59-79a<br>6-59-79b<br>6-59-79c<br>6-59-79d	
</td></tr>
				
				
				
<tr><td>
	चकार साहाय्यमथार्जुनस्य<br>विष्णुर्यथा वृत्रनिषूदनस्य।<br>विशीर्णनागाश्वरथध्वजौघं<br>भीष्मेण वित्रासितसर्वयोधम् ।।	</td><td>	6-59-80a<br>6-59-80b<br>6-59-80c<br>6-59-80d	
</td></tr>
				
				
				
<tr><td>
	युधिष्ठिरानीकमभिद्रवन्तं<br>प्रोवाच संदृश्य शिनिप्रवीरः ।<br>क्व क्षत्रिया यास्यथ नैष धर्मः<br>सतां पुरस्तात्कथितः पुराणैः ।।	</td><td>	6-59-81a<br>6-59-81b<br>6-59-81c<br>6-59-81d	
</td></tr>
				
				
				
<tr><td>
	मा स्वां प्रतिज्ञां त्यजत प्रवीराः<br>स्वं वीरधर्मं परिपालयध्वम्।<br>तान्वासवानन्तरजो निशाम्य<br>नरेन्द्रमुख्यान्द्रवतः समन्तात् ।।	</td><td>	6-59-82a<br>6-59-82b<br>6-59-82c<br>6-59-82d	
</td></tr>
				
				
				
<tr><td>
	पार्थस्य दृष्टवा मृदुयुद्धातां च<br>भीष्मं च सङ्ख्ये समुदीर्यमाणम्।<br>अमृष्यमाणः स ततो महात्मा<br>यशस्विनं सर्वदशार्हभर्ता ।।	</td><td>	6-59-83a<br>6-59-83b<br>6-59-83c<br>6-59-83d	
</td></tr>
				
				
				
<tr><td>
	उवाच शैनेयमभिप्रशंसन्<br>दृष्ट्वा कुरूनापततः समग्रान्।<br>ये यान्ति ते यान्तु शिनिप्रवीर<br>येऽपि स्थिताः सात्वत तेऽपि यान्तु ।।	</td><td>	6-59-84a<br>6-59-84b<br>6-59-84c<br>6-59-84d	
</td></tr>
				
				
				
<tr><td>
	भीष्मं रथात्पश्य निपात्यमानं<br>द्रोणं च सङ्ख्ये सगणं मयाऽद्य।<br>न सारथेः सात्वत कौरवाणां<br>क्रुद्धस्य मुच्येत रणेऽद्य कश्चित् ।।	</td><td>	6-59-85a<br>6-59-85b<br>6-59-85c<br>6-59-85d	
</td></tr>
				
				
				
<tr><td>
	तस्मादहं गृह्य रथाङ्गमुग्रं<br>प्राणं हरिष्यामि महाव्रतस्य।<br>निहत्य भीष्मं सगणं तथाजौ<br>द्रोणं च शैनेय रथप्रवीरौ ।।	</td><td>	6-59-86a<br>6-59-86b<br>6-59-86c<br>6-59-86d	
</td></tr>
				
				
				
				
				
<tr><td>
	संपादयिष्याम्यहमद्य हृष्टः ।।	</td><td>	6-59-87f	
</td></tr>
				
				
				
<tr><td>
	` इतीदमुक्त्वा स महानुभावः<br>सस्मार चक्रं निशितं पुराणम्।<br>सुदर्शनं चिन्तितमात्रमेव<br>तस्याग्रहस्तं स्वयमारुरोह ।।	</td><td>	6-59-88a<br>6-59-88b<br>6-59-88c<br>6-59-88d	
</td></tr>
				
				
				
<tr><td>
	तच्चक्रपद्मं प्रगृहीतमाजौ<br>रराज नारायणबाहुनालम्।<br>यथादिपद्मं तरुणार्कवर्णं<br>रराज नारायणनाभिजातमक् ।।	</td><td>	6-59-89a<br>6-59-89b<br>6-59-89c<br>6-59-89d	
</td></tr>
				
				
				
<tr><td>
	तत्कृष्णकोपोदयसूर्यबुद्धं<br>क्षुरान्ततीक्ष्णाग्रसुजातपत्रम्।<br>तेस्यैव देहोरुसरःप्ररूढं<br>रराज नारायणबाहुनालम् ।।'	</td><td>	6-59-90a<br>6-59-90b<br>6-59-90c<br>6-59-90d	
</td></tr>
				
				
				
				
				
<tr><td>
	वेगेन कृष्मः प्रससार भीष्मम् ।।	</td><td>	6-59-91f	
</td></tr>
				
				
				
				
				
<tr><td>
	घनो यथा खे तडितावनद्धः ।।	</td><td>	6-59-92f	
</td></tr>
				
				
				
<tr><td>
	तमात्तचक्रं प्रणदन्तमुच्चैः<br>क्रुद्धं महेन्द्रावरजं समीक्ष्य ।<br>सर्वाणि भूतानि भृशं विनेदुः<br>क्षयं कुरूणामिव चिन्तयित्वा ।।	</td><td>	6-59-93a<br>6-59-93b<br>6-59-93c<br>6-59-93d	
</td></tr>
				
				
				
<tr><td>
	स वासुदेवः प्रगृहीतचक्रः<br>संवर्तयिष्यन्निव सर्वलोकम्।<br>अभ्युत्पतँल्लोकगुरुर्बभासे<br>भूतानि धक्ष्यन्निव धूमकेतुः ।।	</td><td>	6-59-94a<br>6-59-94b<br>6-59-94c<br>6-59-94d	
</td></tr>
				
				
				
				
				
<tr><td>
	गोविन्दमाजावविमूढचेताः ।।	</td><td>	6-59-95f	
</td></tr>
				
				
				
<tr><td>
	एह्येहि देवेश जगन्निवास<br>नमोस्तु ते माधव चक्रपाणे।<br>प्रसह्य मां पातय लोकनाथ<br>रथोत्तमात्सर्वशरण्य सङ्ख्ये ।।	</td><td>	6-59-96a<br>6-59-96b<br>6-59-96c<br>6-59-96d	
</td></tr>
				
				
				
<tr><td>
	त्वया हतस्यापि ममाऽद्य कृष्ण<br>श्रेयः परिस्मिन्निह चैव लोके।<br>संभावितोऽस्म्यन्धकवृष्णिनाथ<br>लोकैस्त्रिभिर्वीर तवाभियानात् ।।	</td><td>	6-59-97a<br>6-59-97b<br>6-59-97c<br>6-59-97d	
</td></tr>
				
				
				
<tr><td>
	रथादवप्लुत्य ततस्त्वरावान्<br>पार्थोऽप्यनुद्रुत्य यदुप्रवीरम्।<br>जग्राह पीनोत्तमलम्बबाहुं<br>बाह्वोर्हरिं व्यायतपीनबाहुः ।।	</td><td>	6-59-98a<br>6-59-98b<br>6-59-98c<br>6-59-98d	
</td></tr>
				
				
				
<tr><td>
	निगृह्यमणाश्च तदाऽऽदिदेवो<br>भृश सरोषः किल नाम योगी ।<br>आदाय वेगेन जगाम विष्णु-<br>र्जिष्णुं महावात इवैकवृक्षम् ।।	</td><td>	6-59-99a<br>6-59-99b<br>6-59-99c<br>6-59-99d	
</td></tr>
				
				
				
<tr><td>
	पार्थस्तु विष्टभ्य बलेन पादौ<br>भीष्मान्तिकं तूर्णमभिद्रवन्तम्।<br>बलान्निजग्राह हरिं किरीटी<br>पदेऽथ राजन्दशमे कथंचित् ।।	</td><td>	6-59-100a<br>6-59-100b<br>6-59-100c<br>6-59-100d	
</td></tr>
				
				
				
<tr><td>
	अवस्थितं च प्रणिपत्य कृष्णं<br>प्रीतोऽर्जुनः काञ्चनचित्रमाली।<br>उवाच कोपे प्रतिसंहरेति<br>गतिर्भवान्केशव पाण्डवानाम् ।।	</td><td>	6-59-101a<br>6-59-101b<br>6-59-101c<br>6-59-101d	
</td></tr>
				
				
				
<tr><td>
	न हास्यते कर्म यथाप्रतिज्ञं<br>पुत्रैः शपे केशव सोदरैश्च ।<br>अन्तं करिष्यामि यथा कुरूणां<br>त्वयाऽहमिन्द्रानुजसंप्रयुक्तः ।।	</td><td>	6-59-102a<br>6-59-102b<br>6-59-102c<br>6-59-102d	
</td></tr>
				
				
				
<tr><td>
	ततः प्रतिज्ञां समयं च तस्य<br>जनार्दनः प्रीतमना निशम्य।<br>स्थितः प्रिये कौरवसत्तमस्य<br>रथं सचक्रः पुनरारुरोह ।।	</td><td>	6-59-103a<br>6-59-103b<br>6-59-103c<br>6-59-103d	
</td></tr>
				
				
				
<tr><td>
	`ततः प्रतिज्ञां समवाप्य भीष्मः<br>कृताञ्चलिः स्तुत्यमथाकरोद्वै ।<br>त्रैविक्रमे यस्य वपुर्बभासे<br>तथैव दृष्ट्वा तु समुञ्ज्वलन्तम् ।।	</td><td>	6-59-104a<br>6-59-104b<br>6-59-104c<br>6-59-104d	
</td></tr>
				
				
				
<tr><td>
	प्रगृह्य शङ्खं द्विषताकं निहन्ता<br>स तानभूषून्पुनराददानः ।<br>भीष्मं शरैः संपरिवार्य सङ्ख्ये<br>चिच्छेद भूरिश्रवसश्च चापम् ।।	</td><td>	6-59-105a<br>6-59-105b<br>6-59-105c<br>6-59-105d	
</td></tr>
				
				
				
<tr><td>
	शल्यं च विद्ध्वा नवभिः पृषत्कै-<br>र्दुर्योधं वक्षसि निर्बिभेद।'<br>विनादयामास ततो दिशश्च<br>स पाञ्चजन्यस्य रवेण शौरिः ।।	</td><td>	6-59-106a<br>6-59-106b<br>6-59-106c<br>6-59-106d	
</td></tr>
				
				
				
<tr><td>
	व्याविद्धनिष्काङ्गदकुण्डलं तं<br>रजोविकीर्णाञ्चितपद्मनेत्रम् ।<br>विशुद्धदंष्ट्रं प्रगृहीतशङ्खं<br>विचुक्रुशुः प्रेक्ष्य कुरुप्रवीराः ।।	</td><td>	6-59-107a<br>6-59-107b<br>6-59-107c<br>6-59-107d	
</td></tr>
				
				
				
<tr><td>
	मृदङ्गभेरीपणवप्रणादा<br>नेमिस्वना दुन्दुभिनिःस्वनाश्च।<br>ससिंहनादाश्च बभूवुरुग्राः<br>सर्वेष्वनीकेषु ततः कुरूणाम् ।।	</td><td>	6-59-108a<br>6-59-108b<br>6-59-108c<br>6-59-108d	
</td></tr>
				
				
				
<tr><td>
	गाण्डीवघोषः स्तनयित्नुकल्पो<br>जगाम पार्थस्य नभो दिशश्च।<br>जग्मुश्च बाणा विमलाः प्रसन्नाः<br>सर्वा दिशः पाण्डवचापमुक्ताः ।।	</td><td>	6-59-109a<br>6-59-109b<br>6-59-109c<br>6-59-109d	
</td></tr>
				
				
				
<tr><td>
	तं कौरवाणामधिपो जवेन<br>भीष्मेण भूरिश्रवसा च सार्धम्।<br>अभ्युद्ययावुद्यतबाणपाणिः<br>कक्षं दिधक्षन्निव धूमकेतुः ।।	</td><td>	6-59-110a<br>6-59-110b<br>6-59-110c<br>6-59-110d	
</td></tr>
				
				
				
<tr><td>
	अथार्जुनाय प्रजिघाय भल्लान्<br>भूरिश्रवाः सप्त सुवर्णपुङ्खान्।<br>दुर्योदनस्तोमरमुग्रवेगं<br>शल्यो गदां शान्तनवश्च शक्तिम् ।।	</td><td>	6-59-111a<br>6-59-111b<br>6-59-111c<br>6-59-111d	
</td></tr>
				
				
				
<tr><td>
	स सप्तभिः सप्त शरप्रवेकान्<br>संवार्य भीरिश्रवसा विसृष्टान् ।<br>शितेन दुर्योधनबाहुमुक्तं<br>क्षुरेण तत्तोमरमुन्ममाथ ।।	</td><td>	6-59-112a<br>6-59-112b<br>6-59-112c<br>6-59-112d	
</td></tr>
				
				
				
<tr><td>
	ततः शुभामापततीं स शक्तिं<br>विद्युत्प्रभां शान्तनवेन मुक्ताम्।<br>गदां च मद्राधिपबाहुमुक्तां<br>द्वाभ्यां शराभ्यां निचर्त वीरः ।।	</td><td>	6-59-113a<br>6-59-113b<br>6-59-113c<br>6-59-113d	
</td></tr>
				
				
				
<tr><td>
	ततो भुजाभ्यां बलवद्विकृष्य<br>चित्रं धनुर्गाण्डिवमप्रमेयम् ।<br>माहेन्द्रमस्रं विधिवत्सुघोरं<br>प्रादुश्चकाराद्भुतमन्तरिक्षे ।।	</td><td>	6-59-114a<br>6-59-114b<br>6-59-114c<br>6-59-114d	
</td></tr>
				
				
				
<tr><td>
	तेनोत्तमास्त्रेण ततो महात्मा<br>सर्वाण्यनीकानि महाधनुष्मान्।<br>शरौघजालैर्विमलाग्निवर्णै-<br>र्निवारयामास किरीटमाली ।।	</td><td>	6-59-115a<br>6-59-115b<br>6-59-115c<br>6-59-115d	
</td></tr>
				
				
				
<tr><td>
	शिलीमुखाः पार्थधनुःप्रमुक्ता<br>रथान्ध्वजाग्राणि धनूंषि बाहून् ।<br>निकृत्य देहान्विविशुः परेषां<br>नरेन्द्रनागेन्द्रतुरङ्गमाणाम् ।	</td><td>	6-59-116a<br>6-59-116b<br>6-59-116c<br>6-59-116d	
</td></tr>
				
				
				
<tr><td>
	ततो दिशः सोऽनुदिशश्च पार्थः<br>शरैः सुधारैः समरे वितत्य ।<br>गाण्डीवशब्देन मनांसि तेषां<br>किरीटमाली व्यथयांचकार ।।	</td><td>	6-59-117a<br>6-59-117b<br>6-59-117c<br>6-59-117d	
</td></tr>
				
				
				
<tr><td>
	तस्मिंस्तथा घोरतमे प्रवृत्ते<br>शङ्खस्वना दुन्दुभिनिःस्वनाश्च।<br>अन्तर्हिता गाण्डिवनिःस्वनेन<br>बभूवुरुग्राश्वरथप्रणादाः ।।	</td><td>	6-59-118a<br>6-59-118b<br>6-59-118c<br>6-59-118d	
</td></tr>
				
				
				
<tr><td>
	गाण्डीवशब्दं तमथो विदित्वा<br>विराटराजप्रमुखाः प्रवीराः।<br>पाञ्चालराजो द्रुपदश्च वीर-<br>स्तं देशमाजग्मुरदीनसत्त्वाः ।।	</td><td>	6-59-119a<br>6-59-119b<br>6-59-119c<br>6-59-119d	
</td></tr>
				
				
				
<tr><td>
	सर्वाणि सैन्यानि तु तावकानि<br>यतोयतो गाण्डिवजः प्रणादः ।<br>ततस्ततः सन्नतिमेव जग्मु-<br>र्न तं प्रतीपोऽभिससार कश्चित् ।।	</td><td>	6-59-120a<br>6-59-120b<br>6-59-120c<br>6-59-120d	
</td></tr>
				
				
				
<tr><td>
	तस्मिन्सुघोरे कनृप संप्रहारे<br>हताः प्रवीराः सरथाश्वसूताः।<br>गजाश्च नाराचनिपाततप्ता<br>महापताकाः शुभरुक्मकक्ष्याः ।।	</td><td>	6-59-121a<br>6-59-121b<br>6-59-121c<br>6-59-121d	
</td></tr>
				
				
				
<tr><td>
	परीतसत्वाः सहसा निपेतुः<br>किरीटिना भिन्नतनुत्रकायाः ।<br>दृढं हताः पात्रिभिरुग्रवेगैः<br>पार्थेन भल्लैर्विमलैः शिताग्नैः ।।	</td><td>	6-59-122a<br>6-59-122b<br>6-59-122c<br>6-59-122d	
</td></tr>
				
				
				
<tr><td>
	निकृत्तयन्त्रा निहतेन्द्रकीला<br>ध्वजा महान्तो ध्वजिनिमुखेषु।<br>पदातिसङ्घाश्च रथाश्च सङ्ख्ये<br>हयाश्च नागाश्च धनञ्जयेन ।।	</td><td>	6-59-123a<br>6-59-123b<br>6-59-123c<br>6-59-123d	
</td></tr>
				
				
				
<tr><td>
	बाणाहतास्तूर्णमपेतसत्वा<br>विष्टभ्य गात्राणि निपेतुरुर्व्याम् ।<br>ऐन्द्रेण तेनास्त्रवरेण राजन्<br>महाहवे भिन्नतनुत्रदेहाः ।।	</td><td>	6-59-124a<br>6-59-124b<br>6-59-124c<br>6-59-124d	
</td></tr>
				
				
				
<tr><td>
	ततः शरौघैर्निशितैः किरीटिना<br>नृदेहशस्त्रक्षतलोहितोदा।<br>नदी सुघोरा नरमेदफेना<br>प्रवर्तिता तत्र रणाजिरे वै ।।	</td><td>	6-59-125a<br>6-59-125b<br>6-59-125c<br>6-59-125d	
</td></tr>
				
				
				
<tr><td>
	वेगेन साऽतीव पृथुप्रवाहा<br>परेतनागाश्वशरीररोधाः।<br>नरेन्द्रमञ्जोच्छ्रितमांसपङ्काः<br>प्रभूतरक्षोगणभूतसेविता ।।	</td><td>	6-59-126a<br>6-59-126b<br>6-59-126c<br>6-59-126d	
</td></tr>
				
				
				
<tr><td>
	शिरःकपालाकुलकेशशाद्वला<br>शरीरसङ्घातसहस्रवाहिनी ।<br>विशीर्णनानाकवचोर्मिसंकुला<br>नराश्वनागास्थिनिकृत्तशर्करा ।।	</td><td>	6-59-127a<br>6-59-127b<br>6-59-127c<br>6-59-127d	
</td></tr>
				
				
				
<tr><td>
	श्वकङ्कशालावृकगृध्रकाकैः<br>क्रव्यादसङ्घैश्च तरक्षुभिश्च।<br>उपेतकूलां ददृशुर्मनुष्याः<br>क्रूरां महावैतरणीप्रकाशाम् ।।	</td><td>	6-59-128a<br>6-59-128b<br>6-59-128c<br>6-59-128d	
</td></tr>
				
				
				
<tr><td>
	प्रवर्तितामर्जुनबाणसङ्घै-<br>र्मेदोवसासृकप्रवहां सुभीमाम्।<br>हतप्रवीरां च तथैव दृष्ट्वा<br>सेनां कुरूणामथ फल्गुनेन ।।	</td><td>	6-59-129a<br>6-59-129b<br>6-59-129c<br>6-59-129d	
</td></tr>
				
				
				
<tr><td>
	ते चेदिपाञ्चालकरूषमत्स्याः<br>पार्थाश्च सर्वे सहिताः प्रणेदुः ।<br>जयप्रगल्भाःक पुरुषप्रवीराः<br>संत्रासयन्तः कुरुवीरयोधान् ।।	</td><td>	6-59-130a<br>6-59-130b<br>6-59-130c<br>6-59-130d	
</td></tr>
				
				
				
<tr><td>
	हतप्रवीराणि बलानि दृष्ट्वा<br>किरीटिना शत्रुभयावहेन ।<br>वित्रास्य सेनां ध्वजिनीपतीनां<br>सिंहो मृगाणामिव यूथसङ्घान् ।।	</td><td>	6-59-131a<br>6-59-131b<br>6-59-131c<br>6-59-131d	
</td></tr>
				
				
				
<tr><td>
	विनेदतुस्तावतिहर्षयुक्तौ<br>गाण्डीवधन्वा च जनार्दनश्च।<br>ततो रविं संवृतरश्मिजालं<br>दृष्ट्वा भृशं शस्त्रपरिक्षताङ्गाः ।।	</td><td>	6-59-132a<br>6-59-132b<br>6-59-132c<br>6-59-132d	
</td></tr>
				
				
				
<tr><td>
	तदैन्द्रमस्त्रं विततं च घोर-<br>मसह्यमुद्वीक्ष्य युगान्तकल्पम् ।<br>अथापयानं कुरवः सभीष्माः<br>सद्रोणदुर्योधनबाह्लिकाश्च।।	</td><td>	6-59-133a<br>6-59-133b<br>6-59-133c<br>6-59-133d	
</td></tr>
				
				
				
<tr><td>
	चक्रुर्निशां सन्धिगतां समीक्ष्य<br>विभावसोर्लोहितरागयुक्ताम्।<br>अवापय कीर्ति च यशश्च लोके<br>विजित्य शत्रूंश्च धनंजयोऽपि ।।	</td><td>	6-59-134a<br>6-59-134b<br>6-59-134c<br>6-59-134d	
</td></tr>
				
				
				
<tr><td>
	ययौ नरेन्द्रैः सहसोदरैश्च<br>समाप्तकर्मा शिबिरं निशायाम्।<br>ततः प्रजज्ञे तुमुलः कुरूणां<br>निशामुखे घोरतमः प्रणादः ।।	</td><td>	6-59-135a<br>6-59-135b<br>6-59-135c<br>6-59-135d	
</td></tr>
				
				
				
<tr><td>
	रणे रथानामयुतं निहत्य<br>हता गजाः सप्तशतार्जुनेन ।<br>प्राज्याश्च सौवीरगणाश्च सर्वे<br>निपातिताः क्षुद्रकमालवाश्च ।।	</td><td>	6-59-136a<br>6-59-136b<br>6-59-136c<br>6-59-136d	
</td></tr>
				
				
				
<tr><td>
	महत्कृतं कर्म धनञ्जयेन<br>कर्तुं यथा नार्हति कश्चिदन्यः।<br>श्रुतायुरम्बष्ठपतिश्च राजा<br>तथैव दुर्मर्षणचित्रसेनौ ।।	</td><td>	6-59-137a<br>6-59-137b<br>6-59-137c<br>6-59-137d	
</td></tr>
				
				
				
<tr><td>
	द्रोणः कृपः सैन्धवबाह्लिकौ च<br>भूरिश्रवाः शल्यशलौ च राजन्।<br>अन्ये च योधाः शतशः समेताः<br>क्रुद्धेन पार्थेन रणस्य मध्ये।।	</td><td>	6-59-138a<br>6-59-138b<br>6-59-138c<br>6-59-138d	
</td></tr>
				
				
				
<tr><td>
	स्वबाहुवीर्येण जिताः सभीष्माः<br>किरीटिना लोकमहारथेन।<br>इति ब्रुवन्तः शिबिराणि जग्मुः<br>सर्वे गणा भारत ये त्वदीयाः ।।	</td><td>	6-59-139a<br>6-59-139b<br>6-59-139c<br>6-59-139d	
</td></tr>
				
				
				
<tr><td>
	उल्कासहस्रैश्च सुसंप्रदीप्तै-<br>र्विभ्राजमानैश्च तथा प्रदीप्रैः।<br>किरीटिवित्रासितसर्वयोधा<br>चक्रे निवेशं ध्वजिनी कुरूणाम् ।।	</td><td>	6-59-140a<br>6-59-140b<br>6-59-140c<br>6-59-140d	
</td></tr>
<tr><td>
	।। इति श्रीमन्महाभारते भीष्मपर्वणि भीष्मवधपर्वणि <br>तृतीयदिवसयुद्धे एकोनषष्टितमोऽध्यायः ।।	</td><td>		
</td></tr></tbody>