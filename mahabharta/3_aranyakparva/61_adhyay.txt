				
<tbody><tr><td>
	<b>बृहदश्व उवाच।</b>	</td><td>	3-61-1x	
</td></tr>
				
<tr><td>
	सा निहत्य मृगव्याधं प्रतस्थे कमलेक्षणा।<br>वनं प्रतिभयं शून्यं झिल्लिकागणनादितम् ।।	</td><td>	3-61-1a<br>3-61-1b	
</td></tr>
				
<tr><td>
	सिंहद्वीपिरुरुव्याघ्रवराहर्क्षगणैर्युतम्।<br>नानापक्षिगणाकीर्णां म्लेच्छतस्करसेवितम् ।।	</td><td>	3-61-2a<br>3-61-2b	
</td></tr>
				
<tr><td>
	सालवेणुधवाश्वत्थतिन्दुकेङ्गुदिकिंशुकैः।<br>अर्जुनारिष्टसंछन्नं स्यन्दनैश्च सशाल्मलैः ।।	</td><td>	3-61-3a<br>3-61-3b	
</td></tr>
				
<tr><td>
	जम्ब्वाम्रलोध्रखदिरशाकवेत्रसमाकुलम्।<br>पद्मकामलकप्लक्षकदम्बोदुम्बरावृतम् ।।	</td><td>	3-61-4a<br>3-61-4b	
</td></tr>
				
<tr><td>
	बदरीबिल्वसंछन्नं न्यग्रोधैश्च समाकुलम्।<br>प्रियालतालखर्जूरहरीतकिबिभीतकैः ।।	</td><td>	3-61-5a<br>3-61-5b	
</td></tr>
				
<tr><td>
	नानाधातुशतैर्नद्धान्विविधानपि चाचलान्।<br>निकुञ्जान्पक्षिसंघुष्टान्दरीश्चाद्भुतदर्शनाः ।।	</td><td>	3-61-6a<br>3-61-6b	
</td></tr>
				
<tr><td>
	नदी सरांसि वापीश्च विविधांश्चरतो द्विजान्।<br>सा बहून्भीमरूपांश्च पिशाचोरगराक्षसान् ।।	</td><td>	3-61-7a<br>3-61-7b	
</td></tr>
				
<tr><td>
	पल्वलानि तटाकानि गिरिकूटानि सर्वशः।<br>सरित्सरांसि च तदा ददर्शाद्भुतदर्शनाम् ।।	</td><td>	3-61-8a<br>3-61-8b	
</td></tr>
				
<tr><td>
	यूथशो ददृशे चात्र विदर्भाधिपनन्दिनी।<br>महिषान्वराहान्गोमायूनृक्षवानरपन्नगान् ।।	</td><td>	3-61-9a<br>3-61-9b	
</td></tr>
				
<tr><td>
	तेजसा यशसा लक्ष्म्या स्थित्या च परया युता।<br>वैर्दभी विचचारैका नलमन्वेषती तदा ।।	</td><td>	3-61-10a<br>3-61-10b	
</td></tr>
				
<tr><td>
	नाबिभ्यत्सा नृपसुता भैमी तत्राथ कस्यचित्।<br>दारुणामटवीं प्राप्य भर्तृव्यसनकर्शिता ।।	</td><td>	3-61-11a<br>3-61-11b	
</td></tr>
				
<tr><td>
	विदर्भतनया राजन्विललाप सुदुःखिता।<br>भर्तृशोकपरीताङ्गी शिलातलमथाश्रिता ।।	</td><td>	3-61-12a<br>3-61-12b	
</td></tr>
<tr><td>
	<b>दमयन्त्युवाच।</b>	</td><td>	3-61-13x	
</td></tr>
				
<tr><td>
	सिह्योरस्क महाबाहो निषधानां जनाधिप।<br>क्वनु राजन्गतोसि त्वं त्यक्त्वा मां विजने वने ।।	</td><td>	3-61-13a<br>3-61-13b	
</td></tr>
				
<tr><td>
	अश्वमेधादिभिर्वीर क्रतुभिश्चाप्तदक्षिणैः।<br>कथमिष्ट्वा नरव्याघ्र मयि मिथ्या प्रवर्तसे ।।	</td><td>	3-61-14a<br>3-61-14b	
</td></tr>
				
<tr><td>
	यत्त्वयोक्तं नरश्रेष्ठ मत्समक्षं महाद्युते।<br>कर्तुमर्हसि कल्याण तदृतं पार्थिवर्षभ ।।	</td><td>	3-61-15a<br>3-61-15b	
</td></tr>
				
<tr><td>
	यच्चोक्तं विहगैर्हंसैः समीपे तव भूमिप।<br>मत्सकाशे च तैरुक्तं तदवेक्षितुमर्हसि ।।	</td><td>	3-61-16a<br>3-61-16b	
</td></tr>
				
<tr><td>
	चत्वार एकतो वेदाः साङ्गोपाङ्गाः सविस्तराः।<br>स्वधीता मनुजव्याघ्र सत्यमेकं किलैकतः ।।	</td><td>	3-61-17a<br>3-61-17b	
</td></tr>
				
<tr><td>
	तस्मादर्हसि शत्रुघ्न सत्यं कर्तुं नरेश्वर।<br>उक्तवानसि यद्वीर मत्सकाशे पुरा वचः ।।	</td><td>	3-61-18a<br>3-61-18b	
</td></tr>
				
<tr><td>
	हा वीर ननुनामाहमिष्टा किल तवानघ।<br>अस्यामटव्यां घोरायां किं मां न प्रतिभाषसे ।।	</td><td>	3-61-19a<br>3-61-19b	
</td></tr>
				
<tr><td>
	भर्त्सयत्येष मां रौद्रो व्यात्तास्यो दारुणाकृतिः।<br>अरण्यराट् क्षुधाविष्टः किं मां न त्रातुमर्हसि ।।	</td><td>	3-61-20a<br>3-61-20b	
</td></tr>
				
<tr><td>
	न मे त्वदन्या काचिद्धि प्रियाऽस्तीत्यब्रवीस्तदा।<br>तामृतां कुरु कल्याण पुरोक्तां भारतीं नृप ।।	</td><td>	3-61-21a<br>3-61-21b	
</td></tr>
				
<tr><td>
	उन्मत्तां विलपन्तीं मां भार्यामिष्टां नराधिप।<br>ईप्सितामीप्सितोसि त्वं किं मां न प्रतिभाषसे ।।	</td><td>	3-61-22a<br>3-61-22b	
</td></tr>
				
<tr><td>
	कृशां दीनां विवर्णां च मलिनां वसुधाधिप।<br>वस्त्रार्धप्रावृतामेकां विलपन्तीमनाथवत् ।।	</td><td>	3-61-23a<br>3-61-23b	
</td></tr>
				
<tr><td>
	यूथभ्रष्टामिवैकां मां हरिणीं पृथुलोचन।<br>न मानयसि मामार्य रुदन्तीमरिकर्शन ।।	</td><td>	3-61-24a<br>3-61-24b	
</td></tr>
				
<tr><td>
	महाराज महारण्ये मामिहैकाकिनीं सतीम्।<br>आभाषमाणां स्वां पत्नीं किं मां न प्रतिभाषसे ।।	</td><td>	3-61-25a<br>3-61-25b	
</td></tr>
				
<tr><td>
	कुलशीलोपसंपन्नां चारुसर्वाङ्गशोभनाम्।<br>`अनुव्रतां महाराज किं मां न प्रतिभाषसे ।।'	</td><td>	3-61-26a<br>3-61-26b	
</td></tr>
				
<tr><td>
	नाद्यत्वां प्रतिपश्यामि गिरावस्मिन्नरोत्तम।<br>वने चास्मिन्महाधोरे सिंहव्याघ्रनिषेविते ।।	</td><td>	3-61-27a<br>3-61-27b	
</td></tr>
				
<tr><td>
	शयानमुपविष्टं वा स्थितं वा निषधाधिप।<br>प्रस्थितं वा नरश्रेष्ठ मम शोकनिबर्हण ।।	</td><td>	3-61-28a<br>3-61-28b	
</td></tr>
				
<tr><td>
	कं नु पृच्छामि दुःखार्ता त्वदर्थे शोककर्शिता।<br>कच्चिद्दृष्टस्त्वयाऽरण्ये संगत्येति नलो नृपः ।।	</td><td>	3-61-29a<br>3-61-29b	
</td></tr>
				
<tr><td>
	को नु मे कथयेदद्य वनेऽस्मिन्विष्ठितं नृपम्।<br>अभिरूपं महात्मानं परव्यूहविनाशनम् ।।	</td><td>	3-61-30a<br>3-61-30b	
</td></tr>
				
<tr><td>
	यमन्वेपसि राजानं नलं पद्मनिभेक्षणम्।<br>अयंस इति कस्याद्य श्रोष्यामि मधुरां गिरम् ।।	</td><td>	3-61-31a<br>3-61-31b	
</td></tr>
				
<tr><td>
	अरण्यराडयं श्रीमांश्चतुर्दंष्ट्रो महाहनुः।<br>शार्दूलोऽभिमुखोऽभ्येति पृच्छाम्येनमशङ्किता ।।	</td><td>	3-61-32a<br>3-61-32b	
</td></tr>
				
<tr><td>
	भवान्मृगाणामधिपस्त्वमस्मिन्कानने प्रभुः।<br>विदर्भराजतनयां दमयन्तीति विद्धि माम् ।।	</td><td>	3-61-33a<br>3-61-33b	
</td></tr>
				
<tr><td>
	निषधाधिपतेर्भार्यां नलस्यामित्रघातिनः।<br>पतिमन्वेषतीमेकां कृपणां शोककर्शिताम् ।।	</td><td>	3-61-34a<br>3-61-34b	
</td></tr>
				
<tr><td>
	आश्वासय मृगेन्द्रेह यदि दृष्टस्त्वया नलः।<br>`सिंहस्कन्धो महाबाहुः पद्मपत्रनिभेक्षणः ।।'	</td><td>	3-61-35a<br>3-61-35b	
</td></tr>
				
<tr><td>
	अथवाऽरण्यनृपते नलं यदि न शंससि।<br>मां खादय मृगश्रेष्ठ दुःखादस्माद्विमोचय ।।	</td><td>	3-61-36a<br>3-61-36b	
</td></tr>
				
<tr><td>
	श्रुत्वाऽरण्ये विलपितं ममैष मृगराट् स्वयम्।<br>यात्येष मृष्टसलिलामापगां सागरोपमाम् ।।	</td><td>	3-61-37a<br>3-61-37b	
</td></tr>
				
<tr><td>
	इमं शिलोच्चयं पृच्छे शृङ्गैर्बहुभिरुच्छितैः।<br>विराजितं दिवस्पृग्भिर्नैकवर्णैर्मनोरमैः ।।	</td><td>	3-61-38a<br>3-61-38b	
</td></tr>
				
<tr><td>
	नानाधातुसमाकीर्णं विविधोपलभूषितम्।<br>आस्यारण्यस्य महतः केतुभूतमिवोच्छितम् ।।	</td><td>	3-61-39a<br>3-61-39b	
</td></tr>
				
<tr><td>
	सिंहशार्दूलमातङ्गवराहर्क्षमृगायुतम्।<br>पतत्रिभिर्बहुविधैः समन्तादनुनादितम् ।।	</td><td>	3-61-40a<br>3-61-40b	
</td></tr>
				
<tr><td>
	किंशुकाशोकबकुलपुन्नागैरुपशोभितम्।<br>[कर्णिकारधवप्लक्षैः सुपुष्पैरुपशोभितम् ।।]	</td><td>	3-61-41a<br>3-61-41b	
</td></tr>
				
<tr><td>
	सरिद्भिः सविहङ्गाभिः शिखरैश्च समाकुलम्।<br>`पृथिव्या रुचिराकारं चूडामणिमिव स्थितम्'।<br>निरिराजमिमं तावत्पृच्छामि नृपतिं प्रति ।।	</td><td>	3-61-42a<br>3-61-42b<br>3-61-42c	
</td></tr>
				
<tr><td>
	भगवन्नचलश्रेष्ठ दिव्यद्रशन विश्रुत।<br>शरण्य बहुकल्याण नमस्तेऽस्तु महीधर ।।	</td><td>	3-61-43a<br>3-61-43b	
</td></tr>
				
<tr><td>
	प्रणमे त्वाऽभिगम्याहं राजपुत्रीं निबोध माम्।<br>राजस्नुषां राजभार्यां दमयन्तीति विश्रुताम् ।।	</td><td>	3-61-44a<br>3-61-44b	
</td></tr>
				
<tr><td>
	राजा विदर्भाधिपतिः पिता मम महारथः।<br>भीमो नाम क्षितिपतिश्चातुर्वर्ण्यस्य रक्षिता ।।	</td><td>	3-61-45a<br>3-61-45b	
</td></tr>
				
<tr><td>
	राजसूयाश्वमेधानां क्रतूनां दक्षिणावताम्।<br>आहर्ता पार्थिवश्रेष्ठः पृथुचार्वञ्चितेक्षणः ।।	</td><td>	3-61-46a<br>3-61-46b	
</td></tr>
				
<tr><td>
	ब्रह्मण्यः साधुवृत्तश्च सत्यवागनसूयकः।<br>शीलवान्वीर्यसंपन्नः पृथुश्रीर्धर्मविच्छुचिः ।।	</td><td>	3-61-47a<br>3-61-47b	
</td></tr>
				
<tr><td>
	सम्यग्गोप्ता विदर्भाणां निर्जितारिगणः प्रभुः।<br>तस्य मां विद्धि तनयां भगवंस्त्वामुपस्थिताम् ।।	</td><td>	3-61-48a<br>3-61-48b	
</td></tr>
				
<tr><td>
	निषधेषु महाराजः श्वशुरो मे नरोत्तमः।<br>गृहीतनामा विख्यातो वीरसेन इति स्म ह ।।	</td><td>	3-61-49a<br>3-61-49b	
</td></tr>
				
<tr><td>
	तस्य राज्ञः सुतो वीरः श्रीमान्सत्यपराक्रमः।<br>क्रमप्राप्तं पितुः स्वं यो राज्यं समनुशास्ति ह ।।	</td><td>	3-61-50a<br>3-61-50b	
</td></tr>
				
<tr><td>
	नलो नामारिहा श्यामः पुण्यल्को इति श्रुतः।<br>ब्रह्मण्यो वेदविद्वाग्मी पुण्यकृत्सोमपोऽग्निचित् ।।	</td><td>	3-61-51a<br>3-61-51b	
</td></tr>
				
<tr><td>
	यष्टा दाता च योद्धा च सम्यक्चैव प्रशासिता।<br>तस्य मामचलश्रेष्ठ विद्धि भार्यामिहागताम् ।।	</td><td>	3-61-52a<br>3-61-52b	
</td></tr>
				
<tr><td>
	त्यक्तश्रियं भर्तृहीनामनाथां व्यसनान्विताम्।<br>अन्वेषमाणां भर्तारं नलं नरवरोत्तमम् ।।	</td><td>	3-61-53a<br>3-61-53b	
</td></tr>
				
<tr><td>
	खमुल्लिखद्भिरेतैर्हि त्वया शृङ्गशतैर्नृपः।<br>कच्चिद्दृष्टोऽचलश्रेष्ठ वनेऽस्मिन्दारुणे नलः ।।	</td><td>	3-61-54a<br>3-61-54b	
</td></tr>
				
<tr><td>
	विक्रान्तः सत्त्ववान्वीरो भर्ता मम महायशाः।<br>निषधानामधिपतिः कच्चिद्दृष्टस्त्वया नलः ।।	</td><td>	3-61-55a<br>3-61-55b	
</td></tr>
				
<tr><td>
	कं मीं विलपतीमेकां पर्वतश्रेष्ठ विह्वलाम्।<br>गिरा नाश्वासयस्यद्यस्वां सुतामिव दुखितां ।।	</td><td>	3-61-56a<br>3-61-56b	
</td></tr>
				
<tr><td>
	वीर विक्रान्त धर्मज्ञ सत्यसंध महीपते।<br>यद्यस्यस्मिन्वने राजन्दर्शयात्मानमात्मना ।।	</td><td>	3-61-57a<br>3-61-57b	
</td></tr>
				
<tr><td>
	कदा सुस्निग्गम्भीरां जीमूतस्वनसन्निभाम्।<br>श्रोष्यामि नैषधस्याहं वाचं ताममृतोपमाम् ।।	</td><td>	3-61-58a<br>3-61-58b	
</td></tr>
				
<tr><td>
	वैदर्भ्येहीति विस्पष्टां शुभां राज्ञो महात्मनः।<br>आत्माभिधायिनीमृद्धां मम शोकविनाशिनीं ।।	</td><td>	3-61-59a<br>3-61-59b	
</td></tr>
				
<tr><td>
	इतिसा तं गिरिश्रेष्ठमुक्त्वा पार्थिवनन्दिनी।<br>दमयन्ती ततो भूयो जगाम दिशमुत्तराम् ।।	</td><td>	3-61-60a<br>3-61-60b	
</td></tr>
				
<tr><td>
	सा गत्वा त्रीनहोरात्रान्ददर्श परमाङ्गना।<br>तापसारण्यमतुलं दिव्यकाननशोभितम् ।।	</td><td>	3-61-61a<br>3-61-61b	
</td></tr>
				
<tr><td>
	वसिष्ठभृग्वत्रिसमैस्तापसैरुपशोभितम्।<br>नियतैः संयताहारैर्दमशौचसमन्वितैः ।।	</td><td>	3-61-62a<br>3-61-62b	
</td></tr>
				
<tr><td>
	अब्भक्षैर्वायुभक्षैश्च पत्राहारैस्तथैव च।<br>जितेन्द्रियैर्महाभागैः स्वर्गमार्गदिदृक्षुभिः ।।	</td><td>	3-61-63a<br>3-61-63b	
</td></tr>
				
<tr><td>
	वल्कलाजिनसंवीतैर्मुनिभिः संयतेन्द्रियैः।<br>तापसाध्युषितं रम्यं ददर्शाश्रममण्डलम् ।।	</td><td>	3-61-64a<br>3-61-64b	
</td></tr>
				
<tr><td>
	नानामृगगणैर्जुष्टं शाखामृगगणायुतम्।<br>तापसैः समुपेतं च सा दृष्ट्वैव समाश्वसत् ।।	</td><td>	3-61-65a<br>3-61-65b	
</td></tr>
				
<tr><td>
	सुभ्रूः सुकेशी सुश्रोणी सुकुचा सुद्विजानना।<br>वर्चस्विनी सुप्रतिष्ठा स्वसितायतलोचना ।।	</td><td>	3-61-66a<br>3-61-66b	
</td></tr>
				
<tr><td>
	सा विवेशाश्रमपदं वीरसेनसुतप्रिया।<br>योषिद्रत्नं महाभागा दमयन्ती तपस्विनी ।।	</td><td>	3-61-67a<br>3-61-67b	
</td></tr>
				
<tr><td>
	साऽभिवाद्य तपोवृद्धान्विनयावनता स्थिता।<br>स्वागतं त इतिप्रोक्ता तैः सर्वैस्तापसोत्तमैः ।।	</td><td>	3-61-68a<br>3-61-68b	
</td></tr>
				
<tr><td>
	पूजां चास्या यथान्यायं कृत्वा तत्रतपोधनाः।<br>आस्यतामित्यथोचुस्ते ब्रूहि किं करवामहे ।।	</td><td>	3-61-69a<br>3-61-69b	
</td></tr>
				
<tr><td>
	तानुवाच वरारोहा कच्चिद्भगवतामिह।<br>तपःस्वग्निषु धर्मेषु मृगपक्षिषु चानघाः ।।	</td><td>	3-61-70a<br>3-61-70b	
</td></tr>
				
<tr><td>
	कुशलं वो महाभागाः स्वधर्माचरणेषु च।<br>तैरुक्ता कुशलं भद्रे सर्वत्रेति यशस्विनी ।।	</td><td>	3-61-71a<br>3-61-71b	
</td></tr>
				
<tr><td>
	ब्रूहि सर्वानवद्याङ्गि का त्वं किंच चिकीर्षसि।<br>दृष्ट्वैव ते परंरूपं द्युतिं च परमामिह ।।	</td><td>	3-61-72a<br>3-61-72b	
</td></tr>
				
<tr><td>
	विस्मयो नः समुत्पन्नः समाश्वसिहि मा शुचः।<br>अस्यारण्यस्य देवी त्वमुताहोऽस्य महीभृतः।<br>अस्याश्च नद्याः कल्याणि वद सत्यमनिन्दिते ।।	</td><td>	3-61-73a<br>3-61-73b<br>3-61-73c	
</td></tr>
				
<tr><td>
	साऽब्रवीत्तानृपीन्नाहमरण्यस्यास्य देवता।<br>न चाप्यस्य गिरर्विप्रा नैव नद्याश्च देवता ।।	</td><td>	3-61-74a<br>3-61-74b	
</td></tr>
				
<tr><td>
	मानुषीं मां विजानीत यूयं सर्वेतपोधनाः।<br>विस्तरेणाभिधास्यामि तन्मे शृणुत सर्वशः ।।	</td><td>	3-61-75a<br>3-61-75b	
</td></tr>
				
<tr><td>
	विदर्भेपु महीपालो भीमो नाम महीपतिः।<br>तस्य मां तनयां सर्वे जानीत द्विजसत्तमाः ।।	</td><td>	3-61-76a<br>3-61-76b	
</td></tr>
				
<tr><td>
	निपधाधिपतिर्धीमान्नलो नाम महायशाः।<br>वीरः संग्रामजिद्विद्वान्मम भर्ता विशांपतिः ।।	</td><td>	3-61-77a<br>3-61-77b	
</td></tr>
				
<tr><td>
	देवताभ्यर्चनपरो द्विजातिजनवत्सलः।<br>गोप्ता निपधवंशस्य महातेजा महाबलः ।।	</td><td>	3-61-78a<br>3-61-78b	
</td></tr>
				
<tr><td>
	सत्यवान्धर्मवित्प्राज्ञः सत्यसंधोऽरिमर्दनः।<br>ब्रह्मण्यो दैवतपरः श्रीमान्परपुरंजयः ।।	</td><td>	3-61-79a<br>3-61-79b	
</td></tr>
				
<tr><td>
	नलो नाम नृपश्रेष्ठो देवराजसमद्युतिः।<br>मम भर्ता विशालाक्षः पूर्णेन्दुवदनोऽरिहा ।।	</td><td>	3-61-80a<br>3-61-80b	
</td></tr>
				
<tr><td>
	आहर्ता क्रतुमुख्यानां वेदवेदाङ्गपारगः।<br>सपत्नानां मृधे हन्ता रविसोमसमप्रभः ।।	</td><td>	3-61-81a<br>3-61-81b	
</td></tr>
				
<tr><td>
	स कैश्चिन्निकृतिप्रज्ञैरनार्यैरकृतात्मभिः।<br>आहृय पृथिवीपालः सत्यधर्मपरायणः।<br>देवनेकुशलैर्जिह्मैर्जितो राज्यं वसूनि च ।।	</td><td>	3-61-82a<br>3-61-82b<br>3-61-82c	
</td></tr>
				
<tr><td>
	तस्य मामवगच्छध्वं भार्यां राजर्पभस्य वै।<br>दमयन्तीति विख्यातां भर्तुर्दर्शनलालसाम् ।।	</td><td>	3-61-83a<br>3-61-83b	
</td></tr>
				
<tr><td>
	सा वनानि गिरींश्चैव सरांसि सरितस्तथा।<br>पल्वलानि च सर्वाणि तथाऽरण्यानि सर्वशः ।।	</td><td>	3-61-84a<br>3-61-84b	
</td></tr>
				
<tr><td>
	अन्वेपमाणआ भर्तारं नलं रणविशारदम्।<br>महात्मानं कृतास्त्रं च विचरामीह दुःखिता ।।	</td><td>	3-61-85a<br>3-61-85b	
</td></tr>
				
<tr><td>
	कच्चिद्भगवतां रम्यं तपोवनमिदं नृपः।<br>भवेत्प्राप्तो नलो नाम निपधानां जनाधिपः ।।	</td><td>	3-61-86a<br>3-61-86b	
</td></tr>
				
<tr><td>
	यत्कृतेऽहमिदं दुःखं प्रपन्ना भृशदारुणम्।<br>वनं प्रतियं धोरं शार्दूलमृगसेवितम् ।।	</td><td>	3-61-87a<br>3-61-87b	
</td></tr>
				
<tr><td>
	यदि कैश्चिदहोरात्रैर्न द्रक्ष्यामि नलं नृपम्।<br>आत्मानं श्रेयसा योक्ष्ये देहस्यास्य विमोक्षणात् ।।	</td><td>	3-61-88a<br>3-61-88b	
</td></tr>
				
<tr><td>
	कोनु मे जीवितेनार्थस्तमृते पुरुषर्षभम्।<br>कथं भविष्याम्यद्याहं भर्तृशोकाभिपीडिता ।।	</td><td>	3-61-89a<br>3-61-89b	
</td></tr>
				
<tr><td>
	तथा विलपतीमेकामरण्ये भीमनन्दिनीम्।<br>दमयन्तीमथोचुस्ते तापसाः सत्यवादिनः ।।	</td><td>	3-61-90a<br>3-61-90b	
</td></tr>
				
<tr><td>
	उदर्कस्तव कल्याणि कल्याणो भविता शुभे।<br>वयं पश्याम तपसा क्षिप्रं द्रक्ष्यसि नैषधम् ।।	</td><td>	3-61-91a<br>3-61-91b	
</td></tr>
				
<tr><td>
	निपधानामधिपतिं नलं रिपुनिपातिनम्।<br>भैमि धर्मभृतां श्रेष्ठं द्रक्ष्यसे विगतज्वरम् ।।	</td><td>	3-61-92a<br>3-61-92b	
</td></tr>
				
<tr><td>
	विमुक्तं सर्वपापेभ्यः सर्वरत्नसमन्वितम्।<br>तदेव नगरं श्रेष्ठं प्रशासतमरिन्दमम् ।।	</td><td>	3-61-93a<br>3-61-93b	
</td></tr>
				
<tr><td>
	द्विपतां भयकर्तारं सुहृदां शोकनाशनम्।<br>पतिमेष्यसि कल्याणि कल्याणाभिजनं नृपम् ।।	</td><td>	3-61-94a<br>3-61-94b	
</td></tr>
				
<tr><td>
	एवमुक्त्वा नलस्येष्टां महिषीं पार्थिवात्मजाम्।<br>अन्तर्हितास्तापसास्ते साग्निहोत्राश्रमास्तथा ।।	</td><td>	3-61-95a<br>3-61-95b	
</td></tr>
				
<tr><td>
	सा दृष्ट्वा महदाश्चर्यं विस्मिता ह्यभवत्तदा।<br>दमयन्त्यनवद्याङ्गी वीरसेननृपस्नुषा ।।	</td><td>	3-61-96a<br>3-61-96b	
</td></tr>
<tr><td>
	`चिन्तयामास वैदर्भी किमेतद्दृष्टवत्यहम्' ।।	</td><td>	3-61-97a	
</td></tr>
				
<tr><td>
	किंनु स्वप्नो मया दृष्टः कोऽयंविधिरिहाभवत्।<br>क्वनु ते तापसाः सर्वे क्व तदाश्रममण्डलम् ।।	</td><td>	3-61-98a<br>3-61-98b	
</td></tr>
				
<tr><td>
	क्व सा पुण्यजला रम्या नदी द्विजनिषेविता।<br>क्वनु ते ह नगा हृद्याः फलपुष्पोपशोभिताः ।।	</td><td>	3-61-99a<br>3-61-99b	
</td></tr>
				
<tr><td>
	`इत्येवं नरशार्दूल विस्मिता कमलेक्षणा।'<br>ध्यात्वा चिरं भीमसुता दमयन्ती शुचिस्मिता।<br>भर्तृशोकपरा दीनाविवर्णवदनाऽभवत् ।।	</td><td>	3-61-100a<br>3-61-100b<br>3-61-100c	
</td></tr>
				
<tr><td>
	सा गत्वाऽथापरां भूमिं बाष्पसंदिग्धया गिरा।<br>विललापाश्रुपूर्णाक्षी दृष्ट्वाऽशोकतरुं ततः ।।	</td><td>	3-61-101a<br>3-61-101b	
</td></tr>
				
<tr><td>
	उपगम्य तरुश्रेष्ठमशोकं पुष्पितं वने।<br>पल्लवापीडितं हृद्यं विहङ्गैरनुनादितम् ।।	</td><td>	3-61-102a<br>3-61-102b	
</td></tr>
				
<tr><td>
	अहो बतायमगमः श्रीमानस्मिन्वनान्तरे।<br>आपीडैर्बहुभिर्भाति श्रीमान्पर्वतराडिव ।।	</td><td>	3-61-103a<br>3-61-103b	
</td></tr>
				
<tr><td>
	विशोकां कुरु मां क्षिप्रमशोक प्रियदर्शन।<br>वीतशोकभयाबाधं कच्चित्त्वं दृष्टवान्नृपम् ।।	</td><td>	3-61-104a<br>3-61-104b	
</td></tr>
				
<tr><td>
	नलं नामारिदमनं नमयन्त्याः प्रियं पतिम्।<br>निमधानामधिपतिं दृष्टवानसि मे प्रियम् ।।	</td><td>	3-61-105a<br>3-61-105b	
</td></tr>
				
<tr><td>
	एकवस्त्रार्धसंवीतं सुकुमारतनुत्वचम्।<br>व्यसनेनार्दितं वीरमरण्यमिदमागतम् ।।	</td><td>	3-61-106a<br>3-61-106b	
</td></tr>
				
<tr><td>
	यथा विशोका गच्छेयमशोकनग तत्कुरु।<br>सत्यनामा भवाशोक मम शोकविनाशनात् ।।	</td><td>	3-61-107a<br>3-61-107b	
</td></tr>
				
<tr><td>
	एवंसाऽशोकवृत्तं तमार्ता वै परिगम्य ह।<br>जगाम दारुणतरं देशं भैमी वराङ्गना ।।	</td><td>	3-61-108a<br>3-61-108b	
</td></tr>
				
<tr><td>
	सा ददर्श नगान्नैकान्नैकाश्च सरितस्तथा।<br>नैकांश्च पर्वतान्रम्यान्नैकांश्च मृगपक्षिणः ।।	</td><td>	3-61-109a<br>3-61-109b	
</td></tr>
				
<tr><td>
	कन्दरांश्च नितम्बांश्च नदीश्चाद्भुतदर्शनाः।<br>ददर्श तान्भीमसुता पतिमन्वेषती तदा ।।	</td><td>	3-61-110a<br>3-61-110b	
</td></tr>
				
<tr><td>
	गत्वा प्रकृष्टमध्वानं दमयन्ती शुचिस्मिता।<br>ददर्शाथ महासार्थं हस्त्यश्वरथसंकुलम् ।।	</td><td>	3-61-111a<br>3-61-111b	
</td></tr>
				
<tr><td>
	उत्तरन्तं नदीं रम्यां प्रसन्नसलिलां शुभाम्।<br>सुशीततोयां विस्तीर्णां ह्रदिनीं वेतसैर्वृताम् ।।	</td><td>	3-61-112a<br>3-61-112b	
</td></tr>
				
<tr><td>
	प्रोद्धुष्टां क्रौञ्चकुररैश्चक्रबाकोपकूजिताम्।<br>कूर्मग्राहझवाकीर्णां विपुलद्वीपशोभिताम् ।।	</td><td>	3-61-113a<br>3-61-113b	
</td></tr>
				
<tr><td>
	सा दृष्ट्वैव महासार्थं नलपत्नी यशस्विनी।<br>उपसर्प्य वरारोहा जनमध्यं विवेश ह ।।	</td><td>	3-61-114a<br>3-61-114b	
</td></tr>
				
<tr><td>
	उन्मत्तरूपा शोकार्ता तथा वस्त्रार्धसंवृता।<br>कृशा विवर्णा मलिना पांसुध्वस्तशिरोरुहा ।।	</td><td>	3-61-115a<br>3-61-115b	
</td></tr>
				
<tr><td>
	तां दृष्ट्वा तत्रमनुजाः केचिद्भीताः प्रदुद्रुवुः।<br>केचिच्चिन्तापरास्तस्थुः केचित्तत्रविचुक्रुशुः ।।	</td><td>	3-61-116a<br>3-61-116b	
</td></tr>
				
<tr><td>
	प्रहसन्ति स्म तां केचिदभ्यसूयन्ति चापरे।<br>कुर्वन्त्यस्यांदयांकेचित्पप्रच्छुश्चापि भारत ।।	</td><td>	3-61-117a<br>3-61-117b	
</td></tr>
				
<tr><td>
	काऽसि कस्यासि कल्याणि किं वा मृगयसे वने।<br>त्वां दृष्ट्वा व्यथिताः स्मेह कच्चित्त्वमसिं मानुषी ।।	</td><td>	3-61-118a<br>3-61-118b	
</td></tr>
				
<tr><td>
	वद सत्यं वनस्यास्य पर्वतस्याथवा दिशः।<br>देवता त्वं हि कल्याणि त्वां वयं शरणं गताः ।।	</td><td>	3-61-119a<br>3-61-119b	
</td></tr>
				
<tr><td>
	यक्षी वा राक्षसी वा त्वमुताहोसि सुराङ्गना।<br>सर्वथाकुरु नः स्वस्ति रक्ष चास्माननिन्दिते ।।	</td><td>	3-61-120a<br>3-61-120b	
</td></tr>
				
<tr><td>
	यथाऽयंसर्वथा सार्थः क्षेमी शीघ्रमितो व्रजेत्।<br>तथा विधत्स्व कल्याणि यथा श्रेयो हि नो भवेत् ।।	</td><td>	3-61-121a<br>3-61-121b	
</td></tr>
				
<tr><td>
	तथोक्ता तेन सार्थेन दमयन्ती नृपात्मजा।<br>प्रत्युवाच ततः साध्वी भर्तृव्यसनपीडिता ।।	</td><td>	3-61-122a<br>3-61-122b	
</td></tr>
				
<tr><td>
	सार्तवाहं च सार्थं च जना ये चात्र केचन।<br>युवस्थविरबालाश् सार्थस्य च पुरोगमाः ।।	</td><td>	3-61-123a<br>3-61-123b	
</td></tr>
				
<tr><td>
	मानुषीं मां विजानीत मनुजाधिपतेः सुताम्।<br>नृपस्नुषां राजभार्यां भर्तृदर्शनलालसाम् ।।	</td><td>	3-61-124a<br>3-61-124b	
</td></tr>
				
<tr><td>
	विदर्भराण्मम पिता भर्ता राजा च नैषधः।<br>नलोनाम महाभागस्तं मार्गाम्यपराजितम् ।।	</td><td>	3-61-125a<br>3-61-125b	
</td></tr>
				
<tr><td>
	यदि जानीत नृपतिं क्षिप्रं शंसत मे प्रियम्।<br>नलं पुरुषशार्दूलममित्रगणसूदनम् ।।	</td><td>	3-61-126a<br>3-61-126b	
</td></tr>
				
<tr><td>
	तामुवाचानवद्याङ्गीं सार्थस्य महतः प्रभुः।<br>सार्थवाहः शुचिर्नाम शृणु कल्याणि मद्वचः ।।	</td><td>	3-61-127a<br>3-61-127b	
</td></tr>
				
<tr><td>
	अहं सार्थस्य नेता वै सार्थवाहः शुचिस्मिते।<br>मनुष्यं नलनामानं न पश्यामि यशस्विनि ।।	</td><td>	3-61-128a<br>3-61-128b	
</td></tr>
				
<tr><td>
	कुञ्जरद्वीपिमहिषशार्दूलर्क्षमृगानपि।<br>पश्याम्यस्मिन्वने कृत्स्ने ह्यमनुष्यनिषेविते ।।	</td><td>	3-61-129a<br>3-61-129b	
</td></tr>
				
<tr><td>
	ऋते त्वां मानुषीं मर्त्यं न पश्यामि महावने।<br>तथा नो यक्षराडद्य मणिभद्रः प्रसीदतु ।।	</td><td>	3-61-130a<br>3-61-130b	
</td></tr>
				
<tr><td>
	साऽब्रवीद्वणिजः सर्वान्सार्थवाहं च तं ततः।<br>क्वनु यास्यति सार्थोऽयमेतदाख्यातुमर्हसि ।।	</td><td>	3-61-131a<br>3-61-131b	
</td></tr>
<tr><td>
	<b>सार्तवाह उवाच।</b>	</td><td>	3-61-132x	
</td></tr>
				
<tr><td>
	सार्थोऽयं चेदिराजस्य सुबाहोः सत्यदर्शिनः।<br>क्षिप्रं जनपदं गन्ता लाभाय मनुजात्मजे ।।	</td><td>	3-61-132a<br>3-61-132b	
</td></tr>
<tr><td>
	।। इति श्रीमन्महाभारते अरण्यपर्वणि<br> नलोपाख्यानपर्वणि एकषष्टितमोऽध्यायः । 61	</td><td>		
</td></tr>
</tbody>