				
<tbody><tr><td>
	<b>बृहदश्व उवाच।</b>	</td><td>	3-74-1x	
</td></tr>
				
<tr><td>
	सर्वं विकारं दृष्ट्वा तु पुण्यश्लोकस्य धीमतः।<br>आगत्य केशिनी क्षिप्रं दमयन्त्यै न्यवेदयत् ।।	</td><td>	3-74-1a<br>3-74-1b	
</td></tr>
				
<tr><td>
	दमयन्ती ततो भूयः प्रेषयामास केशिनीम्।<br>मातुः सकाशं दुःखार्ता नलशङ्कासमुत्सुका ।।	</td><td>	3-74-2a<br>3-74-2b	
</td></tr>
				
<tr><td>
	परीक्षितो मे बहुशो बाहुको नलशङ्कया।<br>रूपे मे संशयस्त्वेकः स्वयमिच्छमि वेदितुम् ।।	</td><td>	3-74-3a<br>3-74-3b	
</td></tr>
				
<tr><td>
	स वा प्रवेश्यतां मातर्मां वाऽनुज्ञातुमर्हसि।<br>विदितं वाऽथवाऽज्ञातं पितुर्मे संविधीयताम् ।।	</td><td>	3-74-4a<br>3-74-4b	
</td></tr>
				
<tr><td>
	एवमुक्ता तु वैदर्भ्या सा देवी भीममब्रवीत्।<br>दुहितुस्तमभिप्रायमन्वजानात्स पार्थिवः ।।	</td><td>	3-74-5a<br>3-74-5b	
</td></tr>
				
<tr><td>
	सा चै पित्राऽभ्यनुज्ञाता मात्रा च भरतर्षभ।<br>`तयोर्नियोगात्कौरव्य केशिनीमिदमब्रवीत्' ।।	</td><td>	3-74-6a<br>3-74-6b	
</td></tr>
				
<tr><td>
	गच्छ केशिनि शीघ्रं त्वंबाहुकं पितृशासनात्।<br>आनयस्व यथा माता त्वं तथा कुरु मे प्रियम् ।।	</td><td>	3-74-7a<br>3-74-7b	
</td></tr>
				
<tr><td>
	गत्वा तु केशिनी शिघ्रं बाहुकं वाक्यमब्रवीत्।<br>भीमस्य शासनात्सूतागताहं विद्धि बाहुक ।।	</td><td>	3-74-8a<br>3-74-8b	
</td></tr>
				
<tr><td>
	प्रविश्यतां राजवेश्म इत्युक्तो भरतर्षभ।<br>बाहुकस्तु चिरं ध्यात्वा केशिन्या सह भारत।<br>प्रविवेश महाबाहुर्दमयन्तीनिवेशनम्' ।।	</td><td>	3-74-9a<br>3-74-9b<br>3-74-9c	
</td></tr>
<tr><td>
	नलं प्रवेशयामास यत्रतस्याः प्रतिश्रयः ।।	</td><td>	3-74-10a	
</td></tr>
				
<tr><td>
	तां स्म दृष्ट्वैव सहसा दमयन्तीं नलो नृपः।<br>आविष्टः शोकदुःखाभ्यां बभूवाश्रुपरिप्लुतः ।।	</td><td>	3-74-11a<br>3-74-11b	
</td></tr>
				
<tr><td>
	तं तु दृष्ट्वातथायुक्तं दमयन्ती नलं तदा।<br>तीव्रशोकसमाविष्टा बभूव वरवर्णिनी ।।	</td><td>	3-74-12a<br>3-74-12b	
</td></tr>
				
<tr><td>
	ततः काषायवसना जटिला मलपङ्किनी।<br>दमयन्ती महाराज बाहुकं वाक्यमब्रवीत् ।।	</td><td>	3-74-13a<br>3-74-13b	
</td></tr>
				
<tr><td>
	पूर्वं दृष्टस्त्वया कश्चिद्धर्मज्ञो नाम बाहुक।<br>सुप्तामुत्सृज्यविपिने गतो यः पुरुषः स्त्रियम् ।।	</td><td>	3-74-14a<br>3-74-14b	
</td></tr>
				
<tr><td>
	अनागसं प्रियां भार्यां विजने श्रममोहिताम्।<br>अपहाय तु को गच्चेत्पुण्यश्लोकमृतेनलम् ।।	</td><td>	3-74-15a<br>3-74-15b	
</td></tr>
				
<tr><td>
	किमु तस्य मया बाल्यादपराद्धं महीपतेः।<br>यो मामुत्सृज्य विपिने गतवान्निद्रयाऽर्दिताम् ।।	</td><td>	3-74-16a<br>3-74-16b	
</td></tr>
				
<tr><td>
	साक्षाद्देवानपाहाय वृतो यः स पुरा मया।<br>अनुव्रतामभिमतां पुत्रिणीं त्यक्तवान्कथम् ।।	</td><td>	3-74-17a<br>3-74-17b	
</td></tr>
				
<tr><td>
	अग्नौ पाणिगृहीता च हंसानां वचने स्थिताम्।<br>भरिष्यामीति सत्यं तु प्रतिश्रुत्य क्व तद्गतम् ।।	</td><td>	3-74-18a<br>3-74-18b	
</td></tr>
<tr><td>
	<b>बृहदश्व उवाच।</b>	</td><td>	3-74-19x	
</td></tr>
				
<tr><td>
	दमयन्त्या ब्रुवन्त्यास्तु सर्वमेतदरिदम।<br>शोकजं वारिनेत्राभ्यामसुखं प्रास्रवद्बहु ।।	</td><td>	3-74-19a<br>3-74-19b	
</td></tr>
				
<tr><td>
	अतीव कृष्णताराभ्यां रक्तान्ताभ्यां जलंतु तत्।<br>परिस्रवन्नलो राजा शोकार्तइदमब्रवीत् ।।	</td><td>	3-74-20a<br>3-74-20b	
</td></tr>
				
<tr><td>
	`नलोऽहं विपुलश्रोणि त्वामुत्सृज्य यतो गतः।<br>आविष्टः कलिना भद्रे तेन मोहवशं गतः ।।'	</td><td>	3-74-21a<br>3-74-21b	
</td></tr>
				
<tr><td>
	मम राज्यं प्रनष्टं यन्नाहं तत्कृतवान्स्वयम्।<br>कलिना तत्कृतं भीरु यच्च त्वामहमत्यजम् ।।	</td><td>	3-74-22a<br>3-74-22b	
</td></tr>
				
<tr><td>
	यत्त्वया धर्मकृच्छ्रे तु शापेनाभिहतः पुरा।<br>वनस्थया दुःखितया शोचन्त्या मांदिवानिशम् ।।	</td><td>	3-74-23a<br>3-74-23b	
</td></tr>
				
<tr><td>
	स मच्छरीरे त्वच्छापाद्दह्यमानोऽवसत्कलिः।<br>त्वच्छापदग्धः सततं सोऽग्नावग्निरिवाहितः ।।	</td><td>	3-74-24a<br>3-74-24b	
</td></tr>
				
<tr><td>
	मम च व्यवसायेन तपसा चैव निर्जितः।<br>दुःखस्यान्तेन चानेन भवितव्यं हि नौ शुभे ।।	</td><td>	3-74-25a<br>3-74-25b	
</td></tr>
				
<tr><td>
	विमुच्य मां गतः पापस्ततोऽहमिह चागतः।<br>त्वदर्थं विपुलश्रोणि न हि मेऽन्यत्प्रयोजनम् ।।	</td><td>	3-74-26a<br>3-74-26b	
</td></tr>
				
<tr><td>
	कथं नु नारी भर्तारमनुरक्तमनुव्रतम्।<br>उत्सृज्य वरयेदन्यं यथा त्वं भीरु कर्हिचित् ।।	</td><td>	3-74-27a<br>3-74-27b	
</td></tr>
				
<tr><td>
	दूताश्चरन्ति पृथिवीं कृत्स्नां नृपतिशासनात्।<br>भैमी किल स्म भर्तारं द्वितीयं वरयिष्यति ।।	</td><td>	3-74-28a<br>3-74-28b	
</td></tr>
				
<tr><td>
	स्वैरवृत्ता यथाकाममनुरूपमिवात्मनः।<br>श्रुत्वैव चैवं त्वरितो भागस्वरिरुपस्थितः ।।	</td><td>	3-74-29a<br>3-74-29b	
</td></tr>
				
<tr><td>
	दमयन्ती तु तच्छ्रुत्वा नलस्य परिदेवितम्।<br>प्राञ्जलिर्वेपमाना च भीता वचनमब्रवीत् ।।	</td><td>	3-74-30a<br>3-74-30b	
</td></tr>
				
<tr><td>
	न मामर्हसि कल्याण पापेन परिशङ्कितुम्।<br>मया हि देवानुत्सृज्य वृतस्त्वं निषधाधिप ।।	</td><td>	3-74-31a<br>3-74-31b	
</td></tr>
				
<tr><td>
	तवाभिगमनार्थं तु सर्वतो ब्राह्मणा गताः।<br>वाक्यानि मम गाथाभिर्गायमाना दिशो दश ।।	</td><td>	3-74-32a<br>3-74-32b	
</td></tr>
				
<tr><td>
	ततस्त्वां ब्राह्मणो विद्वान्पर्णादो नाम पार्थिव।<br>अभ्यगच्छत्कोसलायामृतुपर्णनिवेशने ।।	</td><td>	3-74-33a<br>3-74-33b	
</td></tr>
				
<tr><td>
	तेन वाक्ये कृतेसम्यक्प्रतिवाक्ये तथा हृते।<br>उपायोऽयंमया दृष्टो नैषधानयने तव ।।	</td><td>	3-74-34a<br>3-74-34b	
</td></tr>
				
<tr><td>
	त्वामृते नहि लोकेऽन्य एकाह्ना पृथिवीपते।<br>समर्थो योजनशतं गन्तुमश्वैर्नराधिप ।।	</td><td>	3-74-35a<br>3-74-35b	
</td></tr>
				
<tr><td>
	`तथापि मां महीपाल भजेतां चरणौ तव।'<br>स्पृशेयं तेन सत्येन पादावेतौ महीपते।<br>यथा नासत्कृतं किंचिन्मनसाऽपि चराम्यहम् ।।	</td><td>	3-74-36a<br>3-74-36b<br>3-74-36c	
</td></tr>
				
<tr><td>
	अयं चरति लोकेऽस्मिन्भूतसाक्षी सदागतिः।<br>एष मे मुञ्चतु प्राणान्यदि पापं चराम्यहम् ।।	</td><td>	3-74-37a<br>3-74-37b	
</td></tr>
				
<tr><td>
	यथा चरति तिग्मांशुः परितो भुवनं सदा।<br>स मुञ्चतु मम प्राणान्यदि पापं चराम्यहम् ।।	</td><td>	3-74-38a<br>3-74-38b	
</td></tr>
				
<tr><td>
	चन्द्रमाः सर्वभूतानामन्तश्चरति साक्षिवत्।<br>स मुञ्चतु मम प्राणान्यदि पापं चराम्यहम् ।।	</td><td>	3-74-39a<br>3-74-39b	
</td></tr>
				
<tr><td>
	एते देवास्त्रयः कृत्स्नं त्रैलोक्यं धारयन्ति वै।<br>विब्रुवन्तु यथा सत्यमेतद्देवास्त्यजन्तु माम् ।।	</td><td>	3-74-40a<br>3-74-40b	
</td></tr>
				
<tr><td>
	एवमुक्ते ततो वायुरन्तरिक्षादभाषत।<br>नैषा कृतवती पापं नल सत्यं ब्रवीमि ते ।।	</td><td>	3-74-41a<br>3-74-41b	
</td></tr>
				
<tr><td>
	राजञ्शीलनिधिः स्फीतो दमयन्त्या सुरक्षितः।<br>साक्षिणो रक्षिणश्चास्या वयं त्रीन्परिवत्सरान् ।।	</td><td>	3-74-42a<br>3-74-42b	
</td></tr>
				
<tr><td>
	उपायो विहितश्चायं त्वदर्थमतुलोऽनया।<br>न ह्येकाह्ना शतं गन्ता त्वामृतेऽन्यः पुमानिह ।।	</td><td>	3-74-43a<br>3-74-43b	
</td></tr>
				
<tr><td>
	उपपन्ना त्वया भैमी त्वं च भैम्या महीपते।<br>नात्र शङ्का त्वया कार्या संगच्छ सह भार्यया ।।	</td><td>	3-74-44a<br>3-74-44b	
</td></tr>
				
<tr><td>
	तथा ब्रुवति वायौ तु पुष्पवृष्टिः पपात ह।<br>देवदुन्दुभयो नेदुर्ववौ च पवनः शिवः ।।	</td><td>	3-74-45a<br>3-74-45b	
</td></tr>
				
<tr><td>
	तदद्भुतमयं दृष्ट्वा नलो राजाऽथ भारत।<br>दमयन्त्यां विशङ्कां तामुपाकर्षदरिंदमः ।।	</td><td>	3-74-46a<br>3-74-46b	
</td></tr>
				
<tr><td>
	ततस्तद्वस्त्रमरजः प्रावृणोद्वसुधाधिपः।<br>संस्मृत्य नागराजं तं ततो लेभे स्वकं वपुः ।।	</td><td>	3-74-47a<br>3-74-47b	
</td></tr>
				
<tr><td>
	स्वरूपिणं तु भर्तारं दृष्ट्वा भीमसुता तदा।<br>प्राक्रोशदुच्चैरालिङ्ग्य पुण्यश्लोकमनिन्दिता ।।	</td><td>	3-74-48a<br>3-74-48b	
</td></tr>
				
<tr><td>
	भैमीमपि नलो राजा भ्राजमानो यथा पुरा।<br>सस्वजे स्वसुतौ चापि यथावत्प्रत्यनन्दत ।।	</td><td>	3-74-49a<br>3-74-49b	
</td></tr>
				
<tr><td>
	ततः स्वोरसि विन्यस्य वक्रं तस्य शुभानना।<br>परीता तेन दुःखेन निशश्वासायतेक्षणा ।।	</td><td>	3-74-50a<br>3-74-50b	
</td></tr>
				
<tr><td>
	तथैव मलदिग्धाङ्गीं परिष्वज्य शुचिस्मिताम्।<br>सुचिरं पुरुषव्याघ्रस्तस्थौ शोकपरिप्लुतः ।।	</td><td>	3-74-51a<br>3-74-51b	
</td></tr>
				
<tr><td>
	ततः सर्वं यथावृत्तं दमयन्त्या नलस्य च।<br>भीमायाकथयत्प्रीत्या वैदर्भ्या जननी नृप ।।	</td><td>	3-74-52a<br>3-74-52b	
</td></tr>
				
<tr><td>
	ततोऽब्रवीन्महाराजः कृतशौचमहंनलम्।<br>दमयन्त्या सहोपेतं कल्ये द्रष्टा सुखोषितम् ।।	</td><td>	3-74-53a<br>3-74-53b	
</td></tr>
				
<tr><td>
	ततस्तौ सहितौ रात्रिं कथयन्तौ पुरातनम्।<br>वने विचरितं सर्वमूषतुर्मुदितौ नृप ।।	</td><td>	3-74-54a<br>3-74-54b	
</td></tr>
				
<tr><td>
	गृहे भीमस्य नृपतेः परस्परसुखैषिणौ।<br>वसेतां हृष्टसंकल्पौ वैदर्भी च नलश् ह ।।	</td><td>	3-74-55a<br>3-74-55b	
</td></tr>
				
<tr><td>
	स चतुर्थे ततो वर्षे संगम्य सह भार्यया।<br>सर्वकामैः सुसिद्धार्थो लब्धवान्परमां मुदम् ।।	</td><td>	3-74-56a<br>3-74-56b	
</td></tr>
				
<tr><td>
	दमयन्त्यपि भर्तारमासाद्याप्यायिता भृशम्।<br>अर्धसंजातसस्येव तोयं प्राप्य वसुंधरा ।।	</td><td>	3-74-57a<br>3-74-57b	
</td></tr>
				
<tr><td>
	सैवं समेत्य व्यपनीय तन्द्रां<br>शान्तज्वरा हर्षविवृद्धसत्त्वा।<br>रराज भैमी समवाप्तकामा<br>शीतांशुना रात्रिरिवोदितेन ।।	</td><td>	3-74-58a<br>3-74-58b<br>3-74-58c<br>3-74-58d	
</td></tr>
<tr><td>
	।। इतिश्रीमन्महाभारते अरण्यपर्वणि <br>नलोपाख्यानपर्वणि चतुःसप्ततितमोऽध्यायः ।। 74 ।।	</td><td>		
</td></tr>
</tbody>