				
<tbody><tr><td>
	<b>भीमसेन उवाच।</b>	</td><td>	3-152-1x	
</td></tr>
				
<tr><td>
	पूर्वरूपमदृष्ट्वा ते न यास्यामि कथंचन।<br>यदि तेऽहमनुग्राह्यो दर्शयात्मानमात्मना ।।	</td><td>	3-152-1a<br>3-152-1b	
</td></tr>
<tr><td>
	<b>वैशंपायन उवाच।</b>	</td><td>	3-152-2x	
</td></tr>
				
<tr><td>
	एवमुक्तस्तु भीमेन स्मितं कृत्वा प्लवंगमः।<br>तद्रूपं दर्शयामास यद्वै सागरलङ्घने ।।	</td><td>	3-152-2a<br>3-152-2b	
</td></tr>
				
<tr><td>
	भ्रातुः प्रियमभीप्सन्वै चकार सुमहद्वपुः।<br>`तद्रूपं यत्पुरा तस्य बभूवोदधिलङ्घने' ।।	</td><td>	3-152-3a<br>3-152-3b	
</td></tr>
				
<tr><td>
	देहस्तस्य ततोऽतीव वर्धत्यायामविस्तरैः।<br>सद्रुमं कदलीषण्डं छादयन्नमितद्युतिः ।।	</td><td>	3-152-4a<br>3-152-4b	
</td></tr>
				
<tr><td>
	गिरिश्चोच्छ्रयमाक्रम्य तस्थौ तत्र च वानरः।<br>समुच्छ्रितमहाकायो द्वितीय इव पर्वतः ।।	</td><td>	3-152-5a<br>3-152-5b	
</td></tr>
				
<tr><td>
	ताम्रेक्षणस्तीक्ष्णदंष्ट्रो भृकुटीकृतलोचनः।<br>दीर्घं लाङ्गूलमाविध्य दिशो व्याप्य स्थितः कपिः ।।	</td><td>	3-152-6a<br>3-152-6b	
</td></tr>
				
<tr><td>
	तद्रूपं महदालक्ष्यभ्रातुः कौरवनन्दनः।<br>विसिष्मिये तदा भीमो जहृषे च पुनः पुनः ।।	</td><td>	3-152-7a<br>3-152-7b	
</td></tr>
				
<tr><td>
	तमर्कमिव तेजोभिः सौवर्णमिव पर्वतम्।<br>प्रदीप्तमिव चाकाशं दृष्ट्वा भीमो न्यमीलयत् ।।	</td><td>	3-152-8a<br>3-152-8b	
</td></tr>
				
<tr><td>
	आबभाषे च हनुमान्भीमसेनं स्मयन्निव।<br>एतावदिह शक्तस्त्वं द्रुष्टुं रूपं ममानघ ।।	</td><td>	3-152-9a<br>3-152-9b	
</td></tr>
				
<tr><td>
	वर्धेऽहं चाप्यतो भूयो यावन्मे मनसेप्सितम्।<br>भीम शत्रुषु चात्यर्थं वर्धते मूर्तिरोजसा ।।	</td><td>	3-152-10a<br>3-152-10b	
</td></tr>
<tr><td>
	<b>वैशंपायन उवाच।</b>	</td><td>	3-152-11x	
</td></tr>
				
<tr><td>
	तदद्भुतं महारौद्रं विन्ध्यपर्वतसन्निभम्।<br>दृष्ट्वा हनूमतो वर्ष्म संभ्रान्तः पवनात्मजः ।।	</td><td>	3-152-11a<br>3-152-11b	
</td></tr>
				
<tr><td>
	प्रत्युवाच ततो भीमः संप्रहृष्टतनूरुहः।<br>कृताञ्जलिरदीनात्मा हनूमन्तमवस्थितम् ।।	</td><td>	3-152-12a<br>3-152-12b	
</td></tr>
				
<tr><td>
	दृष्टं प्रमाणं विपुलं शरीरस्यास्य ते विभो।<br>संहरस्व महावीर्य स्वयमात्मानमात्मना ।।	</td><td>	3-152-13a<br>3-152-13b	
</td></tr>
				
<tr><td>
	न हि शक्नोमि त्वां द्रष्टुं दिवाकरमिवोदितम्।<br>अप्रमेयमनाधृष्यं मैनाकमिव पर्वतम् ।।	</td><td>	3-152-14a<br>3-152-14b	
</td></tr>
				
<tr><td>
	विस्मयश्चैव मे वीर सुमहान्मनसोऽद्य वै।<br>यद्रामस्त्वयि पार्श्वश्थे स्वयं रावणमभ्यगात् ।।	</td><td>	3-152-15a<br>3-152-15b	
</td></tr>
				
<tr><td>
	त्वमेव शक्तस्तां लङ्कां सयोधां सहरावणाम्।<br>स्वबाहुबलमाश्रित् विनाशयितुमञ्जसा ।।	</td><td>	3-152-16a<br>3-152-16b	
</td></tr>
				
<tr><td>
	न हि ते किंचिदप्राप्यं मारुतात्मज विद्यते।<br>न चैव तव पर्याप्तो रावयणः सगणो युधि ।।	</td><td>	3-152-17a<br>3-152-17b	
</td></tr>
				
<tr><td>
	एवमुक्तस्तु भीमेन हनूमान्प्लवगोत्तमः।<br>प्रत्युवाच ततो वाक्यं स्निग्धगम्भीरया गिरा ।।	</td><td>	3-152-18a<br>3-152-18b	
</td></tr>
				
<tr><td>
	एवमेतन्महाबाहो यथा वदसि भारत।<br>भीमसेन न पर्याप्तो ममासौ राक्षसाधमः ।।	</td><td>	3-152-19a<br>3-152-19b	
</td></tr>
				
<tr><td>
	मया तु निहते तस्मिन्रावणे लोककण्टके।<br>कीर्तिर्नश्येद्राघवस्य तत एतदुपेक्षितम् ।।	</td><td>	3-152-20a<br>3-152-20b	
</td></tr>
				
<tr><td>
	तेन वीरेण तं हत्वा सगणं राक्षसाधमम्।<br>आनीता स्वपुरं सीता कीर्तिश्च स्थापिता नृषु ।।	</td><td>	3-152-21a<br>3-152-21b	
</td></tr>
				
<tr><td>
	तद्गच्छ विपुलप्रज्ञ भ्रातुः प्रियहिते रतः।<br>अरिष्टं क्षेममध्वानं वायुना परिरक्षितः ।।	</td><td>	3-152-22a<br>3-152-22b	
</td></tr>
				
<tr><td>
	एष पन्थाः कुरुश्रेष्ठ सौगन्धिकवनाय ते।<br>द्रक्ष्यसे धनदोद्यानं रक्षितं यक्षराक्षसैः ।।	</td><td>	3-152-23a<br>3-152-23b	
</td></tr>
				
<tr><td>
	न च ते तरसा कार्यः कुसुमापचयः स्वयम्।<br>दैवतानि हि मान्यानि पुरुषेण विशेषतः ।।	</td><td>	3-152-24a<br>3-152-24b	
</td></tr>
				
<tr><td>
	बलिहोमनमस्कारैर्मन्त्रैश्च भरतर्षभ।<br>दैवतानि प्रसादं हि भक्त्या कुर्वन्ति भारत ।।	</td><td>	3-152-25a<br>3-152-25b	
</td></tr>
				
<tr><td>
	मा तात साहसं कार्षीः स्वधर्मं परिपालय।<br>स्वधर्मस्थापनं धर्मं बुध्यस्वागमयस्व च ।।	</td><td>	3-152-26a<br>3-152-26b	
</td></tr>
				
<tr><td>
	न हि धर्ममविज्ञाय वृद्धाननुपसेव्य च।<br>धर्मो वै वेदितुं शक्यो बृहस्पतिसमैरपि ।।	</td><td>	3-152-27a<br>3-152-27b	
</td></tr>
				
<tr><td>
	अधर्मो यत्र धर्माख्यो धर्मश्चाधर्मसंज्ञितः।<br>स विज्ञेयो विभागेन यत्रमुह्यन्त्यबुद्धयः ।।	</td><td>	3-152-28a<br>3-152-28b	
</td></tr>
				
<tr><td>
	आचारसंभवो धर्मो धर्माद्वेदाः समुत्थिताः।<br>वेदैर्यज्ञाः समुत्पन्ना यज्ञैर्देवाः प्रतिष्ठिताः ।।	</td><td>	3-152-29a<br>3-152-29b	
</td></tr>
				
<tr><td>
	वेदाचारविधानोक्तैर्यज्ञैर्धार्यन्ति देवताः।<br>बृहस्पत्युशनःप्रोक्तैर्नयैर्धार्यन्ति मानवाः ।।	</td><td>	3-152-20a<br>3-152-30b	
</td></tr>
				
<tr><td>
	बल्याकरवणिज्याभिः कृष्यर्थैर्योनिपोषणैः।<br>वार्तया धार्यते सर्वं धर्मैरेतैर्द्विजातिभिः ।।	</td><td>	3-152-31a<br>3-152-31b	
</td></tr>
				
<tr><td>
	त्रयी वार्ता दण्डनीतिस्तिस्रो विद्या विजानताम्।<br>ताभिः सम्यक्प्रवृत्ताभिर्लोकयात्रा विधीयते ।।	</td><td>	3-152-32a<br>3-152-32b	
</td></tr>
				
<tr><td>
	सा चेद्धर्मकृता न स्यात्रयीधर्ममृते भुवि।<br>दण्डनीतिमृतेचापि निर्मर्यादमिदं भवेत् ।।	</td><td>	3-152-33a<br>3-152-33b	
</td></tr>
				
<tr><td>
	वार्ताधर्मे ह्यवर्तिन्यो विनश्येयुरिमाः प्रजाः।<br>सुप्रवृत्तैस्त्रिभिर्ह्येतैर्धर्मैः सूयन्ति वै प्रजाः ।।	</td><td>	3-152-34a<br>3-152-34b	
</td></tr>
				
<tr><td>
	द्विजानाममृतं धर्मो ह्येकश्चैवैकवर्णकः।<br>यज्ञाध्ययनदानानि त्रयः साधारणाः स्मृताः ।।	</td><td>	3-152-35a<br>3-152-35b	
</td></tr>
				
<tr><td>
	याजनाध्यापने चोभे ब्राह्मणानां परिग्रहः।<br>पालनं क्षत्रियाणां वै वैश्यधर्मश्च पोषणम् ।।	</td><td>	3-152-36a<br>3-152-36b	
</td></tr>
				
<tr><td>
	शुश्रूषा च द्विजातीनां शूद्राणआं धर्म उच्यते।<br>भैक्षहोमव्रतैर्हीनास्तथैव गुरुवासिताः ।।	</td><td>	3-152-37a<br>3-152-37b	
</td></tr>
				
<tr><td>
	क्षत्रधर्मोऽत्रकौन्तेय तव धर्मोऽत्र रक्षणम्।<br>स्वधर्मं प्रतिपद्यस्व विनीतो नियतेन्द्रियः ।।	</td><td>	3-152-38a<br>3-152-38b	
</td></tr>
				
<tr><td>
	वृद्धैः संमन्त्र्य सद्भिश्च बुद्धिमद्भिः श्रुतान्वितैः।<br>आस्थितः शास्तिदण्डेन व्यसनी परिभूयते ।।	</td><td>	3-152-39a<br>3-152-39b	
</td></tr>
				
<tr><td>
	निग्रहानुग्रहैः सम्यग्यदा नेता प्रवर्तते।<br>तदा भवन्ति लोकस्य मर्यादाः सुव्यवस्थिताः ।।	</td><td>	3-152-40a<br>3-152-40b	
</td></tr>
				
<tr><td>
	तस्माद्देशे च दुर्गे च शत्रुमित्रबलेषु च।<br>नित्यं चारेण बोद्धव्यं स्थानं वृद्धिः क्षयस्तथा ।।	</td><td>	3-152-41a<br>3-152-41b	
</td></tr>
				
<tr><td>
	राज्ञामुपायश्चारश्च बुद्धिमन्त्रपराक्रमाः।<br>निग्रहप्रग्रहौ चैव दाक्ष्यं वै कार्यसाधकम् ।।	</td><td>	3-152-42a<br>3-152-42b	
</td></tr>
				
<tr><td>
	साम्ना दानेन भेदेन दण्डेनोपेक्षणेन च।<br>साधनीयानि कार्याणि समासव्यासयोगतः ।।	</td><td>	3-152-43a<br>3-152-43b	
</td></tr>
				
<tr><td>
	मन्त्रमूला नयाः सर्वेचाराश्च भरतर्षभ।<br>सुमन्त्रितनयैः सद्भिस्तद्विधैः सह मन्त्रयेत् ।।	</td><td>	3-152-44a<br>3-152-44b	
</td></tr>
				
<tr><td>
	स्त्रिया मूढेन बालेन लुब्धेन लघुनाऽपि वा।<br>न मन्त्रयीत गुह्यानि येषु चास्पनदलक्षणम् ।।	</td><td>	3-152-45a<br>3-152-45b	
</td></tr>
				
<tr><td>
	मन्त्रयेत्सह विद्वद्भिः शक्तैः कर्माणि कारयेत्।<br>स्निग्धैश्च नीतिविन्यासैर्मूर्खान्सर्वत्र वर्जयेत् ।।	</td><td>	3-152-46a<br>3-152-46b	
</td></tr>
				
<tr><td>
	धार्मिकान्धर्मकार्येषु अर्थकार्येषु पण्डितान्।<br>स्त्रीषु क्लीबान्नियुञ्जीत क्रूरान्क्रूरेषु कर्मसु ।।	</td><td>	3-152-47a<br>3-152-47b	
</td></tr>
				
<tr><td>
	स्वेभ्यश्चैव परेभ्यश्च कार्याकार्यसमुद्भवा।<br>बुद्धिः कर्मसु विज्ञेया रिपूणां च बलाबलम् ।।	</td><td>	3-152-48a<br>3-152-48b	
</td></tr>
				
<tr><td>
	बुद्ध्या स्वप्रतिपन्नेषु कुर्यात्साधुष्वनुग्रहम्।<br>निग्रहं चाप्यशिष्टेषु निर्मर्यादेषु कारयेत् ।।	</td><td>	3-152-49a<br>3-152-49b	
</td></tr>
				
<tr><td>
	निग्रहे प्रग्रहे सम्यग्यदा राजा प्रवर्तते।<br>तदा भवति लोकस्य मर्यादा सुव्यवस्थिता ।।	</td><td>	3-152-50a<br>3-152-50b	
</td></tr>
				
<tr><td>
	एष तेऽभिहितः पार्थ घोरो धर्मो दुरन्वयः।<br>तं स्वधर्मविभागेन विनयस्थोऽनुपालय ।।	</td><td>	3-152-51a<br>3-152-51b	
</td></tr>
				
<tr><td>
	तपोधर्मदमेज्याभिर्विप्रा यान्ति यथा दिवम्।<br>दानातिथ्यक्रियाधर्मैर्यान्ति वैश्याश्च सद्गतिम् ।।	</td><td>	3-152-52a<br>3-152-52b	
</td></tr>
				
<tr><td>
	`द्विजशुश्रूषया शूद्रा लभन्ते गतिमुत्तमाम्'।<br>क्षत्रं याति तथा स्वर्गं भुवि निग्रहपालनैः ।।	</td><td>	3-152-53a<br>3-152-53b	
</td></tr>
				
<tr><td>
	सम्यक्प्रणीतदण्डा हि कामद्वेपविवर्जिताः।<br>अलुब्धा विगतक्रोधाः सतां यान्ति सलोकतां ।।	</td><td>	3-152-54a<br>3-152-54b	
</td></tr>
<tr><td>
	।। इति श्रीमन्महाभारते अरण्यपर्वणि<br> तीर्थयात्रापर्वणि द्विपञ्चाशदधिकशततमोऽध्यायः ।।	</td><td>		
</td></tr></tbody>