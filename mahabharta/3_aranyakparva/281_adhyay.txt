&lt;spn style="font-size: 14pt; line-height:  200%"&gt;मार्कण्डेय उवाच।	3-281-1x<br>
ततोऽविदूरे नलिनीं रप्रभूतकमलोत्पलाम्।<br>
सीताहरणदुःखार्तः पम्पां रामः समासदत् ।।	3-281-1<br>
<br>
मारुतेन सुशीतेन सुखेनामृतगन्धिना।<br>
सेव्यमानो वने तस्मिञ्जगाम मनसा प्रियाम् ।।	3-281-2<br>
<br>
विललाप सराजेन्द्रस्तत्रकान्तानुस्मरन्।<br>
कामबाणाभिसंतप्तं सौमित्रिस्तमथाब्रवीत् ।।	3-281-3<br>
<br>
न त्वामेवंविधो भावः स्प्रष्टुमर्हति मानद।<br>
आत्मवन्तमिव व्याधिः पुरुषंवृद्धसेविनम् ।।	3-281-4<br>
<br>
प्रवृत्तिरुपलब्धा ते वैदेह्या रावणस्य च।<br>
तां त्वं पुरुषकारेण बुद्ध्या चैवोपपादय ।।	3-281-5<br>
<br>
अभिगच्छाव सुग्रीवं शैलस्थं हरिपुङ्गवम्।<br>
मयि शिष्ये च भृत्ये च सहाये च समाश्वस ।।	3-281-6<br>
<br>
एवं बहुविधैर्वाक्यैर्लक्ष्मणेन स राघवः।<br>
उक्तः प्रकृतिमापेदे कार्ये चानन्तरोऽभवत् ।।	3-281-7<br>
<br>
निषेव्य वारि पम्पायास्तर्पयित्वा पितृनपि।<br>
प्रतस्थतुरभौ वीरौ भ्रातरौ रामलक्ष्मणौ ।।	3-281-8<br>
<br>
तावृश्यमूकमभ्येत्य बहुमूलफलद्रुमम्।<br>
गिर्यग्रे वानरान्पञ्वीरौ ददृशतुस्तदा ।।	3-281-9<br>
<br>
सुग्रीवः प्रेषयामास सचिवं वानरं तयोः।<br>
बुद्धिमन्तं हनूमन्तं हिमवन्तमिव स्थितम् ।।	3-281-10<br>
<br>
तेन संभाष्य पूर्वं तौ सुग्रीवमभिजग्मतुः।<br>
रसख्यं वानरराजेन चक्रे रामस्तदा नृप ।।	3-281-11<br>
<br>
`ततः सीतां हृतां श्रुत्वा सुग्रीवो वालिना कृतम्।<br>
दुःखमाख्यातवान्सर्वं रामायामिततेजसे' ।।	3-281-12<br>
<br>
तद्वासो दर्शयामास तस् कार्ये निवेदिते।<br>
वानराणां तु यत्सीता ह्रियमाणा व्यपासृजत् ।।	3-281-13<br>
<br>
तत्प्रत्ययकरं लब्ध्वा सुग्रीवं प्लवगाधिपम्।<br>
पृथिव्यां वानरैश्वर्ये स्वयंरामोऽभ्यषेचयत् ।।	3-281-14<br>
<br>
प्रतिजज्ञे चकाकुत्स्थः समरे वालिनो वधम्।<br>
सुग्रीवश्चापि वैदेह्याः पुनरानयनं नृप ।।	3-281-15<br>
<br>
इत्येवं समयं कृत्वाविश्वास्य च परस्परम्।<br>
अभ्येत्य सर्वकिष्किन्धां तस्थुर्युद्धाभिकाङ्क्षिणः ।।	3-281-16<br>
<br>
सुग्रीवः प्राप्यकिष्किन्धां ननादौघनिभस्वनः।<br>
नसाय् तन्ममृषे वाली तारा तं प्रत्यषेधयत् ।।	3-281-17<br>
<br>
यथानदतिसुग्रीवो बलवानेष वानरः।<br>
मन्ये चाश्रयवान्प्राप्तो न त्वं निष्क्रान्तुमर्हसि ।।	3-281-18<br>
<br>
हेममाली ततो वाली तारां ताराधिपाननाम्।<br>
प्रोवाच वचनं वाग्मी तां वानरपतिः पतिः ।।	3-281-19<br>
<br>
सर्वभूतरुतज्ञा शृणु सर्वं कपीश्वर ।।<br>
केन चाश्रयवान्प्राप्तो ममैप भ्रातृगन्धिकः ।।	3-281-20<br>
<br>
चिन्तयित्वा मुहूर्तं तु तारा ताराधिपप्रभा।<br>
पतिमित्यब्रवीत्प्राज्ञा शृणु सर्वं कपीश्वर ।।	3-281-21<br>
<br>
हृतदारो महासत्वोरामो दशरथात्मजः।<br>
रतुल्यारिमित्रतां प्राप्तः सुग्रीवेण धनुर्धरः ।।	3-281-22<br>
<br>
भ्राता चास्य महाबाहुः सौमित्रिरपराजितः।<br>
लक्ष्मणो नाम मेधावी स्थितः कार्यार्थसिद्धये ।।	3-281-23<br>
<br>
मैन्दश्च द्विविदश्चापि हनूमांश्चानिलात्मजः।<br>
जाम्बवानृक्षराजश्च सुग्रीवसचिवाः स्थिताः ।।	3-281-24<br>
<br>
सर्व एते महात्मानो बुद्धिमन्तो महाबलाः।<br>
अलं तव विनाशाय रामवीर्यव्यपाश्रयाः ।।	3-281-25<br>
<br>
तस्यास्तदाक्षिप्य वचो हितमुक्तं कपीश्वरः।<br>
पर्यशङ्कत तामीर्षुः सुग्रीवगतमानसाम् ।।	3-281-26<br>
<br>
तारां परुषमुक्त्वा तु निर्जगाम गुहामुखात्।<br>
स्थितं माल्यवतोऽभ्याशे सुग्रीवं सोभ्यभाषत ।।	3-281-27<br>
<br>
असकृत्त्वं मया क्लीव निर्जितो जीवितप्रियः।<br>
मुक्तो गच्छसि दुर्बुद्धे कथंकारं रणे पुनः ।।	3-281-28<br>
<br>
इत्युक्तः प्राहसुग्रीवो भ्रातरं हेतुमद्वचः।<br>
प्राप्तकालममित्रघ्नं रामं सम्बोधयन्निव ।।	3-281-29<br>
<br>
हृतराज्यस्य मे राजन्हृतदारस्य च त्वया।<br>
किं मे जीवितसामर्थ्यमिति विद्धि समागतम् ।।	3-281-30<br>
<br>
एवमुक्त्वाबहुविधं ततस्तौ सन्निपेततुः।<br>
समरे वालिसुग्रीवौ सालतालशिलायुधौ ।।	3-281-31<br>
<br>
उभौ जघ्नतुरन्योन्यमुभौ भूमौ निपेततुः।<br>
उभौ ववल्गतुश्चित्रं मुष्टिभिश्च निजघ्नतुः ।।	3-281-32<br>
<br>
उभौ रुधिरसंसिक्तौ नखदन्तपरिक्षतौ।<br>
शुशुभाते तदा वीरौ पुष्पिताविव किंशुकौ ।।	3-281-33<br>
<br>
न विशेषस्तयोर्युद्धे यदा कश्चन दृश्यते।<br>
सुग्रीवस् तदा मालां हनुमान्कण्ठ आसजत् ।।	3-281-34<br>
<br>
स मालया तदा वीरः शुशुभे कण्ठसक्तया।<br>
श्रीमानिव महाशैलो मलयो मेघमालया ।।	3-281-35<br>
<br>
कृतचिह्नं तु सुग्रीवं रामो दृष्ट्वा महाधनुः।<br>
विचकर्ष धनुःश्रेष्ठं वालिमुद्दिश्य लक्षयन् ।।	3-281-36<br>
<br>
विष्फारस्तस् धनुषो यन्त्रस्येव तदा बभौ।<br>
वितत्रास तदा वाली शरेणाभिहतो हृदि ।।	3-281-37<br>
<br>
स भिन्नहृदयो वाली वक्राच्छोणितमुद्वमन्।<br>
ददर्शावस्थितं रामं ततः सौमित्रिणा सह ।।	3-281-38<br>
<br>
गर्हयित्वास काकुत्स्थं पपात भुवि मूर्च्छितः।<br>
तारा ददर्श तं भूमौ तारापतिमिव च्युतम् ।।	3-281-39<br>
<br>
हते वालिनि सुग्रीवः किष्किन्धां प्रत्यपद्यत।<br>
तां तारापतिमुखीं तारां निपतितेश्वराम् ।।	3-281-40<br>
<br>
रामस्तु चतुरो मासान्पृष्ठे माल्यवतः शुभे।<br>
निवासमकरोद्धीमान्सुग्रीवेणाभ्युपस्थितः ।।	3-281-41<br>
<br>
रावणोऽपिपुरीं गत्वालङ्कां कामबलात्कृतः।<br>
सीतां निवेशयामास भवने नन्दनोपमे ।।	3-281-42<br>
<br>
अशोकवनिकाभ्यासे तापसास्रमसन्निभे।<br>
भर्तृस्मरणतन्वङ्गी तापसीवेषधारिणी ।।	3-281-43<br>
<br>
उपवासतपःशीला ततः सा पृथुलेक्षणा।<br>
उवास दुःखवसतिं फलमूलकृताशना ।।	3-281-44<br>
<br>
दिदेश राक्षसीस्तत्ररक्षणे राक्षसाधिपः।<br>
प्रासासिशूलपरशुमुद्गरालातधारिणीः ।।	3-281-45<br>
<br>
द्व्यक्षीं त्र्यक्षीं ललाटक्षीं दीर्घजिह्वामजिह्विकाम्।<br>
त्रिस्तनीमेकपादां च त्रिजटामेकलोचनाम् ।।	3-281-46<br>
<br>
एताश्चान्याश्च दीप्ताक्ष्यः करभोत्कटमूर्धजाः।<br>
परिवार्यासते सीतां दिवारात्रमतन्द्रिताः ।।	3-281-47<br>
<br>
तास्तु तामायतापाङ्गीं पिशाच्यो दारुणस्वराः।<br>
तर्जयन्ति सदा रौद्राः परुषव्यञ्जनस्वराः ।।	3-281-48<br>
<br>
खादाम पाटयामैनां तिलशः प्रविभज्यताम्।<br>
येयं भर्तारमस्माकमवमत्येह जीवति ।।	3-281-49<br>
<br>
इत्येवं परिभर्त्सन्तीस्त्रासयानाः पुनः पुनः।<br>
भर्तृशोकसमाविष्टा निःश्वस्येदमुवाच ताः ।।	3-281-50<br>
<br>
आर्याः खादत मां शीघ्रं न मे लोभोस्ति जीविते।<br>
विना तं पुण्डरीकाक्षं नीलकुञ्चितमूर्धजम् ।।	3-281-51<br>
<br>
अद्यैवाहं निराहारा जीवितप्रियवर्जिता।<br>
शोषयिष्यामि गात्राणि बल्ली तलगता यथा ।।	3-281-52<br>
<br>
न त्वन्यमभिगच्छेयं पुमांसं राघवादृते।<br>
इति जानीत सत्यं मेक्रियतां यदनन्तरम् ।।	3-281-53<br>
<br>
तस्यास्तद्वचनं श्रुत्वा राक्षस्यस्ताः खरस्वनाः।<br>
आख्यातुं राक्षसेन्द्राय जन्मुस्तत्सर्वमादितः ।।	3-281-54<br>
<br>
गतासु तासु सर्वासु त्रिजटा नाम राक्षसी।<br>
सान्त्वयामास वैदेहीं धर्मज्ञा प्रियवादिनी ।।	3-281-55<br>
<br>
सीते वक्ष्यामि ते किंचिद्विश्वासं करु मे सखि।<br>
भयं त्वं त्यज वामोरु शृणु चेदं वचो मम ।।	3-281-56<br>
<br>
अविन्ध्यो नाम मेधावी वृद्धो राक्षसपुङ्गवः।<br>
स रामस्य हितान्वेषी त्वदर्थे मामचूचुदत् ।।	3-281-57<br>
<br>
सीता मद्वचनाद्वाच्या समाश्वास्य प्रसाद्य च।<br>
भर्ता तेकुशली रामोलक्ष्मणानुगतो बली ।।	3-281-58<br>
<br>
सख्यं वानरराजेन शक्रप्रतिमतेजसा।<br>
कृतवान्राघवः श्रीमांस्त्वदर्थे च समुद्यतः ।।	3-281-59<br>
<br>
मा च ते भूद्भयं भीरु रावणाल्लोकगर्हितात्।<br>
नलकूबरशापेन रक्षिता ह्यसि नन्दिनि ।।	3-281-60<br>
<br>
शप्तो ह्येष पुरा पापो वधूं रम्भां परामृशन्।<br>
न शक्रोत्यवशां नारीमुपैतुमजितेन्द्रियः ।।	3-281-61<br>
<br>
क्षिप्रमेष्यति ते भर्ता सुग्रीवेणाभिरक्षितः।<br>
सौमित्रिसहितो धीमांस्त्वां चेतो मोक्षयिष्यति ।।	3-281-62<br>
<br>
स्वप्ना हि सुमहाघोरा दृष्टा मेऽनिष्टदर्शनाः।<br>
विनाशायास्य दुर्बुद्धेः पौलस्त्यस्य कुलस्य च ।।	3-281-63<br>
<br>
दारुणो ह्येष दुष्टात्मा क्षुद्रकर्मा निशाचरः।<br>
स्वभावाच्छीलदोषेण सर्वेषां भयवर्धनः ।।	3-281-64<br>
<br>
स्पर्धते सर्वदेवैर्यः कालोपहतचेतनः।<br>
मया विनासलिङ्गानि स्वप्ने दृष्टानि तस्य वै ।।	3-281-65<br>
<br>
तैलाभिषिक्तो विकचो मज्जनप्के दशाननः।<br>
असकृत्स्वरयुक्ते तु रथे नृत्यन्निव स्थितः ।।	3-281-66<br>
<br>
कुम्भकर्णादयश्चेमे नग्नाः पतितमूर्धजाः।<br>
गच्छन्ति दक्षिणामाशां रक्तमाल्यानुलेपनाः ।।	3-281-67<br>
<br>
श्वेतातपत्रः सोष्णीषः शुक्लमाल्यानुलेपनः।<br>
श्वेतपर्वतमारूढ एक एव विभीषणः ।।	3-281-68<br>
<br>
सचिवाश्चास्य चत्वारः शुक्लमाल्यानुलेपनाः।<br>
श्वेतपर्वतमारूढा मोक्ष्यन्तेऽस्मान्महाभयात् ।।	3-281-69<br>
<br>
रामस्यास्त्रेण पृथिवी परिक्षिप्ता ससागरा।<br>
यशसा पृथिवीं कृत्स्नां पूरयिष्यति ते पतिः ।।	3-281-70<br>
<br>
हस्तिसक्थिसमारूढो भुञ्जानो मधुपायसम्।<br>
लक्ष्मणश्च मया दृष्टो दिधक्षुः सर्वतो दिशम् ।।	3-281-71<br>
<br>
रुदती रुधिरार्द्राङ्गी व्याघ्रेण परिरक्षिता।<br>
असकृत्त्वं मया दृष्टा गच्छन्ती दिशमुत्तराम् ।।	3-281-72<br>
<br>
हर्षमेष्यसि वैदेहि क्षिप्रं भर्त्रा समन्विता।<br>
राघवेण सहभ्रात्रा सीते त्वमचिरादिव ।।	3-281-73<br>
<br>
इत्येतन्मृगशावाक्षी तच्छ्रुत्वा त्रिजटावचः।<br>
बभूवाशावती बाला पुनर्भर्तृसमागमे ।।	3-281-74<br>
<br>
तावदभ्यागता रौद्र्यः पिशाच्यस्ताःसुदारुणाः।<br>
ददृशुस्तां त्रिजटया सहासीनां यथापुरम् ।।	3-281-75<br>
<br>
।। इति श्रीमन्महाभारते अरण्यपर्वणि<br>
रामोपाख्यानपर्वणि एकाशीत्यधिकद्विशततमोऽध्यायः ।। 281 ।।	<br>

