				
<tbody><tr><td>
	<b>बृहदश्व उवाच।</b>	</td><td>	3-77-1x	
</td></tr>
				
<tr><td>
	प्रशान्ते तु पुरे हृष्टे संप्रवृत्ते महोत्सवे।<br>महत्या सेनया राजा दमयन्तीमुपानयत् ।।	</td><td>	3-77-1a<br>3-77-1b	
</td></tr>
				
<tr><td>
	`पुण्यश्लोकं तु राज्यस्थं श्रुत्वा भीमो महीपतिः।<br>मुदा परमया युक्तो बभूव भरतर्षभ ।।	</td><td>	3-77-2a<br>3-77-2b	
</td></tr>
				
<tr><td>
	अथ हृष्टमना राजा महत्या सेनया सह।<br>सुतां प्रस्थापयामास पुण्यश्लोकाय धीमते' ।।	</td><td>	3-77-3a<br>3-77-3b	
</td></tr>
				
<tr><td>
	दमयन्तीमपि पिता सत्कृत्यपरवीरहा।<br>प्रास्थापयदमेयात्मा भीमो भीमपराक्रमः ।।	</td><td>	3-77-4a<br>3-77-4b	
</td></tr>
				
<tr><td>
	आगतायां तु वैदर्भ्यां सपुत्रायां नलो नृपः।<br>वर्तयामास मुदितो दोवराडिव नन्दने ।।	</td><td>	3-77-5a<br>3-77-5b	
</td></tr>
				
<tr><td>
	तथा प्रकाशतां यातो जम्बूद्वीपे स राजसु।<br>पुनः स्वे चावसद्राज्ये प्रत्याहृत्य महायशाः ।।	</td><td>	3-77-6a<br>3-77-6b	
</td></tr>
				
<tr><td>
	ईजे च विविधैर्यज्ञैर्विधिवच्चाप्तदक्षिणैः।<br>तथा त्वमपि राजेन्द्र ससुहृद्वक्ष्यसे चिरात् ।।	</td><td>	3-77-7a<br>3-77-7b	
</td></tr>
				
<tr><td>
	दुःखमेतादृशंप्राप्तो नलः परपुरंजयः।<br>देवनेन नरश्रेष्ठ सभार्यो भरतर्षभ ।।	</td><td>	3-77-8a<br>3-77-8b	
</td></tr>
				
<tr><td>
	एकाकिनैव सुमहन्नलेन पृथिवीपते।<br>दुःखमासादितं घोरं प्राप्तश्चाभ्युदयः पुनः ।।	</td><td>	3-77-9a<br>3-77-9b	
</td></tr>
				
<tr><td>
	त्वं पुनर्भ्रातृसहितः कृष्णया चैव पाण्डव।<br>कथाश्चापि समाकर्ण्य धर्ममेवानुचिन्तयन् ।।	</td><td>	3-77-10a<br>3-77-10b	
</td></tr>
				
<tr><td>
	ब्राह्मणैश्च महाभागैर्वेदवेदाङ्गपारगैः।<br>नित्यमन्वास्यसे राजंस्तत्र का परिदेवना ।।	</td><td>	3-77-11a<br>3-77-11b	
</td></tr>
				
<tr><td>
	कर्कोटकस्य नागस् दमयन्त्या नलस्य च।<br>ऋतुपर्णस्य राजर्षेः कीर्तनं कलिनाशनम् ।।	</td><td>	3-77-12a<br>3-77-12b	
</td></tr>
				
<tr><td>
	इतिहासमिमं चापि कलिनाशनमच्युत।<br>शक्यमाश्वसितुं श्रुत्वा त्वद्विधेन विशांपते ।।	</td><td>	3-77-13a<br>3-77-13b	
</td></tr>
				
<tr><td>
	अस्थिरत्वं च संचिन्त्य पुरुषार्थस् नित्यदा।<br>तस्योदये व्यये चापि न चिन्तयितुमर्हसि ।।	</td><td>	3-77-14a<br>3-77-14b	
</td></tr>
				
<tr><td>
	श्रुत्वेतिहासं नृषते समाश्वसिहि मा शुचः।<br>व्यसने त्वं महाराज न विषीदितुमर्हसि ।।	</td><td>	3-77-15a<br>3-77-15b	
</td></tr>
				
<tr><td>
	विषमावस्थिते दैवे पौरुषेऽफलतां गते।<br>विषादयन्ति नात्मानं सत्त्वापाश्रयिणो नराः ।।	</td><td>	3-77-16a<br>3-77-16b	
</td></tr>
				
<tr><td>
	ये चेदं कथयिष्यन्ति नलस् चरितं महत्।<br>श्रोष्यन्ति चाप्यभीक्ष्णं वै नालक्ष्मीस्तान्भजिष्यति ।।	</td><td>	3-77-17a<br>3-77-17b	
</td></tr>
				
<tr><td>
	अर्थास्तस्योपपत्स्यन्ते धन्यतां च गमिष्यति।<br>इतिहासमिमं श्रुत्वा पुराणं शश्वदुत्तमम् ।।	</td><td>	3-77-18a<br>3-77-18b	
</td></tr>
				
<tr><td>
	पुत्रान्पौत्रान्पशूंश्चापि लभते नृषु चाग्र्यताम्।<br>आरोग्यप्रीतिमांश्चैव भविष्ति न संशयः ।।	</td><td>	3-77-19a<br>3-77-19b	
</td></tr>
				
<tr><td>
	भयात्रस्यसि यच्च त्वमाह्वयिष्यति मां पुनः।<br>अक्षज्ञ इति तत्तेऽहं नाशयिष्यामि पार्थिव ।।	</td><td>	3-77-20a<br>3-77-20b	
</td></tr>
				
<tr><td>
	वेदाक्षहृदयं कृत्स्नमहं सत्यपराक्रम।<br>उपपद्यस्व कौन्तेय प्रसन्नोऽहं ब्रवीमि ते ।।	</td><td>	3-77-21a<br>3-77-21b	
</td></tr>
<tr><td>
	<b>वैशंपायन उवाच।</b>	</td><td>	3-77-22x	
</td></tr>
				
<tr><td>
	ततो हृष्टमना राजा बृहदश्वमुवाच ह।<br>भगवन्नक्षहृदयं ज्ञातुमिच्छामि तत्त्वतः ।।	</td><td>	3-77-22a<br>3-77-22b	
</td></tr>
	
<tr><td>
	`कौन्तेयेनैवमुक्तस्तु बृहदश्वो महामुनिः'।<br>ततोऽक्षहृदयं प्रादात्पाण्डवाय महात्मने।<br>`लब्ध्वा च पाण्डवो राजा विशोकः समपद्यत ।।	</td><td>	3-77-23a<br>3-77-23b<br>3-77-23c	
</td></tr>
<tr><td>
	<b>बृहदश्व उवाच।</b>	</td><td>	3-77-24x	
</td></tr>
				
<tr><td>
	पुनरेव तु वक्ष्यामि यस्त्वत्तो दुःखितो नृपः।<br>तं शृणुष्व महाराज सर्वदुःखापनुत्तये ।।	</td><td>	3-77-24a<br>3-77-24b	
</td></tr>
				
<tr><td>
	इक्ष्वाकूणां कुले जातो महात्मा पृथिवीपतिः।<br>त्रिशङ्कुरिति विख्यातोराजराजो महाद्युतिः ।।	</td><td>	3-77-25a<br>3-77-25b	
</td></tr>
				
<tr><td>
	हरिश्चन्द्रस्ततो जज्ञे गुणरत्नाकरो नृपात्।<br>ततो विशेषैर्विविधैर्यज्ञैर्विपुलदक्षिणैः ।।	</td><td>	3-77-26a<br>3-77-26b	
</td></tr>
				
<tr><td>
	स तु लोके वरः पुंसां पुण्यश्लोको महायशाः।<br>सत्यवादी मधुरवाक्सत्येन बहुभाषिता ।।	</td><td>	3-77-27a<br>3-77-27b	
</td></tr>
				
<tr><td>
	तस्य भार्याऽभवद्भूमौ सौशील्यसमलंकृता।<br>उशीनरस्य राजर्षेर्दुहिता पुण्यलक्षणा ।।	</td><td>	3-77-28a<br>3-77-28b	
</td></tr>
				
<tr><td>
	स्वयंवरे महाभागं वरयामास भामिनी।<br>हरिश्चन्द्रं समेतानां राज्ञां मद्ये पतिं विभुम् ।।	</td><td>	3-77-29a<br>3-77-29b	
</td></tr>
				
<tr><td>
	तया सह महीपालः सत्यवत्या मनोज्ञया।<br>रेमे च सुचिरं कालं राजा राज्यमवाप्य च ।।	</td><td>	3-77-30a<br>3-77-30b	
</td></tr>
				
<tr><td>
	तस्यां देव्यां हरिश्चन्द्राज्जज्ञे राजीवलोचनः।<br>पुत्रः पुण्यवतां श्रेष्ठो लोहिताश्व इति श्रुतः ।।	</td><td>	3-77-31a<br>3-77-31b	
</td></tr>
				
<tr><td>
	देव्या पुत्रेण सहितः पुण्यश्लोको महायशाः।<br>वसिष्ठयाज्यो नृपतिरीजे शुण्यैर्महाध्वरैः ।।	</td><td>	3-77-32a<br>3-77-32b	
</td></tr>
				
<tr><td>
	एतस्मिन्नेव काले तु विश्वामित्रो दिवं गतः।<br>पुरुहूतपुरीं रम्यामाजगामेन्द्रसेवया ।।	</td><td>	3-77-33a<br>3-77-33b	
</td></tr>
				
<tr><td>
	उपस्थाने च संवृत्ते देवेन्द्रस्य महात्मनः।<br>आजगाम वसिष्ठोऽपि वामदेवसहायवान् ।।	</td><td>	3-77-34a<br>3-77-34b	
</td></tr>
				
<tr><td>
	उपस्थाने च संवृत्ते सुखासीने पुरंदरे।<br>वर्ण्यमानेषु च तदा सत्यवादिषु राजसु ।।	</td><td>	3-77-35a<br>3-77-35b	
</td></tr>
				
<tr><td>
	तस्यां संसदिसर्वस्माद्धरिश्चन्द्रोऽपि पप्रथे।<br>यज्ञदानतपःशीलसत्यवाक्यदृझव्रतैः ।।	</td><td>	3-77-36a<br>3-77-36b	
</td></tr>
				
<tr><td>
	वसिष्ठः परमप्रीतः स्वयाज्यपरिकीर्तनात्।<br>तथापि विश्वामित्रस्तं न सेहे सत्यभूषितम् ।।	</td><td>	3-77-37a<br>3-77-37b	
</td></tr>
				
<tr><td>
	हरिश्चन्द्रं प्रति तदा विश्वामित्रवसिष्ठयोः।<br>पणः कृतस्तदा पश्चाद्विश्वामित्रेण पार्थिवः ।।	</td><td>	3-77-38a<br>3-77-38b	
</td></tr>
				
<tr><td>
	राज्याच्चापि सुखाच्चापि सहसा चावरोपितः।<br>अवाप परमं दुःखं मरणादमनोहरम् ।।	</td><td>	3-77-39a<br>3-77-39b	
</td></tr>
<tr><td>
	<b>वैशंपायन उवाच।</b>	</td><td>	3-77-40x	
</td></tr>
	
<tr><td>
	तच्छ्रुत्वा परमप्रीतो धर्मराजो युधिष्ठिरः।<br>भ्रातृभिर्ब्राह्मणैश्चैव द्रौपद्या च समन्वितः।<br>विस्मयं परमं गत्वा साधुसाध्वित्यभाषत ।।	</td><td>	3-77-40a<br>3-77-40b<br>3-77-40c	
</td></tr>
	
<tr><td>
	ततो हरिश्चन्द्रकथां च सर्वे<br>श्रुत्वा तु राजा मनुजेन्द्रकेतुः।<br>विहाय शोकं विजहार भूयः<br>स्मरन्हरिश्चन्द्रमनन्तकीर्तिम् ।।	</td><td>	3-77-41a<br>3-77-41b<br>3-77-41c<br>3-77-41d	
</td></tr>
				
<tr><td>
	कथामेवं तथा कृत्वा हरिश्चन्द्रनलाश्रयाम्।<br>आमन्त्र्य पाण्डवान्सर्वान्बृहदश्वो जगाम ह'।<br>उक्त्वा चाशु सरोऽगच्छदुपस्प्रष्टुं महातपाः ।।	</td><td>	3-77-42a<br>3-77-42b<br>3-77-42c	
</td></tr>
				
<tr><td>
	बृहदश्व गते पार्थमश्रौषीत्सव्यसाचिनम्।<br>वर्तमनं तपस्युग्रे वायुभक्षं मनीषिणम् ।।	</td><td>	3-77-43a<br>3-77-43b	
</td></tr>
				
<tr><td>
	ब्राह्मणएभ्यस्तपस्विभ्यः संपतद्भ्यस्ततस्ततः।<br>तीर्थशैलवनेभ्यश्च समेतेभ्यो दृढव्रतः ।।	</td><td>	3-77-44a<br>3-77-44b	
</td></tr>
				
<tr><td>
	इतिपार्थो महाबाहुर्दुरापं तप आस्थितः।<br>न तथा दृष्टपूर्वोऽन्यः कश्चिदुग्रतपा इति ।।	</td><td>	3-77-45a<br>3-77-45b	
</td></tr>
				
<tr><td>
	यथा धनंजयः पार्थस्तपस्वी नियतव्रतः।<br>मुनिरेकचरः श्रीमान्धर्मो विग्रहवानिव ।।	</td><td>	3-77-46a<br>3-77-46b	
</td></tr>
				
<tr><td>
	तं श्रुत्वा पाण्डवो राजंस्तप्यमानं महावने।<br>अन्वशोचत कौन्तेयः प्रियं वै भ्रातरं जयम् ।।	</td><td>	3-77-47a<br>3-77-47b	
</td></tr>
				
<tr><td>
	दह्यमानेन तु हृदा शरणार्थी महावने।<br>ब्राह्मणान्विविधज्ञानान्पर्यपृच्छद्युधिष्ठिरः ।।	</td><td>	3-77-48a<br>3-77-48b	
</td></tr>
				
<tr><td>
	`प्रतिगृह्याक्षहृदयं कुन्तीपुत्रो युधिष्ठिरः।<br>आसीद्धृष्टमना राजन्भीमसेनादिभिर्युतः ।।	</td><td>	3-77-49a<br>3-77-49b	
</td></tr>
				
<tr><td>
	स्वभ्रातॄन्सहितान्पश्यन्कुन्तीपुत्रो युधिष्ठिरः।<br>अपश्यन्नर्जुनं तत्रबभूवाश्रुपरिप्लुतः ।।	</td><td>	3-77-50a<br>3-77-50b	
</td></tr>
				
<tr><td>
	संतप्यमानः कौन्तेयो भीमसेनमुवाच ह।<br>कदा द्रक्ष्यामि वै भीम पार्तमत्र तवानुजम् ।।	</td><td>	3-77-51a<br>3-77-51b	
</td></tr>
				
<tr><td>
	मत्कृते हि कुरुश्रेष्ठ तष्यते परमं तपः।<br>तस्याक्षहृदयज्ञानमाख्यास्यामि कदा न्बहम् ।।	</td><td>	3-77-52a<br>3-77-52b	
</td></tr>
				
<tr><td>
	स हि श्रुत्वाऽक्षहृदयं समुपात्तं मया विभो।<br>प्रहृष्टः पुरुषव्याघ्रो भविष्यति न संशयः' ।।	</td><td>	3-77-53a<br>3-77-53b	
</td></tr>
<tr><td>
	।। इति श्रीमन्महाभारते अरण्यपर्वणि <br>नलोपाख्यानपर्वणि सप्तसप्ततितमोऽध्यायः ।। 77 ।।	</td><td>		
</td></tr></tbody>