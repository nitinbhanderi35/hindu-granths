<tbody><tr><td>				
</td></tr><tr><td>
	<b>वैशंपायन उवाच।</b>	</td><td>	3-33-1x	
</td></tr>
				
<tr><td>
	याज्ञसेन्या वचः श्रुत्वा भीमसेनो ह्यमर्षणः।<br>निश्वसन्नुपसंगम्य क्रुद्धो राजानमब्रवीत् ।।	</td><td>	3-33-1a<br>3-33-1b	
</td></tr>
				
<tr><td>
	राजन्सत्पदवीं धर्म्यां व्रज सत्पुरुषोचिताम्।<br>धर्मकामार्थहीनानां किं नो वस्तुं तपोवने ।।	</td><td>	3-33-2a<br>3-33-2b	
</td></tr>
				
<tr><td>
	नैव धर्मेण तद्राज्यं नार्जवेण न चौजसा।<br>अक्षकूटमधिष्ठाय हृतं दुर्योधनेन वै ।।	</td><td>	3-33-3a<br>3-33-3b	
</td></tr>
				
<tr><td>
	गोमायुनेव सिंहानां दिर्बलेन बलीयसाम्।<br>आमिपं विघसाशेन तद्वद्राज्यं हि नो हृतम् ।।	</td><td>	3-33-4a<br>3-33-4b	
</td></tr>
				
<tr><td>
	धर्मलेशप्रतिच्छन्नः प्रभवं धर्मकामयोः।<br>अर्थमुत्सृज्य किं राजन्दुःखेन परितप्यसे ।।	</td><td>	3-33-5a<br>3-33-5b	
</td></tr>
				
<tr><td>
	भवतोऽनुविधानेन राज्यं नः पश्यतां हृतम्।<br>अहार्यमपि शक्रेण गुप्तं गाण्डीवधन्वना ।।	</td><td>	3-33-6a<br>3-33-6b	
</td></tr>
				
<tr><td>
	कुणीनामिव बिल्वानि पङ्गूनामिव धेनवः।<br>हृतमैश्वर्यमस्माकं जीवतां भवतः कृते ।।	</td><td>	3-33-7a<br>3-33-7b	
</td></tr>
				
<tr><td>
	भवतः प्रियमित्येवं महद्व्यसनमीदृशम्।<br>धर्मकामे प्रतीतस्य प्रतिपन्नाः स्म भारत ।।	</td><td>	3-33-8a<br>3-33-8b	
</td></tr>
				
<tr><td>
	कर्शयामः स्वमित्राणि नन्दयामश्च शात्रवान्।<br>आत्मानं भवतः शास्त्रैर्नियम्य भरतर्षभ ।।	</td><td>	3-33-9a<br>3-33-9b	
</td></tr>
				
<tr><td>
	यद्वयं न तदैवैतान्धार्तराष्ट्रान्निहन्म हि।<br>भवतः शास्त्रमादाय तन्नस्तपति दुष्कृतम् ।।	</td><td>	3-33-10a<br>3-33-10b	
</td></tr>
				
<tr><td>
	अथैनामन्ववेक्षस्व मृगचर्यामिवात्मनः।<br>अवीराचरितां राजन्नबलस्थैर्निषेविताम् ।।	</td><td>	3-33-11a<br>3-33-11b	
</td></tr>
				
<tr><td>
	यां न कृष्णो न बीभत्सुर्नाभिमन्युर्न सृञ्जयाः।<br>न चाहमभिनन्दामि न च माद्रीसुतावुभौ ।।	</td><td>	3-33-12a<br>3-33-12b	
</td></tr>
				
<tr><td>
	भवान्धर्मो धर्म इति सततं व्रतकर्शितः।<br>कच्चिद्राजन्न निर्वेदादापन्नः क्लीबजीविकाम् ।।	</td><td>	3-33-13a<br>3-33-13b	
</td></tr>
				
<tr><td>
	दुर्मनुष्या हि निर्वेदमफलं सर्वघातकम्।<br>अशक्ताः श्रियमाहर्तुमात्मनः कुर्वते प्रियम् ।।	</td><td>	3-33-14a<br>3-33-14b	
</td></tr>
				
<tr><td>
	स भवान्दृष्टिमाञ्शक्तः पश्यन्नस्मासु पौरुषम्।<br>आनृशंस्यपरो राजन्नात्मार्थमवबुध्यसे ।।	</td><td>	3-33-15a<br>3-33-15b	
</td></tr>
				
<tr><td>
	अस्मानमी धार्तराष्ट्राः क्षममाणानहिंसतः।<br>अशक्तानेव मन्यन्ते तद्दुःखं नाहवे वधः ।।	</td><td>	3-33-16a<br>3-33-16b	
</td></tr>
				
<tr><td>
	तत्रचेद्युध्यमानानामजिह्ममनिवर्तिनाम्।<br>सर्वशो हि वधः श्रेयान्प्रेत्य लोकांल्लभेमहि ।।	</td><td>	3-33-17a<br>3-33-17b	
</td></tr>
				
<tr><td>
	अधवा वयमेवैतान्निहत्य भरतर्षभ।<br>आददीमहि गां सर्वां तथापि श्रेय एव नः ।।	</td><td>	3-33-18a<br>3-33-18b	
</td></tr>
				
<tr><td>
	सर्वथा कार्यमेतन्नः स्वधर्ममनुतिष्ठताम्।<br>काङ्खतां विषुलां कीर्ति वैरं प्रतिचिकीर्षताम् ।।	</td><td>	3-33-19a<br>3-33-19b	
</td></tr>
				
<tr><td>
	आत्मार्थं युध्यमानानां जीविते कृत्यलक्षणे।<br>अन्यैरपि हृते राज्ये प्रशंसैव न गर्हणा ।।	</td><td>	3-33-20a<br>3-33-20b	
</td></tr>
				
<tr><td>
	कर्शनार्थो हि यो धर्मो विप्राणामात्मनस्तथा।<br>व्यसनं नाम तद्राजन्न धर्मः स कुवर्त्मतत् ।।	</td><td>	3-33-21a<br>3-33-21b	
</td></tr>
				
<tr><td>
	सर्वथा धर्मनित्यं तु पुरुषं धर्मदुर्बलम्।<br>जहतस्तात धर्मार्थौ प्रेतं दुःखसुखे यथा ।।	</td><td>	3-33-22a<br>3-33-22b	
</td></tr>
				
<tr><td>
	यस्य धर्मो हि धर्मार्थँ क्लेशभाङ्ग स पण्डितः।<br>न स धर्मस्य वेदार्थं सूर्यस्यान्धः प्रभामिव ।।	</td><td>	3-33-23a<br>3-33-23b	
</td></tr>
				
<tr><td>
	यस्य चार्थार्थ एवार्थः स च नार्थस्य कोविदः।<br>रक्ष्यते भृतकः पुण्यं यथा स्यात्तादृगेव सः ।।	</td><td>	3-33-24a<br>3-33-24b	
</td></tr>
				
<tr><td>
	अतिवेलं हि योऽर्थार्थी नेतरावनुतिष्ठति।<br>स वध्यः सर्वभूतानां ब्रह्महेव जुगुप्सितः ।।	</td><td>	3-33-25a<br>3-33-25b	
</td></tr>
				
<tr><td>
	सततं यश्च कामार्थी नेतरावनुतिष्ठति।<br>मित्राणि तस्य नश्यन्ति धर्मार्थाभ्यां च हीयते ।।	</td><td>	3-33-26a<br>3-33-26b	
</td></tr>
				
<tr><td>
	तस्य धर्मार्थहीनस्य कामान्ते निधनं ध्रुवम्।<br>कामतो रममाणस्य मीनस्येवाम्भसः क्षये ।।	</td><td>	3-33-27a<br>3-33-27b	
</td></tr>
				
<tr><td>
	तस्माद्धर्मार्थयोर्नित्यं न प्रमान्द्यन्ति पण्डिताः।<br>प्रकृतिः सा हि कामस्य पावकस्यारणिर्यथा ।।	</td><td>	3-33-28a<br>3-33-28b	
</td></tr>
				
<tr><td>
	सर्वथा धर्ममूलोऽर्थो धर्मश्चार्थपरिग्रहः।<br>इतरेतरयोर्नीतौ विद्धि मेघोदधी यथा ।।	</td><td>	3-33-29a<br>3-33-29b	
</td></tr>
				
<tr><td>
	द्रव्यार्थस्पर्शसंयोगे या प्रीतिरुपजायते।<br>स कामश्चित्तसंकल्पः शरीरं नास्य दृश्यते ।।	</td><td>	3-33-30a<br>3-33-30b	
</td></tr>
				
<tr><td>
	अर्थार्थी पुरुषो राजन्बृहन्तं धर्ममिच्छति।<br>अर्थमिच्छति कामार्थीन कामादन्यमिच्छति ।।	</td><td>	3-33-31a<br>3-33-31b	
</td></tr>
				
<tr><td>
	न हि कामेन कामोऽन्यः सिध्यते फलमेव तत्।<br>उषयोगात्फलस्यैव काष्ठाद्भस्मेव पण्डितः ।।	</td><td>	3-33-32a<br>3-33-32b	
</td></tr>
				
<tr><td>
	इमाञ्शकुनकान्राजन्हन्ति वैतंसिको यथा।<br>एतद्रूपमधर्मस्य भूतेषु च विहिंसनम् ।।	</td><td>	3-33-33a<br>3-33-33b	
</td></tr>
				
<tr><td>
	कामाल्लोभाच्च धर्मस्य प्रवृत्तिं यो न पश्ति।<br>स वध्यः सर्वभूतानां प्रेत्य चेहैच दुर्मतिः ।।	</td><td>	3-33-34a<br>3-33-34b	
</td></tr>
				
<tr><td>
	व्यक्तं ते विदितो राजन्नर्थो द्रव्यपरिग्रहः।<br>प्रकृतिं चापि वेत्थास्य विकृतिं चापि भूयसीम् ।।	</td><td>	3-33-35a<br>3-33-35b	
</td></tr>
				
<tr><td>
	तस्य नाशं विनाशं वा जरया मरणेन वा।<br>अनर्थ इति मन्यन्ते सोयमस्मासु वर्तते ।।	</td><td>	3-33-36a<br>3-33-36b	
</td></tr>
				
<tr><td>
	इन्द्रियाणां च पञ्चानां मनसो हृदयस्य च।<br>विपये वर्तमानानां या प्रीतिरुपजायते ।।	</td><td>	3-33-37a<br>3-33-37b	
</td></tr>
				
<tr><td>
	स काम इति मे बुद्धिः कर्मणां फलमुत्तमम्।<br>एवमेव पृथग्दृष्ट्वा धर्मार्थौ काममेव च ।।	</td><td>	3-33-38a<br>3-33-38b	
</td></tr>
				
<tr><td>
	न धर्मपर एव स्यान्न चार्थपरमो नरः।<br>न कामपरमो वा स्यात्सर्वान्सेवेत सर्वदा ।।	</td><td>	3-33-39a<br>3-33-39b	
</td></tr>
				
<tr><td>
	धर्मं पूर्वे धनं मध्ये जघन्ये काममाचरेत्।<br>अहन्यनुचरेदेवमेष शास्त्रकृतो विधिः ।।	</td><td>	3-33-40a<br>3-33-40b	
</td></tr>
				
<tr><td>
	कामं पूर्वे धनं मध्ये जघन्ये धर्ममाचरेत्।<br>वयस्यनुचरेदेवमेष शास्त्रकृतो विधिः ।।	</td><td>	3-33-41a<br>3-33-41b	
</td></tr>
				
<tr><td>
	धर्मं चार्थं च कामं च यथावद्वदतांवर।<br>विभज्य काले कालज्ञः सर्वान्सेवेत पण्डितः ।।	</td><td>	3-33-42a<br>3-33-42b	
</td></tr>
				
<tr><td>
	मोक्षो वा परमं श्रेय एष राजन्सुखार्थिनाम्।<br>प्राप्तिं वा बुद्धिमास्थाय सोपायां कुरुनन्दन ।।	</td><td>	3-33-43a<br>3-33-43b	
</td></tr>
				
<tr><td>
	तद्वाऽऽशु क्रियतां राजन्प्राप्तिर्वाप्यधिगम्यताम्।<br>जीवितं ह्यातुरस्येव दुःखमन्तरवर्तिनः ।।	</td><td>	3-33-44a<br>3-33-44b	
</td></tr>
				
<tr><td>
	विदितश्चैव मे धर्मः सततं चरितश्च ते।<br>जानन्तस्त्वयि शंसन्ति सुहृदः कर्मचोदनाम् ।।	</td><td>	3-33-45a<br>3-33-45b	
</td></tr>
				
<tr><td>
	दानं यज्ञाः सतां पूजा वेदधारणमार्जवम्।<br>एष धर्मः परो राजन्फलवान्प्रेत्य चेंह च ।।	</td><td>	3-33-46a<br>3-33-46b	
</td></tr>
				
<tr><td>
	एष नार्थविहीनेन शक्यो राजन्निपेवितुम्।<br>अखिलाः पुरुषव्याघ्र गुणाः स्युर्यद्यपीनरे ।।	</td><td>	3-33-47a<br>3-33-47b	
</td></tr>
				
<tr><td>
	धर्ममूलं जगद्राजन्नान्यद्धर्माद्विशिष्यते।<br>धर्मश्चार्थेन महता शक्यो राजन्निषेवितुम् ।।	</td><td>	3-33-48a<br>3-33-48b	
</td></tr>
				
<tr><td>
	न चार्थो भैक्ष्यचर्येण नापि क्लैब्येन कर्हिचित्।<br>वेत्तुं शक्यस्तथा राजन्केवलं धर्मबुद्धिना ।।	</td><td>	3-33-49a<br>3-33-49b	
</td></tr>
				
<tr><td>
	प्रतिष्द्धा हि ते याच्ञा यया सिध्यति वै द्विजः।<br>तेजसैवार्थलिप्सायां यतस्व पुरुषर्षभ ।।	</td><td>	3-33-50a<br>3-33-50b	
</td></tr>
				
<tr><td>
	भैक्ष्यचर्या न विहिता न च विट्शूद्रजीविका।<br>क्षत्रियस् विशेषेण धर्मस्तु बलमौरसम् ।।	</td><td>	3-33-51a<br>3-33-51b	
</td></tr>
				
<tr><td>
	स्वधर्मं प्रतिपद्यस्व जहि शत्रून्समागतान्।<br>धार्तराष्ट्रवनं पार्थ मया पार्थेन नाशय ।।	</td><td>	3-33-52a<br>3-33-52b	
</td></tr>
				
<tr><td>
	उदारमेव विद्वांसो धर्मं प्राहुर्मनीषिणः।<br>उदारं प्रतिपद्यस्व नावरे स्थातुमर्हसि ।।	</td><td>	3-33-53a<br>3-33-53b	
</td></tr>
				
<tr><td>
	अनुबुध्यस्व राजेन्द्र वेत्थ धर्मान्सनातनान्।<br>क्रूरकर्माऽभिजातोसि यस्मादुद्विजते जनः ।।	</td><td>	3-33-54a<br>3-33-54b	
</td></tr>
				
<tr><td>
	प्रजापालनसंभूतं फलं तव न गर्हितम्।<br>एष ते विहितो राजन्धात्रा धर्मः सनातनः ।।	</td><td>	3-33-55a<br>3-33-55b	
</td></tr>
				
<tr><td>
	तस्माद्विचलितः पार्थ लोके हास्यं गमिष्यसि।<br>स्वधर्माद्धि मनुष्याणां चलनं न प्रशस्यते ।।	</td><td>	3-33-56a<br>3-33-56b	
</td></tr>
				
<tr><td>
	स क्षात्रं हृदयं कृत्वा त्यक्त्वेदं शिथिलं मनः।<br>वीर्यमास्थाय कौरव्य धुरमुद्वह धुर्यवत् ।।	</td><td>	3-33-57a<br>3-33-57b	
</td></tr>
				
<tr><td>
	न हि केवलधर्मात्मा पृथिवीं जातु कश्चन।<br>पार्थिवो व्यजयद्राजन्न भूतिं न पुनः श्रियम् ।।	</td><td>	3-33-58a<br>3-33-58b	
</td></tr>
				
<tr><td>
	जिह्वां दत्ता बहूनां हि क्षुद्राणां लुब्धचेतसाम्।<br>निकृत्या लभते राज्यमाहारमिव शल्यकः ।।	</td><td>	3-33-59a<br>3-33-59b	
</td></tr>
				
<tr><td>
	भ्रातर पूर्वजाताश्च सुसमृद्धाश्च सर्वशः।<br>निकृत्या निर्जिता देवैरसुराः पाण्डवर्षभ ।।	</td><td>	3-33-60a<br>3-33-60b	
</td></tr>
				
<tr><td>
	एवं बलवतः सर्वमिति बुद्ध्वा महीपते।<br>जहि शत्रून्महाबाहो परां निकृतिमास्थितान् ।।	</td><td>	3-33-61a<br>3-33-61b	
</td></tr>
				
<tr><td>
	न ह्यर्जुनसमः कश्चिद्युधि योद्धा धनुर्धरः।<br>भविता वा पुमान्कश्चिन्मत्समो वा गदाधरः ।।	</td><td>	3-33-62a<br>3-33-62b	
</td></tr>
				
<tr><td>
	सत्वेन कुरुते युद्धं राजन्सुबलवानपि।<br>न प्रमाणेन नोत्साहात्सत्वस्थो भव पाण्डव ।।	</td><td>	3-33-63a<br>3-33-63b	
</td></tr>
				
<tr><td>
	सत्वं हि मूलमर्थस् यवितथं यदतोऽन्यथा।<br>न तु प्रसक्तं भवति वृक्षच्छायेन हैमनी ।।	</td><td>	3-33-64a<br>3-33-64b	
</td></tr>
				
<tr><td>
	अर्थत्यागोऽपि कार्यः स्यादर्थं श्रेयांसमिच्छता।<br>बीजौपम्यन कौन्तेय मा ते भूदत्र संशयः ।।	</td><td>	3-33-65a<br>3-33-65b	
</td></tr>
				
<tr><td>
	अर्थेन तु समोऽनर्थो यत्र लब्धो महोदयः।<br>न तत्र विपणः कार्यः खरकण्डूयनं हि तत् ।।	</td><td>	3-33-66a<br>3-33-66b	
</td></tr>
				
<tr><td>
	एवमेव मनुष्येन्द्र धर्मं त्यक्त्वाऽल्पकं नरः।<br>बृहन्तं धर्ममाप्नोति स बुद्ध इति निश्चितम् ।।	</td><td>	3-33-67a<br>3-33-67b	
</td></tr>
<tr><td>
	अमित्रं मित्रसंपन्नं मित्रैर्भिन्दन्ति पण्डितः।।	</td><td>	3-33-68a	
</td></tr>
<tr><td>
	भिन्नैर्मित्रैः परित्यक्तं दुर्बलं कुरुते वशे ।।	</td><td>	3-33-68a	
</td></tr>
				
<tr><td>
	सत्वेन कुरुते युद्धं राजन्सुबलवानपि।<br>नोद्यमेन न होत्राभिः सर्वाः स्वीकुरुते प्रजाः ।।	</td><td>	3-33-69a<br>3-33-69b	
</td></tr>
				
<tr><td>
	सर्वथा संहतैरेव दुर्बलैर्बलवानपि।<br>अमित्रः शक्यते हन्तुं मधुहा भ्रमरैरिव ।।	</td><td>	3-33-70a<br>3-33-70b	
</td></tr>
				
<tr><td>
	यथा राजन्प्रजाः सर्वाः सूर्यः पाति गभस्तिभिः।<br>हन्ति चैव तथैव त्वं सदृशः सवितुर्भव ।।	</td><td>	3-33-71a<br>3-33-71b	
</td></tr>
				
<tr><td>
	एतच्चापि तपो पाजन्पुराणमिति नः श्रुतम्।<br>विधिना पालनं भूमेर्यत्कृतं नः पितामहैः ।।	</td><td>	3-33-72a<br>3-33-72b	
</td></tr>
				
<tr><td>
	न तथा तपसा राजँल्लोकान्प्राप्नोति क्षत्रियः।<br>यथा सृष्टेन युद्धेन विजयेनेतरेण वा ।।	</td><td>	3-33-73a<br>3-33-73b	
</td></tr>
				
<tr><td>
	अपेयात्किल भा सूर्याल्लक्ष्मीश्चन्द्रमसस्तथा।<br>इतिलोको व्यवसितो दृष्ट्वेमां भवतोव्यथाम् ।।	</td><td>	3-33-74a<br>3-33-74b	
</td></tr>
				
<tr><td>
	भवतश्च प्रशंसाभिर्निन्दाभिरितरस्य च।<br>कथयन्त्यः परिषदः पृथग्राजन्समागताः ।।	</td><td>	3-33-75a<br>3-33-75b	
</td></tr>
				
<tr><td>
	इदमभ्यधिकं राजन्ब्राह्मणाः कुरवश्च ते।<br>समेताः कथयन्तीह मुदिताः सत्यसन्धताम् ।।	</td><td>	3-33-76a<br>3-33-76b	
</td></tr>
				
<tr><td>
	यन्न मोहान्न कार्पण्यान्न लोभान्न भयादपि।<br>अनृतं किंचिदुक्तं ते न कामान्नार्थकारणात् ।।	</td><td>	3-33-77a<br>3-33-77b	
</td></tr>
				
<tr><td>
	यदेनः कुरुते किंचिद्राजा भूमिमवाप्नुवन्।<br>सर्वं तन्नुदते पश्चाद्यज्ञैर्विपुलदक्षिणैः ।।	</td><td>	3-33-78a<br>3-33-78b	
</td></tr>
				
<tr><td>
	ब्राह्मणेभ्यो ददद्ग्रामान्गाश्च राजन्सहस्रशः।<br>मुच्यते वीर पापेभ्यस्तमोभ्य इव चन्द्रमाः ।।	</td><td>	3-33-79a<br>3-33-79b	
</td></tr>
				
<tr><td>
	पौरजानपदाः सर्वे प्रायशः कुरुनन्दन।<br>सवृद्धबालाः सहिताः शंसन्ति त्वां युधिष्ठिर ।।	</td><td>	3-33-80a<br>3-33-80b	
</td></tr>
				
<tr><td>
	श्वदृतौ क्षीरमासक्तं ब्रह्म वा वृषले यथा।<br>सत्यं स्तेने बलं नार्यां राज्यं दुर्योधने तथा ।।	</td><td>	3-33-81a<br>3-33-81b	
</td></tr>
				
<tr><td>
	इतिलोके निर्वचनं पुरश्चरति भारत।<br>अपि चैताः स्त्रियो बालाः स्वाध्यायमधिकुर्वते ।।	</td><td>	3-33-82a<br>3-33-82b	
</td></tr>
				
<tr><td>
	इमामवस्थां च गते सहास्माभिररिंदम्।<br>हन्त नष्टाः स्म सर्वे वै भवतोपद्रवे सति ।।	</td><td>	3-33-83a<br>3-33-83b	
</td></tr>
				
<tr><td>
	स भवान्रथमास्थाय सर्वोपकरणान्वितम्।<br>त्वरमाणोऽभिनिर्यातु विप्रेभ्योऽर्थविभावकः ।।	</td><td>	3-33-84a<br>3-33-84b	
</td></tr>
				
<tr><td>
	वाचयित्वा द्विजश्रेष्ठानद्यैव गजसाह्वयम्।<br>अस्त्रविद्भिः परिवृतोभ्रातृभिर्दृढधन्विभिः ।।	</td><td>	3-33-85a<br>3-33-85b	
</td></tr>
				
				
<tr><td>
	आशीविषसमैर्वीरैर्मरुद्भिरिव वृत्रहा।<br>अमित्रांस्तेजसा मृद्गन्नसुरानिव वृत्रहा।<br>श्रियमादत्स्व कौन्तेय धार्तराष्ट्रान्महाबल ।।	</td><td>	3-33-86a<br>3-33-86b<br>3-33-86c	
</td></tr>
				
<tr><td>
	न हि गाण्डीवमुक्तानां शराणां गार्ध्रवाससाम्।<br>स्पर्शमाशीविषाभानां मर्त्यः कश्चन संसहेत् ।।	</td><td>	3-33-87a<br>3-33-87b	
</td></tr>
				
<tr><td>
	न स वीरो न मातङ्गो न च सोऽश्वोस्ति भारत।<br>यः सहेत गदावेगं मम क्रुद्धस्य संयुगे ।।	</td><td>	3-33-88a<br>3-33-88b	
</td></tr>
				
<tr><td>
	सृञ्जयैः सहकैकेयैर्वृष्णीनां वृषभेण च।<br>कथंस्विद्युधि कौन्तेय न राज्यं प्राप्नुयामहे ।।	</td><td>	3-33-89a<br>3-33-89b	
</td></tr>
				
<tr><td>
	शत्रुहस्तगतां राजन्कथंस्विन्नाहरेर्महीम्।<br>इह यत्नमुपाहृत्य बलेन महताऽन्वितः ।।	</td><td>	3-33-90a<br>3-33-90b	
</td></tr>
<tr><td>
	।। इति श्रीमन्महाभारते अरण्यपर्वणि <br>अर्जुनाभिगमनपर्वणि त्रयस्त्रिंशोऽध्यायः ।। 33 ।।	</td><td>		
</td></tr>
</tbody>