<span style="font-size: 14pt; line-height: 200%">पुलस्त्य उवाच। <br>
ततो गच्छेन्महाराज धर्मतीर्थमनुत्तमम्।<br>
[यत्र धर्मो महाभागस्तप्तवानुत्तमं तपः ।।<br>
तेन तीर्थं कृतंपुण्यं स्वेन नाम्ना च विश्रुतम् ।।]	3-82-1<br>
<br>
तत्रस्नात्वा नरो राजन्धर्मशील समाहितः।<br>
आसप्तमं कुलं चैव पुनीते नात्र संशयः ।।	3-82-2<br>
<br>
ततो गच्छेत राजेन्द्र ज्ञानपावनमुत्तमम्।<br>
अग्निष्टोममवाप्नोति मुनिलोकं च गच्छति ।।	3-82-3<br>
<br>
सौगन्धिकवनं राजंस्ततो गच्छेत मानवः।<br>
तत्रब्रह्मादयो देवा ऋषयश्च तपोधनाः ।।	3-82-4<br>
<br>
सिद्धचारणगन्धर्वाः किन्नराश्च महोरगाः।<br>
कतद्वनं प्रविशन्नेव सर्वपापैः प्रमुच्यते ।।	3-82-5<br>
<br>
ततश्चापि सरिचच्छ्रेष्ठा नदीनामुत्तमा नदी।<br>
प्लक्षा देवी स्मृता राजन्पुण्या देवी सरस्वती ।।	3-82-6<br>
<br>
तत्राभिषेकं कुर्वीत वल्मीकान्निः सृतेजले।<br>
अर्चयित्वा पितॄन्देवानश्वमेधफलं लभेत् ।।	3-82-7<br>
<br>
कवेराध्युषितं नाम तत्र तीर्थं सुदुर्लभम्।<br>
पट्सु शम्यानिपातेषु वल्मीकादिति निश्चयः ।।	3-82-8<br>
<br>
कपिलानां सहस्रं च वाजिमेधं च विन्दति।<br>
तत्र स्नात्वा नरव्याघ्र दृष्टमेतत्पुरातने ।।	3-82-9<br>
<br>
सुगन्धां शतकुम्भां च पञ्चयक्षां च भारत।<br>
अभिगम्य नरश्रेष्ठ स्वर्गलोके महीयते ।।	3-82-10<br>
<br>
त्रिशूलखातं तत्रैव तीर्थमासाद्य भारत।<br>
तत्राभिषेकं कुर्वीत पितृदेवार्चने रतः।<br>
गाणपत्यं च लभते देहं त्यक्त्वा न संशयः ।।	3-82-11<br>
<br>
ततो गच्छेत राजेन्द्र देव्याः स्थानं सुदुर्लभम्।<br>
शाकम्भरीति विख्याता त्रिषु लोकेषु विश्रुता ।।	3-82-12<br>
<br>
दिव्यं वर्षसहस्रं हि शाकेन किल सुव्रता।<br>
आहारं सा कृतवती मासिमासि नराधिप ।।	3-82-13<br>
<br>
ऋषयोऽभ्यागतास्तत्रदेव्या भक्त्या तपोधनाः।<br>
आतिथ्यं च कृतं तेषां शाकेन किल भारत।<br>
ततः शाकम्भरीत्येव नाम तस्याः प्रतिष्ठितम् ।।	3-82-14<br>
<br>
शाकम्भरीं समासाद्य ब्रह्मचारी समाहितः।<br>
त्रिरात्रमुषितः शाकं भक्षयित्वा नरः शुचिः ।।	3-82-15<br>
<br>
शाकाहारस्य यत्किंचिद्वर्षैर्द्वादशभिः कृतम्।<br>
तत्फलं तस्य भवति देव्याश्छन्देन भारत ।।	3-82-16<br>
<br>
ततो गच्छेत्सुवर्णाख्यं त्रिषु लोकेषु विश्रुतम्।<br>
तत्र विष्णुः प्रसादार्थं रुद्रकमाराधयत्पुरा ।।	3-82-17<br>
<br>
वरांश्च सुबर्हूल्लेभे दैवतेषु सुदुर्लभान्।<br>
उक्तश्च त्रिपुरघ्नेन परितुष्टेन भारत ।।	3-82-18<br>
<br>
अपिच त्वं प्रियतरो लोके कृष्ण भविष्यसि।<br>
त्वन्मुखं च जगत्सर्वं भविष्ति न संशयः ।।	3-82-19<br>
<br>
तत्राभिगम्य राजेन्द्र पूजयित्वा वृषध्वजम्।<br>
अश्वमेधमवाप्नोति गाणपत्यं च विन्दति ।।	3-82-20<br>
<br>
धूमावतीं ततो गच्छेत्रिरात्रोपोषितो नरः।<br>
मनसा प्रार्थितान्कार्माल्लभते नात्र संशयः ।।	3-82-21<br>
<br>
देव्यास्तु दक्षिणार्धेन रथावर्तो नराधिप।<br>
तत्रारोहेत धर्मज्ञ श्रद्दधानो जितेन्द्रियः।<br>
महादेवप्रसादाद्धि गच्छेत परमां गतिम् ।।	3-82-22<br>
<br>
प्रदक्षिणमुपावृत्य गच्छेत भरतर्षभ।<br>
धारां नाम महाप्रात्र सर्वपापप्रमोचनीम् ।।	3-82-23<br>
<br>
तत्र स्नात्वा नरव्याघ्र न शोचति नराधिप।<br>
ततो गच्छेत धर्मज्ञ नमस्कृत् महागिरिम् ।।	3-82-24<br>
<br>
अशीतियोजनशतं पुष्करं स्वर्गमुच्यते।<br>
अशीतिं धर्मपृष्ठात्तु प्रवदन्ति मनीषिणः ।।	3-82-25<br>
<br>
षष्टिं प्रयागाद्राजेन्द्र कुरुक्षेत्रात्तु द्वादश।<br>
संयुक्तमेव राजेन्द्र गङ्गाद्वारं त्रिविष्टपम्' ।।	3-82-26<br>
<br>
स्वर्गद्वारेण यत्तुल्यं गङ्गाद्वारं न संशयः।<br>
तत्राभिषेकं कुर्वीत कोटितीर्थे समाहितः ।।	3-82-27<br>
<br>
पौण्डरीकमवाप्नोति कुलं चैव समुद्धरेत्।<br>
उष्यैकां रजनीं तत्र गोसहस्रफलं लभेत् ।।	3-82-28<br>
<br>
सप्तगङ्गे त्रिगङ्गे च शक्रावर्ते च तर्पयन्।<br>
देवान्पितॄंश्च विधिवत्पुण्ये लोके महीयते ।।	3-82-29<br>
<br>
ततः कनस्वले स्नात्वा त्रिरात्रोपोषितो नरः।<br>
अश्वमेधमवाप्नोति स्वर्गलोकं च गच्छति ।।	3-82-30<br>
<br>
कपिलावटं ततो गच्छेत्तीर्थसेवी नराधिप।<br>
उपोष्य रजनीं तत्र गोसहस्रफलं लभेत् ।।	3-82-31<br>
<br>
नागराजस्य राजेन्द्र कपिलस्य महात्मनः।<br>
तीर्थं कुरुवरश्रेष्ठ सर्वलोकेषु विश्रुतम् ।।	3-82-32<br>
<br>
तत्राभिषेकं कुर्वीत नागतीर्थे नराधिप।<br>
कपिलानां सहस्रस्य फलं विन्दति मानवः ।।	3-82-33<br>
<br>
ततो ललितकं गच्छेच्छन्तनोस्तीर्थमुत्तमम्।<br>
तत्र स्नात्वा नरो राजन्न दुर्गतिमवाप्नुयात् ।।	3-82-34<br>
<br>
गङ्गायमुनयोर्मध्ये स्नाति यः संगमे नरः।<br>
दशाश्वमेधानाप्नोति कुलं चैव समुद्धरेत् ।।	3-82-35<br>
<br>
ततो गच्छेत राजेन्द्र सुगन्धं लोकविथुतम्।<br>
सर्वपापविशुद्धात्मा ब्रह्मलोके महीयते ।।	3-82-36<br>
<br>
रुद्रावर्तं ततो गच्छेत्तीर्थसेवी नराधिप।<br>
तत्रस्नात्वा नरो राजन्स्वर्गलोके च गच्छति ।।	3-82-37<br>
<br>
गङ्गायाश्च नरश्रेष्ठ सरस्वत्याश्च संगमे।<br>
स्नात्वाऽश्वमेधं प्राप्नोति स्वर्गलोकं च गच्छति ।।	3-82-38<br>
<br>
भद्रकर्णएश्वरं गत्वा देवमर्च्य यथाविधि।<br>
न दुर्गतिमवाप्नोति नाकपृष्ठे च पूज्यते ।।	3-82-39<br>
<br>
तत कुब्जावतीं गच्छेत्तीर्थसेवी नराधिप।<br>
रगोसहस्रमवाप्नोति स्वर्गलोकं च नच्छति ।।	3-82-40<br>
<br>
अरुन्धतीवटं गच्छेत्तीर्थसेवी नराधिप।<br>
सामुद्रकमुपस्पृश्य ब्रह्मचारी समाहितः ।।	3-82-41<br>
<br>
अश्वमेधमवाप्नोति त्रिरात्रोपोषितो नरः।<br>
गोसहस्रफलं विद्यात्कुलं चैव समुद्धरेत् ।।	3-82-42<br>
<br>
कब्र्हमावर्तं ततो गच्छेद्ब्रह्मचारी समाहितः।<br>
अश्वमेधमवाप्नोति सोमलोकं च गच्छति ।।	3-82-43<br>
<br>
यमुनाप्रभवं गत्वा समुपस्पृश्य यामुनम्।<br>
अश्वमेधफंल लब्ध्वा स्वर्गलोके महीयते ।।	3-82-44<br>
<br>
दर्वीसंक्रमणं प्राप्य तीर्थं त्रैलोक्यपूजितम्।<br>
अश्वमेधमवाप्नोति स्वर्गलोकं च गच्छति ।।	3-82-45<br>
<br>
सिन्धोश्च प्रभवं गत्वा सिद्धगन्धर्वसेवितम्।<br>
तत्रोष्य रजनीः पञ्च विन्देद्बहु सुवर्णकम् ।।	3-82-46<br>
<br>
अथ वेदीं समासाद्य नरः परमदुर्गमाम्।<br>
अश्वमेधमवाप्नोति गच्छेदौशनसीं गतिम् ।।	3-82-47<br>
<br>
ऋषिकुल्यां समासाद्य वासिष्ठं चैवभारत।<br>
वासिष्ठीं समतिक्रम्य सर्वे वर्णा द्विजातयः ।।	3-82-48<br>
<br>
ऋषिकुल्यां समासाद्य नरः स्नात्वा विकल्मषः।<br>
देवान्पितॄंश्चार्चयित्वा ऋषिलोकं प्रपद्यते ।।	3-82-49<br>
<br>
यदि तत्रवसेन्मासं शाकाहारो नराधिप।<br>
द्वादशाहस्य यज्ञस्य फलं स लभते नरः' ।।	3-82-50<br>
<br>
भृगुतुङ्गं समासाद्य वाजिमेधफलं लभेत्।<br>
गत्वा वीरप्रमोक्षं च सर्वपापैः प्रमुच्यते ।।	3-82-51<br>
<br>
कृत्तिकामघयोश्चैव तीर्थमासाद्य भारत।<br>
अग्निष्टोमातिरात्राभ्यां फलमाप्नोति मानवः ।।	3-82-52<br>
<br>
तत्र संध्यां समासाद्य विद्यातीर्थमनुत्तमम्।<br>
उपस्पृश्य च वै विद्यां यत्र तत्रोपपद्यते ।।	3-82-53<br>
<br>
महाश्रमे वसेद्रात्रिं सर्वपापप्रमोचने।<br>
एककालं निराहारो लोकानावसते शुभान् ।।	3-82-54<br>
<br>
षष्ठाकालोपवासेन मासमुष्य महालये।<br>
सर्वपापविशुद्दात्मा विन्देद्बहु सुवर्णकम्।<br>
दशापरान्दशपूर्वान्नरानुद्धरते कुलम् ।।	3-82-55<br>
<br>
अथ वेतसिकां गत्वा पितामहनिषेविताम्।<br>
अश्वमेधमवाप्नोति गच्छेदौशनसीं गतिम् ।।	3-82-56<br>
<br>
अथ सुन्दरिकातीर्थं प्राप्य सिद्धनिषेवितम्।<br>
रूपस्य भागी भवति दृष्टमेतत्पुरातनैः ।।	3-82-57<br>
<br>
ततो वै ब्राह्मणं गत्वा ब्रह्मचारी जितेन्द्रियः।<br>
पद्मवर्णेन यानेन ब्रह्मलोकं प्रपद्यते ।।	3-82-58<br>
<br>
ततस्तु नैमिषं गच्छेत्पुण्यं सिद्धनिषेवितम्।<br>
तत्र नित्यं निवसति ब्रह्मा देवगणैः सह ।।	3-82-59<br>
<br>
नैमिषं मृगयाणस् पापस्यार्धं प्रणश्यति।<br>
प्रविष्टमात्रस्तु नरः सर्वपापैः प्रमुच्यते ।।	3-82-60<br>
<br>
तत्र मासं वसेद्धीरो नैमिषे तीर्थतत्परः।<br>
पृथिव्यां यानि तीर्थानि तानि तीर्थानि नैंमिषे ।।	3-82-61<br>
<br>
कृताभिषेकस्तत्रैव नियतो नियताशनः।<br>
गवां मेधस्य यज्ञस्य फलं प्राप्नोति भारत।<br>
पुनात्यासप्तमं चैव कुलं भरतसत्तम ।।	3-82-62<br>
<br>
यस्त्यजेन्नैमिषे प्राणानुपवासपरायणः।<br>
स मोदेत्सर्वलोकेषु एवमाहुर्मनीषिणः ।।	3-82-63<br>
<br>
नित्यं मेध्यं च पुण्यं च नैमिषं नृपसत्तम ।।	3-82-64<br>
गङ्गोद्भेदं समासाद्य त्रिरात्रोपोषितो नरः।<br>
वाजपेयमवाप्नोति ब्रह्मभूतो भवेत्सदा ।।	3-82-65<br>
<br>
सरस्वतीं समासाद्य तर्पयेत्पितृदेवताः।<br>
सारस्वतेषु लोकेषु मोदते नात्र संशयः ।।	3-82-66<br>
<br>
ततश्च बाहुदां गच्छेद्ब्रह्मचारी समाहितः।<br>
तत्रोष्य रजनीमेकां स्वर्गलोके महीयते।<br>
देवसत्रस्य यज्ञस्य फलंप्राप्नोति कौरव ।।	3-82-67<br>
<br>
ततः क्षीरवतीं गच्छेत्पुण्यां पुण्यतरैर्वृताम्।<br>
पितृदेवार्चनपरो वाजपेयमवाप्नुयात् ।।	3-82-68<br>
<br>
विमलाशोकमासाद्य ब्र्हमचारी समाहितः।<br>
तत्रोष्य रजनीमेकां स्वर्गलोके महीयते ।।	3-82-69<br>
<br>
गोप्रतारं ततो गच्छेत्सरय्वास्तीर्थमुत्तमम्।<br>
यत्र रामो गतः स्वर्गं सभृत्यबलवाहनः।<br>
देहं त्यक्त्वा महाराज तस्य तीर्थस्य तेजसा ।।	3-82-70<br>
<br>
रामस्य च प्रसादेन व्यवसायाच्च भारत।<br>
तस्मिंस्तीर्थे नरः स्नात्वा गोप्रतारे नराधिप।<br>
सर्वपापविशुद्धात्मा स्वर्गलोके महीयते ।।	3-82-71<br>
<br>
रामतीर्थे नरः स्नात्वा गोमत्यां कुरुनन्दन।<br>
अश्वमेधमवाप्नोति पुनाति च कुलं नरः ।।	3-82-72<br>
<br>
शतसाहस्रकं तीर्थं तत्रैव भरतर्षभ ।।	3-82-73<br>
तत्रोपस्पर्शनं कृत्वा नियतो नियताशनः।<br>
गोसहस्रफलं पुण्यं प्राप्नोति भरतर्षभ ।।	3-82-74<br>
<br>
रततो गच्छेत राजेनद्‌र भर्तृस्थानमनुत्तमम्।<br>
अश्वमेधस्य यज्ञस्य फलं प्राप्नोति मानवः ।।	3-82-75<br>
<br>
कोटितीर्थे नरः स्नात्वा अर्चयित्वा गुहं नृप।<br>
गोसहस्रफंल विद्यात्तेजस्वी च भवेन्नरः ।।	3-82-76<br>
<br>
ततो वाराणसीं गत्वा अर्चयित्वा नृषध्वजम्।<br>
कपिलाह्रदे नरः स्नात्वाराजसूयमवाप्नुयात् ।।	3-82-77<br>
<br>
अविमुक्तं समासाद्य तीर्थसेवी कुरूद्वह।<br>
दर्शनाद्देवदेवस्य मुच्यते ब्रह्महत्यया ।।	3-82-78<br>
<br>
प्राणानुत्सृज्यतत्रैव मोक्षं प्राप्नोति मानवः।<br>
मार्कण्डेयस्य राजेन्द्र तीर्थमासाद्य दुर्लभम् ।।	3-82-79<br>
<br>
गोमतीगङ्गयोश्चैव संगमे लोकविश्रुते।<br>
अग्निष्टोममवाप्नोति कुलं चैव समुद्धरेत् ।।	3-82-80<br>
<br>
ततो गयां समासाद्य ब्रह्मचारी समाहितः।<br>
अश्वमेधमवाप्नोति कुलं चैव समुद्धरेत् ।।	3-82-81<br>
<br>
तत्राक्षयवटो नाम त्रिषु लोकेषु विश्रुतः।<br>
तत्र दत्तं पितृभ्यस्तु भवत्यक्षयमुच्यते ।।	3-82-82<br>
<br>
महानद्यामुपस्पृश्य तर्पयेत्पितृदेवताः।<br>
अक्षयान्प्राप्नुयाल्लोकान्कुलं चैव समुद्धरेत् ।।	3-82-83<br>
<br>
ततो ब्रह्मसरो गत्वा धर्मारण्योपशोभितम्।<br>
ब्रह्मलोकमवाप्नोति प्रभातामेव शर्वरीम् ।।	3-82-84<br>
<br>
ब्रह्मणा तत्र सरसि यूपश्रेष्ठः समुच्छ्रितः।<br>
यूपं प्रदक्षिणीकृत्य वाजपेयफलं लभेत् ।।	3-82-85<br>
<br>
ततो गच्छेत राजेन्द्र धेनुकं लोकविश्रुतम्।<br>
एकरात्रोषितो राजन्प्रयच्छेत्तिलधेनुकाम् ।।	3-82-86<br>
<br>
सर्वपापविशुद्धात्मा सोमलोकं ब्रजेद्भुवम्।<br>
तत्र चिह्निं महद्राजन्नद्यापि सुमहद्भृशम् ।।	3-82-87<br>
<br>
कपिलायाः सवत्सायाश्चरन्त्याः पर्वते कृतम्।<br>
सवत्सायाः पदानि स्म दृश्यन्तेऽद्यापि भारत ।।	3-82-88<br>
<br>
तेषूपस्पृश्य राजेन्द्रपदेषु नृपसत्तम।<br>
यत्कंचिदशुभं कर्म तत्प्रणश्यति भारत ।।	3-82-89<br>
<br>
ततो गृध्रवटं गच्छेत्स्थानं देवस्य धीमतः।<br>
स्नायीत भस्मना तत्र अभिगम्य वृषध्वजम् ।।	3-82-90<br>
<br>
ब्राह्मणेन भवेच्चीर्णं व्रतं द्वादशवार्षिकम्।<br>
इतरेषां तु वर्णानां सर्वपापं प्रणश्यति ।।	3-82-91<br>
<br>
उद्यन्तं च ततो गच्छेत्पर्वतं गीतनादितम्।<br>
सावित्र्यास्तु पदं तत्र दृश्यते भरतर्षभ ।।	3-82-92<br>
<br>
तत्रसंध्यामुपासीत ब्राह्मणः संशितव्रतः।<br>
उपासिता भवेत्संध्या तेन द्वादशवार्षिकी ।।	3-82-93<br>
<br>
योनिद्वारं च तत्रैव विश्रुतं भरतर्षभ।<br>
तत्राभिगम्य मुच्येत पुरुषो योनिसंकरात् ।।	3-82-94<br>
<br>
कृष्णशुक्लावुभौ पक्षौ गयायां यो वसेन्नरः।<br>
पुनात्यासप्तमं राजन्कुलं नास्त्यत्र संशयः ।।	3-82-95<br>
<br>
एष्टव्या बहवः पुत्रा यद्येकोपि गयां व्रजेत्।<br>
गौरीं वा वरयेत्कन्यां नीलं वा वृषमुत्सृजेत् ।।	3-82-96<br>
<br>
ततः फल्गुं व्रजेद्राजंस्तीर्थसेवी नराधिप।<br>
अश्वमेधमवाप्नोति सिद्धिं च महतीं व्रजेत् ।।	3-82-97<br>
<br>
ततो गच्छेत राजेन्द्र धर्मप्रस्थं समाहितः।<br>
तत्र धर्मो महाराज नित्यमास्ते युधिष्ठिर ।।	3-82-98<br>
<br>
तत्र कूपोदकं कृत्वा तेन स्नातः शुचिस्तथा।<br>
पितॄन्देवांस्तु संतर्प्य मुक्तपापो दिवं व्रजेत् ।।	3-82-99<br>
<br>
मतङ्गस्याश्रमस्तत्रमहर्षेर्भावितात्मनः ।।	3-82-100<br>
तं प्रविश्याश्रमं श्रीमच्छ्रमशोकविनाशनम्।<br>
गवामयनयज्ञस्य फलंप्राप्नोति मानवः ।।	3-82-101<br>
<br>
धर्मं तत्राभिसंस्पृश्य वाजिमेधमवाप्नुयात् ।।	3-82-102<br>
ततो गच्छेत राजेन्द्र ब्रह्मस्थानमनुत्तमम्।<br>
तत्राभिगम्य राजेन्द्र ब्रह्माणं पुरुषर्षभ।<br>
राजसूयाश्वमेधाभ्यां फलं विन्दति मानवः ।।	3-82-103<br>
<br>
ततो राजगृहं गच्छेत्तीर्थसेवी नराधिप।<br>
उपस्पृश्य ततस्तत्रकक्षीवानिव मोदते ।।	3-82-104<br>
<br>
यक्षिण्या नैत्यकं तत्र प्राश्नीन पुरुषः शुचिः।<br>
यक्षिण्यास्तु प्रसादेन मुच्यते ब्र्हमहत्यया ।।	3-82-105<br>
<br>
मणइनागं ततो गत्वा गोसहस्रफलं लभेत् ।।	3-82-106<br>
तैर्थिकं भुञ्जते यस्तु मणिनागस् भारत।<br>
दष्टस्याशीविषेणापि न तस्य क्रमते विपम् ।।	3-82-107<br>
<br>
तत्रोष् रजनीभेकां गोसहस्रफंल लभेत्।<br>
ततो गच्छेत ब्रह्मर्पेर्गौतमस्य वनं प्रियम् ।।	3-82-108<br>
<br>
अहल्याया ह्रदे स्नात्वा व्रजेत परमां गतिम्।<br>
अभिगम्याश्रमं राजन्विनद्ते श्रियमात्मनः ।।	3-82-109<br>
<br>
तत्रोदपानं धर्मज्ञ त्रिपु लोकेषु विश्रुतम्।<br>
तत्राभिषेकं कृत्वा तु वाजिमेधमवाप्नुयात् ।।	3-82-110<br>
<br>
जनकस् तु राजर्षेः कूपस्त्रिदशपूजितः।<br>
तत्राभिषेकं कृत्वा तु विष्णुलोकमवाप्नुयात् ।।	3-82-111<br>
<br>
ततो विनशनं गच्छेत्सर्वपापप्रमोचनम्।<br>
वाजपेयमवाप्नोति सोमलोकं च गच्छति ।।	3-82-112<br>
<br>
गण्डकीं तु समासाद्य सर्वतीर्थजलोद्भवाम्।<br>
वाजपेयमवाप्नोति सूर्यलोकं च गच्छति ।।	3-82-113<br>
<br>
कततो विशल्यामासाद्य नदीं त्रैलोक्यविश्रुताम्।<br>
अग्निष्टोममवाप्नोति स्वर्गलोकं च गच्छति ।।	3-82-114<br>
<br>
ततोऽधिवङ्गं धर्मज्ञ समाविश्य ततो वनम्।<br>
गुह्यकेषु महाराज मोदते नात्र संशयः ।।	3-82-115<br>
<br>
कम्पनां तु समासद्य नदीं सिद्धनिवेषिताम्।<br>
पुण्डरीकमवाप्नोति स्वर्गलोकं च गच्छति ।।	3-82-116<br>
<br>
अथ माहेश्वरीं धारां समासाद्य धराधिप।<br>
अश्वमेधमवाप्नोति कुलं चैव समुद्धरेत् ।।	3-82-117<br>
<br>
दिवौकसां पुष्करिणीं समासाद्य नराधिप।<br>
न दुर्गतिमवाप्नोति वाजिमेधं च विन्दति ।।	3-82-118<br>
<br>
अथ सोमपदं गच्छेद्ब्रह्मचारी समाहितः।<br>
माहेश्वरपदे स्नात्वा वाजिमेधफलं लभेत् ।।	3-82-119<br>
<br>
तत्रकोटी तु तीर्थानां विश्रुता भरतर्षभ।<br>
कूर्मरूपेण राजेन्द्र ह्यसुरेण दुरात्मना ।।	3-82-120<br>
<br>
ह्रियमाणा हृता राजन्विष्णुना प्रभविष्णुना।<br>
तत्राभिषेकं कुर्वीत तीर्थकोट्यां युधिष्ठिर ।।	3-82-121<br>
<br>
पुण्डरीकमवाप्नोति विष्णुलोकं च गच्छति।<br>
ततो गच्छेत राजेन्द्रस्थानं नारायणस्य च ।।	3-82-122<br>
<br>
सदा सन्निहितो यत्रविष्णुर्वसति भारत।<br>
यत्रब्रह्मादयो देवा ऋषयश्च तपोधनाः ।।	3-82-123<br>
<br>
आदित्या वसवो रुद्रा जनार्दनमुपासते।<br>
शालग्राम इति ख्यातो विष्णुरद्भुतकर्मकः ।।	3-82-124<br>
<br>
अभिगम्य त्रिलोकेशं वरदं विष्णुमव्ययम्।<br>
अश्वमेधमवाप्नोति विष्णुलोकं च गच्छति ।।	3-82-125<br>
<br>
तत्रोपदानं धर्मज्ञ सर्वपापप्रमोचनम्।<br>
समुद्रास्तत्रचत्वारः कूपे संनिहिताः सदा।<br>
तत्रोपस्पृश् राजेन्द्र न दुर्गतिमवाप्नुयात् ।।	3-82-126<br>
<br>
अभिगम्य त्रिलोकेशं वरदं विष्णुमव्ययम्।<br>
विराजति यथासोमो मेघैर्मुक्तो नराधिप ।।	3-82-127<br>
<br>
जातिस्मरमुपस्पृश्य शुचिः प्रयतमानसः।<br>
जातिस्मरत्वमाप्नोति स्नात्वा तत्र न संशयः ।।	3-82-128<br>
<br>
वदेश्वरपुरं गत्वा अर्चयित्वा तु केशवम्।<br>
ईप्सिताँल्लभते कामानुपवासान्न संशयः ।।	3-82-129<br>
<br>
ततस्तु वामनं गत्वा सर्वपापप्रमोचनम्।<br>
अभिगम्य हरिं देवं न दुर्गतिमवाप्नुयात् ।।	3-82-130<br>
<br>
भरतस्याश्रमं गच्छेत्सर्वपापप्रमोचनम् ।।	3-82-131<br>
कौशिकीं तत्र गच्छेत महापापप्रणाशिनीम्।<br>
राजसूयस्य यज्ञस्य फलं प्राप्नोति मानवः ।।	3-82-132<br>
<br>
ततो गच्छेत राजेन्द्र चम्पकारण्यमुत्तमम्।<br>
तत्रोष्य रजनीमेकां गोसहस्रफलं लभेत् ।।	3-82-133<br>
<br>
अथ जेष्ठिलमासाद्य तीर्धं परमदुर्लभम्।<br>
तत्रोष्य रजनीमेकां गोसहस्रफलं लभेत् ।।	3-82-134<br>
<br>
तत्र विश्वेश्वरं दृष्ट्वा देव्या सह महाद्युतिम्।<br>
मित्रावरुणयोर्लोकानाप्नोति पुरुषर्षभ।<br>
त्रिरात्रोपोषितस्तत्रअग्निष्टोमफलं लभेत् ।।	3-82-135<br>
<br>
कन्यासंवेद्यमासाद्य नियतो नयिताशनः।<br>
मनोः प्रजापतेर्लोकानाप्नोति पुरुषर्षभ ।।	3-82-136<br>
<br>
कन्यायां ये प्रयच्छन्ति दानमण्वपि भारत।<br>
तदक्षय्यमिति प्राहुर्ऋषयः संशितव्रताः ।।	3-82-137<br>
<br>
ततो निर्वीरमासाद्य त्रिपु लोकेपु विश्रुतम्।<br>
अश्वमेधमवाप्नोति विष्णुलोकं च गच्छति ।।	3-82-138<br>
<br>
ये त्विन्धनं प्रयच्छन्ति निर्वीरासंगमे नराः।<br>
ते यान्ति नरशार्दूल शक्रलोकमनामयम् ।।	3-82-139<br>
<br>
तत्राश्रमो वसिष्ठस् त्रिषु लोकेषु विश्रुतः।<br>
तत्राभिषेकं कुर्वाणो वाजपेयमवाप्नुयात् ।।	3-82-140<br>
<br>
देवकूटं समासाद्य ब्रह्मर्षिगणसेवितम्।<br>
अश्वमेधमवाप्नोति कुलं चैव समुद्धरेत् ।।	3-82-141<br>
<br>
ततो गच्छेत राजेन्द्र कौशिकस्य मुनेर्ह्रदम्।<br>
यत्र सिद्धिं परां प्राप्तो विश्वामित्रोथ कौशिकः ।।	3-82-142<br>
<br>
तत्र मासं वसेद्वीर कौशिक्यां भरतर्षभ।<br>
अश्वमेधस्य यत्पुण्यं तन्मासेनाधिगच्छति ।।	3-82-143<br>
<br>
सर्वतीर्थवरे चैव यो वसेत महाह्रदे।<br>
न दुर्गतिमवाप्नोति विन्द्याद्बहु सुवर्णकम् ।।	3-82-144<br>
<br>
कुमारमभिगम्याथ वीराश्रमनिवासिनम्।<br>
अश्वमेधमवाप्नोति नरो नास्त्यत्र संशयः ।।	3-82-145<br>
<br>
अग्निधारां समासाद्य त्रिषु लोकेषु विश्रुताम्।<br>
तत्राभिषेकं कुर्वाणो ह्यग्निष्टोममवाप्नुयात् ।।	3-82-146<br>
<br>
अभिगम्य महादेवं वरदं विष्णुमव्ययम्।<br>
पितामहसरो गत्वा शैलराजसमीपतः।<br>
तत्राभिषेकं कुर्वाणो ह्यग्निष्टोममवाप्नुयात् ।।	3-82-147<br>
<br>
पितामहस्य सरसः प्रस्रुता लोकपावनी।<br>
कुमारधारा तत्रैव त्रिषु लोकेषु विश्रुता ।।	3-82-148<br>
<br>
यत्रस्नात्वा कृतार्थोस्मीत्यात्मानमवगच्छति।<br>
षष्ठकालोपवासेन मुच्यते ब्रह्महत्यया ।।	3-82-149<br>
<br>
ततो गच्छेत धर्मज्ञ तीर्थसेवनतत्परः।<br>
शिखरं वै महादेव्या गौर्यास्त्रैलोक्यविश्रुतम् ।।	3-82-150<br>
<br>
समारुह्य नरश्रेष्ठ स्तनकुण्डेषु संविशेत्।<br>
स्तनकुण्डमुपस्पृश्य वाजपेयफलं लभेत् ।।	3-82-151<br>
<br>
तत्राभिषेकं कुर्वाणः पितृदेवार्चने रतः।<br>
हयमेधमवाप्नोति शक्रलोकं च गच्छति ।।	3-82-152<br>
<br>
ताम्रारुणं समासाद्य ब्रह्मचारी समाहितः।<br>
अश्वमेमवाप्नोति ब्रह्मलोकं च गच्छति ।।	3-82-153<br>
<br>
नन्दिन्यां च समासाद्य कूपं देवनिषेवितम्।<br>
नरमेधस् यत्पुण्यं तदाप्तोति नराधिप ।।	3-82-154<br>
<br>
कालिकासंगमे स्नात्वा कौशिक्यरुणयोर्गतः।<br>
त्रिरात्रोपोषितो राजन्सर्वपापैः प्रमुच्यते ।।	3-82-155<br>
<br>
उर्वशीतीर्थमासाद्य ततः सोमाश्रमं बुधः।<br>
कुम्भकर्णाश्रमं गत्वा पूज्यते भुविमानवः ।।	3-82-156<br>
<br>
कोकामुखमुपस्पृश् ब्रह्मचारी यतव्रतः।<br>
जातिस्मरत्वमाप्नोति दृष्टमेतत्पुरातनैः ।।	3-82-157<br>
<br>
प्राङ्गदीं च समासाद्य कृतात्मा भवति द्विजः।<br>
सर्वपापविशुद्धात्मा शक्रलोकं च गच्छति ।।	3-82-158<br>
<br>
ऋषभद्वीपमासाद्य मेध्यं क्रौञ्चनिषूदनम्।<br>
सरस्वत्यामुपस्पृश्य विमानस्थो विराजते ।।	3-82-159<br>
<br>
औद्दालकं महाराज तीर्थं मुनिनिषेवितम्।<br>
तत्राभिषेकं कृत्वा वै सर्वपापैः प्रमुच्यते ।।	3-82-160<br>
<br>
धर्मतीर्थं समासाद्य पुण्यं ब्रह्मर्षिसेवितम्।<br>
वाजपेयमवाप्नोति विमानस्थश्च पूज्यते ।।	3-82-161<br>
<br>
अथ पम्पां समासाद्य भागीरथ्यां कृतोदकः।<br>
दण्डार्तमभिगत्वा तु गोसहस्रफलं लभेत् ।।	3-82-162<br>
<br>
`ततो लेवलिकां गच्छेत्पुण्यां पुण्योपसेविताम्।<br>
वाजपेयमवाप्नोति विमानस्थश्च पूज्यते' ।।	3-82-163<br>
<br>
।। इति श्रीमन्महाभारते अरण्यपर्वणि<br>
तीर्थयात्रापर्वणि द्व्यशीतितमोऽध्यायः ।। 82 ।।	<br>
<br>
</span>
