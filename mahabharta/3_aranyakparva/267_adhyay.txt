				
<tbody><tr><td>
	<b>वैशंपायन उवाच।</b>	</td><td>	3-267-1x	
</td></tr>
				
				
				
<tr><td>
	अथाब्रवीद्द्रौपदी राजपुत्री<br>पृष्टा शिबीनां कप्रवरेण तेन।<br>अवेक्ष्य मन्दं प्रविमुच्य शाखां<br>संगृह्णती कौशिकमुत्तरीयम् ।।	</td><td>	3-267-1a<br>3-267-1b<br>3-267-1c<br>3-267-1d	
</td></tr>
				
				
				
<tr><td>
	बुद्ध्याऽभिजानामि नरेनद्‌रपुत्र<br>न मादृशी त्वामभिभाष्टुमर्हति।<br>न त्वेह वक्ताऽस्ति तवेह वाक्य-<br>मन्यो नरो वाऽप्यथवाऽपि नारी ।।	</td><td>	3-267-2a<br>3-267-2b<br>3-267-2c<br>3-267-2d	
</td></tr>
				
				
				
<tr><td>
	एका ह्यहं संप्रति तेन वाचं<br>ददानि वै भद्र निबोध चेदम्।<br>अहं ह्यरण्येकथमेकमेका<br>त्वामालपेयं निरता स्वधर्मे ।।	</td><td>	3-267-3a<br>3-267-3b<br>3-267-3c<br>3-267-3d	
</td></tr>
				
				
				
<tr><td>
	जानामि च त्वां सुरथस्य पुत्रं<br>यं कोटिकाश्येति विदुर्मनुष्याः।<br>तस्मादहं शैब्य तथैव तुभ्य-<br>माख्यामि बन्धून्प्रथितं कुलं च ।।	</td><td>	3-267-4a<br>3-267-4b<br>3-267-4c<br>3-267-4d	
</td></tr>
				
				
				
<tr><td>
	अपत्यमस्मि द्रुपदस्य राज्ञः<br>कृष्णेति मां शैब्य विदुर्मनुष्याः।<br>साऽहं वृणे पञ्च जनान्पतित्वे<br>ये खाण्डवप्रस्थगताः श्रुतास्ते ।।	</td><td>	3-267-5a<br>3-267-5b<br>3-267-5c<br>3-267-5d	
</td></tr>
				
				
				
<tr><td>
	युधिष्ठिरो भीमसेनार्जुनौ च<br>माद्र्याश्च पुत्रौ पुरुषप्रवीरौ।<br>ते मां निवेश्यह दिशश्चतस्रो<br>विबज्य पार्था मृगयां प्रयाताः ।।	</td><td>	3-267-6a<br>3-267-6b<br>3-267-6c<br>3-267-6d	
</td></tr>
				
				
				
<tr><td>
	प्राचीं राजा दक्षिणां भीमसेनो<br>जयः प्रतीचीं यमजावुदीचीम्।<br>मन्ये तु तेषां रथसत्तमानां<br>कालो बहुः प्राप्ता इहोपयातुम् ।।	</td><td>	3-267-7a<br>3-267-7b<br>3-267-7c<br>3-267-7d	
</td></tr>
				
				
				
<tr><td>
	संमानिता यास्यथ तैर्यथेष्टं<br>विमुच्य वाहानवरोहयध्वम्।<br>प्रियातिथिर्धर्मसुतो महात्मा<br>प्रीतो भविष्यत्यभिवीक्ष्य युप्मान् ।।	</td><td>	3-267-8a<br>3-267-8b<br>3-267-8c<br>3-267-8d	
</td></tr>
				
				
				
<tr><td>
	एतावदुक्त्वा द्रुपदात्मजा सा<br>शैव्यात्मजं चन्द्रसुखी प्रतीता।<br>विवेश तां पर्णशालां प्रशस्तां<br>संचिन्त्य तेषामतिथिस्वधर्मम् ।।	</td><td>	3-267-9a<br>3-267-9b<br>3-267-9c<br>3-267-9d	
</td></tr>
<tr><td>
	।। इति श्रीमन्महाभारते अरण्यपर्वणि <br>द्रौपदीहरणपर्वणि सप्तषष्ट्यधिकद्विशततमोऽध्यायः ।। 267 ।।	</td><td>		
</td></tr></tbody>