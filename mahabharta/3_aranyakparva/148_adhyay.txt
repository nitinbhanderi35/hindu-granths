				
<tbody><tr><td>
	<b>वैशंपायन उवाच।</b>	</td><td>	3-148-1x	
</td></tr>
				
<tr><td>
	तत्र ते पुरुषव्याघ्राः परमं शौचमास्थिताः।<br>षड्रात्रमवसन्वीरा धनंजयदिदृक्षया ।।	</td><td>	3-148-1a<br>3-148-1b	
</td></tr>
				
<tr><td>
	तस्मिन्विहरमाणाश्च रममाणाश्च पाण्डवाः।<br>मनोज्ञे काननवरे सर्व भूतमनोरमे ।।	</td><td>	3-148-2a<br>3-148-2b	
</td></tr>
				
				
<tr><td>
	पादपैः पुष्पविकचैः फलभारावनामितैः।<br>शोभितः पर्वतो रम्यः पुंस्कोकिलकुलाकुलैः।<br>स्निग्धपत्रैरविरलैः शीतच्छायैर्मनोरमैः ।।	</td><td>	3-148-3a<br>3-148-3b<br>3-148-3c	
</td></tr>
				
				
<tr><td>
	सरांसि च विचित्राणि प्रसन्नसलिलानि च।<br>कमलैः सोत्पलैस्तत्रभ्राजमानानि सर्वशः।<br>पश्यन्तश्चारुरूपाणइ रेमिरे तत्र पाण्डवाः ।।	</td><td>	3-148-4a<br>3-148-4b<br>3-148-4c	
</td></tr>
				
<tr><td>
	पुण्यगन्धः सुखस्पर्शो ववौ तत्र समीरणः।<br>ह्लादयन्पाण्डवान्सर्बान्सकृष्णान्सद्विजर्षभान् ।।	</td><td>	3-148-5a<br>3-148-5b	
</td></tr>
				
<tr><td>
	ततः पूर्वोत्तरे वायुः प्लवमानो यदृच्छया।<br>सहस्रपत्रमर्काभं दिव्यं पद्ममुपाहरत् ।।	</td><td>	3-148-6a<br>3-148-6b	
</td></tr>
				
<tr><td>
	तदवैक्षत पाञ्चाली दिव्यगन्धं मनोरमम्।<br>अनिलेनाहृतंभूमौ पतितं जलजं शुचि ।।	</td><td>	3-148-7a<br>3-148-7b	
</td></tr>
				
<tr><td>
	तच्छुभा शुभमासाद्य सौगन्धिकमनुत्तमम्।<br>अतीव मुदिता राजन्भीमसेनमथाब्रवीत् ।।	</td><td>	3-148-8a<br>3-148-8b	
</td></tr>
				
<tr><td>
	पश्य दिव्यं सुरुचिरं भीम पुष्पमनुत्तमम्।<br>गन्धसंस्थानसंपन्नं मनसो मम नन्दनम् ।।	</td><td>	3-148-9a<br>3-148-9b	
</td></tr>
				
				
<tr><td>
	इदं च धर्मराजाय प्रदास्यामि परंतप।<br>`गृह्यापराणि पुष्पाणि बहूनि पुरुषर्षभ'।<br>हरेरिदं मे कामाय काम्यके पुनराश्रमे ।।	</td><td>	3-148-10a<br>3-148-10b<br>3-148-10c	
</td></tr>
				
<tr><td>
	यदि तेऽहं प्रिया पार्थ बहूनीमान्युपाहर।<br>तान्यहं नेतुमिच्छामि काम्यकं पुनराश्रमम् ।।	</td><td>	3-148-11a<br>3-148-11b	
</td></tr>
				
<tr><td>
	एवमुक्त्वा तु पाञ्चली भीमसेनमनिन्दिता।<br>जगाम पुष्पमादाय धर्मराजाय तत्तदा ।।	</td><td>	3-148-12a<br>3-148-12b	
</td></tr>
				
<tr><td>
	अभिप्रायं तु विज्ञाय महिष्याः पुरुषर्षभः।<br>प्रियायाः प्रियकामः स प्रायाद्भीमो महाबलः ।।	</td><td>	3-148-13a<br>3-148-13b	
</td></tr>
				
<tr><td>
	वातं तमेवाभिमुखो यतस्तत्पुष्पमागतम्।<br>आजिहीर्षुर्जगामाशु सपुष्पाण्यपराण्यपि ।।	</td><td>	3-148-14a<br>3-148-14b	
</td></tr>
				
				
<tr><td>
	रुक्मपृष्ठं धनुर्गृह्य शरांश्चाशीविषोपमान्।<br>मृगराडिव संक्रुद्धः प्रभिन्न इव कुञ्जरः।<br>[ददृशुः सर्वभूतानि महाबाणधनुर्धरम् ।।	</td><td>	3-148-15a<br>3-148-15b<br>3-148-15c	
</td></tr>
				
<tr><td>
	न ग्लानिर्न च वैक्लब्यं न भयं न च संभ्रमः।<br>कदाचिज्जुषते पार्थमात्मजं मातरिश्वनः ।।]	</td><td>	3-148-16a<br>3-148-16b	
</td></tr>
				
<tr><td>
	द्रौपद्याः प्रियमन्विच्छन्स बाहुबलमाश्रितः।<br>व्यपेतभयसमोहः शैलमभ्यपतद्बली ।।	</td><td>	3-148-17a<br>3-148-17b	
</td></tr>
				
<tr><td>
	स तं द्रुमलतागुल्मच्छन्नं नीलशिलातलम्।<br>गिरिं चचारारिहरः किन्नराचरितं शुभम् ।।	</td><td>	3-148-18a<br>3-148-18b	
</td></tr>
				
<tr><td>
	नानावर्णधरैश्चित्रं धातुद्रुममृगाण्डजैः।<br>सर्वभूषणसंपूर्णं भूमेर्भुजमिवोच्छ्रितम् ।।	</td><td>	3-148-19a<br>3-148-19b	
</td></tr>
				
<tr><td>
	सर्वर्तुरमणीयेषु गन्धमादनसानुषु।<br>सक्तचक्षुरभिप्रायान्हृदयेनानुचिन्तयन् ।।	</td><td>	3-148-20a<br>3-148-20b	
</td></tr>
				
<tr><td>
	पुंस्कोकिलनिनादेषु षट्पदाचरितेषु च।<br>बद्धश्रोत्रमनश्चक्षुर्जगामामितविक्रमः ।।	</td><td>	3-148-21a<br>3-148-21b	
</td></tr>
				
<tr><td>
	आजिघ्रन्स महातेजाः सर्वर्तुकुसुमोद्भवम्।<br>गन्धमुद्धतमुद्दामो वने मत्त इव द्विपः ।।	</td><td>	3-148-22a<br>3-148-22b	
</td></tr>
				
<tr><td>
	वीज्यमानः सुपुण्येन नानाकुसुमगन्धिना।<br>पितुः संस्पर्शशीतेन गन्धमादनवायुना ।।	</td><td>	3-148-23a<br>3-148-23b	
</td></tr>
<tr><td>
	ह्रियमाणश्रमः पित्रा संप्रहृष्टतनूरुहः ।।	</td><td>	3-148-24a	
</td></tr>
				
<tr><td>
	स यक्षगन्धर्वसुरब्रह्मर्षिगणसेवितम्।<br>विलोकयामास तदा पुष्पहेतोररिंदमः ।।	</td><td>	3-148-25a<br>3-148-25b	
</td></tr>
				
<tr><td>
	विषमच्छदैरचितैरनुलिप्त इवाङ्गुलैः।<br>विमलैर्धातुविच्छेदैः काञ्चनाञ्जनराजतैः ।।	</td><td>	3-148-26a<br>3-148-26b	
</td></tr>
				
<tr><td>
	सपक्षमिव नृत्यन्तं पार्श्वलग्नैः पयोधरैः।<br>मुक्ताहारैरिव चितं च्युतैः प्रस्रवणोदकैः ।।	</td><td>	3-148-27a<br>3-148-27b	
</td></tr>
				
<tr><td>
	अभिरामदरीकुञ्जनिर्झरोदककन्दरम्।<br>अप्सरोनूपुररवैः प्रनृत्तवरबर्हिणम् ।।	</td><td>	3-148-28a<br>3-148-28b	
</td></tr>
				
<tr><td>
	दिग्वारणविषाणाग्रैर्घृष्टोपलशिलातलम्।<br>स्रस्तांशुकमिवाश्रोभ्यैर्निम्नगानिःसृतैर्जलैः ।।	</td><td>	3-148-29a<br>3-148-29b	
</td></tr>
				
<tr><td>
	सशष्पकबलैः स्वस्थैरदूरपरिवर्तिभिः।<br>भयानभिक्षज्ञैर्हरिणैः कौतूहलनिरीक्षितः ।।	</td><td>	3-148-30a<br>3-148-30b	
</td></tr>
				
<tr><td>
	चालयानः स्ववेगेन लताजालान्यनेकशः।<br>आक्रीडमानः कौन्तेयः श्रीमान्वायुसुतो ययौ ।।	</td><td>	3-148-31a<br>3-148-31b	
</td></tr>
				
<tr><td>
	प्रियामनोरथं कर्तुमुद्यतश्चारुलोचनः।<br>प्रांशुः कनकवर्णाभः सिंहसंहननो युवा ।।	</td><td>	3-148-32a<br>3-148-32b	
</td></tr>
				
<tr><td>
	मत्तवारणविक्रन्तो मत्तवारणवेगवान्।<br>मत्तवारणताम्राक्षो मत्तवारणवारणः ।।	</td><td>	3-148-33a<br>3-148-33b	
</td></tr>
				
<tr><td>
	प्रियपार्श्वोपविष्टाभिर्वायवृत्ताभिर्विचेष्टितैः।<br>यक्षगन्धर्वयोषाभिरदृश्याभिर्निरीक्षितः ।।	</td><td>	3-148-34a<br>3-148-34b	
</td></tr>
				
<tr><td>
	नवावतारं रूपस् विक्रीडन्निव पाण्डवः।<br>चचार रमणीयेषु गन्धमादनसानुषु ।।	</td><td>	3-148-35a<br>3-148-35b	
</td></tr>
				
<tr><td>
	संस्मरन्विविधान्क्लेशान्दुर्योधनकृतान्बहून्।<br>द्रौपद्या वनवासिन्याः प्रियं कर्तुं समुद्यतः ।।	</td><td>	3-148-36a<br>3-148-36b	
</td></tr>
				
<tr><td>
	सोऽचिन्तयत्तथा पार्थे मयि त्वतिविलम्बिते।<br>पुष्पहेतोः कथं त्वार्यः करिष्यति युधिष्ठिरः ।।	</td><td>	3-148-37a<br>3-148-37b	
</td></tr>
				
<tr><td>
	स्नेहान्नरवरो नूनमविश्वासाद्बलस्य च।<br>नकुलं सहदेवं च न मोक्ष्यति युधिष्ठिरः ।।	</td><td>	3-148-38a<br>3-148-38b	
</td></tr>
				
<tr><td>
	कथं नु कुसुमावाप्तिः स्याच्छीघ्रमिति चिन्तयन्।<br>प्रतस्थे नरशार्दूलः पक्षिराडिव वेगितः ।।	</td><td>	3-148-39a<br>3-148-39b	
</td></tr>
				
<tr><td>
	[सज्जमानमनोदृष्टिः फुल्लेषु गिरिसानुषु।<br>द्रौपदीवाक्यपाथेयो भीमः शीघ्रतरं ययौ ।।]	</td><td>	3-148-40a<br>3-148-40b	
</td></tr>
				
<tr><td>
	कम्पयन्मेदिनीं पद्भ्यां निर्घात इव पर्वसु।<br>त्रासयन्गजयूथानि वातरंहा वृकोदरः ।।	</td><td>	3-148-41a<br>3-148-41b	
</td></tr>
				
<tr><td>
	सिंहव्याघ्रमृगांश्चैव मर्दयानो महाबलः।<br>उन्मूलयन्महावृक्षान्पोथयंश्चोरसा बली ।।	</td><td>	3-148-42a<br>3-148-42b	
</td></tr>
				
<tr><td>
	लतावल्लीश्च वेगेन विकर्षन्पाण्डुनन्दनः।<br>उपर्युपरि शैलाग्रमारुरुक्षुरिव द्विपः ।।	</td><td>	3-148-43a<br>3-148-43b	
</td></tr>
				
<tr><td>
	जलावलम्बोऽतिभृशं सविद्युदिव तोयदः।<br>`व्यनदत्स महानादं भीमसेनो महाबलः ।।	</td><td>	3-148-44a<br>3-148-44b	
</td></tr>
				
<tr><td>
	तेन शब्देन महता भीमस्य प्रतिबोधिताः।<br>गुहां संतत्यजुर्व्याघ्रा निलिल्युर्वनवासिनः ।।	</td><td>	3-148-45a<br>3-148-45b	
</td></tr>
				
				
<tr><td>
	समुत्पेतुः खगास्त्रस्ता मृगयूथानि दुद्रुवुः।<br>ऋक्षाश्चोत्ससृजर्वृक्षांस्तत्यजुर्हरयो गुहाम्।<br>व्यजृम्भन्त महासिंहा महिषाश्च वनेचराः ।।	</td><td>	3-148-46a<br>3-148-46b<br>3-148-46c	
</td></tr>
				
<tr><td>
	तेन वित्रासिता नागाः करेणुपरिवारिताः।<br>तद्वनं संपरित्यज्य जग्मुरन्यन्महावनम् ।।	</td><td>	3-148-47a<br>4-148-47b	
</td></tr>
				
<tr><td>
	वराहमृगसङ्घाश्च महिषाश्च वनेचराः।<br>व्याघ्रगोमायुसङ्घाश्च प्रणेदुर्गवयैः सह ।।	</td><td>	3-148-48a<br>3-148-48b	
</td></tr>
				
<tr><td>
	रथाङ्गसाह्वदात्यूहा हंसकारण्डवप्लवाः।<br>शुकाः पारावताः कौञ्चा विसंज्ञा भेजिरे दिशः ।।	</td><td>	3-148-49a<br>3-148-49b	
</td></tr>
				
<tr><td>
	तथाऽन्ये दर्पिता नागाः करेणुशरपीडिताः।<br>सिंहव्याघ्राश्च संक्रुद्धा भीमसेनमथाद्रवन् ।।	</td><td>	3-148-50a<br>3-148-50b	
</td></tr>
				
<tr><td>
	शकृन्मूत्रं च मुञ्चाना भयविभ्रान्तमानसाः।<br>व्यादितास्या महारौद्र व्यनदन्भीषणान्रवान् ।।	</td><td>	3-148-51a<br>3-148-51b	
</td></tr>
				
				
<tr><td>
	ततो वायुसुतः क्रोधात्स्वबाहुबलमाश्रितः।<br>गजेनान्यान्गजान्श्रीमान्सिंहं सिंहेन वा विभुः।<br>तलप्रहारैरन्यांश्च व्यहनत्पाण्डवो बली ।।	</td><td>	3-148-52a<br>3-148-52b<br>4-148-52c	
</td></tr>
				
<tr><td>
	ते वध्यमाना भीमेन सिंहव्याघ्रतरक्षवः।<br>भयाद्विससृजुर्भीमं शकृन्मूत्रं च सुस्रुवुः ।।	</td><td>	3-148-53a<br>3-148-53b	
</td></tr>
				
<tr><td>
	प्रविवेश ततः क्षिप्रं तानपास्य महाबलः।<br>वनं पाण्डुसुतः श्रीमाञ्शब्देनापूरयन्दिशः ।।	</td><td>	3-148-54a<br>3-148-54b	
</td></tr>
				
<tr><td>
	अथापश्यन्महाबाहुर्गनधमादनसानुषु।<br>सुरम्यं कदलीषणअडं बहुयोजनविस्तृतम् ।।	</td><td>	3-148-55a<br>3-148-55b	
</td></tr>
				
<tr><td>
	तमभ्यगच्छद्वेगेन क्षोभयिष्यन्महाबलः।<br>महागज इवास्रावी प्रभञ्जन्विविधान्द्रुमान् ।।	</td><td>	3-148-56a<br>3-148-56b	
</td></tr>
				
				
<tr><td>
	उत्पाट्य कदलीस्तम्भान्बहुतालसमुच्छ्रयान्।<br>चिक्षेप तरसा भीमः समन्ताद्बलिनां वरः।<br>विमर्दन्सुमहातेजा नृसिंह इव दर्पितः ।।	</td><td>	3-148-57a<br>3-148-57b<br>3-148-57c	
</td></tr>
				
<tr><td>
	ततः संन्यपतंस्तत्रसुबहूनि महान्ति च।<br>रुरुवारणयूथानि महिषाश्च जलाश्रयाः ।।	</td><td>	3-148-58a<br>3-148-58b	
</td></tr>
				
<tr><td>
	`प्रविवेश ततः क्षिप्रं तानपास्य महाबलः।<br>वनं पाण्डुसुतः श्रीमान्नादेनापूरयन्दिशः' ।।	</td><td>	3-148-59a<br>3-148-59b	
</td></tr>
				
<tr><td>
	तेन शब्देन चैवाथ भीमसेनरवेण च।<br>वनान्तरगताश्चापि वित्रेसुर्मृहपक्षिः ।।	</td><td>	3-148-60a<br>3-148-60b	
</td></tr>
				
<tr><td>
	तस्मिननथ प्रवृत्ते तु संक्षोभे मृगपक्षिणाम्।<br>जलार्द्रपक्षा विहगाः समुत्पेतुः सहस्रशः ।।	</td><td>	3-148-61a<br>3-148-61b	
</td></tr>
				
<tr><td>
	तानौदकान्पक्षिगणान्निरीक्ष्य भरतर्षभः।<br>तानेवानुसरन्रम्यं ददर्श सुमहत्सरः ।।	</td><td>	3-148-62a<br>3-148-62b	
</td></tr>
				
<tr><td>
	काञ्चनैः कदलीषण्डैर्मन्दमारुतकम्पितैः।<br>वीज्यमानमिवाक्षोभ्यं तीरात्तीरविसर्पिभिः ।।	</td><td>	3-148-63a<br>3-148-63b	
</td></tr>
				
<tr><td>
	तत्सरोऽथावतीर्याशु प्रभूतनलिनोत्पलम्।<br>महागज इवोद्दामश्चिक्रीड बलवद्बली ।।	</td><td>	3-148-64a<br>3-148-64b	
</td></tr>
				
<tr><td>
	विक्रीड्यतस्मिन्रुचिरमुत्ततारामितद्युतिः।<br>`क्षोभयन्सलिलं भीमः प्रभिन्न इववारणः' ।।	</td><td>	3-148-65a<br>3-148-65b	
</td></tr>
				
				
<tr><td>
	ततो जगाहे वेगेन तद्वनं बहुपादपम्।<br>दध्मौ च शङ्खं स्वनवत्सर्वप्राणेन पाण्डवः।<br>[आस्फोटयच्च बलवान्भीमः संनादयन्दिशः ।।]	</td><td>	3-148-66a<br>3-148-66b<br>3-148-66c	
</td></tr>
				
<tr><td>
	तस्य शङ्खस्य शब्दन भीमसेनरवेण च।<br>बाहुशब्दन चोग्रेण नदन्तीव गिरेर्गुहाः ।।	</td><td>	3-148-67a<br>3-148-67b	
</td></tr>
				
<tr><td>
	तं वज्रनिष्पेषसममास्फोटितमहारवम्।<br>श्रुत्वा शैलगुहासुप्तैः सिंहैर्मुक्तो महास्वनः ।।	</td><td>	3-148-68a<br>3-148-68b	
</td></tr>
				
<tr><td>
	सिंहनादभयत्रस्तैः कुञ्जरैरपि भारत।<br>मुक्तो विरावः सुमहान्पर्वतो येन पूरितः ।।	</td><td>	3-148-69a<br>3-148-69b	
</td></tr>
<tr><td>
	तं तु नादं ततः श्रुत्वा सुप्तो वानरपुङ्गवः।	</td><td>	3-148-70a	
</td></tr>
<tr><td>
	[भ्रातरं भीमसेनं तु विज्ञाय हनुमान्कपिः ।।	</td><td>	3-148-70a	
</td></tr>
				
<tr><td>
	दिवंगमं रुरोधाथ मार्गं भीमस्य कारणात्।<br>अनेन हि पथा मा वै गच्छेदिति विचार्य सः ।।	</td><td>	3-148-71a<br>3-148-71b	
</td></tr>
				
<tr><td>
	आस्त एकायने मार्गे कदलीषण्डमण्डिते।<br>भ्रातुर्भीमस्य रक्षार्थं तं मार्गमवरुध्य वै ।।	</td><td>	3-148-72a<br>3-148-72b	
</td></tr>
				
<tr><td>
	माऽत्र प्राप्स्यति शापं वा धर्षणां वेति पाण्डवः।<br>कदलीषण्डमध्यस्थो ह्येवं संचिन्त्य वानरः ।।	</td><td>	3-148-73a<br>3-148-73b	
</td></tr>
				
<tr><td>
	प्राजृम्भत महाकायो हनूमान्नाम वानरः।<br>कदलीषण्डमध्यस्थो निद्रावशगतस्तदा ।।	</td><td>	3-148-74a<br>3-148-74b	
</td></tr>
				
				
<tr><td>
	`तेन शब्देन महता व्यबुध्यत महाकपिः'।<br>जृम्भमाणः सुविपुलं शक्रध्वजमिवोच्छ्रितम्।<br>आस्फोटयच्चलाङ्गूलमिन्द्राशनिसमस्वनम् ।।	</td><td>	3-148-75a<br>3-148-75b<br>3-148-75c	
</td></tr>
				
<tr><td>
	तस्य लाङ्गूलनिनदं पर्वतः सुगुहामुखैः।<br>उद्गारमिव गौर्नर्दन्नुत्ससर्ज समन्ततः ।।	</td><td>	3-148-76a<br>3-148-76b	
</td></tr>
				
<tr><td>
	लाङ्गूलास्फोटशब्दाच्च चलितः स महागिरिः।<br>विघूर्णमानशिखरः समन्तात्पर्यशीर्यत ।।	</td><td>	3-148-77a<br>3-148-77b	
</td></tr>
				
<tr><td>
	स लाङ्गूलरवस्तस्य मत्तवारणनिस्वनम्।<br>अन्तर्धायविचित्रेषु चचार गिरिसानुषु ।।	</td><td>	3-148-78a<br>3-148-78b	
</td></tr>
				
<tr><td>
	स भीमसेनस्तच्छ्रुत्वा संप्रहृष्टतनूरुहः।<br>शब्दप्रभवमन्विच्छंश्चचार कदलीवनम् ।।	</td><td>	3-148-79a<br>3-148-79b	
</td></tr>
				
<tr><td>
	कदलीवनमध्यस्थमथ पीने शिलातले।<br>ददर्श सुमहाबाहुर्वानराधिपतिं तदा ।।	</td><td>	3-148-80a<br>3-148-80b	
</td></tr>
				
<tr><td>
	विद्युत्संपातदुष्प्रेक्षं विद्युत्संपातपिङ्गलम्।<br>विद्युत्संपातनिनदं विद्युत्संपातचञ्चलम् ।।	</td><td>	3-148-81a<br>3-148-81b	
</td></tr>
				
<tr><td>
	बाहुस्वस्तिकविन्यस्तपीनवृत्तशिरोधरम्।<br>स्कन्धभूयिष्ठकायत्वात्तनुमध्यकटीतटम् ।।	</td><td>	3-148-82a<br>3-148-82b	
</td></tr>
				
<tr><td>
	किंचिच्चाभुग्नशीर्षेण दीर्घरोमाञ्चितेन च।<br>लाङ्गूलेनोर्ध्वगतिना ध्वजेनेव विराजितम् ।।	</td><td>	3-148-83a<br>3-148-83b	
</td></tr>
				
<tr><td>
	ह्रस्वौष्ठं ताम्रजिह्वास्यं रक्तकर्णं चलद्धुवम्।<br>अपश्यद्वदनं तस्य रश्मिवन्तमिवोडुपम् ।।	</td><td>	3-148-84a<br>3-148-84b	
</td></tr>
				
<tr><td>
	वदनाभ्यन्तरगतैः शुक्लैर्दन्तैरलंकृतम्।<br>केसरोत्करसंमिश्रमशोकानामिवोत्करम् ।।	</td><td>	3-148-85a<br>3-148-85b	
</td></tr>
				
				
<tr><td>
	हिरण्मयीनां मध्यस्थं कदलीनां महाद्युतिम्।<br>दीप्यमानेन वपुषा स्वर्चिष्मन्तमिवानलम्।<br>निरीक्षन्तमपत्रस्तं लोचनैर्मधुपिङ्गलैः ।।	</td><td>	3-148-86a<br>3-148-86b<br>3-148-86c	
</td></tr>
				
<tr><td>
	तं वानरवरं धीमानतिकायं महाबलम्।<br>स्वर्गपन्थानमावृत्य हिमवन्तमिव स्तितम् ।।	</td><td>	3-148-87a<br>3-148-87b	
</td></tr>
				
<tr><td>
	दृष्ट्वा चैनं महाबाहुरेकं तस्मिन्महावने।<br>अथोपसृत्यतरसा भीमो भीमपराक्रमः ।।	</td><td>	3-148-88a<br>3-148-88b	
</td></tr>
				
<tr><td>
	सिंहनादं चकारोग्रं वज्राशनिसमं बली।<br>तेन शब्देन भीमस्य वित्रेसुर्मृगपक्षिणः ।।	</td><td>	3-148-89a<br>3-148-89b	
</td></tr>
				
<tr><td>
	हनूमांश्च महासत्व ईषदुन्मील्य लोचने।<br>दृष्ट्वा तमथ सावज्ञं लोचनैर्मधुपिङ्गलैः ।।	</td><td>	3-148-90a<br>3-148-90b	
</td></tr>
				
<tr><td>
	`ततः पवनजः श्रीमानन्तिकस्थं महौजसम्'।<br>स्मितेन चैनमासाद्यहनूमानिदमब्रवीत् ।।	</td><td>	3-148-91a<br>3-148-91b	
</td></tr>
				
<tr><td>
	किमर्थं सरुजस्तेऽहं सुखसुप्तः प्रबोधितः।<br>ननु नाम त्वया कार्या दया भूतेषु जानता ।।	</td><td>	3-148-92a<br>3-148-92b	
</td></tr>
				
<tr><td>
	वयं धर्मं न जानीमस्तिर्यग्योनिमुपाश्रिताः।<br>नरास्तु बुद्धिसंपन्ना दयां कुर्वन्ति जन्तुषु ।।	</td><td>	3-148-93a<br>3-148-93b	
</td></tr>
				
<tr><td>
	क्रूरेषु कर्मसु कथं देहवाक्चित्तदूषिषु।<br>धर्मघातिषु सज्जन्ते बुद्दिमन्तो भवद्विधाः ।।	</td><td>	3-148-94a<br>3-148-94b	
</td></tr>
				
<tr><td>
	न त्वं धर्मं विजानासि वृद्धा नोपासितास्त्वया।<br>अल्पबुद्धितया बाल्यादुत्सादयसि यन्मृगान् ।।	</td><td>	3-148-95a<br>3-148-95b	
</td></tr>
				
<tr><td>
	ब्रूहि कस्त्वं किमर्थं वा किमिदं वनमागतः।<br>वर्जितं मानुषैर्भावैस्तथैव पुरुषैरपि ।।	</td><td>	3-148-96a<br>3-148-96b	
</td></tr>
				
<tr><td>
	क्व च त्वयाऽद्यगन्तव्यं प्रब्रूहि पुरुषर्षभ।<br>अतः परमगम्योऽयं पर्वतः सुदुरारुहः ।।	</td><td>	3-148-97a<br>3-148-97b	
</td></tr>
				
<tr><td>
	विना सिद्धगतिं वीर गतिरत्र न विद्यते।<br>[देवलोकस्य मार्गोऽयमगम्यो मानुषैः सदा] ।।	</td><td>	3-148-98a<br>3-148-98b	
</td></tr>
				
<tr><td>
	कारुण्यात्त्वामहं वीर वारयामि निबोध मे।<br>नातः परं त्वया शक्यं गन्तुमाश्वसिहि प्रभो ।।	</td><td>	3-148-99a<br>3-148-99b	
</td></tr>
				
<tr><td>
	स्वागतं सर्वथैवेह तवाद्य मनुजर्षभ।<br>इमान्यमृतकल्पानि मूलानि च फलानि च ।।	</td><td>	3-148-100a<br>3-148-100b	
</td></tr>
				
<tr><td>
	भक्षयित्वा निवर्तस्व मा वृथा प्राप्स्यसे वधम्।<br>ग्राह्यं यदि वचो मह्यं हितं मनुजपुङ्गव ।।	</td><td>	3-148-101a<br>3-148-101b	
</td></tr>
<tr><td>
	।। इति श्रीमन्महाभारेत अरण्यपर्वणि <br>तीर्थयात्रापर्वणि <br>अष्टचत्वारिंशदधिकशततमोऽध्यायः ।। 248 ।।	</td><td>		
</td></tr></tbody>