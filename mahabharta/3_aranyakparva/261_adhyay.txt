				
<tbody><tr><td>
	<b>युदिष्ठिर उवाच।</b>	</td><td>	3-261-1x	
</td></tr>
				
<tr><td>
	व्रीहिद्रोणः परित्यक्तः कथं तेन महात्मना।<br>कस्मै दत्तश्च भगवन्विधिना केन चात्थ मे ।।	</td><td>	3-261-1a<br>3-261-1b	
</td></tr>
				
<tr><td>
	प्रत्यक्षधर्मा भगवान्यस् तुष्टो हि कर्मभिः।<br>सफलं तस्य जन्माहं मन्ये सद्धर्मचारिणः ।।	</td><td>	3-261-2a<br>3-261-2b	
</td></tr>
<tr><td>
	<b>व्यास उवाच।</b>	</td><td>	3-261-3x	
</td></tr>
				
<tr><td>
	शिलोञ्छवृत्तिर्धर्मात्मा मुद्गलः संयतेन्द्रियः।<br>आसीद्राजन्कुरुक्षेत्रे सत्यवागनसूयकः ।।	</td><td>	3-261-3a<br>3-261-3b	
</td></tr>
				
<tr><td>
	अतिथिव्रती क्रियावांश्च कापोतीं वृत्तिमास्थितः।<br>सत्रमिष्टीकृतंनाम समुपास्ते महातपाः ।।	</td><td>	3-261-4a<br>3-261-4b	
</td></tr>
				
<tr><td>
	सपुत्रदारो हि मुनिः पक्षाहारो बभूव ह।<br>कपोतवृत्त्या पक्षेण व्रीहिद्रोयणमुपार्जयत् ।।	</td><td>	3-261-5a<br>3-261-5b	
</td></tr>
				
<tr><td>
	दर्शं च पौर्णमासं च कुर्वन्विगतमन्सरः।<br>देवतातिथिशेषेण कुरुते देहयापनम् ।।	</td><td>	3-261-6a<br>3-261-6b	
</td></tr>
				
<tr><td>
	तत्रेन्द्रः सहितो देवैः साक्षात्रिभुवनेश्वरः।<br>प्रत्यृह्णान्महाराज भागं पर्वणिपर्वणि ।।	</td><td>	3-261-7a<br>3-261-7b	
</td></tr>
				
<tr><td>
	स पर्वकाल्यं कृत्वा तु मुनिवृत्त्या समन्वितः।<br>अतिथिभ्यो ददावन्नं प्रहृष्टेनान्तरात्मना ।।	</td><td>	3-261-8a<br>3-261-8b	
</td></tr>
				
<tr><td>
	व्रीहिद्रोणस्य तत्प्रीत्या ददतोऽन्नं महात्मनः।<br>ऋषेर्मात्सर्यहीनस् वर्धत्यतिथिदर्शनात् ।।	</td><td>	3-261-9a<br>3-261-9b	
</td></tr>
				
<tr><td>
	तच्छतान्यपि भुञ्जन्ति ब्राह्मणानां मनीषिणाम्।<br>मुनेस्त्यागविशुद्ध्या तु तदन्नं वृद्धिमृच्छति ।।	</td><td>	3-261-10a<br>3-261-10b	
</td></tr>
				
<tr><td>
	तं तु रशुश्राव धर्मिष्ठं मुद्गलं संशितव्रतम्।<br>दुर्वासा नृप दिग्वासास्तमथाभ्याजगाम ह ।।	</td><td>	3-261-11a<br>3-261-11b	
</td></tr>
				
<tr><td>
	विभ्रच्चानियतं वेषमुन्मत्त इव पाण्डव।<br>विकचः परुषा वाचो व्याहरन्विविधा मुनिः ।।	</td><td>	3-261-12a<br>3-261-12b	
</td></tr>
				
<tr><td>
	अभिगम्याथ तं विप्रमुवाच मुनिसत्तमः।<br>अन्नार्थिनमनुप्राप्तं विद्धि मां मुनिसत्तम ।।	</td><td>	3-261-13a<br>3-261-13b	
</td></tr>
				
<tr><td>
	स्वागतं तेऽस्त्विति मुनिं मुद्गलः प्रत्यभाषत।<br>पाद्यमाचमनीयं च प्रतिवेद्यान्नमुत्तमम् ।।	</td><td>	3-261-14a<br>3-261-14b	
</td></tr>
				
<tr><td>
	प्रादात्स तपसोपात्तं क्षुधितायातिथिप्रियः।<br>उन्मत्ताय परां श्रद्धामास्थाय स धृतव्रतः ।।	</td><td>	3-261-15a<br>3-261-15b	
</td></tr>
				
<tr><td>
	ततस्तदन्नं रसवत्स एव क्षुधयाऽन्वितः।<br>बुभुजे कृत्स्नमुन्मत्तः प्रादात्तस्मै च मुद्गलः ।।	</td><td>	3-261-16a<br>3-261-16b	
</td></tr>
				
<tr><td>
	भुक्त्वा चान्नं ततः सर्वमुच्छिष्टेनात्मनस्ततः।<br>अथाङ्गं लिलिपेऽन्नेन यथागतमगाच्च सः ।।	</td><td>	3-261-17a<br>3-261-17b	
</td></tr>
				
<tr><td>
	`तेनैवात्मानमालिप्य हसन्गायन्प्रधावति।<br>नृत्यते धावते चैव बुद्ध्या तत्क्रोशते तथा' ।।	</td><td>	3-261-18a<br>3-261-18b	
</td></tr>
				
<tr><td>
	एवं द्वितीये संप्राप्ते पर्वकाले मनीषिणः।<br>आगम्य बुभुजे सर्वमन्नपुञ्छोपजीविनः ।।	</td><td>	3-261-19a<br>3-261-19b	
</td></tr>
				
<tr><td>
	निराहारस्तु स मुनिरुञ्छमार्जये पुनः।<br>न चैनं विक्रियां नेतुमशकन्मुद्गलं क्षुधा ।।	</td><td>	3-261-20a<br>3-261-20b	
</td></tr>
				
<tr><td>
	न क्रोधो न च मात्सर्यं नावमानो न संभ्रमः।<br>सपुत्रदारमुञ्छन्तमाविवेश द्विजोत्तमम् ।।	</td><td>	3-261-21a<br>3-261-21b	
</td></tr>
				
<tr><td>
	तथा तमुञ्छधर्माणं दुर्वासा मुनिसत्तमम्।<br>उपतस्थे यथाकालं षट्कृत्वः कृतनिश्चयः ।।	</td><td>	3-261-22a<br>3-261-22b	
</td></tr>
				
<tr><td>
	न चास् मनसः कश्चिद्विकारो दृश्यते मुनेः।<br>शुद्धसत्वस्य शुद्धं स ददृशे निर्मलं मनः ।।	</td><td>	3-261-23a<br>3-261-23b	
</td></tr>
				
<tr><td>
	तमुवाच ततः प्रीतः स मुनिर्मुद्गलं तदा।<br>त्वत्समो नास्ति लोकेऽस्मिन्दाता मात्सर्यवर्जितः ।।	</td><td>	3-261-24a<br>3-261-24b	
</td></tr>
				
<tr><td>
	क्षुद्धर्मसंज्ञां प्रणुदत्यादत्ते धैर्यमेव च।<br>विषयानुसारिणी जिह्वा कर्षत्येव रसान्प्रति ।।	</td><td>	3-261-25a<br>3-261-25b	
</td></tr>
				
<tr><td>
	आहारप्रभवाः प्राणा मनो दुर्निग्रहं चलम्।<br>मनसश्चेन्द्रियाणां चाप्यैकाग्र्यं निश्चितं तपः ।।	</td><td>	3-261-26a<br>3-261-26b	
</td></tr>
				
<tr><td>
	श्रमेणोपार्जितं त्यक्तं न च दुःखेन चेतसा।<br>तत्सर्वं भवता साधो यथावदुपपादितम् ।।	</td><td>	3-261-27a<br>3-261-27b	
</td></tr>
				
				
<tr><td>
	प्रीताः स्मोऽनुगृहीताश्च समेत्य भवता सह।<br>इन्द्रियाभिजयो धैर्यं संविभागो दमः शमः।<br>दया सत्यं च धर्मश्च त्वयि सर्वं प्रतिष्ठितम् ।।	</td><td>	3-261-28a<br>3-261-28b<br>3-261-28c	
</td></tr>
				
<tr><td>
	`लोकाः समस्ता धर्मेण धार्यन्ते सचराचराः।<br>धर्मोपि धार्यते येन धृतियुक्त त्वयाऽऽत्मना ।।	</td><td>	3-261-29a<br>3-261-29b	
</td></tr>
				
<tr><td>
	विशुद्धसत्वसंपन्नो न त्वदन्योस्ति कश्चन'।<br>जितास्ते कर्मभिर्लोकाः प्राप्तोसि परमां गतिम् ।।	</td><td>	3-261-30a<br>3-261-30b	
</td></tr>
				
<tr><td>
	अहो दानं विघुष्टं ते सुमहत्स्वर्गवासिभिः।<br>सशरीरो भवान्गन्ता स्वर्गं सुचरितव्रत ।।	</td><td>	3-261-31a<br>3-261-31b	
</td></tr>
				
<tr><td>
	इत्येवं वदतस्तस्य तदा दुर्वाससो मुनेः।<br>देवदूतो विमानेन मुद्गलं प्रत्युपस्थितः ।।	</td><td>	3-261-32a<br>3-261-32b	
</td></tr>
				
<tr><td>
	हंससारसयुक्तेन किङ्किणीजालमालिना।<br>कामगेन विचित्रेण दिव्यगन्धवता तथा ।।	</td><td>	3-261-33a<br>3-261-33b	
</td></tr>
				
<tr><td>
	उवाच चैनं विप्रर्षिं विमानं कर्मभिर्जितम्।<br>समुपारोह संसिद्धिं प्राप्तोसि परमां मुने ।।	</td><td>	3-261-34a<br>3-261-34b	
</td></tr>
				
<tr><td>
	तमेवंवादिनमृषिर्देवदूतमुवाच ह।<br>इच्छामि भवता प्रोक्तान्गुणान्स्वर्गनिवासिनां ।।	</td><td>	3-261-35a<br>3-261-35b	
</td></tr>
				
<tr><td>
	के गुणास्तत्रवसतां किं तपः कश्च निश्चयः।<br>स्वर्गे तत्रसुखं किं च दोषो वा देवदूतक ।।	</td><td>	3-261-36a<br>3-261-36b	
</td></tr>
				
<tr><td>
	सतां साप्तपदं मित्रमाहुः सन्तः कुलोचिताः।<br>मित्रतां च पुरस्कृत्य पृच्छामि त्वामहं विभो ।।	</td><td>	3-261-37a<br>3-261-37b	
</td></tr>
				
<tr><td>
	यदत्र तथ्यं पथ्यं च तद्ब्रवीह्यविचारयन्।<br>श्रुत्वा तथा करिष्यामि व्यवसायं गिरा तव ।।	</td><td>	3-261-38a<br>3-261-38b	
</td></tr>
<tr><td>
	 ।। इति श्रीमन्महाभारते अरण्यपर्वणि<br> व्रीहिद्रौणिकपर्वणि एकषष्ट्यधिकद्विशततमोऽध्यायः ।। 261 ।।	</td><td>		
</td></tr></tbody>