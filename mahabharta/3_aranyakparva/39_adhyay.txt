<tbody><tr><td>				
</td></tr><tr><td>
	<b>वैशंपायन उवाच।</b>	</td><td>	3-39-1x	
</td></tr>
				
<tr><td>
	गतेषु तेषु सर्वेषु तपस्विषु महात्मसु।<br>पिनाकपाणिर्भगवान्सर्वपापहरो हरः ।।	</td><td>	3-39-1a<br>3-39-1b	
</td></tr>
				
<tr><td>
	कैरातं वेषमास्थाय काञ्चनद्रुमसन्निभम्।<br>विभ्राजमानो वपुषा गिरिर्मेरुरिवापरः ।।	</td><td>	3-39-2a<br>3-39-2b	
</td></tr>
				
<tr><td>
	श्रीगद्धनुरुपादाय शरांश्चाशीविषोपमान्।<br>निष्पपात महार्चिष्मान्दहन्कक्षमिवानलः ।।	</td><td>	3-39-3a<br>3-39-3b	
</td></tr>
				
<tr><td>
	देव्या सहोमया श्रीमान्समानव्रतवेषया।<br>नानावेषधरैर्हृष्टैर्भूतैरनुगतस्तदा ।।	</td><td>	3-39-4a<br>3-39-4b	
</td></tr>
				
<tr><td>
	किरातवेषसंछन्नः स्त्रीभिश्चापि सहस्रशः।<br>अशोभत तदा राजन्स देशोऽतीव भारत ।।	</td><td>	3-39-5a<br>3-39-5b	
</td></tr>
				
<tr><td>
	क्षणेन तद्वनं सर्वं निःशब्दमभवत्तदा।<br>नादः प्रस्रवणानां च पक्षिणां चाप्युपारमत् ।।	</td><td>	3-39-6a<br>3-39-6b	
</td></tr>
				
<tr><td>
	स सन्निकर्षमागम्य पार्थस्याक्लिष्टकर्मणः।<br>मूकं नाम दितेः पुत्रं ददर्शाद्भुतदर्शनम् ।।	</td><td>	3-39-7a<br>3-39-7b	
</td></tr>
				
<tr><td>
	वाराहं रूपमास्थाय तर्जयन्तमिवार्जुनम्।<br>हन्तुं परमदुष्टात्मा तमुवाचाथ फल्गुनः ।।	</td><td>	3-39-8a<br>3-39-8b	
</td></tr>
				
<tr><td>
	गाण्डीवं धनुरादाय शरांश्चाशीविषोपमान्।<br>सज्यं धनुर्वरं कृत्वा ज्याघोषेण निनादयन् ।।	</td><td>	3-39-9a<br>3-39-9b	
</td></tr>
				
<tr><td>
	यन्मां प्रार्थयसे हन्तुमनागसमिहागतम्।<br>तस्मात्त्वां पूर्वमेवाहं नेष्यामि यमसादनम् ।।	</td><td>	3-39-10a<br>3-39-10b	
</td></tr>
				
<tr><td>
	दृष्ट्वा तं प्रहरिष्यन्तं फल्गुनं दृढधन्विनम्।<br>किरातरूपी सहसा वारयामास शंकरः ।।	</td><td>	3-39-11a<br>3-39-11b	
</td></tr>
				
<tr><td>
	मयैष प्रार्थितः पूर्वं नीलमेघसमप्रभः।<br>अनादृत्यैव तद्वाक्यं प्रजहाराथ फल्गुनः ।।	</td><td>	3-39-12a<br>3-39-12b	
</td></tr>
				
<tr><td>
	किरातश्च समं तस्मिन्नेकलक्ष्ये महाद्युतिः।<br>प्रमुमोचाशनिप्रख्यं शरमग्निशिखोपमम् ।।	</td><td>	3-39-13a<br>3-39-13b	
</td></tr>
				
<tr><td>
	तौ मुक्तौ सायकौ ताभ्यां समं तत्र निपेततुः।<br>मूकस्य गात्रे विस्तीर्णे शैलपृष्ठनिभे तदा ।।	</td><td>	3-39-14a<br>3-39-14b	
</td></tr>
				
<tr><td>
	यथाऽशनैर्विनिष्पेषो वज्रस्येव च पर्वते।<br>तथा तयोः सन्निपातः शरयोरभवत्तदा ।।	</td><td>	3-39-15a<br>3-39-15b	
</td></tr>
				
<tr><td>
	स विद्धो बहुभिर्बाणैर्दीप्तास्यैः पन्नगैरिव।<br>ममार राक्षसं रूपं भूयः कृत्वा सुदारुणम् ।।	</td><td>	3-39-16a<br>3-39-16b	
</td></tr>
				
<tr><td>
	स ददर्श ततो जिष्णुः पुरुषं काञ्चनप्रभम्।<br>किरातवेषसंछन्नं स्त्रीसहायममित्रहा ।।	</td><td>	3-39-17a<br>3-39-17b	
</td></tr>
				
<tr><td>
	तमब्रवीत्प्रीतमना कौन्तेयः प्रहसन्निव।<br>को भवानटते शून्ये वने रस्त्रीगणसंवृतः ।।	</td><td>	3-39-18a<br>3-39-18b	
</td></tr>
				
<tr><td>
	न त्वमस्मिन्वने घोरे बिभेषि कनकप्रभ।<br>किमर्थं च त्वया विद्धो मृगोऽयं मत्परिग्रहः ।।	</td><td>	3-39-19a<br>3-39-19b	
</td></tr>
				
<tr><td>
	मयाऽभिपन्नः पूर्वं हि राक्षसोऽयमिहागतः।<br>कामात्परिभवाद्वाऽपि न मे जीवन्विमोक्ष्यसे ।।	</td><td>	3-39-20a<br>3-39-20b	
</td></tr>
				
<tr><td>
	न ह्येष मृगयाधर्मो यस्त्वयाऽद्य कृतो मयि।<br>तेन त्वां भ्रंशयिष्यामि जीवितात्पर्वताश्रयम् ।।	</td><td>	3-39-21a<br>3-39-21b	
</td></tr>
				
<tr><td>
	इत्युक्तः पाण्डवेयेन किरातः प्रहसन्निव।<br>उवाच श्लक्ष्णया वाचा पाण्डवं सव्यसाचिनं ।।	</td><td>	3-39-22a<br>3-39-22b	
</td></tr>
				
<tr><td>
	न मत्कृते त्वया वीरः भीः कार्या वनमन्तिकात्।<br>इयं भूमिः सदाऽस्माकमुचिता वसतां वने ।।	</td><td>	3-39-23a<br>3-39-23b	
</td></tr>
				
<tr><td>
	त्वया तु दुष्करः कस्मादिह वासः प्ररोचितः।<br>वयं तु बहुसत्त्वेऽस्मिन्निवसामस्तपोधन ।।	</td><td>	3-39-24a<br>3-39-24b	
</td></tr>
				
<tr><td>
	भवांस्तु कृष्णवत्मार्भः सुकुमारः सुखोचितः।<br>कथं शून्यमिमं देशमेकाकी विचरिष्यति ।।	</td><td>	3-39-25a<br>3-39-25b	
</td></tr>
<tr><td>
	<b>अर्जुन उवाच।</b>	</td><td>	3-39-26x	
</td></tr>
				
<tr><td>
	गाण्डीवमाश्रयं कृत्वा नाराजांश्चाग्निसन्निभान्।<br>निवसामि महारण्ये द्वितीय इव पावकः ।।	</td><td>	3-39-26a<br>3-39-26b	
</td></tr>
				
<tr><td>
	एष चापि मया जन्तुर्मृगरूपं समाश्रितः।<br>राक्षसो निहतो घोरो हन्तुं मामिह चागतः ।।	</td><td>	3-39-27a<br>3-39-27b	
</td></tr>
<tr><td>
	<b>किरात उवाच।</b>	</td><td>	3-39-28x	
</td></tr>
				
<tr><td>
	मयैष धन्वनिर्मुक्तैस्ताडितः पूर्वमेव हि।<br>बाणैरभिहतः शेते नीतश्च यमसादनम् ।।	</td><td>	3-39-28a<br>3-39-28b	
</td></tr>
				
<tr><td>
	ममैवायं लक्ष्यभूतः पूर्वमेव परिग्रहः।<br>ममैव च प्रहारेण जीविताद्व्यपरिपितः ।।	</td><td>	3-39-29a<br>3-39-29b	
</td></tr>
				
<tr><td>
	दोषान्स्वान्नार्हसेऽन्यस्मै वक्तुं स्वबलदर्पितः।<br>अभिषक्तोस्मि मन्दात्मन्न मे जीवन्विमोक्ष्यसे ।।	</td><td>	3-39-30a<br>3-39-30b	
</td></tr>
				
<tr><td>
	स्थिरो भव विमोक्ष्यामि सायकानशनीनिव।<br>घटस्व परया शक्त्या मुञ्च त्वमपि सायकान् ।।	</td><td>	3-39-31a<br>3-39-31b	
</td></tr>
				
<tr><td>
	तस्य तद्वचनं श्रुत्वा किरातस्यार्जुनस्तदा।<br>रोषमाहारयामास ताडयामास चेषुभिः ।।	</td><td>	3-39-32a<br>3-39-32b	
</td></tr>
				
<tr><td>
	ततो हृष्टेन मनसा प्रतिजग्राह सायकान्।<br>भूयोभूय इति प्राह मन्दमन्देत्युवाच ह ।।	</td><td>	3-39-33a<br>3-39-33b	
</td></tr>
				
<tr><td>
	प्रहरस्व शरानेतान्नाराचान्मर्मभेदिनः।<br>इत्युक्तो बाणवर्षं स मुमोच सहसाऽर्जुनः ।।	</td><td>	3-39-34a<br>3-39-34b	
</td></tr>
				
<tr><td>
	ततस्तौ तत्रसंरब्धौ गर्जमानौ मुहुर्मुहुः।<br>शरैराशीविषाकारैस्ततक्षाते परस्परम् ।।	</td><td>	3-39-35a<br>3-39-35b	
</td></tr>
				
<tr><td>
	ततोऽर्जुनः शरवर्षं किराते समवासृजत्।<br>तत्प्रसन्नेन मनसा प्रतिजग्राह शंकरः ।।	</td><td>	3-39-36a<br>3-39-36b	
</td></tr>
				
<tr><td>
	मुहूर्तं शरवर्षं तु प्रतिगृह्य पिनाकधृक्।<br>अक्षतेन शरीरेण तस्थौ गिरिवाचलः ।।	</td><td>	3-39-37a<br>3-39-37b	
</td></tr>
				
<tr><td>
	स दृष्ट्वा बाणवर्षं तु मघीभूतं धनंजयः।<br>परमं विस्मयं चक्रे साधुसाध्विति चाब्रवीत् ।।	</td><td>	3-39-38a<br>3-39-38b	
</td></tr>
				
<tr><td>
	अहोऽयं सुकुमाराङ्गो हिमवच्छिखराश्रयः।<br>गाण्डीवमुक्तान्नाराचान्प्रतिगृह्णात्यविह्वलः ।।	</td><td>	3-39-39a<br>3-39-39b	
</td></tr>
				
<tr><td>
	कोऽयं देवो भवेत्साक्षाद्रुद्रो यक्षः सुरोऽसुरः।<br>विद्यते हि गिरिश्रेष्ठे त्रिदशानां समागमः ।।	</td><td>	3-39-40a<br>3-39-40b	
</td></tr>
				
<tr><td>
	न हि मद्वाणजालानामुत्सृष्टानां सहस्रशः।<br>शक्तोऽन्यः सहितुं वेगमृते देवं पिनाकिनम् ।।	</td><td>	3-39-41a<br>3-39-41b	
</td></tr>
				
<tr><td>
	देवो वा यदि वा यक्षो रुद्रादन्यो व्यवस्थितः।<br>अहमेनं शरैस्तीक्ष्णैर्नयामि यमसादनम् ।।	</td><td>	3-39-42a<br>3-39-42b	
</td></tr>
				
<tr><td>
	ततो हृष्टमना जिष्णुर्नाराचान्मर्मभेदिनः।<br>व्यसृजच्छतधा राजन्मयूखानिव भास्करः ।।	</td><td>	3-39-43a<br>3-39-43b	
</td></tr>
				
<tr><td>
	तान्प्रसन्नेन मनसा भगवाँल्लोकभावनः।<br>शूलपाणिः प्रत्यगृह्णाच्छिलावर्षमिवाचलः ।।	</td><td>	3-39-44a<br>3-39-44b	
</td></tr>
				
<tr><td>
	क्षणेन क्षीणबाणोऽथ संवृत्तः फल्गुनस्तदा।<br>वित्रासं च जगामाथ तं दृष्ट्वा शरसंक्षयम् ।।	</td><td>	3-39-45a<br>3-39-45b	
</td></tr>
				
<tr><td>
	चिन्तयामास जिष्णुस्तु भगवन्तं हुताशनम्।<br>पुरस्तादक्षयौ दत्तौ तूणौ येनास्य खाण्डवे ।।	</td><td>	3-39-46a<br>3-39-46b	
</td></tr>
				
<tr><td>
	किं नु मोक्ष्यामि धनुषा यन्मे बाणाः क्षयं गताः।<br>अयं च पुरुषः कोपि बाणान्ग्रसति सर्वशः ।।	</td><td>	3-39-47a<br>3-39-47b	
</td></tr>
				
<tr><td>
	अहमेनं धनुष्कोट्या रशूलाग्रेणेव कुञ्जरम्।<br>नयामि दण्डधारस्य यमस्य सदनं प्रति ।।	</td><td>	3-39-48a<br>3-39-48b	
</td></tr>
				
<tr><td>
	प्रगृह्याथ धनुष्कोट्या ज्यापाशेनावकृष्य च।<br>मुष्टिभिश्चापि हतवान्वज्रकल्पैर्महाद्युतिः ।।	</td><td>	3-39-49a<br>3-39-49b	
</td></tr>
				
<tr><td>
	संप्रायुध्यद्धनुष्कोट्या कौन्तेयः परवीरहा।<br>तदप्यस्य धनुर्दिव्यं जग्राह गिरिगोचरः ।।	</td><td>	3-39-50a<br>3-39-50b	
</td></tr>
				
<tr><td>
	ततोऽर्जुनो ग्रस्तधनुः खङ्गपाणिरतिष्ठत।<br>युद्धस्यान्तमभीप्सन्वै वेगेनाभिजगाम तम् ।।	</td><td>	3-39-51a<br>3-39-51b	
</td></tr>
				
<tr><td>
	तस्य मूर्ध्नि शितं खङ्गमसक्तं पर्वतेष्वपि।<br>मुमोय भुजवीर्येण विक्रम्य कुरुनन्दनः ।।	</td><td>	3-39-52a<br>3-39-52b	
</td></tr>
				
<tr><td>
	तकस्य मूर्धानमासाद्य पफालासिवरो हि सः।<br>ततो वृक्षैः शिलाभिश्च योधयामास फल्गुनः ।।	</td><td>	3-39-53a<br>3-39-53b	
</td></tr>
				
<tr><td>
	तदा वृक्षान्महाकायः प्रत्यगृह्णादथो शिलाः।<br>किरातरूपी भगवांस्ततः पार्थो महाबलः ।।	</td><td>	3-39-54a<br>3-39-54b	
</td></tr>
				
<tr><td>
	मुष्टिभिर्वज्रसंस्पर्शैर्धूममुत्पादयन्मुखे।<br>प्रजहार दुराधर्षे किरातसमरूपिणि ।।	</td><td>	3-39-55a<br>3-39-55b	
</td></tr>
				
<tr><td>
	ततः शक्राशनिसमैर्मुष्टिभिर्भृशदारुणैः।<br>किरातरूपी भगवानर्दयामास फल्गुनम् ।।	</td><td>	3-39-56a<br>3-39-56b	
</td></tr>
				
<tr><td>
	ततश्चटचटाशब्दः सुधोरः समजायत।<br>पाण्डवस्य च मुष्टीनां किरातस् च युध्यतः ।।	</td><td>	3-39-57a<br>3-39-57b	
</td></tr>
				
<tr><td>
	सुमुहूर्तं तयोर्युद्धमभवल्लोमहर्षणम्।<br>भुजप्रहारसंयुक्तं वृत्रवासवयोरिव ।।	</td><td>	3-39-58a<br>3-39-58b	
</td></tr>
				
<tr><td>
	महाराज ततो जिष्णुः किरातमुरसा बली।<br>पाण्डवं च विचेष्टन्तं किरातोप्यहनद्बलात् ।।	</td><td>	3-39-59a<br>3-39-59b	
</td></tr>
				
<tr><td>
	तयोर्भुजविनिष्पेषात्संधर्षेणोरसोस्तथा।<br>समजायत गात्रेषु पावकोऽङ्गारधूमवान् ।।	</td><td>	3-39-60a<br>3-39-60b	
</td></tr>
				
<tr><td>
	तत एनं महादेवः पीड्य गात्रैः सुपीडितम्।<br>तेजसा व्क्रमद्रोषाच्चेतस्तस्य विमोहयन् ।।	</td><td>	3-39-61a<br>3-39-61b	
</td></tr>
				
<tr><td>
	ततोऽभिपीडितैर्गात्रैः पिण्डीकृत इवाबभौ।<br>फल्गुनो गात्रसंरुद्धो देवदेवेन भारत ।।	</td><td>	3-39-62a<br>3-39-62b	
</td></tr>
				
<tr><td>
	निरुच्छ्वासोऽभवच्चैव सन्निरुद्धो महामनाः।<br>ततः पपात संमूढस्ततः प्रीतोऽभवद्भवः ।।	</td><td>	3-39-63a<br>3-39-63b	
</td></tr>
				
<tr><td>
	स मुहूर्तं तथा भूत्वा सचेताः पुनरुत्थितः।<br>रुधिरेणाप्लुताङ्गस्तु पाण्डवो भृशदुःखितः ।।	</td><td>	3-39-64a<br>3-39-64b	
</td></tr>
				
<tr><td>
	शरण्यं शरणं गत्वा भगवन्तं पिनाकिनम्।<br>मृन्मयं स्ण्डिलं कृत्वामाल्येनापूजयद्भवम् ।।	</td><td>	3-39-65a<br>3-39-65b	
</td></tr>
				
<tr><td>
	तच्च माल्यं तदा पार्थः किरातशिरसि स्थितम्।<br>अपश्यत्पाण्डवश्रेष्ठो हर्षेण प्रकृतिं गतः ।।	</td><td>	3-39-66a<br>3-39-66b	
</td></tr>
				
				
<tr><td>
	पपात पादयोस्तस्य ततः प्रीतोऽभवद्भवः।<br>[उवाच चैनं वचसा मेघगम्भीरगीर्हसः।<br>जातविस्मयमालोक्य ततः क्षीणाङ्गसंहतिम् ।।	</td><td>	3-39-67a<br>3-39-67b<br>3-39-67c	
</td></tr>
<tr><td>
	<b>भव उवाच।</b>	</td><td>	3-39-68x	
</td></tr>
				
<tr><td>
	भोभो फल्गुन तुष्टोस्मि कर्मणाऽप्रतिमेन ते।<br>शौर्येणानेन धृत्या च क्षत्रियो नास्ति ते समः ।।	</td><td>	3-39-68a<br>3-39-68b	
</td></tr>
				
<tr><td>
	समं तेजश्च वीर्यं च ममाद्य तव चानघ।<br>प्रीतस्तेऽहं महाबाहो पश्य मां भरतर्षभ ।।	</td><td>	3-39-69a<br>3-39-69b	
</td></tr>
				
<tr><td>
	ददामि ते विशालाक्ष चक्षुः पूर्वं मुनिर्भवान्।<br>विजेष्यसि रणे शत्रूनपि सर्वान्दिवौकसः ।।	</td><td>	3-39-70a<br>3-39-70b	
</td></tr>
				
<tr><td>
	[प्रीत्या च तेऽहं दास्यामि यदस्त्रमनिवारितम्।<br>त्वं हि शक्तो मदीयं तदस्त्रं धारयितुं क्षणात् ।।]	</td><td>	3-39-71a<br>3-39-71b	
</td></tr>
<tr><td>
	<b>वैशंपायन उवाच।</b>	</td><td>	3-39-72x	
</td></tr>
				
<tr><td>
	ततो देवं महादेवं गिरिशं शूनपाणिनम्।<br>ददर्श फल्गुनस्तत्र सह देव्या महाद्युतिम् ।।	</td><td>	3-39-72a<br>3-39-72b	
</td></tr>
				
<tr><td>
	स जानुभ्यां महीं गत्वा शिरसा प्रणिपत्य च।<br>प्रसादयामास हरं पार्थः परपुरंजयः ।।	</td><td>	3-39-73a<br>3-39-73b	
</td></tr>
<tr><td>
	<b>अर्जुन उवाच।</b>	</td><td>	3-39-74x	
</td></tr>
				
<tr><td>
	कपर्दिन्सर्वभूतेश भगनेत्रनिपातन।<br>[देवदेव महादेव नीलग्रीव जटाधर ।।	</td><td>	3-39-74a<br>3-39-74b	
</td></tr>
				
<tr><td>
	कारणानां च परमं जाने त्वां त्र्यम्बकं विभुम्।<br>देवानां च गतिं देवं त्वत्प्रसूतमिदं जगत् ।।	</td><td>	3-39-75a<br>3-39-75b	
</td></tr>
				
<tr><td>
	अजेयस्त्वं त्रिभिर्लोकैः सदेवासुरमानुषैः।<br>शिवाय विष्णुरूपाय विष्णवे शिवरूपिणे ।।	</td><td>	3-39-76a<br>3-39-76b	
</td></tr>
				
<tr><td>
	दक्षियज्ञविनाशाय हरिरूपाय ते नमः।<br>ललाटाक्षाय शर्वाय मीढुषे शूलपाणये ।।	</td><td>	3-39-77a<br>3-39-77b	
</td></tr>
				
<tr><td>
	पिनाकगोप्त्रे सूर्याय मङ्गल्याय च वेधसे।<br>प्रसादये त्वां भगवन्सर्वभूतमहेश्वर ।।	</td><td>	3-39-78a<br>3-39-78b	
</td></tr>
				
<tr><td>
	गणेशं जगतः शम्भुं लोककारणकारणम्।<br>प्रधानपुरुषातीतं परं सूक्ष्मतरं हरम् ।।	</td><td>	3-39-79a<br>3-39-79b	
</td></tr>
				
<tr><td>
	व्यतिक्रमं मे भगवन्क्षन्तुमर्हसि शंकर।<br>भगवन्दर्शनाकाङ्क्षी प्राप्तोस्मीमं महागिरिम् ।।	</td><td>	3-39-80a<br>3-39-80b	
</td></tr>
				
<tr><td>
	दयितं तव देवेश तापसालयमुत्तमम्।<br>प्रसादये त्वां भगवन्सर्वलोकनमस्कृतम् ।।	</td><td>	3-39-81a<br>3-39-81b	
</td></tr>
				
<tr><td>
	कृतो मयाऽयमज्ञानाद्विमर्दो यस्त्वया सह।<br>शरणं प्रतिपन्नाय तत्क्षमस्वाद्य शंकर ।।	</td><td>	3-39-82a<br>3-39-82b	
</td></tr>
<tr><td>
	<b>वैशंपायन उवाच।</b>	</td><td>	3-39-83x	
</td></tr>
				
<tr><td>
	तमुवाच महातेजाः प्रहसन्वृषभध्वजः।<br>प्रगृह्य रुचिरं बाहुं क्षान्तमित्येव फल्गुनम् ।।	</td><td>	3-39-83a<br>3-39-83b	
</td></tr>
				
<tr><td>
	परिष्वज्य च बाहुभ्यां प्रीतात्मा भगवान्हरः।<br>पुनः पार्थं सान्त्वपूर्वमुवाच वृषभध्वजः ।।	</td><td>	3-39-84a<br>3-39-84b	
</td></tr>
				
<tr><td>
	`गङ्गाङ्गितजटः शर्वः पार्थस्यामिततेजसः।<br>प्रगृह्य रुचिरं बाहुं वृत्तं ताम्रतलाङ्गुलिम् ।।'	</td><td>	3-39-85a<br>3-39-85b	
</td></tr>
<tr><td>
	।। इति श्रीमन्महाभारते अरण्यपर्वणि <br>कैरातपर्वणि एकोनचत्वारिंशोऽध्यायः ।। 39 ।।	</td><td>		
</td></tr>
</tbody>