				
<tbody><tr><td>
	<b>`वैशंपायन उवाच।</b>	</td><td>	3-130-1x	
</td></tr>
				
				
<tr><td>
	सोमकस्याश्रमे पुण्ये धर्मराजो युधिष्ठिरः।<br>षड्रात्रमुष्य नियतो भ्रात्रादिभिररिंदमः।<br>तस्मान्निर्गम्य सहसा दिशं प्रायात्तथोत्तराम् ।।	</td><td>	3-130-1a<br>3-130-1b<br>3-130-1c	
</td></tr>
				
<tr><td>
	बहुदूरं ततो गत्वा वनं तत्र मनोहरम्।<br>बहुपष्पफलाकीर्णं महानद्युपशोभितम् ।।	</td><td>	3-130-2a<br>3-130-2b	
</td></tr>
				
<tr><td>
	दृष्ट्वा पप्रच्छ राजाऽसौ लोमशं मुनिसत्तमम्।<br>किमिदं दृश्यते रम्यं वनं बहुमृगद्विजम् ।।	</td><td>	3-130-3a<br>3-130-3b	
</td></tr>
				
<tr><td>
	बहुपुष्पफलोपेतं मुनिसङ्घैर्निषेवितम्।<br>स्रवन्त्या च समायुक्तं महत्या पुण्यतोयया ।।	</td><td>	3-130-4a<br>3-130-4b	
</td></tr>
				
				
<tr><td>
	ऋषीणामाश्रमाः पुण्या दृश्यन्ते विविधा मुने।<br>कस्यायमाश्रमः पुण्यः कस्येमे मुनयोऽमलाः।<br>एतदिच्छाम्यहं श्रोतुं वद त्वं वदतांवर ।।	</td><td>	3-130-5a<br>3-130-5b<br>3-130-5c	
</td></tr>
<tr><td>
	<b>लोमश उवाच।</b>	</td><td>	3-130-6x	
</td></tr>
				
<tr><td>
	शृणु राजेनद्‌र भद्रं ते वनस्यास्य पुरातनम्।<br>वृत्तान्तं निखिलेनाद्य प्रोच्यमानं मयाऽनघ ।।	</td><td>	3-130-6a<br>3-130-6b	
</td></tr>
				
<tr><td>
	मृकण्डुपुत्रो मेधावी मार्कण्डेयो महामुनिः।<br>बाल एव महाबुद्धिः सर्वविद्याविशारदः ।।	</td><td>	3-130-7a<br>3-130-7b	
</td></tr>
				
<tr><td>
	मातापित्रोः प्रियं कुर्वंस्तपोर्थं वनमाविशत्।<br>अत्राश्रमपदं कृत्वा तपस्तेपे सुदारुणम् ।।	</td><td>	3-130-8a<br>3-130-8b	
</td></tr>
				
<tr><td>
	ग्रीष्मे पञ्चतपा भूत्वा वर्षास्वाकाशसंश्रयः।<br>जलस्थः शिशिरे योगी बहुकालमवर्तत ।।	</td><td>	3-130-9a<br>3-130-9b	
</td></tr>
				
				
<tr><td>
	ऊर्ध्वबाहुर्निरालम्बः पादाङ्गुष्ठाग्रविष्ठितः।<br>जितेन्द्रियो जितप्राणश्चिन्तयन्दृढमव्ययम्।<br>अनाहारो जितक्रोधश्चिरमेवमवर्तत ।।	</td><td>	3-130-10a<br>3-130-10b<br>3-130-10c	
</td></tr>
				
<tr><td>
	एतस्मिन्नन्तरे राजन्ननावृष्टिः सुदारुणा।<br>संभूता सर्वसंहर्त्री तया दग्धं चराचरम् ।।	</td><td>	3-130-11a<br>3-130-11b	
</td></tr>
				
<tr><td>
	अनावृष्ट्यां प्रवृत्तायां सर्वे च निधनं गताः।<br>केचिदन्ये महात्मानो मुनयो द्विजपुङ्गवाः ।।	</td><td>	3-130-12a<br>3-130-12b	
</td></tr>
				
				
<tr><td>
	ब्राह्मणाः क्षत्रिया वैश्याः शूद्रा सर्वाश्च योषितः।<br>पशुपक्षिमृगाः सर्वे क्षुत्पिपासासमाकुलाः।<br>कृशाः शुष्कोष्ठकण्ठाश्च श्रान्ता भ्रान्ता विचेतसः ।।	</td><td>	3-130-13a<br>3-130-13b<br>3-130-13c	
</td></tr>
				
<tr><td>
	केनचित्पुण्यशेषेण मार्कण्डेयस्य धीमतः।<br>आश्रमं शनकैः प्राप्ता मूर्च्छिताः सहसाऽपतन् ।।	</td><td>	3-130-14a<br>3-130-14b	
</td></tr>
				
<tr><td>
	समाधिविरतो योगी मार्कण्डेयो महातपाः।<br>तद्वनं निबिडं दृष्ट्वा जनैः क्षुत्तृट्समाकलैः ।।	</td><td>	3-130-15a<br>3-130-15b	
</td></tr>
				
				
<tr><td>
	दयार्द्रहृदयो योगी शिवं ध्यात्वा हृदम्बुजे।<br>तेषां संरक्षणार्थाय वेदगन्धिस्वरेण सः।<br>आजुहाव तदा गङ्गां तपोयोगेन भारत ।।	</td><td>	3-130-16a<br>3-130-16b<br>3-130-16c	
</td></tr>
				
<tr><td>
	गङ्गा समागता शीघ्रं तेनाहूताऽतिपावना।<br>नाम्ना वेदनदीत्येव प्रख्याता लोकपावना ।।	</td><td>	3-130-17a<br>3-130-17b	
</td></tr>
				
				
<tr><td>
	पर्जन्यश्च समाहूतः सुखं वर्षति भारत।<br>सस्यानि च समृद्धानि फलमूलान्यनेकशः।<br>संभूतान्यत्रराजेनद्र सर्वे ते रक्षिता जनाः ।।	</td><td>	3-130-18a<br>3-130-18b<br>3-130-18c	
</td></tr>
				
<tr><td>
	मार्कण्डेयं प्रशंसन्तो जनाः सर्वे द्विजात्तयः।<br>चिरं सुखमवर्तन्त तेन संरक्षिता नृप ।।	</td><td>	3-130-19a<br>3-130-19b	
</td></tr>
				
<tr><td>
	एवं विधाय रक्षां स सर्वेषां पुण्यकर्मणाम्।<br>पुनश्चचार च तपः परमेश्वरतुष्टये ।।	</td><td>	3-130-20a<br>3-130-20b	
</td></tr>
<tr><td>
	एवं बहुतिथे काले प्रादुरासीन्महेश्वरः ।।	</td><td>	3-130-21a	
</td></tr>
				
<tr><td>
	दृष्ट्वा च सर्वदेवेशं चन्द्रमौलिमुमापतिम्।<br>ब्रह्मविष्ण्वादिभिर्देवैः सिद्धविद्याधरोरगैः ।।	</td><td>	3-130-22a<br>3-130-22b	
</td></tr>
				
				
<tr><td>
	गन्धर्वयक्षप्रवरैः सकिन्नरपतत्रिभिः।<br>स्तूयमानं महादेवमव्ययं निष्कलं शिवम्।<br>प्रणनाम मुनिर्भक्त्या साष्टाङ्गं च पुनः पुनः ।।	</td><td>	3-130-23a<br>3-130-23b<br>3-130-23c	
</td></tr>
				
<tr><td>
	प्रणम्योत्थाय सहसा बद्धाञ्जलिपुटो मुनिः।<br>तुष्टाव विविधैः स्तोत्रैर्महादेवं जगत्पतिम् ।।	</td><td>	3-130-24a<br>3-130-24b	
</td></tr>
				
<tr><td>
	तमुवाच महादेवो मार्कण्डेयं महामुनिम्।<br>वरं वरय भद्रं ते वरदोस्मि मुने तव ।।	</td><td>	3-130-25a<br>3-130-25b	
</td></tr>
				
<tr><td>
	एवं संबोधितस्तेन शिवेन परमात्मना।<br>सगद्गदमिदं वाक्यमुवाच परमेश्वरम् ।।	</td><td>	3-130-26a<br>3-130-26b	
</td></tr>
				
<tr><td>
	नान्यं वरं वृणे शंभो ---त्वत्पादपङ्कजे।<br>भक्तिंह्यनन्यसुलभां स्व व्यभिचारिणीम् ।।	</td><td>	3-130-27a<br>3-130-27b	
</td></tr>
				
<tr><td>
	एवमुक्तोऽथ मुनिना भरतगीश्वरेश्वरः।<br>पुनरेवाब्रवीद्वाक्यं मार्कण्डेय महामुनिम् ।।	</td><td>	3-130-28a<br>3-130-28b	
</td></tr>
<tr><td>
	सम्यगाराधितः पित्रा तव पुत्रार्थमादरात् ।।	</td><td>	3-130-29a	
</td></tr>
				
<tr><td>
	शतायुर्निर्गुणः पुत्रः शुभः षोडशवार्षिकः।<br>उभयोरन्यमिच्छ त्वमित्युक्तः सोऽब्रवीच्च माम् ।।	</td><td>	3-130-30a<br>3-130-30b	
</td></tr>
				
<tr><td>
	निर्गुणो मास्तु देवेश शतायुः षोडशाब्दकः।<br>सुगुणोऽस्तु सुतो मेऽद्य इति पित्रावृत पुरा ।।	</td><td>	3-130-31a<br>3-130-31b	
</td></tr>
				
<tr><td>
	त्वया तप्तेन तपसा तोषितोऽहं भृशं मुने।<br>दीर्घमायुर्मया दत्तं मृत्युश्च प्रतिषेधितः ।।	</td><td>	3-130-32a<br>3-130-32b	
</td></tr>
				
<tr><td>
	इत्युक्त्वा भगवानीशस्तत्रैवान्तरधीयत।<br>तस्यायमाश्रमः पुण्यस्तस्येमे मुनयोऽमलाः ।।	</td><td>	3-130-33a<br>3-130-33b	
</td></tr>
				
<tr><td>
	अत्रैकरात्रमुषिताः सर्वे मृत्युं तरन्ति वै।<br>अत्रैव भरतश्रेष्ठ प्रयतो वस भूमिप' ।।	</td><td>	3-130-34a<br>3-130-34b	
</td></tr>
<tr><td>
	।। इति श्रीमन्महाभारते अरण्यपर्वणि<br> तीर्थयात्रापर्वणि त्रिंशदधिकशततमोऽध्यायः ।। 130 ।।	</td><td>		
</td></tr></tbody>