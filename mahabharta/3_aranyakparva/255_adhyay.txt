				
<tbody><tr><td>
	<b>वैशंपायन उवाच।</b>	</td><td>	3-255-1x	
</td></tr>
				
<tr><td>
	ततः कर्णो महेष्वासो बलेन महता वृतः।<br>द्रुपदस्य पुरं रम्यं रुरोध भरतर्षभ ।।	</td><td>	3-255-1a<br>3-255-1b	
</td></tr>
				
				
<tr><td>
	युद्धेन महता चैनं चक्रे वीरं वशानुगम्।<br>सुवर्णं रजतं चापि रत्नानि विविधानि च।<br>करं च दापयांमास द्रुपदं नृपसत्तम ।।	</td><td>	3-255-2a<br>3-255-2b<br>3-255-2c	
</td></tr>
				
<tr><td>
	तं विनिर्जित्य राजेन्द्र राजानस्तस्य येऽनुगाः।<br>तान्सर्वान्वशगांश्चक्रे करं चैनानदापयत् ।।	</td><td>	3-255-3a<br>3-255-3b	
</td></tr>
				
<tr><td>
	अथोत्तरां दिशं गत्वा वशे चक्रे नराधिपान्।<br>भगदत्तं च निर्जित्य राधेयो गिरिमारुहत् ।।	</td><td>	3-255-4a<br>3-255-4b	
</td></tr>
				
<tr><td>
	हिमवन्तं महाशैलं युध्यमानश्च शत्रुभिः।<br>प्रययौ च दिशः सर्वान्नृपतीन्वशमानयत् ।।	</td><td>	3-255-5a<br>3-255-5b	
</td></tr>
				
<tr><td>
	स हैमवतिकाञ्जित्वा करं सर्वानदापयत्।<br>नेपालविषये ये च राजानस्तानवाजयत् ।।	</td><td>	3-255-6a<br>3-255-6b	
</td></tr>
				
<tr><td>
	अवतीर्य ततः शैलात्पूर्वां दिशमभिद्रुतः।<br>अङ्गान्वङ्गान्कलिङ्गांश्च शुण्डिकान्मिथिलानथ ।।	</td><td>	3-255-7a<br>3-255-7b	
</td></tr>
				
<tr><td>
	मागधान्कर्कखण्डांश्च निवेश्य विषयेऽऽत्मनः।<br>आवशीरांश्च योध्यांश्च अहिक्षत्रांश्च सोऽजयत् ।।	</td><td>	3-255-8a<br>3-255-8b	
</td></tr>
<tr><td>
	पूर्वां दिशं विनिर्जित्य वत्सभूमिं तथाऽगमत् ।।	</td><td>	3-255-9a	
</td></tr>
				
<tr><td>
	वत्सभूमिं विनिर्जित्य केवलां मृत्तिकावतीम्।<br>मोहनं पत्तनं चैव त्रिपुरीं कोसलां तथा ।।	</td><td>	3-255-10a<br>3-255-10b	
</td></tr>
				
				
<tr><td>
	एतान्सर्वान्विनिर्जित्य करमादाय सर्वशः।<br>दक्षिणां दिशमास्थाय कर्णो जित्वा महारथान्।<br>रुक्मिणं दाक्षिणात्येषु योधयामास सूतजः ।।	</td><td>	3-255-11a<br>3-255-11b<br>3-255-11c	
</td></tr>
				
<tr><td>
	स युद्धं तुमुलं कृत्वा रुक्मी प्रोवाच सूतजम्।<br>प्रीतोस्मि तव राजेन्द्र विक्रमेण बलेन च ।।	</td><td>	3-255-12a<br>3-255-12b	
</td></tr>
				
<tr><td>
	न ते विघ्नं करिष्यामि प्रतिज्ञां समपालयम्।<br>प्रीत्या चाहं प्रयच्छामि हिरण्यं यावदिच्छसि ।।	</td><td>	3-255-13a<br>3-255-13b	
</td></tr>
<tr><td>
	समेत्य रुक्मिणा कर्णः पाण्ड्यं शैलं च सोगमत् ।।	</td><td>	3-255-14a	
</td></tr>
				
				
<tr><td>
	स केवलं रणए चैव नीलं चापि महीपतिम्।<br>वेणुदारिसुतं चैव ये चान्ये नृपसत्तमाः।<br>दक्षिणस्यां दिशि नृपान्करान्सर्वानदापयत् ।।	</td><td>	3-255-15a<br>3-255-15b<br>3-255-15c	
</td></tr>
				
<tr><td>
	शैशुपालिं ततो गत्वा विजिग्ये सूतनन्दनः।<br>पार्श्वस्थांश्चापि नृपतीन्वशे चक्रे महाबलः ।।	</td><td>	3-255-16a<br>3-255-16b	
</td></tr>
				
<tr><td>
	आवन्त्यांश्च वशे कृत्वा साम्ना च भरतर्षभ।<br>वृष्णिभिः सह संम्य पश्चिमामपि निर्जयत् ।।	</td><td>	3-255-17a<br>3-255-17b	
</td></tr>
				
<tr><td>
	वारुणीं दिशमागम्य यावनान्वर्बरांस्तथा।<br>नृपान्पश्चिमभूमिस्थान्दापयामास वै करान् ।।	</td><td>	3-255-18a<br>3-255-18b	
</td></tr>
				
<tr><td>
	विजित्य पृथिवीं सर्वां सपूर्वापरदक्षिणाम्।<br>सम्लेच्छाटविकान्वीरः सपर्वतनिवासिनः ।।	</td><td>	3-255-19a<br>3-255-19b	
</td></tr>
				
<tr><td>
	भद्रान्रोहितकांश्चैव आग्रेयान्मालवानपि।<br>गणान्सर्वान्विनिर्जित्य नीतिकृत्प्रहसन्निव ।।	</td><td>	3-255-20a<br>3-255-20b	
</td></tr>
				
<tr><td>
	शशकान्यवनांश्चैव विजिग्ये सूतनन्दनः।<br>नग्नजित्प्रमुखांश्चैव गणाञ्जित्वा महारथान् ।।	</td><td>	3-255-21a<br>3-255-21b	
</td></tr>
				
<tr><td>
	एवं स पृथिवीं सर्वां वशे कृत्वा महारथः।<br>विजित्य पुरुषव्याघ्रो नागसाह्वयमागमत् ।।	</td><td>	3-255-22a<br>3-255-22b	
</td></tr>
				
<tr><td>
	तमागतं महेष्वासं धार्तराष्ट्रो जनाधिपः।<br>प्रत्युद्गत्य महाराज सभ्रातृपितृबान्धवः ।।	</td><td>	3-255-23a<br>3-255-23b	
</td></tr>
				
<tr><td>
	अर्चयामास विधिना कर्णमाहवशोभिनम्।<br>आश्रावयच्च तत्कर्म प्रीयमाणो जनेश्वरः ।।	</td><td>	3-255-24a<br>3-255-24b	
</td></tr>
				
<tr><td>
	यन्न भीष्मान्न च द्रोणान्न कृपान्न च वाह्लिकात्।<br>प्राप्तवानस्मि भद्रं ते त्वत्तःप्राप्तं मया हि तत् ।।	</td><td>	3-255-25a<br>3-255-25b	
</td></tr>
				
<tr><td>
	बहुना च किमुक्तेन शृणु कर्ण वचो मम।<br>सनाथोस्मि महाबाहो त्वया नाथेन सत्तम ।।	</td><td>	3-255-26a<br>3-255-26b	
</td></tr>
				
<tr><td>
	न हि ते पाण्डवाः सर्वे कलामर्हन्ति षोडशीम्।<br>अन्येवा पुरुषव्याघ्र राजानोऽभ्युदितोदिताः ।।	</td><td>	3-255-27a<br>3-255-27b	
</td></tr>
				
<tr><td>
	स भवान्धृतराष्ट्रं तं गान्धारीं च यशस्विनीम्।<br>पश्य कर्ण महेष्वास अदितिं वज्रभृद्यथा ।।	</td><td>	3-255-28a<br>3-255-28b	
</td></tr>
				
<tr><td>
	ततो हलहलाशब्दः प्रादुरासीद्विशांपते।<br>हाहाकाराश्च बहवो नगरे नागसाह्वये ।।	</td><td>	3-255-29a<br>3-255-29b	
</td></tr>
				
<tr><td>
	रकेचिदेनं प्रशंसन्ति निन्दन्ति स्म तथा परे।<br>तूष्णीमासंस्तथा चान्ये नृपास्तत्र जनाधिप ।।	</td><td>	3-255-30a<br>3-255-30b	
</td></tr>
				
<tr><td>
	एवं विजित्य राजेन्द्र कर्णः शस्त्रभृतांवरः।<br>सपर्वतवनाकाशां ससमुद्रां सनुष्कुटाम् ।।	</td><td>	3-255-31a<br>3-255-31b	
</td></tr>
				
<tr><td>
	देशैरुच्चावचैः पूर्णां पत्तनैर्नगरैरपि।<br>द्वीपैश्चानूपसंपूर्णैः पृथिवीं पृथिवीपते ।।	</td><td>	3-255-32a<br>3-255-32b	
</td></tr>
				
<tr><td>
	कालेन नातिदीर्घेण वशे कृत्वा तु पार्थिवान्।<br>अक्षयं धनमादाय सूतजो नृपमभ्ययात् ।।	</td><td>	3-255-33a<br>3-255-33b	
</td></tr>
				
<tr><td>
	प्रविश्य च गृहं राजन्नभ्यन्तरमरिंदम।<br>गान्धारीसहितं वीरो धृतराष्ट्रं ददर्श सः ।।	</td><td>	3-255-34a<br>3-255-34b	
</td></tr>
				
<tr><td>
	पुत्रवच्च नरव्याघ्र पादौ जग्राह धर्मवित्।<br>धृतराष्ट्रेण चाश्लिष्य प्रेम्णा चापि विसर्जितः ।।	</td><td>	3-255-35a<br>3-255-35b	
</td></tr>
				
<tr><td>
	तदाप्रभृति राजा च शकुनिश्चापि सौबलः।<br>जानाते निर्जितान्पार्थान्कर्णेन युधि भारत ।।	</td><td>	3-255-36a<br>3-255-36b	
</td></tr>
<tr><td>
	।। इति श्रीमन्महाभारते अरण्यपर्वणि<br> घोषयात्रापर्वणि पञ्चपञ्चाशदधिकद्विशततमोऽध्यायः ।। 255 ।।	</td><td>		
</td></tr></tbody>