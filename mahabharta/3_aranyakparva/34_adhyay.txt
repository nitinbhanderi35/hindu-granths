<tbody><tr><td>				
</td></tr><tr><td>
	<b>वैशंपायन उवाच।</b>	</td><td>	3-34-1x	
</td></tr>
<tr><td>
	स एवमुक्तस्तु महानुभावः<br>सत्यव्रतो भीमसेनेन राजा।<br>अजातशत्रुस्तदनन्तरं वै<br>धैर्यान्वितो वाक्यमिदं बभाषे ।।	</td><td>	3-34-1a<br>3-34-1b<br>3-34-1c<br>3-34-1d	
</td></tr>
<tr><td>
	असंशयं भारत सत्यमेत-<br>द्यन्मां तुदन्वाक्यशल्यैः क्षिणोषि।<br>न त्वां विगर्हे प्रतिकूलमेत-<br>न्ममानयाद्धि व्यसनं व आगात् ।।	</td><td>	3-34-2a<br>3-34-2b<br>3-34-2c<br>3-34-2d	
</td></tr>
<tr><td>
	अहं ह्यक्षानन्वपद्यं जिहीर्षन्<br>राज्यंसराष्ट्रं धृतराष्ट्रस्य पुत्रात्।<br>तन्मां शठः कितव प्रत्यदेवी-<br>त्सुयोधनार्थं सुबलस्य पुत्रः ।।	</td><td>	3-34-3a<br>3-34-3b<br>3-34-3c<br>3-34-3d	
</td></tr>
<tr><td>
	महामायः शकुनिः पार्वतीयः<br>सभामध्ये प्रवपन्नक्षपूगान्।<br>अमायिनं मायया प्रत्यजैषी-<br>त्ततोऽपश्यं वृजिनं भीमसेन ।।	</td><td>	3-34-4a<br>3-34-4b<br>3-34-4c<br>3-34-4d	
</td></tr>
<tr><td>
	अक्षांश्च दृष्ट्वा शकुनेर्यथावत्<br>कामानुकूलानयुजो युजश्च।<br>शक्यो नियन्तुमभविष्यदात्मा<br>मन्युस्तु हन्यात्पुरुषस्य धैर्यम् ।।	</td><td>	3-34-5a<br>3-34-5b<br>3-34-5c<br>3-34-5d	
</td></tr>
<tr><td>
	यन्तुं नात्मा शक्यते पौरुषेण<br>मानेन वीर्येण च तात नद्धः।<br>न ते वाचो भीमसेनाभ्यसूये<br>मन्ये तथा तद्भवितव्यमासीत् ।।	</td><td>	3-34-6a<br>3-34-6b<br>3-34-6c<br>3-34-6d	
</td></tr>
<tr><td>
	स नो राजा धृतराष्ट्रस्य पुत्रो<br>न्यपातयद्व्यसने राज्यमिच्छन्।<br>दास्यं च नोऽगमयद्भीमसेन<br>यत्राभवच्छरणं द्रौपदी नः ।।	</td><td>	3-34-7a<br>3-34-7b<br>3-34-7c<br>3-34-7d	
</td></tr>
<tr><td>
	त्वं चापि तद्वेत्थ धनंजयश्च<br>पुनर्द्यूतायागतास्तां सभां नः।<br>यन्माऽब्हवीद्धृतराष्ट्रस्य पुत्र<br>एकग्लहार्थं भरतानां समक्षम् ।।	</td><td>	3-34-8a<br>3-34-8b<br>3-34-8c<br>3-34-8d	
</td></tr>
<tr><td>
	वने समा द्वादश राजपुत्र<br>यथाकामं विदितमजातशत्रो।<br>अथापरं चाविदितश्चरेथाः<br>सर्वैः सह भ्रातृभिश्छद्मरूपः ।।	</td><td>	3-34-9a<br>3-34-9b<br>3-34-9c<br>3-34-9d	
</td></tr>
<tr><td>
	त्वां चेच्छ्रुत्वा तात तथा चरन्त-<br>मवभोत्स्यन्ते भारतानां चराश्च।<br>अन्यांश्चरेथास्तावतोऽब्दांस्तथात्वं<br>निश्चित्य तत्प्रतिजानीहि पार्थ ।।	</td><td>	3-34-10a<br>3-34-10b<br>3-34-10c<br>3-34-10d	
</td></tr>
<tr><td>
	चरैश्चेन्नो विदितः कालमेतं<br>युक्तो राजन्मोहयित्वा मदीयान्।<br>ब्रवीमि सत्यं कुरुसंसदीह<br>तवैव ता भारत पञ्च नद्यः ।।	</td><td>	3-34-11a<br>3-34-11b<br>3-34-11c<br>3-34-11d	
</td></tr>
<tr><td>
	वयं चैतद्भारत सर्व एव<br>त्वया जिताः कालमपास्य भोगान्।<br>चरेम इत्याह पुरा स राजा<br>मध्ये कुरूणां स मयोक्तस्तथेति ।।	</td><td>	3-34-12a<br>3-34-12b<br>3-34-12c<br>3-34-12d	
</td></tr>
<tr><td>
	तत्र द्यूतमभवन्नो जघन्यं<br>यस्मिञ्जिताः प्रव्रजिताश् सर्वे।<br>इत्थं तु देशाननुसंचरामो<br>वनानि कृच्छ्राणि च कृच्छ्ररूपाः ।।	</td><td>	3-34-13a<br>3-34-13b<br>3-34-13c<br>3-34-13d	
</td></tr>
<tr><td>
	सुयोधनश्चापि न शान्तिमिच्छत्<br>भूयः स मन्योर्वशमन्वगच्छत्।<br>उद्योजयामास कुरूंश्च सर्वान्<br>येचास्य केचिद्वशमन्वगच्छन् ।।	</td><td>	3-34-14a<br>3-34-14b<br>3-34-14c<br>3-34-14d	
</td></tr>
<tr><td>
	तां सिद्धिमास्थाय सतां सकाशे<br>को नाम जह्यादिह राज्यहेतोः।<br>आर्यस्य मन्ये मरणाद्गरीयो<br>यद्धर्ममुत्क्रम्य महीं प्रशासेत् ।।	</td><td>	3-34-15a<br>3-34-15b<br>3-34-15c<br>3-34-15d	
</td></tr>
<tr><td>
	तदैव चेद्वीरकर्माकरिष्यो<br>यदा द्यूते परिघं पर्यमृक्षः।<br>बाहू दिधक्षन्वारितः फल्गुनेन<br>किं दुष्कृतंभीम तदाऽभविष्यत् ।।	</td><td>	3-34-16a<br>3-34-16b<br>3-34-16c<br>3-34-16d	
</td></tr>
<tr><td>
	प्रागेव चैवं समयक्रियायाः<br>किं नाब्रवीः पौरुषमाविदानः।<br>प्राप्तं तु कालं त्वभिपद्यपश्चात्<br>किं मामिदानीमतिवेलमात्थ ।।	</td><td>	3-34-17a<br>3-34-17b<br>3-34-17c<br>3-34-17d	
</td></tr>
<tr><td>
	भूयोपि दुःखं मम भीमसेन<br>दूये विषस्येव रसं हि पीत्वा।<br>यद्याज्ञसेनीं परिक्लिश्यमानां<br>संदृश्य तत्क्षान्तमिति स्म भीम ।।	</td><td>	3-34-18a<br>3-34-18b<br>3-34-18c<br>3-34-18d	
</td></tr>
<tr><td>
	न त्वद्य शक्यं भरतप्रवीर<br>कृत्वा यदुक्तं कुरुवीरमध्ये।<br>कालं प्रतीक्षस्व सुखोदयाय<br>पाकं फलानामिव बीजवापः ।।	</td><td>	3-34-19a<br>3-34-19b<br>3-34-19c<br>3-34-19d	
</td></tr>
<tr><td>
	यदा हि पूर्वं निकृतोनिकृन्ते-<br>द्वैरं सपुष्पं सफलं विदित्वा।<br>महागुणं हरति हि पौरुषेण<br>तदा वीरो जीवति जीवलोके ।।	</td><td>	3-34-20a<br>3-34-20b<br>3-34-20c<br>3-34-20d	
</td></tr>
<tr><td>
	श्रियं च लोके लभते समग्रां<br>मन्ये चास्मै शत्रवः सन्नमन्ते।<br>मित्राणि चैनमतिरागाद्भजन्ते<br>देवा इवेनद्‌रमुपजीवन्ति चैनम् ।।	</td><td>	3-34-21a<br>3-34-21b<br>3-34-21c<br>3-34-21d	
</td></tr>
<tr><td>
	मम प्रतिज्ञां च निबोध सत्यां<br>वृणे सत्यममृतीज्जीविताच्च।<br>राज्यं च पुत्राश्च यशो धनं च<br>सर्वं न सत्यस्य कलामुपैति ।।	</td><td>	3-34-22a<br>3-34-22b<br>3-34-22c<br>3-34-22d	
</td></tr>
<tr><td>
	।। इति श्रीमन्महाभारते अरण्यपर्वणि <br>अर्जुनाभिगमनपर्वणि चतुस्त्रिंशोऽष्यायः ।। 34 ।।	</td><td>		
</td></tr>
</tbody>