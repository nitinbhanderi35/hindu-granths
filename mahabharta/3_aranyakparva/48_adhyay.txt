				
<tbody><tr><td>
	<b>वैशंपायन उवाच।</b>	</td><td>	3-48-1x	
</td></tr>
				
<tr><td>
	तेषां तच्चरितं श्रुत्वा मनुष्यातीतमद्भुतम्।<br>चिन्ताशोकपरीतात्मा मन्युनाभिपरिप्लुतः ।।	</td><td>	3-48-1a<br>3-48-1b	
</td></tr>
				
<tr><td>
	दीर्घमुष्णं च निःश्वस्य धृतराष्ट्रोऽम्बिकासुतः।<br>अब्रवीत्संजयं सूतमामन्त्र्य भरतर्षभ ।।	</td><td>	3-48-2a<br>3-48-2b	
</td></tr>
				
<tr><td>
	न रात्रौ न दिवा सूत शान्तिं प्राप्नोमि वैक्षणम्।<br>संचिन्त्य दुर्णयं घोरमतीतं द्यूतजं हि तत् ।।	</td><td>	3-48-3a<br>3-48-3b	
</td></tr>
				
<tr><td>
	तेषामसह्यवीर्याणां शौर्यं धैर्यं धृतिं पराम्।<br>अन्योन्यमनुरागं च भ्रातॄणामतिमानुषम् ।।	</td><td>	3-48-4a<br>3-48-4b	
</td></tr>
				
<tr><td>
	देवपुत्रौ महाभागौ देवराजसमद्युती।<br>नकुलः सहदेवश्च पाण्डवौ युद्धदुर्मदौ ।।	</td><td>	3-48-5a<br>3-48-5b	
</td></tr>
				
<tr><td>
	दृढायुधौ दूरपातौ युद्धे च कृतनिश्चयौ।<br>शीघ्रहस्तौ दृढक्रोधौ नित्ययुक्तौ रथे स्थितौ ।।	</td><td>	3-48-6a<br>3-48-6b	
</td></tr>
				
<tr><td>
	भीमार्जुनौ पुरोधाय यदा तौ रणमूर्धनि।<br>स्थास्येते सिंहविक्रान्तावश्विनाविव दुःसहौ ।।	</td><td>	3-48-7a<br>3-48-7b	
</td></tr>
<tr><td>
	निःशेषमिह पश्यामि मम सैन्यस्य संजय ।।	</td><td>	3-48-8a	
</td></tr>
				
<tr><td>
	तौ ह्यप्रतिरथौ युद्धे देवपुत्रौ महारथौ।<br>द्रौपद्यास्तं परिक्लेशं न क्षंस्येतेऽत्यमर्षिणौ ।।	</td><td>	3-48-9a<br>3-48-9b	
</td></tr>
				
				
<tr><td>
	वृष्णयोऽथ महेष्वासाः पाञ्चाला वा महौजसः।<br>युधि सत्याभिसन्धेन वासुदेवेन रक्षिताः।<br>प्रधक्ष्यन्ति रणे पार्थाः पुत्राणां मम वाहिनीम् ।।	</td><td>	3-48-10a<br>3-48-10b<br>3-48-10c	
</td></tr>
				
<tr><td>
	रामकृष्णप्रणीतानां वृष्णीनां सूतनन्दन।<br>न शक्यः सहितुं वेगः पर्वतैरपि दुःसहः ।।	</td><td>	3-48-11a<br>3-48-11b	
</td></tr>
				
<tr><td>
	तेषां मध्ये महेष्वासो भीमो भीमपराक्रमः।<br>शैक्यया वीरघातिन्या गदया विचरिष्यति ।।	</td><td>	3-48-12a<br>3-48-12b	
</td></tr>
				
<tr><td>
	तथा गाण्डीवनिर्घोषं विस्फूर्जितमिवाशनेः।<br>गदावेगं च भीमस्य नालं सोढुं नराधिपाः ।।	</td><td>	3-48-13a<br>3-48-13b	
</td></tr>
				
<tr><td>
	ततोऽहं सुहृदां वाचो दुर्योधनवशानुगः।<br>स्मरणीयाः स्मरिष्यामि मया या न कृताः पुरा ।।	</td><td>	3-48-14a<br>3-48-14b	
</td></tr>
<tr><td>
	<b>संजय उवाच।</b>	</td><td>	3-48-15x	
</td></tr>
				
<tr><td>
	व्यतिक्रमोऽयं सुमहांस्त्वया राजन्नुपेक्षितः।<br>समर्थेनापि यन्मोहात्पुत्रस्ते न निवारितः ।।	</td><td>	3-48-15a<br>3-48-15b	
</td></tr>
				
<tr><td>
	श्रुत्वाऽयं निर्जितान्द्यूते पाण्डवान्मधुसूदनः।<br>त्वरितः कामय्के पार्थान्समभावयदच्युतः ।।	</td><td>	3-48-16a<br>3-48-16b	
</td></tr>
				
<tr><td>
	द्रुपदस्य तथा पुत्रा धृष्टद्युम्नपुरोगमाः।<br>विराटो धृष्टकेतुश्च केकयाश्च महारथाः ।।	</td><td>	3-48-17a<br>3-48-17b	
</td></tr>
				
<tr><td>
	तैश्च यत्कथितं राजन्दृष्ट्वा पार्थान्पराजितान्।<br>चारेण विदितं सर्वं तन्मया वेदितं च ते ।।	</td><td>	3-48-18a<br>3-48-18b	
</td></tr>
				
<tr><td>
	समागम्य वृतस्तत्र पाण्डवैर्मधुसूदनः।<br>सारथ्ये फल्गुनस्याजौ तथेत्याह च तान्हरिः ।।	</td><td>	3-48-19a<br>3-48-19b	
</td></tr>
				
<tr><td>
	अमर्षितो हि कृष्णोपि दृष्ट्वा पार्थांस्तदा गतान्।<br>कृष्णाजिनोत्तरासङ्गानब्रवीच्च युधिष्ठिरम् ।।	</td><td>	3-48-20a<br>3-48-20b	
</td></tr>
				
<tr><td>
	या सा समृद्धिः पार्थानामिन्द्रप्रस्थे बभूव ह।<br>राजसूये मया दृष्टा नृपैरन्यैः सुदुर्लभा ।।	</td><td>	3-48-21a<br>3-48-21b	
</td></tr>
				
<tr><td>
	यत्रसर्वान्महीपालाञ्शस्त्रतेजोभयार्दितान्।<br>सवङ्गाङ्गान्सपौण्ड्रौढ्रान्सचोलद्रविडान्ध्रकान् ।।	</td><td>	3-48-22a<br>3-48-22b	
</td></tr>
				
<tr><td>
	सागरानूपकांश्चैव ये च पत्तनवासिनः।<br>सिंहलान्बर्बरान्म्लेच्छान्ये च लङ्कानिवासिनः ।।	</td><td>	3-48-23a<br>3-48-23b	
</td></tr>
				
<tr><td>
	पश्चिमानि चराष्ट्राणि शतशः सागरान्तिकान्।<br>पह्लवान्दरदान्सर्वान्किरातान्यवनाञ्शकान् ।।	</td><td>	3-48-24a<br>3-48-24b	
</td></tr>
				
<tr><td>
	हारहूणांश्च चीनांश्च तुषारान्सैन्धवांस्तथा।<br>जागुडान्रामठान्मुण्डान्स्त्रीराज्यमथ तङ्गणान् ।।	</td><td>	3-48-25a<br>3-48-25b	
</td></tr>
				
<tr><td>
	केकयान्मालवांश्चैव तथा काश्मीरकानपि।<br>अद्राक्षमहमाहूतान्यज्ञे ते परिवेषकान् ।।	</td><td>	3-48-26a<br>3-48-26b	
</td></tr>
				
<tr><td>
	सा ते समृद्धिर्यैरात्ता चपला प्रतिसारिणी।<br>आदाय जीवितं तेषामाहरिष्यामि तामहम् ।।	</td><td>	3-48-27a<br>3-48-27b	
</td></tr>
				
<tr><td>
	रामेण सह कौरव्य भीमार्जुनवयैस्तथा।<br>अक्रूरगदसाम्बैश्च प्रद्युम्नेनाहुकेन च ।।	</td><td>	3-48-28a<br>3-48-28b	
</td></tr>
				
<tr><td>
	धृष्टद्युम्नेन वीरेण शिशुपालात्मजेन च।<br>दुर्योधनं रणे हत्वा सद्यः कर्णं च भारत।<br>दुःशासनं सौबलेयं यश्चान्यः प्रतियोत्स्यति ।।	</td><td>	3-48-29a<br>3-48-29b<br>3-48-29c	
</td></tr>
				
<tr><td>
	ततस्त्वं हास्तिनपुरे भ्रातृभिः सहितो वसन्।<br>धार्तराष्ट्रीं श्रियं प्राप्य प्रशाधि पृथिवीमिमां ।।	</td><td>	3-48-30a<br>3-48-30b	
</td></tr>
				
<tr><td>
	अथैनमब्रवीद्राजा तस्मिन्वीरसमागमे।<br>शृण्वत्स्वेतेषु वीरेषु धृष्टद्युम्नमुखेषु च ।।	</td><td>	3-48-31a<br>3-48-31b	
</td></tr>
				
<tr><td>
	प्रतिगृह्णामि ते वाचमिमां सत्यां जनार्दन।<br>अमित्रान्मे महाबाहो सानुबन्धान्हनिष्यसि ।।	</td><td>	3-48-32a<br>3-48-32b	
</td></tr>
				
<tr><td>
	वर्षात्रयोदशादूर्ध्वं सत्यं मां कुरु केशव।<br>प्रतिज्ञातो वने वासो राज्ञांमध्ये मया ह्ययम् ।।	</td><td>	3-48-33a<br>3-48-33b	
</td></tr>
				
<tr><td>
	धर्मराजस्य वचनं प्रतिश्रुत्य सभासदः।<br>धृष्टद्युम्नपुरोगास्ते समयामासुऱञ्जसा ।।	</td><td>	3-48-34a<br>3-48-34b	
</td></tr>
				
<tr><td>
	केशवं मधुरैर्वाक्यैः कालयुक्तैरमर्षितम्।<br>पाञ्चालीं प्राहुरक्लिष्टां वासुदेवस्य शृण्वतः ।।	</td><td>	3-48-35a<br>3-48-35b	
</td></tr>
				
<tr><td>
	दुर्योधनस्तव क्रोधाद्देवि त्यक्ष्यति जीवितम्।<br>प्रतिजानीम ते सत्यं मा शुचो वरवर्णिनि ।।	</td><td>	3-48-36a<br>3-48-36b	
</td></tr>
				
<tr><td>
	ये स्म ते कुरवः कृष्णे दृष्ट्वा त्वां प्राहसंस्तदा।<br>मांसानि तेषां खादन्तो हरिष्यन्ति वृकद्विजाः ।।	</td><td>	3-48-37a<br>3-48-37b	
</td></tr>
				
<tr><td>
	पास्यन्ति रुधिरं तेषां गृध्रा गोमायवस्तथा।<br>उत्तमाङ्गानि कर्षन्तो यैः कृष्टाऽसि सभातले ।।	</td><td>	3-48-38a<br>3-48-38b	
</td></tr>
				
<tr><td>
	तेषां द्रक्ष्यसि पाञ्चालि गात्राणि पृथिवीतले।<br>क्रव्यादैः कृष्यमाणानि भक्ष्यमाणानि चासकृत् ।।	</td><td>	3-48-39a<br>3-48-39b	
</td></tr>
				
<tr><td>
	परिक्लिष्टाऽसियैस्तत्रयैश्चासि समुपेक्षिता।<br>तेषामुत्कृत्तशिरसां भूमिः पास्यति शोणितम् ।।	</td><td>	3-48-40a<br>3-48-40b	
</td></tr>
				
<tr><td>
	एवं बहुविधा वाचस्त ऊचुः पुरुषर्षभाः।<br>सर्वेतेजस्विनः शूराः सर्वेचाहतलक्षणाः ।।	</td><td>	3-48-41a<br>3-48-41b	
</td></tr>
				
<tr><td>
	ते धर्मराजेन वृतावर्षादूर्ध्वं त्रयोदशात्।<br>पुरस्कृत्योपयास्यन्ति वासुदेवं महारथाः ।।	</td><td>	3-48-42a<br>3-48-42b	
</td></tr>
				
<tr><td>
	रामश्च कृष्णश्च धनंजयश्च<br>प्रद्युम्नसाम्बौ युयुधानभीमौ।<br>माद्रीसुतौ केकयराजपुत्राः<br>पाञ्चालपुत्राः सह मत्स्यराज्ञा ।।	</td><td>	3-48-43a<br>3-48-43b<br>3-48-44c<br>3-48-43d	
</td></tr>
				
<tr><td>
	एतान्सर्वाल्लोँकवीरानजेया-<br>न्महात्मनः सानुबन्धान्ससैन्यान्।<br>को जीवितार्थी समरेऽभ्युदीया-<br>त्क्रुद्धान्सिंहान्केसरिणो यथैव ।।	</td><td>	3-48-44a<br>3-48-44b<br>3-48-44c<br>3-48-44d	
</td></tr>
<tr><td>
	<b>धृतराष्ट्र उवाच।</b>	</td><td>	3-48-45x	
</td></tr>
				
<tr><td>
	यन्माऽब्रवीद्विदुरो द्यूतकाले<br>त्वं पाण्डवाञ्जेषय्सि चेन्नरेन्द्र।<br>ध्रुवं कुरूणामयमन्तकालो<br>महाभयो भविता शोणितौधः ।।	</td><td>	3-48-45a<br>3-48-45b<br>3-48-45c<br>3-48-45d	
</td></tr>
				
<tr><td>
	मन्ये यथा तद्भवितेति सूत<br>यथा क्षत्ता प्राह वचः पुरा माम्।<br>असंशयं भविता युद्धमेत-<br>द्गते काले पाण्डवानां यथोक्तम् ।।	</td><td>	3-48-46a<br>3-48-46b<br>3-48-46c<br>3-48-46d	
</td></tr>
<tr><td>
<p>	।। इति श्रीमन्महाभारते अरण्यपर्वणि <br>इन्द्रलोकाभिगमनपर्वणि अष्टचत्वारिंशोऽध्यायः ।। 48 ।।
</p>
</td></tr></tbody>