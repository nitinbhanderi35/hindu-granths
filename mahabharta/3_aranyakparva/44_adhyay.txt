<tbody><tr><td>				
</td></tr><tr><td>
	<b>वैसंपायन उवाच।</b>	</td><td>	3-44-1x	
</td></tr>
				
<tr><td>
	कदाचित्स हि देवेन्द्रश्चित्रसेनं रहोऽब्रवीत्।<br>पार्थस्य चक्षुरुर्वश्यां सक्तं विज्ञाय वासवः ।।	</td><td>	3-44-1a<br>3-44-1b	
</td></tr>
				
<tr><td>
	गन्धर्वराज गच्छाद्य प्रहितोऽप्सरसांवराम्।<br>उर्वशीं पुरुषव्याघ्रं सोपातिष्ठतु फल्गुनम् ।।	</td><td>	3-44-2a<br>3-44-2b	
</td></tr>
				
<tr><td>
	यथा न तामभिसृतां विद्यादस्मन्नियोगतः।<br>तथा त्वया विधातव्यं स्त्रीसंसर्गविशारद ।।	</td><td>	3-44-3a<br>3-44-3b	
</td></tr>
				
<tr><td>
	एवमुक्तस्तथेत्युक्त्वा सोऽनुज्ञां प्राप्य वासवात्।<br>गन्धर्वराजोऽप्सरसमभ्यगादुर्वशीं वराम् ।।	</td><td>	3-44-4a<br>3-44-4b	
</td></tr>
				
<tr><td>
	तां दृष्ट्वा विदितो हृष्टः स्वागतेनार्चितस्तया।<br>सुखासीनः सुखासीनां स्मितपूर्वं वचोऽब्रवीत् ।।	</td><td>	3-44-5a<br>3-44-5b	
</td></tr>
				
<tr><td>
	विदितं तेऽस्तु सुश्रोणि प्रेषितोऽहमिहागतः।<br>त्रिदिवस्यैकराजेन त्वत्प्रसादाभिनन्दिना ।।	</td><td>	3-44-6a<br>3-44-6b	
</td></tr>
				
				
<tr><td>
	यः स देवमनुष्येषु प्रख्यातः सहजैर्गुणैः।<br>श्रिया शीलेन रूपेण श्रुतेन च बलेन च।<br>प्रख्यातः शौर्यवीर्याभ्यां प्रपन्नः प्रतिभानवान् ।।	</td><td>	3-44-7a<br>3-44-7b<br>3-44-7c	
</td></tr>
				
<tr><td>
	तेजस्वी सौम्यीलश्च क्षमावाञ्जितमत्सरः।<br>साङ्गोपनिषदान्वेदांश्चतुराख्यानपञ्चमान् ।।	</td><td>	3-44-8a<br>3-44-8b	
</td></tr>
				
<tr><td>
	योऽधीते गुरुशुश्रूषां मेधां चाष्टगुणाश्रयाम्।<br>ब्रह्मचर्येण दाक्ष्येण प्रसवैर्वयसाऽपि च ।।	</td><td>	3-44-9a<br>3-44-9b	
</td></tr>
				
<tr><td>
	एको वै रक्षिता चैव त्रिदिवं मघवानिव।<br>अकत्थनो मानयिता स्थूललक्ष्यः प्रियंवदः ।।	</td><td>	3-44-10a<br>3-44-10b	
</td></tr>
				
<tr><td>
	सुहृदश्चान्नपानेन विविधेनाभिवर्षति।<br>सत्यवागूर्जितो वक्ता रूपवाननहंकृतः ।।	</td><td>	3-44-11a<br>3-44-11b	
</td></tr>
				
<tr><td>
	भक्तानुकम्पी कान्तश्च प्रियश्च स्थिरसंगरः।<br>प्रार्थनीयैर्गुणगणैर्महेन्द्रवरुणोपमः ।।	</td><td>	3-44-12a<br>3-44-12b	
</td></tr>
				
<tr><td>
	विदितस्तेऽर्जुनो वीरः स स्वर्गफलमाप्तवान्।<br>तव शक्राभ्यनुज्ञातः पादावद्यप्रपद्यताम्।	</td><td>	3-44-13a<br>3-44-13b	
</td></tr>
				
<tr><td>
	एवमुक्ता स्मितं कृत्वा स्वात्मानं बहुमान्य च।<br>प्रत्युवाचोर्वशी प्रीता चित्रसेनमनिन्दिता ।।	</td><td>	3-44-14a<br>3-44-14b	
</td></tr>
				
<tr><td>
	यत्त्वस्य कथितः सत्यो गुणोद्देशस्त्वयाऽनघ।<br>तं श्रुत्वाऽन्यं प्रियं नारी वृणुयात्किमतोऽर्जुनं ।।	</td><td>	3-44-15a<br>3-44-15b	
</td></tr>
				
<tr><td>
	तस्य चाहं गुणौघेन फल्गुने जातमन्मथा।<br>गच्छत्वं हि याथाकाममागमिष्याम्यहं सुखम् ।।	</td><td>	3-44-16a<br>3-44-16b	
</td></tr>
<tr><td>
	<b>वैशंपायन उवाच।</b>	</td><td>	3-44-17x	
</td></tr>
				
<tr><td>
	ततो विसृज्यगन्धर्वं कृतकृत्या शुचिस्मिता।<br>उर्वशी चाकरोत्स्नानं पार्थप्रार्थनलालसा ।।	</td><td>	3-44-17a<br>3-44-17b	
</td></tr>
				
<tr><td>
	स्नानालङ्कारनेपथ्यैर्गन्धमाल्यैश्च शौभनैः।<br>धनंजयस्य रूपेण शरैर्मन्मथचोदितैः ।।	</td><td>	3-44-18a<br>3-44-18b	
</td></tr>
				
<tr><td>
	अतिविद्धेन मनसा मन्मथेन प्रदीपिता।<br>दिव्यास्तरणसंस्तीर्णे विस्तीर्णे शयनोत्तमे ।।	</td><td>	3-44-19a<br>3-44-19b	
</td></tr>
				
<tr><td>
	चित्तसंकल्पभावेन सुचित्ताऽनन्यमानसा।<br>मनोरथेन संप्राप्तं रमयन्तीव फल्गुनम् ।।	</td><td>	3-44-20a<br>3-44-20b	
</td></tr>
				
<tr><td>
	निशाम्य चन्द्रोदयनं विगाढे रजनीमुखे।<br>प्रस्थिता सा पृथुश्रोणी पार्थस्य भवनं महत् ।।	</td><td>	3-44-21a<br>3-44-21b	
</td></tr>
				
<tr><td>
	मृदुकुञ्चितदीर्घेण कुसुमोत्तमधारिणा।<br>केशपाशेन ललना गच्छमाना व्यराजत ।।	</td><td>	3-44-22a<br>3-44-22b	
</td></tr>
				
<tr><td>
	भ्रूक्षेपालापमाधुर्यैः कान्त्या सौम्यतयाऽपि च।<br>शशिनं वक्रचन्द्रेण साऽऽह्वयन्तीव गच्छती ।।	</td><td>	3-44-23a<br>3-44-23b	
</td></tr>
				
<tr><td>
	दिव्याङ्गरागौ सुमुखौ दिव्यचन्दनरूषितौ।<br>गच्छन्त्या हाररुचिरौ स्तनौ तस्या ववल्गतुः ।।	</td><td>	3-44-24a<br>3-44-24b	
</td></tr>
				
<tr><td>
	स्तनोद्वहनसंक्षोभात्ताम्यमाना पदेपदे।<br>त्रिवलीदामचित्रेण मध्येनातीव शेभिना ।।	</td><td>	3-44-25a<br>3-44-25b	
</td></tr>
				
<tr><td>
	रथकूबरविस्तीर्णं नितम्बोन्नतपीवरम्।<br>मन्मथायतनं शुभ्रं रशनादामभूषितम् ।।	</td><td>	3-44-26a<br>3-44-26b	
</td></tr>
				
<tr><td>
	ऋषीणामपि दिव्यानां मनोव्याघातकारणम्।<br>सूक्ष्मवस्त्रधरं भाति जघनं निरवद्यवत् ।।	</td><td>	3-44-27a<br>3-44-27b	
</td></tr>
				
<tr><td>
	गूडगुल्फधरौ पादौ ताम्रायततलाङ्गुली।<br>कूर्मपृष्ठोन्तौ चास्याः शोभेते किङ्किणीकिणौ ।।	</td><td>	3-44-28a<br>3-44-28b	
</td></tr>
				
<tr><td>
	शीधुपानेन चाल्पेन तुष्टा च मदनेन च।<br>विलासितैश्च विविधैः प्रेक्षणीयतराऽभवत् ।।	</td><td>	3-44-29a<br>3-44-29b	
</td></tr>
				
<tr><td>
	सिद्धचारणगन्धर्वैः साध्यैर्याति विलासिनी।<br>बब्वाश्चर्येऽपि वै स्वर्गे दर्शनीयतमाकृतिः ।।	</td><td>	3-44-30a<br>3-44-30b	
</td></tr>
				
<tr><td>
	सुमूक्ष्मेणोत्तरीयेण मेघवर्णेन राजता।<br>तन्वभ्रप्रावृता व्योम्नि चन्द्रलेखेन गच्छति ।।	</td><td>	3-44-31a<br>3-44-31b	
</td></tr>
				
<tr><td>
	ततः प्राप्तातिदुष्प्रापा मनसाऽपि विकर्मभिः।<br>भवनं पाण्डुपुत्रस्य फल्गुनस्य शुचिस्मिता ।।	</td><td>	3-44-32a<br>3-44-32b	
</td></tr>
				
<tr><td>
	तत्र द्वारमनुप्राप्ता द्वारस्थैश्च निवेदिता।<br>अर्जुनस्य नरश्रेष्ठ उर्वशी शुभलोचना ।।	</td><td>	3-44-33a<br>3-44-33b	
</td></tr>
				
<tr><td>
	उपातिष्ठत तद्वेश्म निर्मलं सुमनोहरम्।<br>स शङ्कितमना राजन्प्रत्यगच्छत तां निशि ।।	</td><td>	3-44-34a<br>3-44-34b	
</td></tr>
				
<tr><td>
	दृष्ट्वैव चोर्वशीं पार्थो लज्जासंवृलोचनः।<br>तदाऽभिवादनं कृत्वा गुरुपूजां प्रयुक्तवान् ।।	</td><td>	3-44-35a<br>3-44-35b	
</td></tr>
<tr><td>
	<b>अर्जुन उवाच।</b>	</td><td>	3-44-36x	
</td></tr>
				
				
<tr><td>
	अभिवादये त्वां शिरसा प्रवराप्सरसांवरे।<br>किं चागमनकृत्यं ते ब्रूहि सर्वं यथातथम्।<br>किमाज्ञापयसे देवि प्रेष्यस्तेऽहमुपस्थितः ।।	</td><td>	3-44-36a<br>3-44-36b<br>3-44-36c	
</td></tr>
				
<tr><td>
	अकामं फल्गुनं ज्ञात्वा इङ्गितज्ञा तदोर्वशी।<br>गन्धर्ववचनं सर्वं श्रावयामास फल्गुनम् ।।	</td><td>	3-44-37a<br>3-44-37b	
</td></tr>
<tr><td>
	<b>उर्वश्युवाच।</b>	</td><td>	3-44-38x	
</td></tr>
				
<tr><td>
	यथा मे चित्रसेनेन कथितं मनुजोत्तम।<br>नत्तेऽहं संप्रवक्ष्यामि यथा चाहमिहागता ।।	</td><td>	3-44-38a<br>3-44-38b	
</td></tr>
				
<tr><td>
	उपस्ताने महेन्द्रस् वर्तमाने मनोरमे।<br>तवागमनतुष्ट्या च स्वर्गस्य परमोत्सवे ।।	</td><td>	3-44-39a<br>3-44-39b	
</td></tr>
				
<tr><td>
	रुद्राणां चैव सान्निध्यमादित्यानां च सर्वशः।<br>समागमेऽश्विनोश्चैव वसूनां च नरोत्तम ।।	</td><td>	3-44-40a<br>3-44-40b	
</td></tr>
				
<tr><td>
	महर्षीणां च सङ्घेषु राजर्षिप्रवरेषु च।<br>सिद्धचारणयक्षेषु महोरगगणेषु च ।।	</td><td>	3-44-41a<br>3-44-41b	
</td></tr>
				
<tr><td>
	उपविष्टेषु सर्वेषु स्थानमानप्रभावतः।<br>ऋद्ध्या प्रज्वलमानेषु अग्निसोमार्कवर्ष्मसु ।।	</td><td>	3-44-42a<br>3-44-42b	
</td></tr>
				
<tr><td>
	वीणासु वाद्यमानासु गन्धर्वैः शक्रनन्दन।<br>दिव्ये मनोरमे गीते प्रवृत्ते पृथुलोचन ।।	</td><td>	3-44-43a<br>3-44-43b	
</td></tr>
				
<tr><td>
	सर्वाप्सरःसु मुख्यासु प्रनृत्तासु कुरूद्वह।<br>त्वं किलानिमिषः पार्थ मामेकां तत्र दृष्टवान् ।।	</td><td>	3-44-44a<br>3-44-44b	
</td></tr>
				
<tr><td>
	तत्र चावभृथे तस्मिन्नुपस्थाने दिवौकसाम्।<br>तव पित्राऽभ्यनुज्ञाता गताः स्वनिलयान्सुराः ।।	</td><td>	3-44-45a<br>3-44-45b	
</td></tr>
				
<tr><td>
	तथैवाप्सरसः सर्वाविशिष्टाः स्वगृहं गताः।<br>अपि चान्याश्च शत्रुघ्न तव पित्रा विसर्जिताः ।।	</td><td>	3-44-46a<br>3-44-46b	
</td></tr>
				
<tr><td>
	ततः शक्रेण संदिष्टश्चित्रसेनो ममान्तिकम्।<br>प्राप्तः कमलपत्राक्ष स च मामब्रवीत्स्वयम् ।।	</td><td>	3-44-47a<br>3-44-47b	
</td></tr>
				
<tr><td>
	त्वत्कृतेऽहं सुरेशेन प्रेषितो वरवर्णिनि।<br>प्रियं कुरु महेन्द्रस्य मम चैवात्मनश्च ह ।।	</td><td>	3-44-48a<br>3-44-48b	
</td></tr>
				
<tr><td>
	शक्रतुल्यं रणे शूरं रूपौदार्यगुणान्वितम्।<br>पार्थं प्रार्थय सुश्रोणि त्वमित्येवं तदाऽब्रवीत् ।।	</td><td>	3-44-49a<br>3-44-49b	
</td></tr>
				
<tr><td>
	ततोऽहं समनुज्ञाता तेन पित्रा च तेऽनघ।<br>तवान्तिकमनुप्राप्ता शुश्रूषितुमरिंदम ।।	</td><td>	3-44-50a<br>3-44-50b	
</td></tr>
				
<tr><td>
	न केवलं हि चक्रेण प्रेषिता चाहमागता।<br>चिराभिलषितो वीर ममाप्येष मनोरथः ।।	</td><td>	3-44-51a<br>3-44-51b	
</td></tr>
<tr><td>
	<b>वैशंपायन उवाच।</b>	</td><td>	3-44-52x	
</td></tr>
				
<tr><td>
	तां तथा ब्रुवतीं श्रुत्वा भृशं लज्जान्वितोऽर्जुनः।<br>उवाच कर्णौ हस्ताभ्यां पिधाय त्रिदशोपमः ।।	</td><td>	3-44-52a<br>3-44-52b	
</td></tr>
				
<tr><td>
	दुःश्रुतं मेऽस्तु सुभगे यन्मां वदसि भामिनि।<br>गुरुदारैः समाना मे निश्चयेन वरानने ।।	</td><td>	3-44-53a<br>3-44-53b	
</td></tr>
				
<tr><td>
	[यथा कुन्तीमहाभागा यथेन्राणी शची मम।<br>तथा त्वमपि कल्याणीनात्र कार्या विचारणा]	</td><td>	3-44-54a<br>3-44-54b	
</td></tr>
				
<tr><td>
	यच्चेक्षिताऽसि विस्पष्टं विशेषेण मया शुभे।<br>तच्च मे कारणं सर्वं शृणु सत्येन सुस्मिते ।।	</td><td>	3-44-55a<br>3-44-55b	
</td></tr>
				
<tr><td>
	इयं पौरववंशस् जननी सुदतीति ह।<br>त्वामहं दृष्टवांस्तत्र विस्मयोत्फुल्ललोचनः ।।	</td><td>	3-44-56a<br>3-44-56b	
</td></tr>
				
<tr><td>
	न मामर्हसि कल्याणि अन्यथा ध्यात्रमप्सरः।<br>गुरोर्गरुतरा मे त्वं मम त्वं वंशवर्धिनी ।।	</td><td>	3-44-57a<br>3-44-57b	
</td></tr>
<tr><td>
	<b>उर्वश्युवाच।</b>	</td><td>	3-44-58x	
</td></tr>
				
<tr><td>
	अनावृताश्च सर्वाः स्म देवराजाभिनन्दन।<br>गुरुस्थाने न मां वीर नियोक्तुं त्वमिहार्हसि ।।	</td><td>	3-44-58a<br>3-44-58b	
</td></tr>
				
<tr><td>
	पितरः सोदराः पुत्रा नप्तारो वा त्विहागताः।<br>तपसा रमयन्त्यस्मान्न च तेषां व्यतिक्रमः ।।	</td><td>	3-44-59a<br>3-44-59b	
</td></tr>
				
<tr><td>
	तत्प्रसीद न मामार्तां विसर्जयितुमर्हसि।<br>हृच्छयेन च संतप्तां भक्तां च भज मानद ।।	</td><td>	3-44-60a<br>3-44-60b	
</td></tr>
<tr><td>
	<b>अर्जुन उवाच।</b>	</td><td>	3-44-61x	
</td></tr>
				
<tr><td>
	शृणु सत्यंवरारोहे यत्त्वां वक्ष्याम्यनिन्दिते।<br>शृण्वन्तु मे दिशश्चैव विदिशश्च सदेवताः ।।	</td><td>	3-44-61a<br>3-44-61b	
</td></tr>
				
<tr><td>
	यथा कुन्ती च माद्री च शची चैव समा इह।<br>तथा च वंशजननी त्वं हि मेऽद्य गरीयसी ।।	</td><td>	3-44-62a<br>3-44-62b	
</td></tr>
				
<tr><td>
	गच्छ मूर्ध्ना प्रपन्नोस्मि पादौ ते वरवर्णिनि।<br>त्वं हि मे मातृवत्पूज्या रक्ष्योऽहं पुत्रवत्त्वया ।।	</td><td>	3-44-63a<br>3-44-63b	
</td></tr>
<tr><td>
	<b>वैशंपायन उवाच।</b>	</td><td>	3-44-64x	
</td></tr>
				
<tr><td>
	ततोऽवधूता पार्थेन उर्वशी क्रोधमूर्च्छिता।<br>वेपन्ती भ्रुकुटीकक्रा शशापाथ धनंजयम् ।।	</td><td>	3-44-64a<br>3-44-64b	
</td></tr>
<tr><td>
	<b>उर्वश्युवाच।</b>	</td><td>	3-44-65x	
</td></tr>
				
<tr><td>
	तव पित्राऽभ्यनुज्ञातां स्वयं च गृहमागताम्।<br>यस्मान्मां नाभिनन्देथाः कामबाणवशंगताम् ।।	</td><td>	3-44-65a<br>3-44-65b	
</td></tr>
				
<tr><td>
	तस्मात्त्वं नर्तकः पार्थ स्त्रीमध्ये मानवर्जितः।<br>अपुंस्त्वेन च विख्यातः पण्ढवद्विचरिष्यसि ।।	</td><td>	3-44-66a<br>3-44-66b	
</td></tr>
				
<tr><td>
	एवं दत्त्वाऽर्जुने शापं स्फुरितोष्ठी श्वसन्त्यथ।<br>पुनः प्रत्यागता क्षिप्रमुर्वशी स्वं निवेशनम् ।।	</td><td>	3-44-67a<br>3-44-67b	
</td></tr>
				
<tr><td>
	पार्थोपि लब्ध्वा शापं तं तां निशां दुःखितोऽवसम्।<br>विवक्षुश्चित्रसेनाय प्रातः सर्वमहृष्टवत् ।।	</td><td>	3-44-68a<br>3-44-68b	
</td></tr>
				
<tr><td>
	ततः प्रभाते विमले गन्धर्वाय यथातथम्।<br>निवेदयामास तदा चित्रसेनाय पाण्डवः ।।	</td><td>	3-44-69a<br>3-44-69b	
</td></tr>
				
<tr><td>
	तच्च सर्वं यथावृत्तं शापं चैव यथातथम्।<br>अवेदयच्च शक्रस्य चित्रसेनोऽपि सर्वशः ।।	</td><td>	3-44-70a<br>3-44-70b	
</td></tr>
				
<tr><td>
	तदा त्वानाय्य तनयं विविक्ते हरिवाहनः।<br>सान्त्वयित्वा शुभैर्वाक्यैः स्मयमानोऽभ्यभाषत ।।	</td><td>	3-44-71a<br>3-44-71b	
</td></tr>
				
<tr><td>
	सुपुत्राद्यपृथा तात त्वया पुत्रेण सत्तम।<br>ऋषयोपि हि धैर्येण जिता वै ते महाभुज ।।	</td><td>	3-44-72a<br>3-44-72b	
</td></tr>
				
<tr><td>
	यं च दत्तवती शापमुर्वशी तव मानद।<br>स चापि तेऽर्थकृत्तात साधकश्च भविष्यति ।।	</td><td>	3-44-73a<br>3-44-73b	
</td></tr>
				
<tr><td>
	अज्ञातवासो वस्तव्यो भवद्भिर्भूतलेऽनघ।<br>वर्पे त्रयोदशे वीर तत्र त्वं गमयिष्यसि ।।	</td><td>	3-44-74a<br>3-44-74b	
</td></tr>
				
<tr><td>
	तेन नर्तकवेपेण अपुंस्त्वेन तथैव च।<br>वर्षमेकं विहृत्यैव ततः पुंस्त्वमवाप्स्यसि ।।	</td><td>	3-44-75a<br>3-44-75b	
</td></tr>
				
<tr><td>
	एवमुक्तस्तु शक्रेण फल्गुनः परवीरहा।<br>मुदं परमिकां लेभे न च शापं व्यचिन्तयत् ।।	</td><td>	3-44-76a<br>3-44-76b	
</td></tr>
				
<tr><td>
	चित्रसेनेन सहितो गन्धर्वेण यशस्विना।<br>रेमे स स्वर्गभवने पाण्डुपुत्रो धनंजयः ।।	</td><td>	3-44-77a<br>3-44-77b	
</td></tr>
				
<tr><td>
	य इमां शृणुयान्नित्यं धृतिं पाण्डुसुतस्य वै।<br>न तस्य कामः कामेषु पापकेषु प्रवर्तते ।।	</td><td>	3-44-78a<br>3-44-78b	
</td></tr>
				
<tr><td>
	इदममरवरात्मजस्य घोरं<br>सुचि चरितं विनिशाम्य फल्गुनस्य।<br>व्यपगतमददम्भरागदोषा-<br>स्त्रिदिवगताऽभिरमन्ति मानवेन्द्राः ।।	</td><td>	3-44-79a<br>3-44-79b<br>3-44-79c<br>3-44-79d	
</td></tr>
<tr><td>
	।। इति श्रीमन्महाभारते अरण्यपर्वणि <br>इन्द्रलोकाभिगमनपर्वणि चतुश्चत्वारिंशोऽध्यायः ।। 44 ।।	</td><td>		
</td></tr>
</tbody>