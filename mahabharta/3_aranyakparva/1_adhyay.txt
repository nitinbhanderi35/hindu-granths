				
<tbody><tr><td>
	<b>श्रीवेदव्यासाय नमः।</b>	</td><td>	3-1-1x	
</td></tr>
				
<tr><td>
	नारायणं नमस्कृत्य नरं चैव नरोत्तमम्।<br>देवीं सरस्वतीं व्यासं ततो जयमुदीरयेत् ।।	</td><td>	3-1-1a<br>3-1-1b	
</td></tr>
<tr><td>
	<b>जनमेजय उवाच</b>	</td><td>	3-1-1x	
</td></tr>
				
<tr><td>
	एवं द्यूतजिताः पार्थाः कोपिताश्च दुरात्मभिः।<br>धार्तराष्ट्रैः सहामात्यैर्निकृत्या द्विजसत्तम ।।	</td><td>	3-1-1c<br>3-1-1d	
</td></tr>
				
<tr><td>
	श्राविताः परुषा वाचः सृजन्तीर्वैरमुत्तमम्।<br>किमकुर्वत कौरव्या मम पूर्वपितामहाः ।।	</td><td>	3-1-2a<br>3-1-2b	
</td></tr>
				
<tr><td>
	कथं चैश्वर्यभूयिष्ठाः सहसा दुःखमेयुषः।<br>वने विजह्रिरे पार्थाः शक्रप्रतिमतेजसः ।।	</td><td>	3-1-3a<br>3-1-3b	
</td></tr>
				
<tr><td>
	के चैतानन्ववर्तन्त प्राप्तान्व्यसनमुत्तमम्।<br>किमाचाराः किमाहाराः क्वच वासो महात्मनाम् ।।	</td><td>	3-1-4a<br>3-1-4b	
</td></tr>
				
<tr><td>
	कथं द्वादश वर्षाणि वने तेषां महात्मनाम्।<br>व्यतीयुर्ब्राह्मणश्रेष्ठ शूराणामनिवर्तिनाम् ।।	</td><td>	3-1-5a<br>3-1-5b	
</td></tr>
				
<tr><td>
	कथं च राजपुत्री सा प्रवरा सर्वयोषिताम्।<br>पतिव्रता महाभागा सततं प्रियवादिनी ।।	</td><td>	3-1-6a<br>3-1-6b	
</td></tr>
				
<tr><td>
	वनवासमदुःखार्हा दारुणं प्रत्यपद्यत।<br>एतदाचक्ष्व मे सर्वं विस्तरेण तपोधन ।।	</td><td>	3-1-7a<br>3-1-7b	
</td></tr>
				
<tr><td>
	श्रोतुमिच्छामि तत्सर्वं भूरिद्रविणतेजसाम्।<br>कथ्यमानं त्वया विप्र परं कौतूहलं हि मे ।।	</td><td>	3-1-8a<br>3-1-8b	
</td></tr>
<tr><td>
	<b>वैशंपायन उवाच।</b>	</td><td>	3-1-9x	
</td></tr>
				
<tr><td>
	एवं द्यूतजिताः पार्थाः कोयिताश्च दुरात्मभिः।<br>धार्तराष्ट्रैः सहामात्यैर्निर्ययुर्गजसाह्वयात् ।।	</td><td>	3-1-9a<br>3-1-9b	
</td></tr>
				
<tr><td>
	वर्धमानपुरद्वारादभिनिष्क्रम्य ते तदा।<br>उदङ्मुखाः शस्त्रभृतः प्रययुः सह कृष्णया ।।	</td><td>	3-1-10a<br>3-1-10b	
</td></tr>
				
<tr><td>
	इन्द्रसेनादयश्चैतान्भृत्याः परिचतुर्दश।<br>रथैरनुययुः शीघ्रैः स्त्रिय आदाय सर्वशः ।।	</td><td>	3-1-11a<br>3-1-11b	
</td></tr>
				
<tr><td>
	`ततस्ते पुरुषव्याघ्रा रथानास्थाय भारत।<br>ददृशुर्जाह्नवीतीरे प्रमाणाख्यं महावटम् ।।'	</td><td>	3-1-12a<br>3-1-12b	
</td></tr>
				
				
<tr><td>
	व्रजतस्तान्विदित्वा तु पौराः शोकाभिपीडिताः।<br>गर्हयन्तोऽसकृद्भीष्मविदुरद्रोणगौतमान्।<br>ऊचुर्वै समयं कृत्वा समागम्य परस्परम् ।।	</td><td>	3-1-13a<br>3-1-13b<br>3-1-13c	
</td></tr>
<tr><td>
	<b>पौरा ऊचुः।</b>	</td><td>	3-1-14x	
</td></tr>
				
				
<tr><td>
	नेदमस्ति कुलं सर्वं न वयं नच नो गृहाः।<br>यत्रदुर्योधनः पापः सौबलेयेन पालितः।<br>कर्णदुःशासनाद्यैश्च राज्यमेतच्चिकीर्षति ।।	</td><td>	3-1-14a<br>3-1-14b<br>3-1-14c	
</td></tr>
				
<tr><td>
	न तत्कुलं न चाचारो न धर्मोऽर्थः कुतः सुखम्।<br>यत्र पापसहायोऽयं पापो राज्यं चिकीर्षति ।।	</td><td>	3-1-15a<br>3-1-15b	
</td></tr>
				
<tr><td>
	दुर्योधनो गुरुद्वेषी त्यक्तधर्मः प्रियानृतः।<br>अर्तलुब्धोऽभिमानी च नीचः प्रकृतिनिर्घृणः ।।	</td><td>	3-1-16a<br>3-1-16b	
</td></tr>
				
<tr><td>
	नेयमस्ति मही कृत्स्ना यत्र दुर्योधनो नृपः।<br>साधु गच्छामहे सर्वे यत्र गच्छन्ति पाण्डवाः ।।	</td><td>	3-1-17a<br>3-1-17b	
</td></tr>
				
<tr><td>
	सानुक्रोशा महात्मानो विजितेन्द्रियशत्रवः।<br>हीमन्तः कीर्तिमन्तश्च धर्माचारपरायणाः ।।	</td><td>	3-1-18a<br>3-1-18b	
</td></tr>
<tr><td>
	<b>वैशंपायन उवाच।</b>	</td><td>	3-1-19x	
</td></tr>
				
<tr><td>
	एवमुक्त्वाऽनुजग्मुस्ते पाण्डवांस्तान्समेत्य च।<br>ऊचुः प्राञ्जलयः सर्वे तान्कुन्तीमाद्रिनन्दनान् ।।	</td><td>	3-1-19a<br>3-1-19b	
</td></tr>
				
<tr><td>
	क्वगमिष्यथ भद्रंवस्त्यक्त्वाऽस्मान्दुःखभागिनः।<br>वयमप्यनुयास्यामो यत्र यूयं गमिष्यथ ।।	</td><td>	3-1-20a<br>3-1-20b	
</td></tr>
				
<tr><td>
	अधर्मेण जिताञ्श्रुत्वा युष्मांस्त्यक्तघृणैः परैः।<br>उद्विग्नाः स्मो भृशं सर्वे नास्मान्हातुमिहार्हथ ।।	</td><td>	3-1-21a<br>3-1-21b	
</td></tr>
				
<tr><td>
	भक्तानुरक्तान्सुहृदः सदा प्रियहिते रतान्।<br>कुराजाघिष्ठिते राज्ये न विनश्येम सर्वशः ।।	</td><td>	3-1-22a<br>3-1-22b	
</td></tr>
				
<tr><td>
	श्रूयतां चाभिधास्यामो गुणदोषान्नरर्षभाः।<br>शुभाशुभाधिवासेन संसर्गः कुरुते यथा ।।	</td><td>	3-1-23a<br>3-1-23b	
</td></tr>
				
<tr><td>
	वस्त्रमापस्तिलान्भूमिं गन्धो वासयते यथा।<br>पुष्पाणामधिवासेन तथा संसर्गजा गुणाः ।।	</td><td>	3-1-24a<br>3-1-24b	
</td></tr>
				
<tr><td>
	मोहजालस्य योनिर्हि मूढैरेव समागमः।<br>अहन्यहनि धर्मस्य योनिः साधुसमागमः ।।	</td><td>	3-1-25a<br>3-1-25b	
</td></tr>
				
<tr><td>
	तस्मात्प्राज्ञैश्च वृद्धैश्च सुस्वभावैस्तपस्विभिः।<br>सद्भिश्च सह संसर्गः कार्यः शमपरायणैः ।।	</td><td>	3-1-26a<br>3-1-26b	
</td></tr>
				
<tr><td>
	येषां त्रीण्यवदातानि विद्या योनिश्च कर्म च।<br>ते सेव्यास्तैः समास्याहि शास्त्रेभ्योपि गरीयसी ।।	</td><td>	3-1-27a<br>3-1-27b	
</td></tr>
				
<tr><td>
	निरारम्भा ह्यपि वयं पुण्यशीलेषु साधुषु।<br>पुण्यमेवाप्नुयामेह पापं पापोपसेवनात् ।।	</td><td>	3-1-28a<br>3-1-28b	
</td></tr>
				
<tr><td>
	असतां दर्शनात्स्पर्शात्संजल्पाच्च सहासवात्।<br>धर्माचाराः प्रहीयन्ते सिद्ध्यन्ति च न मानवाः ।।	</td><td>	3-1-29a<br>3-1-29b	
</td></tr>
				
<tr><td>
	बुद्धिश्च हीयते पुंसां नीचैः सह समागमात्।<br>मध्यमैर्मध्यतां याति श्रेष्ठैः श्रेष्ठत्वमाप्नुयुः ।।	</td><td>	3-1-30a<br>3-1-30b	
</td></tr>
				
				
<tr><td>
	अनीचैर्नाप्यविषयैर्नाधर्मिष्ठैर्विशेषतः।<br>ये गुणाः कीर्तिता लोके धर्मकामार्थसंभवाः।<br>लोकाचारेषु संभूता वेदोक्ताः शिष्टसंमताः ।।	</td><td>	3-1-31a<br>3-1-31b<br>3-1-31c	
</td></tr>
				
<tr><td>
	ते युष्मासु समस्ताश्च व्यस्ताश्चैवेह सद्गुणाः।<br>इच्छामो गुणवन्मध्ये वस्तुं श्रेयोभिकाङ्क्षिणः ।।	</td><td>	3-1-32a<br>3-1-32b	
</td></tr>
<tr><td>
	<b>युधिष्ठिर उवाच।</b>	</td><td>	3-1-33x	
</td></tr>
				
<tr><td>
	धन्या वयं यदस्माकं स्नेहकारुण्ययन्त्रिताः।<br>असतोऽपि गुणानाहुर्ब्राह्मणप्रमुखाः प्रजाः ।।	</td><td>	3-1-33a<br>3-1-33b	
</td></tr>
				
<tr><td>
	तदहं भ्रातृसहितः सर्वान्विज्ञापयामि वः।<br>नान्यथा तद्धि कर्तव्यमस्मत्स्नेहानुकम्पया ।।	</td><td>	3-1-34a<br>3-1-34b	
</td></tr>
				
<tr><td>
	भीष्मः पितामहो राजा विदुरो जननी च मे।<br>सुहृज्जनश्च प्रायो मे नगरे नागसाह्वये ।।	</td><td>	3-1-35a<br>3-1-35b	
</td></tr>
				
<tr><td>
	ते त्वस्मद्धितकामार्थं पालनीयाः प्रयत्नतः।<br>युष्माभिः सहिताः सर्वे शोकसंतापविह्वलाः ।।	</td><td>	3-1-36a<br>3-1-36b	
</td></tr>
				
<tr><td>
	निवर्ततागता दूरं ममागमनकाङ्क्षिणः।<br>स्वजने न्यासभूते मे कार्या स्नेहान्विता मतिः ।।	</td><td>	3-1-37a<br>3-1-37b	
</td></tr>
				
<tr><td>
	एतद्धि मम कार्याणां परमं हृदि संस्थितम्।<br>कृता तेन तु तुष्टिर्मे सत्कारश्च भविष्यति ।।	</td><td>	3-1-38a<br>3-1-38b	
</td></tr>
<tr><td>
	<b>वैशंपायन उवाच।</b>	</td><td>	3-1-39x	
</td></tr>
				
<tr><td>
	तथानुमन्त्रितास्तेन धर्मराजेन ताः प्रजाः।<br>चक्रुरार्तस्वरं घोरं हा राजन्निति दुःखिताः ।।	</td><td>	3-1-39a<br>3-1-39b	
</td></tr>
				
<tr><td>
	गुणान्पार्थस्य संस्मृत्य दुःखार्ताः परमातुराः।<br>अकामाः संन्यवर्तन्त समागम्याथ पाण्डवान् ।।	</td><td>	3-1-40a<br>3-1-40b	
</td></tr>
				
<tr><td>
	निवृत्तेषु तुं पौरेषु रथानास्थाय पाण्डवाः।<br>आजग्मुर्जाह्नवीतीरे प्रमाणाख्यं महावटम् ।।	</td><td>	3-1-41a<br>3-1-41b	
</td></tr>
				
<tr><td>
	ते तं दिषसशेषेण वटं गत्वा तु पाण्डवाः।<br>ऊषुस्तां रजनीं वीराः संस्पृश्य सलिलं शुचि ।।	</td><td>	3-1-42a<br>3-1-42b	
</td></tr>
				
<tr><td>
	उदकेनैव तां रात्रिमृषुस्ते दुःखकर्शिताः।<br>अनुजग्मुश्च तत्रैतान्स्नेहात्केचिद्द्विजातयः ।।	</td><td>	3-1-43a<br>3-1-43b	
</td></tr>
				
<tr><td>
	साग्रयोऽनग्नयश्चैव सशिष्यगणबान्धवाः।<br>स तैः परिवृतो राजा शुशुभे ब्रह्मवादिभिः ।।	</td><td>	3-1-44a<br>3-1-44b	
</td></tr>
				
<tr><td>
	तेषां प्रादुष्कृताग्नीनां मुहूर्ते रम्यदारुणे।<br>ब्रह्मघोषपुरस्कारः संजल्पः समजायत ।।	</td><td>	3-1-45a<br>3-1-45b	
</td></tr>
				
<tr><td>
	राजानं तु कुरुश्रेष्ठं ते हंसमधुरस्वराः।<br>आश्वासयन्तो विप्राग्र्याः क्षयां सर्वां व्यनोदयत् ।।	</td><td>	3-1-46a<br>3-1-46b	
</td></tr>
				
<tr><td>
	`राजा तु भ्रातृभिः सार्धं तथा सर्वैः सुहृद्गणैः।<br>अशेत तां निशांराजन्दुःखशोकसमाहितः ।।'	</td><td>	3-1-47a<br>3-1-47b	
</td></tr>
<tr><td>
	।। इति श्रीमन्महाभाते अरण्यपर्वणि<br> किर्मीरवधपर्वणि प्रथमोऽध्यायः ।। 1 ।।	</td><td>		
</td></tr></tbody>