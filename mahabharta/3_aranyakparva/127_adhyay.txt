				
<tbody><tr><td>
	<b>युधिष्ठिर उवाच।</b>	</td><td>	3-127-1x	
</td></tr>
				
<tr><td>
	मान्धाता राजशार्दूलस्त्रिषु लोकेषु विश्रुतः।<br>कथं जातो महाब्रह्मन्यौवनाश्वो नृपोत्तमः ।।	</td><td>	3-127-1a<br>3-127-1b	
</td></tr>
				
<tr><td>
	कथं चैनां परां ख्यातिं प्राप्तवानमितद्युतिः।<br>यस्य लोकास्त्रयो वश्या विष्णोरिव महात्मनः ।।	</td><td>	3-127-2a<br>3-127-2b	
</td></tr>
				
<tr><td>
	एतदिच्छाम्यहं श्रोतुं चरितं तस्य धीमतः।<br>`सत्यकीर्तेर्हि मान्धातुः कथ्यमानं त्वयाऽनघ' ।।	</td><td>	3-127-3a<br>3-127-3b	
</td></tr>
				
<tr><td>
	यथा मान्धातृशब्दश्च तस्य शक्रसमद्युते।<br>जन्म चाप्रतिवीर्यस् कुशलो ह्यसि भाषितुम् ।।	</td><td>	3-127-4a<br>3-127-4b	
</td></tr>
<tr><td>
	<b>लोमश उवाच।</b>	</td><td>	3-127-5x	
</td></tr>
				
<tr><td>
	शृणुष्वावहितो राजन्राज्ञस्तस्य महात्मनः।<br>यथा मान्धातृशब्दो वै लोकेषु परिगीयते ।।	</td><td>	3-127-5a<br>3-127-5b	
</td></tr>
				
<tr><td>
	इक्ष्वाकुवंशप्रभवो युवनाश्वो महीपतिः।<br>सोऽयजत्पृथिवीपालः क्रतुभिर्भूरिदक्षिणैः ।।	</td><td>	3-127-6a<br>3-127-6b	
</td></tr>
				
<tr><td>
	अश्वमेधसहस्रं च प्राप्य धर्मभृतांवरः।<br>अन्यैश्च क्रतुभिर्मुख्यैरयजत्स्वाप्तदक्षिणैः ।।	</td><td>	3-127-7a<br>3-127-7b	
</td></tr>
				
				
<tr><td>
	अनपत्यस्तु राजर्षिः स महात्मा महाव्रतः।<br>मन्त्रिष्वाधाय तद्राज्यं वनित्यो बभूव ह।<br>शास्त्रदृष्टेन विधिना संयोज्यात्मानमात्मवान् ।।	</td><td>	3-127-8a<br>3-127-8b<br>3-127-8c	
</td></tr>
				
<tr><td>
	स कदाचिन्नृपो राजन्नुपवासेन दुःखितः।<br>पिपासाशुष्कहृदयः प्रविवेशाश्रमं भृगोः ।।	</td><td>	3-127-9a<br>3-127-9b	
</td></tr>
				
<tr><td>
	तामेव रात्रिं राजेन्द्र महात्मा भृगुनन्दनः।<br>इष्टिं चकार सौद्युम्नेर्महर्षिः पुत्रकारणात् ।।	</td><td>	3-127-10a<br>3-127-10b	
</td></tr>
				
<tr><td>
	संभृतो मन्त्रपूतेन वारिणा कलशो महान्।<br>तत्रातिष्ठत राजेन्द्र पूर्वमेव समाहितः ।।	</td><td>	3-127-11a<br>3-127-11b	
</td></tr>
				
				
<tr><td>
	यत्प्राश्य प्रसवेत्तस्य पत्नी शक्रसमं सुतम्।<br>`तद्वारि विहितं राजन्यस्मिन्नासीत्सुसंस्कृतम्'।<br>तं न्यस्य वेद्यां कलशं सुषुपुस्ते महर्षयः ।।	</td><td>	3-127-12a<br>3-127-12b<br>3-127-12c	
</td></tr>
				
				
<tr><td>
	रात्रिजागरणाच्छ्रान्तान्सौद्युम्निः समतीत्य तान्।<br>शुष्ककण्ठः पिपासार्तः पानीयार्थी भृशं नृपः।<br>तं प्रविश्याश्रमं शान्तः पानीयं सोऽभ्ययाचत ।।	</td><td>	3-127-13a<br>3-127-13b<br>3-127-13c	
</td></tr>
				
<tr><td>
	तस्य श्रान्तस्य शुष्केण कण्ठेन क्रोशतस्तदा।<br>नाश्रौषीत्कश्चन तदा शकुनेरिव वाशतः ।।	</td><td>	3-127-14a<br>3-127-14b	
</td></tr>
				
<tr><td>
	ततस्तं कलशं दृष्ट्वा जलपूर्णं स पार्थिवः।<br>अभ्यद्रवत वेगेन पीत्वा चाम्भो व्यवासृजत् ।।	</td><td>	3-127-15a<br>3-127-15b	
</td></tr>
				
<tr><td>
	स पीत्वा शीतलं तोयं पिपासार्तो महीपतिः।<br>निर्वाणमगमद्धीमान्सुसुखी चाभवत्तदा ।।	</td><td>	3-127-16a<br>3-127-16b	
</td></tr>
				
<tr><td>
	ततस्ते प्रत्यबुध्यन्त मुनयः सतपोधनाः।<br>निस्तोयं तं च कलशं ददृशुः सर्व एव ते ।।	</td><td>	3-127-17a<br>3-127-17b	
</td></tr>
				
<tr><td>
	कस्य कर्मेदमिति ते पर्यपृच्छन्समागताः।<br>युवनाश्वो ममेत्येवं सत्यं समभिपद्यत ।।	</td><td>	3-127-18a<br>3-127-18b	
</td></tr>
				
<tr><td>
	न युक्तमिति तं प्राह भगवान्भार्गवस्तदा।<br>सुतार्थं स्थापिता ह्यापस्तपसा चैव संभृताः ।।	</td><td>	3-127-19a<br>3-127-19b	
</td></tr>
				
<tr><td>
	मया ह्यत्राहितं ब्रह्म तप आस्थाय दारुणम्।<br>पुत्रार्थं तव राजर्षे महाबलपराक्रम ।।	</td><td>	3-127-20a<br>3-127-20b	
</td></tr>
				
<tr><td>
	महाबलो महावीर्यस्तपोबलसमन्वितः।<br>यः शक्रमपि वीर्येण गमयेद्यमसादनम् ।।	</td><td>	3-127-21a<br>3-127-21b	
</td></tr>
				
<tr><td>
	अनेन विधिना राजन्मयैतदुपपादितम्।<br>अब्भक्षणं त्वया राजन्न युक्तं कृतमद्य वै ।।	</td><td>	3-127-22a<br>3-127-22b	
</td></tr>
				
<tr><td>
	न त्वद्य शक्यमस्माभिरेतत्कर्तुमतोऽनय्था।<br>नूनं दैवकृतं ह्येतद्यदेवं कृतवानसि ।।	</td><td>	3-127-23a<br>3-127-23b	
</td></tr>
				
<tr><td>
	पिपासितेन याः पीता विधिमन्त्रपुरस्कृताः।<br>आपस्त्वया महाराज मत्तपोवीर्यसंभृताः ।।	</td><td>	3-127-24a<br>3-127-24b	
</td></tr>
				
<tr><td>
	ताभ्यस्त्वमात्मना पुत्रमीदृशं जनयिष्यसि।<br>विधास्यामो वयं तत्र तवेष्टिं परमाद्भुताम् ।।	</td><td>	3-127-25a<br>3-127-25b	
</td></tr>
				
<tr><td>
	यथा शक्रसमं पुत्रं जनयिष्यसि वीर्यवान्।<br>`न च प्राणैर्महाराज वियोगस्ते भविष्यति' ।।	</td><td>	3-127-26a<br>3-127-26b	
</td></tr>
				
<tr><td>
	मा खिदस्त्वं हि राजेनद्र दैवं हि बलवत्तरम्'।<br>गर्भधारणजं वाऽपि न खेदं समवाप्स्यसि ।।	</td><td>	3-127-27a<br>3-127-27b	
</td></tr>
				
<tr><td>
	ततो वर्षशते पूर्णे तस्य राज्ञो महात्मनः।<br>वामं पार्श्वं विनिर्भिद्य सुतः सूर्य इव स्थितः ।।	</td><td>	3-127-28a<br>3-127-28b	
</td></tr>
				
<tr><td>
	निश्चक्राम महातेजा न च तं मृत्युराविशत्।<br>युवनाश्वं नरपतिं तदद्भुतमिवाभवत् ।।	</td><td>	3-127-29a<br>3-127-29b	
</td></tr>
				
<tr><td>
	ततः शक्रो महातेजास्तं दिदृक्षुरुपागमत्।<br>ततो देवा महेन्द्रं तमपृच्छन्धास्यतीति किम् ।।	</td><td>	3-127-30a<br>3-127-30b	
</td></tr>
				
				
<tr><td>
	प्रदेशिनीं ततोऽस्यास्ये शक्रः समभिसंदधे।<br>मामयं धास्यतीत्येवं भाषिते चैव वज्रिणा।<br>मांधातेति च नामास्य चक्रुः सेन्द्रा दिवौकसः ।।	</td><td>	3-127-31a<br>3-127-31b<br>3-127-31c	
</td></tr>
				
<tr><td>
	प्रदेशिनीं शक्रदत्तामाखाद्य स शिशुस्तदा।<br>अवर्धत महातेजाः किष्कून्राजंस्त्र्योदश ।।	</td><td>	3-127-32a<br>3-127-32b	
</td></tr>
				
<tr><td>
	वेदास्तं सधनुर्वेदा दिव्यान्स्त्राणि चेश्वरम्।<br>उपतस्थुर्महाराजं ध्यातमात्राणि सर्वशः ।।	</td><td>	3-127-33a<br>3-127-33b	
</td></tr>
				
<tr><td>
	धनुराजगवं नाम शराः शृङ्गोद्भवाश्च ये।<br>अभेद्यं कवचं चैव सद्यस्तमुपशिश्रियुः ।।	</td><td>	3-127-34a<br>3-127-34b	
</td></tr>
				
<tr><td>
	सोऽभिषिक्तो भगवता स्वयं शक्रेण भारत।<br>धर्मेण व्यजयल्लोकांस्त्रीन्विष्णुरिव विक्रमैः ।।	</td><td>	3-127-35a<br>3-127-35b	
</td></tr>
				
<tr><td>
	तस्याप्रतिहतं चक्रं प्रावर्तत महात्मनः।<br>रत्नानि चैव राजर्षिं स्वयमेवोपतस्थिरे ।।	</td><td>	3-127-36a<br>3-127-36b	
</td></tr>
				
<tr><td>
	तस्येयं वसुसंपूर्णा वसुधा वसुधाधिप।<br>तेनेष्टं विविधैर्यज्ञैर्बहुभिः स्वाप्तदक्षिणैः ।।	</td><td>	3-127-37a<br>3-127-37b	
</td></tr>
				
<tr><td>
	चितचैत्यो महातेजा धर्मान्प्राप्य च पुष्कलान्।<br>शक्रस्यार्धासनं राजँल्लब्धवानमितद्युतिः ।।	</td><td>	3-127-38a<br>3-127-38b	
</td></tr>
				
<tr><td>
	एकाह्ना पृथिवी तेन धर्मनित्येन धीमता।<br>विजिता शासनादेव सरत्नाकरपत्तना ।।	</td><td>	3-127-39a<br>3-127-39b	
</td></tr>
				
<tr><td>
	तस्य चैत्यैर्महाराज क्रतूनां दक्षिणावताम्।<br>चतुरन्ता मही व्याप्ता नासीत्किंचिदनावृतम् ।।	</td><td>	3-127-40a<br>3-127-40b	
</td></tr>
				
<tr><td>
	तेन पद्मसहस्राणि गवां दश महात्मना।<br>ब्राह्मणेभ्यो महाराज दत्तानीति प्रचक्षते ।।	</td><td>	3-127-41a<br>3-127-41b	
</td></tr>
				
<tr><td>
	तेन द्वादशवार्षिक्यामनावृष्ट्यां महात्मना।<br>वृष्टं सस्यविवृद्ध्यर्थं मिषतो वज्रपाणिनः ।।	</td><td>	3-127-42a<br>3-127-42b	
</td></tr>
				
<tr><td>
	तेन सोमकुलोत्पन्नो गान्धाराधिपतिर्महान्।<br>शर्जन्निव महामेघः प्रमथ्य निहतः शरैः ।।	</td><td>	3-127-43a<br>3-127-43b	
</td></tr>
				
<tr><td>
	प्रजाश्चतुर्विधास्तेन त्राता राजन्कृतात्मना।<br>तेनात्मतपसा लोकास्तापिताश्चातितेजसा ।।	</td><td>	3-127-44a<br>3-127-44b	
</td></tr>
				
<tr><td>
	तस्यैतद्देवयजनं स्थानमादित्यवर्चसः।<br>यस्य पुण्यतमे देशे कुरुक्षेत्रेस्य मध्यतः ।।	</td><td>	3-127-45a<br>3-127-45b	
</td></tr>
				
<tr><td>
	`तथा त्वमपि राजेन्द्र मान्धातेव महीपतिः।<br>धर्मं कृत्वा महीं रक्ष स्वर्गलोकं गमिष्यसि' ।।	</td><td>	3-127-46a<br>3-127-46b	
</td></tr>
				
<tr><td>
	एतत्ते सर्वमाख्यातं मान्धातुश्चरितं महत्।<br>जन्म चाग्र्यं महीपाल यन्मां त्वं परिपृच्छसि ।।	</td><td>	3-127-47a<br>3-127-47b	
</td></tr>
<tr><td>
	<b>वैशंपायन उवाच।</b>	</td><td>	3-127-48x	
</td></tr>
				
<tr><td>
	एवमुक्तः स कौन्तेयो लोमशेन महर्षिणा।<br>पप्रच्छानन्तरं भूयः सोमकं प्रति भारत ।।	</td><td>	3-127-48a<br>3-127-48b	
</td></tr>
<tr><td>
	।। इति श्रीमन्महाभारते अरण्यपर्वणि <br>तीर्थयात्रापर्वणि सप्तविंशत्यधिकशततमोऽध्यायः ।। 127 ।।	</td><td>		
</td></tr></tbody>