<span style="font-size: 14pt; line-height: 200%">वैशंपायन उवाच।		3-314-1x<br>
स ददर्श हतान्भ्रातृँल्लोकपालानिव च्युतान्।<br>
युगान्ते समनुप्राप्ते शक्रवैश्रवणोपमान् ॥	3-314-1<br>
विनिकीर्णधनुर्बाणं दृष्ट्वा निहतमर्जुनम्।<br>
भीमसेनं यमौ चैव निर्विचेष्टान्गतायुषः ॥	3-314-2<br>
सदीर्घमुष्णं निःश्वस्य शोकबाष्पपरिप्लुतः।<br>
तान्दृष्ट्वा पतितान्भ्रातॄन्सर्वांश्चिन्तासमन्वितः। 	3-314-3<br>
ननु त्वया महाबाहो प्रतिज्ञातं वृकोदर।<br>
सुयोधनस्य भेत्स्यामि गदया सक्थिनी रणे ॥	3-314-4<br>
व्यर्थं तदद्य मे सर्वं त्वयि वीरे निपातिते।<br>
महात्मनि महाबाहो कुरूणां कीर्तिवर्धने ॥	3-314-5<br>
मनुष्यसंभवा वाचो विधर्मिण्यः प्रतिश्रुताः।<br>
भवतांदिव्यवाचस्तु ता भवन्तु कथं मृपा ॥	3-314-6<br>
देवाश्चापि यदाऽवोचन्मूतके त्वां धनंजय।<br>
सहस्राक्षादनवरः कुन्ति पुत्रस्तवेति वै ॥	3-314-7<br>
उत्तरे पारियात्रे च जगुर्भूतानि सर्वशः।<br>
विप्रनष्टां श्रियं चैषामाहर्ता पुनरोजसा ॥	3-314-8<br>
नास्य जेता रणे कश्चिदजेता नैष कस्यचित्।<br>
सोयं मृत्युवशं यातः कथं जिष्णुर्महाबलः ॥	3-314-9<br>
अयंममाशां संहत्य शेते भूमौ धनंजयः।<br>
आश्रित्ययं वयं नाथं दुःखान्येतानिसेहिम ॥	3-314-10<br>
रणे प्रगल्भौ वीरौ चसदा शत्रुनिबर्हणौ।<br>
कथं रिपुवशं यातौ कुन्तीपुत्रौ महाबलौ।<br>
यौ सर्वास्त्राप्रतिहतौ भीमसेनधनंजयौ ॥	3-314-11<br>
अश्मसारमयं नूनं हृदयं मम दुर्हृदः।<br>
यमौ यदेतौ दृष्ट्वाऽद्य पतितौ नावदीर्यते ॥	3-314-12<br>
शास्त्रज्ञा देशकालज्ञास्तपोयुक्ताः क्रियान्विताः।<br>
अकृत्वा सदृशं कर्म किं शेध्वं पुरुषर्षभाः ॥	3-314-13<br>
अविक्षतशरीराश्चाप्यप्रमृष्टशरासनाः।<br>
असंज्ञा भुवि संगम्य किं शेष्वमपराजिताः ॥	3-314-14<br>
सानूनिवाद्रेः संसुप्तान्दृष्ट्वा भ्रातृन्महामतिः।<br>
सुखं प्रसुप्तान्प्रस्विन्नः खिन्नः कष्टां दशां गतः ॥	3-314-15<br>
एवमेवेदमित्युक्त्वा धर्मात्मा स नरेश्वरः।<br>
शोकसागरमध्यस्थो दध्यौ कारणमाकुलः ॥	3-314-16<br>
इतिकर्तव्यतां चेति देशकालविभागवित्।<br>
नाभिपेदे महाबाहुश्चिन्तयानो महामतिः ॥	3-314-17<br>
अथसंस्तभ्य धर्मात्मा तदाऽऽत्मानं तपःसुतः।<br>
एवंविलप्य बहुधा धर्मपुत्रो युधिष्ठिरः।<br>
बुद्ध्या विचिन्तयामासवीराः केन निपातिताः ॥	3-314-18<br>
नैषां शस्त्रप्रहारोस्ति पदं नेहास्ति कस्यचित्।<br>
भूतं महदेदं मन्ये भ्रातरो येन मे हताः ॥	3-314-19<br>
एकाग्रं चिन्तयिष्यामि पीत्वा वेत्स्यामि वा जलम्।<br>
भ्रातॄणां न्न्यसनं घोरं सममेव महात्मनाम्' ॥	3-314-20<br>
स्यात्तु दुर्योधनेनेदमुपांशु परिकल्पितम्।<br>
गान्धारराजरचितं सततं जिह्मवुद्धिना ॥	3-314-21<br>
यस् कार्यमकार्यं वा सममेव भवत्युत।<br>
कस्तस्य विश्वसेद्वीरो दुष्कृतेरकृतात्मनः ॥	3-314-22<br>
अथवा पुरुषैर्गूढैः प्रयोगोऽयंदुरात्मनः।<br>
भवेदिति महाबुद्धिर्बहुधा समचिन्तयत् ॥	3-314-23<br>
आचार्यं किंनु वक्ष्यामि कृपं भीष्ममहं नु किम्।<br>
विदुरं किंनु वक्ष्यामि बृहस्पतिसमं नये ॥	3-314-24<br>
अम्बां च किंनु वक्ष्यामि सर्वदा दुःखभागिनीम्।<br>
दृष्ट्वा मां भ्रातृभिर्हीनं पृच्छन्तीं पुत्रगृद्धिनीम् ॥	3-314-25<br>
यदा त्वं भ्रातृभिः सर्वैः शक्रतुल्यपराक्रमैः।<br>
सार्धं वनं गतो वीरैः कथमेकस्त्वमागतः' ॥	3-314-26<br>
कस्य किंनु विषेणेदमुदकं दूपितं यथा।<br>
मृतानामपि चैतेषां विकृतं नैव जायते।<br>
मुखवर्णाः प्रसन्ना मे भ्रातॄणामित्यचिन्तयत् ॥	3-314-27<br>
एकैकशश्चौघबलानिमान्पुरुपसत्तमान्।<br>
कोऽन्यः प्रतिसमासेत कालान्तकयमादृते ॥	3-314-28<br>
एतेन व्यवसायेन तत्तोयं व्यवगाढवान्।<br>
पातुकामश्च तत्तोयमन्तरिक्षात्स शुश्रुवे ॥	3-314-29<br>
यक्ष उवाच।		<br>
अहं बकः शैवलमत्स्यभक्षो<br>
नीता मया प्रेतवशं तवानुजाः।<br>
त्वं पञ्चमो भविता राजपुत्र<br>
न चेत्प्रश्नान्पृच्छतो व्याकरोपि ॥	3-314-30<br>
मा तात साहसंकार्पीर्मम पूर्वपरिग्रहः।<br>
प्रश्नानुक्त्वा तु कौन्तेय ततः पिब हरस्व च ॥	3-314-31<br>
युधिष्ठिर उवाच।		<br>
रुद्राणां वा वसूनां वामरुतां वा प्रधानभाक्।<br>
पृच्छामि को भवान्देवो नैतच्छकुनिना कृतम् ॥	3-314-32<br>
हिमवान्पारियात्रश्च विन्ध्यो भलय एव च।<br>
चत्वारः पर्वताः केन पातिता भुवि तेजसा ॥	3-314-33<br>
त्वयाऽतीव महत्कर्म कृतं च बलिनांवर।<br>
विनिघ्नता महेष्वासांश्चतुरोपि ममात्मजान्' ॥	3-314-34<br>
यान्न देवान गन्धर्वानासुराश्च न राक्षसाः।<br>
विपहेरन्महायुद्धे कृतं ते तन्महाद्भुतम् ॥	3-314-35<br>
न ते जानामि यत्कार्यं नाभिजानामि काङ्क्षित्तम्।<br>
कौतूहलं महज्जातं साध्वसं चागतं मम ॥	3-314-36<br>
येनास्स्युद्विग्नहृदयः समुत्पन्नशिरोज्वरः।<br>
पृच्छामि भगवंस्तस्मात्को भवानिह तिष्ठति ॥	3-314-37<br>
यक्ष उवाच।	<br>
यक्षोऽहमस्मि भद्रं ते नास्मि पक्षी जलेचरः।<br>
मयैते निहता सर्वे भ्रातरस्ते निवारिताः ॥	3-314-38<br>
वैशंपायन उवाच।	<br>
ततस्तामशिवां श्रुत्वावाचं स परुपाक्षराम्।<br>
यक्षस् ब्रुवतो राजन्नाकम्पत तदाऽऽस्थितः ॥	3-314-39<br>
विरूपाक्षं महाकायं यक्षं तालसमुच्छ्रयम्।<br>
ज्वलनार्कप्रतीकाशमधृष्यं पर्वतोपमम् ॥	3-314-40<br>
सेतुमाश्रित्य तिष्ठन्तं दद्रश भरतर्षभः।<br>
मेघगम्भीरनादेन तर्जयन्तं महास्वनम् ॥	3-314-41<br>
उवाच यक्षः कौन्तेयं भ्रातृशोकप्रपीडितम्' ॥	3-314-42<br>
इमे तेभ्रातरो राजन्वार्यमाणआ मयाऽसकृत्।<br>
बलात्तोयं जिहीर्षन्तस्ततो वै मृदिता मया।<br>
न पेयमुदकं राजन्प्राणानिह परीप्सता ॥	3-314-43<br>
पार्थ मा साहसं कार्पीर्मम पूर्वपरिग्रहः।<br>
प्रश्नानुक्त्वा तु कौन्तेय ततःपिब हरस्व च ॥	3-314-44<br>
यूधिष्ठिर उवाच।		<br>
न चाहं कामये यक्ष तव पूर्वपरिग्रहम् ॥	3-314-45<br>
कामं नैतत्प्रशंसन्ति सन्तो हि पुरुषाः सदा।<br>
यदात्मना स्वमात्मानं प्रशंसेत्पुरुषर्षभ।<br>
यथाप्रज्ञं तु ते प्रश्नान्प्रतिवक्ष्यामि पृच्छ माम् ॥	3-314-46<br>
यक्ष उवाच।		<br>
<sup id="cite_ref-1" class="reference"><a href="#cite_note-1">[१]</a></sup>किंस्विदादित्यमुन्नयति के च तस्याभितश्चराः।<br>
कश्चैनमस्तं नयति कस्मिंश्च प्रतितिष्ठति ॥	3-314-47<br>
युधिष्ठिर उवाच।		<br>
ब्रह्मादित्यमुन्नयति देवास्तस्याभितश्चराः।<br>
धर्मश्चास्तं नयति च सत्ये च प्रतितिष्ठति ॥	3-314-48<br>
यक्ष उवाच।		<br>
केन स्विच्छ्रोत्रियो भवति केन स्विद्विन्दते महत्।<br>
केन स्विद्द्वितीयवान्भवति राजन्केन च बुद्धिमान् ॥	3-314-49<br>
युधिष्ठिर उवाच।		<br>
श्रुतेन श्रोत्रियो भवति तपसा विन्दते महत्।<br>
धृत्या द्वितीयवान्भवति बुद्धिमान्वृद्धसेवया ॥	3-314-50<br>
यक्ष उवाच।		<br>
किं ब्राह्मणानां देवत्वं कश्च धर्मः सतामिव।<br>
कश्चैषां मानुषो भावः किमेषामसतामिव ॥	3-314-51<br>
युधिष्ठिर उवाच।<br>
स्वाध्याय एषां देवत्वं तप एषां सतामिव।<br>
मरणं मानुषो भावः परिवादोऽसतामिव ॥	3-314-52<br>
यक्ष उवाच।		<br>
किं क्षत्रियाणां देवत्वं कश्च धर्मः सतामिव।<br>
कश्चैषां मानुषो भावः किमेषामसतामिव ॥	3-314-53<br>
युधिष्ठिर उवाच।		<br>
इष्वस्त्रमेषां देवत्वं यज्ञ एषां सतामिव।<br>
भयं वै मानुषो भावः परित्यागोऽसतामिव ॥	3-314-54<br>
यक्ष उवाच।		<br>
किमेकं यज्ञियं साम किमेकं यज्ञियं यजुः।<br>
का चैषां वृणुते यज्ञं कां यज्ञो नातिवर्तते ॥	3-314-55<br>
युधिष्ठिर उवाच।		<br>
प्राणो वै यज्ञियं साम मनो वै यज्ञियं यजुः।<br>
ऋगेका वृणुते यज्ञं तां यज्ञो नातिवर्तते ॥	3-314-56<br>
यक्ष उवाच।		<br>
किंस्विदावपतां श्रेष्ठं किंस्विन्निवपतां वरम्।<br>
किंस्वित्प्रतिष्ठमानानां किस्वित्प्रसवतां वरम् ॥	3-314-57<br>
युधिष्ठिर उवाच।		<br>
वर्षमावपतां श्रेष्ठं बीजं निवपतां वरम्।<br>
गावः प्रतिष्ठमानानां पुत्रः प्रसवतां वरः ॥	3-314-58<br>
यक्ष उवाच।		<br>
इन्द्रियार्थाननुभवन्बुद्धिमाँल्लोकपूजितः।<br>
संमतः सर्वभूतानामुच्छ्वसन्को न जीवति ॥	3-314-59<br>
युधिष्ठिर उवाच।		<br>
देवतातिथिभृत्यानां पितॄणामात्मनश्च यः।<br>
न निर्वपति पञ्चानामुच्छ्वसन्न स जीवति ॥	3-314-60<br>
यक्ष उवाच।		<br>
किंस्विद्गुरुतरं भूमेः किंस्विदुच्चतरं च खात्।<br>
किंस्विच्छीघ्रतरं वायोः किंस्विद्बहुतरं तृणात् ॥	3-314-61<br>
युधिष्ठिर उवाच।		<br>
माता गुरुतरा भूमेः खात्पितोच्चतरस्तथा।<br>
मनः शीघ्रतरं वाताच्चिन्ता बहुतरी तृणात् ॥	3-314-62<br>
यक्ष उवाच।		<br>
किंस्वित्सुप्तं न निमिषति किंस्विज्जातं न चेङ्गते।<br>
कस्यस्विद्धृदयं नास्ति का स्विद्वेगेन वर्धते ॥	3-314-63<br>
युधिष्ठिर उवाच।		<br>
मत्स्यः सुप्तो न निमिषत्यण्डं जातं न चेङ्गते।<br>
अश्मनो हृदयं नास्ति नदी वेगेन वर्धते ॥	3-314-64<br>
यक्ष उवाच।		<br>
किंस्वित्प्रवसतो मित्रं किंस्विन्मित्रं गृहे सतः।<br>
आतुरस् च किं मित्रं किंस्विन्मित्रं मरिष्यतः ॥	3-314-65<br>
युधिष्ठिर उवाच।		<br>
विद्या प्रवसतो मित्रं भार्या मित्रं गृहे सतः।<br>
आतुरस्य भिषङ्मित्रं दानं मित्रं मरिष्यतः ॥	3-314-66<br>
यक्ष उवाच।		<br>
कोऽतिथिः सर्वभूतानां किं स्विद्धर्मं सनातनम्।<br>
अमृतं किंस्विद्राजेन्द्रकिंस्वित्सर्वमिदं जगत् ॥	3-314-67<br>
युधिष्ठिर उवाच।		<br>
अतिथिः सर्वभूतानामग्निः सोमो गवामृतम्।<br>
सनातनोऽमृतो धर्मो वायुः सर्वमिदं जगत् ॥	3-314-68<br>
यक्ष उवाच।		<br>
किंस्विदेको विचरते जातः को जायते पुनः।<br>
किंस्विद्धिमस्य भैषज्यं किंस्विदावपनं महत् ॥	3-314-69<br>
युधिष्ठिर उवाच।		<br>
सूर्य एको विचरते चन्द्रमा जायते पुनः।<br>
अग्निर्हिमस्य भैषज्यं भूमिरावपनं महत् ॥	3-314-70<br>
यक्ष उवाच।		<br>
किंस्विदेकपदं धर्म्यं किंस्विदेकपदं यशः।<br>
किंस्विदेकपदं स्वर्ग्यं किंस्विदेकपदं सुखम् ॥	3-314-71<br>
युधिष्ठिर उवाच।		<br>
दाक्ष्यमेकपदं धर्म्यं दानमेकपदं यशः।<br>
सत्यमेकपदं स्वर्ग्यं शीलमेकपदंसुखम् ॥	3-314-72<br>
यक्ष उवाच।		<br>
किंस्विदात्मा मनुष्यस्य किंस्विद्दैवकृतः सखा।<br>
उपजीवनं किस्विदस्य किंस्विदस्य परायणम् ॥	3-314-73<br>
युधिष्ठिर उवाच।		<br>
पुत्र आत्मा मनुष्यस्य भार्या दैवकृतः सखा।<br>
उपजीवनं च पर्जन्यो दानमस्य परायणम् ॥	3-314-74<br>
यक्ष उवाच।		<br>
धन्यानामुत्तमं किंस्विद्धनानां स्यात्किमुत्तमम्।<br>
लाभानामुत्तमं किंस्यात्सुखानां स्यात्किमुत्तमं ॥	3-314-75<br>
धन्यानामुत्तमं दाक्ष्यं धनानामुत्तमं श्रुतम्।<br>
लाभानां श्रेय आरोग्यं सुखानां तुष्टिरुत्तमा ॥	3-314-76<br>
यक्ष उवाच।		<br>
किंस्विद्धर्मपरं लोके कश्च धर्मः सदाफलः।<br>
किं नियम्य न शोचन्ति कैश् सन्धिर्न जीर्यते ॥	3-314-77<br>
युधिष्ठिर उवाच।		<br>
आनृशंस्यं परं धर्मो त्रेताधर्मः सदाफलः।<br>
मनो यम्य न शोचन्ति सन्धिः सद्भिर्न जीर्यते ॥	3-314-78<br>
यक्ष उवाच।		<br>
किं नु हित्वा प्रियो भवति किंनु हित्वा न शोचति।<br>
किंनु हित्वाऽर्थवान्भवति किंनु हित्वा सुखी भवेत् ॥	3-314-79<br>
युधिष्ठिर उवाच।		<br>
मानं हित्वा प्रियो भवति क्रोधं हित्वा न शोचति।<br>
कामं हित्वाऽर्थवान्भवति लोभं हित्वा सुखी भवेत् ॥	3-314-80<br>
यक्ष उवाच।		<br>
किमर्थं ब्राह्मणे दानं किमर्थं नटनर्तके।<br>
किमर्थं चैव भृत्येषु किमर्थं चैव राजसु ॥	3-314-81<br>
युधिष्ठिर उवाच।		<br>
धर्मार्थं ब्राह्मणे दानं यशोर्थं नटनर्तके।<br>
भृत्येषु सङ्ग्रहार्थं च भयार्थं चैव राजसु ॥	3-314-82<br>
यक्ष उवाच।		<br>
अज्ञानेनावृतोलोकस्तमसा न प्रकाशते।<br>
लोभात्त्यजतिमित्राणि सङ्गात्स्वर्गं न गच्छति ॥	3-314-83<br>
युधिष्ठिर उवाच।		<br>
अज्ञानेनावृतो लोकस्तमसा न प्रकाशते।<br>
लोभात्त्यजति मित्राणि सङ्गात्स्वर्गं न गच्छति ॥	3-314-84<br>
यक्ष उवाच।		<br>
मृतः कथं स्यात्पुरुषः कथं राष्ट्रं मृतं भवत्।<br>
श्राद्धं मृतंकथं वा स्यात्कथं यज्ञा मृतो भवेत् ॥	3-314-85<br>
युधिष्ठिर उवाच।		<br>
मृतो दरिद्रः पुरुषो मृतं राष्ट्रमराजकम्।<br>
मृतमश्रोत्रियं श्राद्धं मृतो यज्ञस्त्वदक्षिणः ॥	3-314-86<br>
यक्ष उवाच।		<br>
का दिक्किमुदकं पार्थ किमन्नं किंच वै विषम्।<br>
श्राद्धस्य कालमाख्याहि ततः पिब हरस्व च ॥	3-314-87<br>
युधिष्ठिर उवाच।		<br>
सन्तो दिग्जलमाकाशं गौरन्नं ब्राह्मणं विषम्।<br>
श्राद्धस्य ब्राह्मणः कालः कथं वा यक्ष मन्यसे ॥	3-314-88<br>
यक्ष उवाच।		<br>
तपः किंलक्षणं प्रोक्तं को दमश्च प्रकीर्तितः।<br>
क्षमा च का परा प्रोक्ता का च ह्रीः परिकीर्तिता ॥	3-314-89<br>
युधिष्ठिर उवाच।		<br>
तपः स्वधर्मवर्तित्वं मनसो दमनं दमः।<br>
क्षमा द्वन्द्वसहिष्णुत्वंह्रीरकार्यनिवर्तनम् ॥	3-314-90<br>
यक्ष उवाच।	<br>
किं ज्ञानं प्रोच्यते राजन्कः शमश्च प्रकीर्तितः।<br>
दया च का परा प्रोक्ता किं चार्जवमुदाहृतम् ॥	3-314-91<br>
युधिष्ठिर उवाच।		<br>
ज्ञानं तत्त्वार्थसम्बोधः शमश्चित्तप्रशान्तता।<br>
दया सर्वसुखैषित्वमार्जवं समचित्तता ॥	3-314-92<br>
यक्ष उवाच।		<br>
कः शत्रुर्दुर्जयः पुंसां कश्च व्याधिरनन्तकः।<br>
कीदृशश्च स्मृतः साधुरसाधुः कीदृशः स्मृतः ॥	3-314-93<br>
युधिष्ठिर उवाच।	<br>
क्रोधः सुदुर्जयः शत्रुर्लोभोव्याधिरनन्तकः।<br>
सर्वभूतहितः साधुरसाधुर्निर्दयः स्मृतः ॥	3-314-94<br>
यक्ष उवाच।		<br>
को मोहः प्रोच्यते राजन्कश्च मानः प्रकीर्तितः।<br>
किमालस्यं च विज्ञेयं कश्च शोकः प्रकीर्तितः ॥	3-314-95<br>
युधिष्ठिर उवाच।		<br>
मोहो हिधर्ममूढ्तवंमानस्त्वात्माभिमानिता।<br>
धर्मनिष्क्रियताऽऽलस्यं शोकस्त्वज्ञानमुच्यते ॥	3-314-96<br>
यक्ष उवाच।		<br>
किं स्थैर्यमृषिभिः प्रोक्तं किं च धैर्यमुदाहृतम्।<br>
स्नानं च किं परं प्रोक्तं दानं च किमिहोच्यते ॥	3-314-97<br>
युधिष्ठिर उवाच।	<br>
स्वधर्मे स्थिरता स्थैर्यं धैर्यमिन्द्रियनिग्रहः।<br>
स्नानं मनोमलत्यागो दानं वै भूतरक्षणम् ॥	3-314-98<br>
यक्ष उवाच।	<br>
कः पण्डितः पुमान्ज्ञेयो नास्तिकः कश्च उच्यते।<br>
को मूर्खः कश्च कामः स्यात्को मत्सर इति स्मृतः ॥	3-314-99<br>
युधिष्ठिर उवाच।		<br>
धर्मज्ञः पण्डितो ज्ञेयो नास्तिको मूर्ख उच्यते।<br>
कामः संसारहेतुश्च हृत्तापो मत्सरः स्मृतः ॥	3-314-100<br>
यक्ष उवाच।		<br>
कोऽहंकार इति प्रोक्तः कश्च दम्भः प्रकीर्तितः।<br>
किं तद्दैवं परं प्रोक्तं किं तत्पैशुन्यमुच्यते ॥	3-314-101<br>
युधिष्ठिर उवाच।		<br>
महाऽज्ञानमहंकारो दम्भो धर्मो ध्वजोच्छ्रयः।<br>
दैवं दानफलं प्रोक्तं पैशुन्यं परदूषणम् ॥	3-314-102<br>
यक्ष उवाच।		<br>
धर्मश्चार्थश्च कामश्च परस्परविरोधिनः।<br>
एषां नित्यविरुद्धानां कथमेकत्र संगमः ॥	3-314-103<br>
युधिष्ठिर उवाच।	<br>
यदा धर्मश्भार्या च परस्परवशानुगौ।<br>
तदा धर्मार्थकामानां त्रयाणामपि संगमः ॥	3-314-104<br>
यक्ष उवाच।	<br>
अक्षयो नरकः केन प्राप्यते भरतर्षभ।<br>
एतन्मे पृच्छतः प्रश्नं तच्छीघ्रं वक्तुमर्हसि ॥	3-314-105<br>
युधिष्ठिर उवाच।		<br>
ब्राह्मणं स्वयमाहूय याचमानमकिंचनम्।<br>
पश्चान्नास्तीति यो ब्रूयात्सोऽक्षयं नरकं व्रजेत् ॥	3-314-106<br>
वेदेषु धर्मशास्त्रेषु मिथ्या यो वै द्विजातिषु।<br>
देवेषु पितृधर्मेषु सोऽक्षयं नरकं व्रजेत् ॥	3-314-107<br>
विद्यमाने धने लोभाद्दानभोगविवर्जितः।<br>
पश्चान्नास्तीति यो ब्रूयात्सोऽक्षयं नरकं व्रजेत् ॥	3-314-108<br>
यक्ष उवाच।<br>
राजन्कुलेन वृत्तेन स्वाध्यायेन श्रुतेन वा।<br>
ब्राह्मण्यं केन भवति प्रब्रूह्येतत्सुनिश्चितम् ॥	3-314-109<br>
युधिष्ठिर उवाच।		<br>
शृणु यक्ष कुलं तात न स्वाध्यायो न च श्रुतम्।<br>
कारणं हि द्विजत्वे च वृत्तमेव न संशयः ॥	3-314-110<br>
वृत्तं यत्नेन संरक्ष्यं ब्राह्मणेन विशेषतः।<br>
अक्षीणवृत्तो न क्षीणो वृत्ततस्तु हतो हतः ॥	3-314-111<br>
पठकाः पाठकाश्चैव ये चान्ये शास्त्रचिन्तकाः।<br>
सर्वे व्यसनिनो मूर्खा यः क्रियावान्स पण्डितः ॥	3-314-112<br>
चतुर्वेदोऽपि दुर्वृत्तः स शूद्रादतिरिच्यते।<br>
योऽग्निहोत्रपरो दान्तः स ब्राह्मण इति स्मृतः ॥	3-314-113<br>
यक्ष उवाच।		<br>
प्रियवचनवादी किं लभते<br>
विमृशितकार्यकरः किं लभते।<br>
बहुमित्रकरः किं लभते<br>
धर्मे रतः किं लभते कथय ॥	3-314-114<br>
युधिष्ठिर उवाच।		<br>
प्रियवचनवादी प्रीयो भवति<br>
विमृशितकार्यकरोऽधिकं जयति।<br>
बहुमित्रकरः सुखं वसते<br>
यश्च धर्मरतः स गतिं लभते ॥	3-314-115<br>
यक्ष उवाच।		<br>
को मोदते किमाश्चर्यं कः पन्थाः का च वार्तिका।<br>
वद मे चतुरः प्रश्नान्मृता जीवन्तु बान्धवाः ॥	3-314-116<br>
युधिष्ठिर उवाच		<br>
पञ्चमेऽहनि षष्ठे वा शाकं पचति स्वे गृहे।<br>
अनृणी चाप्रवासी च स वारिचर मोदते ॥	3-314-117<br>
अहन्यहनि भूतानि गच्छन्तीह यमालयम्।<br>
शेषाः स्थावरमिच्छन्ति किमाश्चर्यमतः परम् ॥	3-314-118<br>
तर्कोऽप्रतिष्ठः श्रुतयो विभिन्ना<br>
नैको मुनिर्यस्य मतं प्रमाणम्।<br>
धर्मस्य तत्त्वं निहितं गुहायां<br>
महाजनो येन गतः स पन्था ॥	3-314-119(३.११३.११७)<br>
पृथ्वी विभाण्डं गगनं पिघानं<br>
सूर्याग्निना रात्रिदिवेन्धनेन।<br>
मासर्तुदर्वीपरिघट्टनेन<br>
भूतानि कालः पचतीति वार्ता ॥	3-314-120<br>
यक्ष उवाच।	<br>
व्याख्याता मे त्वया प्रश्ना यथातत्वं परंतप।<br>
पुरुषं त्विदानींव्याख्याहि यश्च सर्वधनी नरः ॥	3-314-121<br>
युधिष्टिर उवाच।		<br>
दिवं स्पृशति भूमिं च शब्दः पुण्येन कर्मणा।<br>
यावत्स शब्दो भवति तावत्पुरुष उच्यते ॥	3-314-122<br>
तुल्ये प्रियाप्रिये यस् सुखदुःखे तथैव च।<br>
अतीतानागते चोभे सवै पुरुष उच्येत ॥	3-314-123<br>
समत्वं यस्य सर्वेषु निस्पृहः शान्तमानसः।<br>
सुप्रसन्नः सदा योगी स वै सर्वधनी नरः' ॥	3-314-124<br>
यक्ष उवाच।		<br>
व्याख्यातः पुरुषो राजन्यश्च सर्वधनी नरः।<br>
तस्मात्त्वमेकं भ्रातृणां यमिच्छसि स जीवतु ॥	3-314-125<br>
युधिष्ठिर उवाच।		<br>
श्यामो य एष रक्ताक्षो बृहत्साल इवोत्थितः।<br>
व्यूढोरस्को महाबाहुर्नकुलो यक्ष जीवतु ॥	3-314-126<br>
यक्ष उवाच।		<br>
प्रियस्ते भीमसेनोऽयमर्जुनो वः परायणम्।<br>
त्वं कस्मान्नकुलं राजन्सापत्नं जीवमिच्छसि ॥	3-314-127<br>
यस् नागसहस्रेण दशसङ्ख्येन वै बलम्।<br>
तुल्यंतं भीममुत्सृज्य नकुलं जीवमिच्छसि ॥	3-314-128<br>
तथैनं मनुजाः प्राहुर्भीमसेनं प्रियं तव।<br>
अथ कनानुभावेन सापत्नं जीवमिच्छसि ॥	3-314-129<br>
यस्य बाहुबलंसर्वेपाण्डवाः समुपासते।<br>
अर्जुनं तमपाहाय नकुलं जीवमिच्छसि ॥	3-314-130<br>
युधिष्ठिर उवाच।		<br>
धर्म एव हतो हन्ति ध्रमो रक्षति रक्षितः।<br>
तस्माद्धऱ्मं न त्यजामि मा नो धर्मो हतोऽवधीत् ॥	3-314-131<br>
आनृशंस्यं परो धर्मः परमार्थाच्चमे मतम्।<br>
आनृशंस्यं चिकीर्षामि नकुलो यक्ष जीवतु ॥	3-314-132<br>
धर्मशीलः सदा राजाइतिमां मानवा विदुः।<br>
स्वधर्मान्न चलिष्यामि नकुलो यक्ष जीवतु ॥	3-314-133<br>
कुन्ती चैव तु माद्री च द्वे भार्ये तु पितुर्मम।<br>
उभे सपुत्रे स्यातां वै इति मे धीयते मतिः ॥	3-314-134<br>
यथा कुन्ती तथा माद्री विशेषो नास्ति मे तयोः।<br>
मातृभ्यां सममिच्छामि नकुलो यक्ष जीवतु ॥	3-314-135<br>
यक्ष उवाच।		<br>
यस् तेऽर्थाच्च कामच्च आनृशंस्यं परं मतम्।<br>
तस्मात्ते भ्रातरः सर्वे जीवन्तु भरतर्षभ ॥	3-314-136<br>
<br>
</span>
