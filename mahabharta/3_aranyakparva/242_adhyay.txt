				
<tbody><tr><td>
	<b>वैशंपायन उवाच।</b>	</td><td>	3-242-1x	
</td></tr>
				
<tr><td>
	ततस्ते सहिताः सर्वे दुर्याधनमुपागमन्।<br>अब्रुवंश्च महाराज यदूचुः कौरवं प्रति ।।	</td><td>	3-242-1a<br>3-242-1b	
</td></tr>
				
<tr><td>
	गन्धर्वैर्वारिते सैन्ये धार्तराष्ट्रः प्रतापवान्।<br>अमर्षपूर्णः सैन्यानि प्रत्यभाषत भारत ।।	</td><td>	3-242-2a<br>3-242-2b	
</td></tr>
				
				
<tr><td>
	शासतैनानधर्मज्ञान्मम विप्रियकारिणः।<br>यदि प्रक्रीडते सर्वैर्देवैः सह शचीपतिः।<br>`वयमत्र यथा प्रीता क्रीडिष्यामो निरङ्कुशं' ।।	</td><td>	3-242-3a<br>3-242-3b<br>3-242-3c	
</td></tr>
				
<tr><td>
	दुर्योधनवचः श्रुत्वा धार्तराष्ट्रा महाबलाः।<br>सर्व एवाभिसन्नद्धा योधाश्चापि सहस्रशः ।।	</td><td>	3-242-4a<br>3-242-4b	
</td></tr>
				
<tr><td>
	ततः प्रमथ्य सर्वांस्तांस्तद्वनं विविशुर्बलात्।<br>सिंहनादेन महता पूरयन्तो दिशो दश ।।	</td><td>	3-242-5a<br>3-242-5b	
</td></tr>
				
<tr><td>
	ततोऽपरैरवार्यन्त गन्धर्वैः कुरुसैनिकाः।<br>`साम्नैव रतत्र विक्रान्ता मा साहसमिति प्रभो' ।।	</td><td>	3-242-6a<br>3-242-6b	
</td></tr>
				
<tr><td>
	ते वार्यमाणा गन्धर्वैः साम्नैव वसुधायिप।<br>ताननादृत्य गन्धर्वांस्तद्वनं विविशुर्महत् ।।	</td><td>	3-242-7a<br>3-242-7b	
</td></tr>
				
<tr><td>
	यदि वाता न तिष्ठन्ति धार्तराष्ट्राः सराजकाः।<br>ततस्ते खेचराः सर्वे चित्रसेने न्यवेदयन् ।।	</td><td>	3-242-8a<br>3-242-8b	
</td></tr>
				
<tr><td>
	गन्धर्वराजस्तान्सर्वानब्रवीत्कौरवान्प्रति।<br>अनार्याञ्शासतेत्येतांश्चित्रसेनोऽत्यमर्षणः ।।	</td><td>	3-242-9a<br>3-242-9b	
</td></tr>
				
<tr><td>
	अनुज्ञाताश्च गन्धर्वाश्चित्रसेनेन भारत।<br>प्रगृहीतायुधाः सर्वे धार्तराष्ट्रानभिद्रवन् ।।	</td><td>	3-242-10a<br>3-242-10b	
</td></tr>
				
<tr><td>
	तान्दृष्ट्वाऽऽपततः शीघ्रान्गन्धर्वानुद्यतायुधान्।<br>प्राद्रवंस्ते दिशः सर्वे धार्तराष्ट्रस्य पश्यतः ।।	</td><td>	3-242-11a<br>3-242-11b	
</td></tr>
				
<tr><td>
	तान्दृष्ट्वा द्रवतः सर्वान्धार्तराष्ट्रान्पराङ्मुखान्।<br>राधेयस्तु तदा वीरो नासीत्तत्रपराङ्मुखः ।।	</td><td>	3-242-12a<br>3-242-12b	
</td></tr>
				
<tr><td>
	आपतन्तीं तु संप्रेक्ष्य गन्धर्वाणां महाचमूम्।<br>महता शरवर्षेण राधेयः प्रत्यवारयत् ।।	</td><td>	3-242-13a<br>3-242-13b	
</td></tr>
				
<tr><td>
	क्षुरप्रैर्विशिखैर्भल्लैर्वत्सदन्तैस्तथाऽऽयसैः।<br>गन्धर्वाञ्शतशोऽभिघ्नँल्लघुत्वात्सूतनन्दनः ।।	</td><td>	3-242-14a<br>3-242-14b	
</td></tr>
				
<tr><td>
	पातयन्नुत्तमाङ्गानि गन्धर्वाणां महारथः।<br>क्षणएन व्यधमत्सर्वां चित्रसेनस्य वाहिनीम् ।।	</td><td>	3-242-15a<br>3-242-15b	
</td></tr>
				
<tr><td>
	ते वध्यमाना गन्धर्वाः सूतपुत्रेण धीमता।<br>भूय एवाभ्यवर्तन्त शततशोऽथ सहस्रशः ।।	</td><td>	3-242-16a<br>3-242-16b	
</td></tr>
				
<tr><td>
	गन्धर्वभूता पृथिवी क्षणेन समपद्यत।<br>आपतद्भिर्महावेगैश्चित्रसेनस्य सैनिकैः ।।	</td><td>	3-242-17a<br>3-242-17b	
</td></tr>
				
				
<tr><td>
	अथ दुर्योधनो राजा शकुनिश्चापि सौबलः।<br>दुःशासनो विकर्णश्च ये चान्ये धृतराष्ट्रजाः।<br>न्यहनंस्तत्तदा सैन्यं रथैर्गरुडनिःखनैः ।।	</td><td>	3-242-18a<br>3-242-18b<br>3-242-18c	
</td></tr>
<tr><td>
	सैन्यमायोधितं दृष्ट्वाकर्णो राजन्न मृष्यत ।।	</td><td>	3-242-19a	
</td></tr>
				
				
<tr><td>
	महता रथसङ्घेन रथचारेण चाप्युत।<br>वैकर्तनं परीप्सन्तो गन्धर्वाः प्रत्यवारयन्।<br>ततः संन्यपतन्सर्वे गन्धर्वाः कौरवं प्रति ।।	</td><td>	3-242-20a<br>3-242-20b<br>3-242-20c	
</td></tr>
				
<tr><td>
	तदा सुतुमुलं युद्धमभवद्रोमहर्षणम्।<br>ततस्ते मृदवोऽभूवनगन्धर्वाः शरपीडिताः ।।	</td><td>	3-242-21a<br>3-242-21b	
</td></tr>
<tr><td>
	उच्चुक्रुशुश्च कौरव्यागन्धर्वान्प्रेक्ष्य पीडितान् ।।	</td><td>	3-242-22a	
</td></tr>
				
<tr><td>
	गन्धर्वांस्त्रासितान्दृष्ट्वा चित्रसेनो ह्यमर्षणः।<br>उत्पपातासनात्क्रुद्धो वधे तेषां समाहितः ।।	</td><td>	3-242-23a<br>3-242-23b	
</td></tr>
				
<tr><td>
	ततो मायास्त्रमास्थाय युयुधे चित्रमार्गवित्।<br>`वियत्संछादयामास न ववौ तत्र मारुतः' ।।	</td><td>	3-242-24a<br>3-242-24b	
</td></tr>
				
<tr><td>
	हस्त्यारोहा हताः पेतुर्हस्तिभिः सह भारत।<br>हयारोहाः सह हयै रथैश्च रथिनस्तदा ।।	</td><td>	3-242-25a<br>3-242-25b	
</td></tr>
				
<tr><td>
	पत्तयश्च तथापेतुर्विशस्ताः शरवृष्टिभिः'।<br>तयाऽमुह्यन्त कौरव्याश्चित्रसेनस्य मायया ।।	</td><td>	3-242-26a<br>3-242-26b	
</td></tr>
				
<tr><td>
	एकैको हि तदा योधो धार्तारष्ट्रस्य भारत।<br>पर्यवार्यत गन्धर्वैर्दशभिर्दशभिर्युधि ।।	</td><td>	3-242-27a<br>3-242-27b	
</td></tr>
				
<tr><td>
	ततः संपीड्यमानास्ते बलेन महता तदा।<br>प्राद्रवन्त रणे भीता यत्रराजा युधिष्ठिरः ।।	</td><td>	3-242-28a<br>3-242-28b	
</td></tr>
				
<tr><td>
	भज्यमानेष्वनीकेषु धार्तराष्ट्रेषु सर्वशः।<br>कर्णो वैकर्तनो राजंस्तस्थौ गिरिरिवाचलः ।।	</td><td>	3-242-29a<br>3-242-29b	
</td></tr>
				
<tr><td>
	दुर्योधनश्च तेजस्वी शकुनिश्चापि सौबलः।<br>गन्धर्वान्योधयामासुः समरे भृशविक्षताः ।।	</td><td>	3-242-30a<br>3-242-30b	
</td></tr>
				
<tr><td>
	सर्व एव तु गन्धर्वाः शतशोऽथ सहस्रशः।<br>जिघांसमानाः संरब्धाः कर्णमभ्यद्रवत्रणे ।।	</td><td>	3-242-31a<br>3-242-31b	
</td></tr>
				
<tr><td>
	असिभिः पट्टसैः शूलैर्गदाभिश्च महाबलाः।<br>सूतपुत्रं जिघांसन्तः समन्तात्पर्यवारयन् ।।	</td><td>	3-242-32a<br>3-242-32b	
</td></tr>
				
<tr><td>
	अन्येऽस्य युगमच्छिन्दन्ध्वजमन्ये न्यपातयन्।<br>ईषामन्ये हयानन्ये सूतमन्ये न्यपातयन् ।।	</td><td>	3-242-33a<br>3-242-33b	
</td></tr>
				
<tr><td>
	अन्ये च्छत्रं वरूथं च बन्धुरं च तथा परे।<br>`अन्ये संचूर्णयामासुश्छत्रे चाक्षौ तथा परे ।।'	</td><td>	3-242-34a<br>3-242-34b	
</td></tr>
				
<tr><td>
	गन्धर्वा बहुसाहस्रास्तिलशो व्यधमन्रथम् ।।<br>ततो रथादवप्लुत्य सूतपुत्रोऽसिचर्मभृत्।	</td><td>	3-242-35a<br>3-242-35b	
</td></tr>
				
<tr><td>
	`अंसावलम्बितधनुर्धावमानो महाबलः'।<br>विकर्णरथमास्थाय मोक्षायाश्वानचोदयत् ।।	</td><td>	3-242-36a<br>3-242-36b	
</td></tr>
<tr><td>
	।। इति श्रीमन्महाभारते अरण्यपर्वणि<br> घोषयात्रापर्वणि द्विचत्वारिंशदधिकद्विशततमोऽध्यायः ।। 242 ।।	</td><td>		
</td></tr></tbody>