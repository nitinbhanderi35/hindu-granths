लोमश उवाच ।	3-109-1x<br>
भगीरथवचः शुत्वा प्रियार्य च द्विचौकसाम् ।	3-109-1a<br>
एवमस्त्विति राजानं भगवान्प्रत्यभापत ॥	3-109-1b<br>
<br>
धारयिष्ये महाभाग गगनात्मच्युतां शिवाम्	3-109-2a<br>
दिव्यां देवनदीं पुण्यां त्वत्कृते नृपसत्तम् ।	3-109-2b<br>
<br>
एवमुक्त्वा महाबाहो हिमवन्तुमुपागमत् ।	3-109-3a<br>
संवृतः पार्षदैर्घोरैर्नानाप्रहरणोधतैः ।	3-109-3b<br>
<br>
तत्र स्थित्वा नरश्रेष्ठं भगीरथमुवाच ह ।	3-109-4a<br>
प्रयाचस्व महाबाहो शैलराजसुतां नदीम् ॥	3-109-4b<br>
<br>
पितृणां पावनार्थ ते तामहं मनुजाधिप ।	3-109-5a<br>
पतमानां सरिच्छ्रेष्ठां धारयिष्ये त्रिविष्टपात् ।।	3-109-5b<br>
<br>
एतच्छ्रुत्वा बचो राजा शर्वेण समुदाहृतम् ।	3-109-6a<br>
प्रयतः प्रणतो भूत्वा गङ्गं हि समचिन्तयत् ॥	3-109-6b<br>
<br>
ततः पुण्यजला रम्या राज्ञा समनुचिन्तिता ।	3-109-7a<br>
ईशानं च स्थितं दृष्ट्वा गगनात्सहसा च्युता ॥	3-109-7b<br>
<br>
तां प्रच्युतामथो दृष्ट्वा देवाः सार्घ् महर्षिभिः ।	3-109-8a<br>
गन्धर्वोरगयक्षाश्व समाजग्मुर्दिदृक्षवः ॥	3-109-8b<br>
<br>
ततः पपात गगनाद्ग्ङ्गा हिमवतः सुता ।	3-109-9a<br>
समुद्वान्तमहावर्ता मीनग्राहसमाकुला ॥	3-109-9b<br>
<br>
तां दधार हरो राजन्गङ्गां गगनमेखलाम् ।	3-109-10a <br>
ललाटदेशे पतितां मालां मुक्तामयीमिव ।	3-109-10b<br>
<br>
सा बभूव विसर्पन्ती त्रिधा राजन्समुद्रगा ।	3-109-11a<br>
फेनपुञ्जाकुलजला हंसानामिव पङ्कयः ॥	3-109-11b<br>
<br>
क्कचिदाभोगकुटिला प्रस्खलन्ती क्कचित्क्कचित् ।	3-109-12a<br>
सा फेनपटसंवीता मत्तेव प्रमदाऽव्रजत् ।।	3-109-12b<br>
<br>
क्कचित्सा तोयनिनदैर्नदन्ती नादमुत्तमम् ।	3-109-13a<br>
‘क्कचिदाकाशमावर्तैः संक्षिपन्तीव सर्वशः ॥	3-109-13b<br>
<br>
एवंप्रकारान्सुबहून्कुर्वती गगनाच्युता ।	3-109-14a<br>
पृथिवीतलमासाद्य भगीरथमथाब्रवीत् ॥	3-109-14b<br>
<br>
दर्शयस्व महाराज मार्ग केन व्रजाम्यहम् ।	3-109-15a<br>
त्वदर्थमवतीर्णास्मि पृथिवीं पृथिवीपते ॥	3-109-15b<br>
<br>
एतच्छ्रुत्वा वचो राजा प्रातिष्टत भगीरथः ।	3-109-16a<br>
तत्र तानि शरीराणि सागराणां महात्मनाम् ।	3-109-16b<br>
प्लावनार्थं नरश्रेष्ठ पुण्येन सलिलेन च ॥	3-109-16c<br>
<br>
गंङ्गाया धारणं कृत्वा हरो लोकनमस्कृतः ।	3-109-17a<br>
कैलासं पर्वतश्रेष्ठं जगाम त्रिदशैः सह ॥	3-109-17b<br>
<br>
समासाद्य समुद्रं च गङ्गया सहितो नृपः ।	3-109-18a<br>
पूरयामास वेगेन समुद्रं वरुणालयम् ॥	3-109-18b<br>
<br>
दुहितृत्वे च नृपतिर्गङ्गां समनुकल्पयत् ।	3-109-19a<br>
पितृणां चोदकं तत्र ददौ पूर्णमनोरथः ॥	3-109-19b<br>
<br>
एतत्ते सर्वमाख्यातं गङ्ग त्रिपथगा यथा ।	3-109-20a<br>
पूरणार्थ समुद्रस्य पृथिवीमवतारिता ॥	3-109-20b<br>
<br>
`कालेयाश्च महाराज त्रिदशैर्विनिपातिताः ।	3-109-21a<br>
समुद्रश्च यथा पीतः कारणार्थ महात्मना ॥	3-109-21b<br>
<br>
वातापिश्च यथा नीतः क्षयं स ब्रह्महा प्रभो ।	3-109-22a <br>
अगस्त्येन महाराज यन्मां त्वं परिपृच्छसि ॥	3-109-22b<br>
<br>
॥ इति श्रीमन्महाभारते अरण्यपर्वणि तीर्थयात्रापर्वणि नवाधिकशततमोऽध्यायः ॥१०९॥	<br>
---<br>
F.N. गगनाच्युतं यथा भवति तथा पतन्त्याः । गगनाद्भुवमिति ।<br>
झ्.पाठः  ॥२२॥ अष्टाधिकशततमोऽध्यायः ॥ १०८॥
