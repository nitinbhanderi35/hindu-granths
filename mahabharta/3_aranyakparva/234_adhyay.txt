				
<tbody><tr><td>
	<b>वैशंपायन उवाच।</b>	</td><td>	3-234-1x	
</td></tr>
				
<tr><td>
	उपासीनेषु विप्रेषु पाण्डवेषु च भारत।<br>द्रौपदी सत्यभामा च विविशाते तदा समम् ।।	</td><td>	3-234-1a<br>3-234-1b	
</td></tr>
				
<tr><td>
	`प्रविश्य चाश्रमं पुण्यमुभे ते परमस्त्रियौ'।<br>जाहस्यमाने सुप्रीते सुखं तत्र निषीदतुः ।।	</td><td>	3-234-2a<br>3-234-2b	
</td></tr>
				
<tr><td>
	चिरस् दृष्ट्वा राजेन्द्र तेऽन्योन्यस्य प्रियंवदे।<br>कथयामासतुश्चित्राः कथाः कुरुयदूचिताः ।।	</td><td>	3-234-3a<br>3-234-3b	
</td></tr>
				
<tr><td>
	अथाब्रवीत्सत्यभामा कृष्णस् महिषी प्रिया।<br>सात्राजिती याज्ञसेनीं रहसीदं सुमध्यमा ।।	</td><td>	3-234-4a<br>3-234-4b	
</td></tr>
				
<tr><td>
	केन द्रौपदि वृत्तेन पाण्डवानधितिष्ठसि।<br>लोकपालोपमान्वीरान्नूनं परमसंमतान् ।।	</td><td>	3-234-5a<br>3-234-5b	
</td></tr>
				
<tr><td>
	कथं च वशगस्तुभ्यं न कुप्यन्ति च ते शुभे।<br>तव वश्या हि सतत पाण्डवाः प्रियदर्शने ।।	</td><td>	3-234-6a<br>3-234-6b	
</td></tr>
				
<tr><td>
	`न चान्योन्यमसूयन्ते कथं वा ते सुमध्यमे'।<br>मुखप्रेक्षाश्च ते सर्वे तत्त्वमेतद्ब्रवीहि मे ।।	</td><td>	3-234-7a<br>3-234-7b	
</td></tr>
				
<tr><td>
	व्रतचर्या तपो वाऽपि स्नानमन्त्रौषधानि वा।<br>विद्यावीर्यं मूलवीर्यंजपहोमागदास्तथा ।।	</td><td>	3-234-8a<br>3-234-8b	
</td></tr>
				
<tr><td>
	ममाद्याचक्ष्वपाञ्चालि यशस्यं भगवेतनम्।<br>येन कृष्णे भवेन्नित्यं मम कृष्णो वशानुगः ।।	</td><td>	3-234-9a<br>3-234-9b	
</td></tr>
				
<tr><td>
	एवमुक्त्वासत्यभामा विरराम यशस्विनी।<br>पतिव्रता महाभागा द्रौपदी प्रत्युवाच ताम् ।।	</td><td>	3-234-10a<br>3-234-10b	
</td></tr>
				
<tr><td>
	असत्स्त्रीणां समाचरं सत्ये मामनुपृच्छसि।<br>असदाचरिते मार्गे कथं स्यादनुकीर्तनम् ।।	</td><td>	3-234-11a<br>3-234-11b	
</td></tr>
				
<tr><td>
	अनुप्रश्नः संशयो वा नैष त्वय्युपपद्यते।<br>कथं ह्युपेता बुद्ध्या त्वंकृष्णस् महिषी प्रिया ।।	</td><td>	3-234-12a<br>3-234-12b	
</td></tr>
				
<tr><td>
	यदैव भर्ता जानीयानमन्त्रमूलपरां स्त्रियम्।<br>उद्विजेत तदैवास्याः सर्पाद्वेश्मगतादिव ।।	</td><td>	3-234-13a<br>3-234-13b	
</td></tr>
				
<tr><td>
	उद्विग्नस्य कुतः शान्तिरशान्तस्य कुतः सुखम्।<br>न जातु वशगो भर्ता स्त्रियाः स्यान्मन्त्रकारणात् ।।	</td><td>	3-234-14a<br>3-234-14b	
</td></tr>
				
<tr><td>
	किमत्रप्रहिताश्चापि गदाः परमदारुणाः।<br>मूलप्रवादैर्हि विषं प्रयच्छन्ति जिघांसवः बब	</td><td>	3-234-15a<br>3-234-15b	
</td></tr>
				
<tr><td>
	जिह्वया यानि पुरुषस्त्वचा वाप्युपसेवते।<br>तत्र चूर्णानि दत्तानि हन्युः क्षिप्रमसंशयम् ।।	</td><td>	3-234-16a<br>3-234-16b	
</td></tr>
				
<tr><td>
	जलोदरसमायुक्ताः श्वित्रिणः पलितास्तथा।<br>अपुमांसः कृताः स्त्रीभिर्जडान्धवधिरास्तथा ।।	</td><td>	3-234-17a<br>3-234-17b	
</td></tr>
				
<tr><td>
	पापानुगास्तु पापास्ताः पतीनुपसृजन्त्युत।<br>न जातु विप्रियं भर्तुः स्त्रिया कार्यं कथंचन ।।	</td><td>	3-234-18a<br>3-234-18b	
</td></tr>
				
<tr><td>
	वर्ताम्यहं तु यां वृत्तिं पाण्डवेषु महात्मसु।<br>तां सर्वां शृणु मे सत्यां सत्यभामे यशस्विनि ।।	</td><td>	3-234-19a<br>3-234-19b	
</td></tr>
				
<tr><td>
	अहंकारं विहायाहं कामक्रोधौ च सर्वदा।<br>सदारान्पाण्डवान्नित्यं प्रयतोपचराम्यहम् ।।	</td><td>	3-234-20a<br>3-234-20b	
</td></tr>
				
<tr><td>
	प्रणयं प्रतिसंहृत्य निधायात्मानमात्मनि।<br>शुश्रूषुर्निरभीमाना पतीनां चित्तरक्षिणी ।।	</td><td>	3-234-21a<br>3-234-21b	
</td></tr>
				
<tr><td>
	दुर्व्याहृताच्छङ्कमाना दुस्थिताद्दुरवेक्षितात्।<br>दुरासिताद्दुर्व्रजितादिङ्गिताध्यासितादपि ।।	</td><td>	3-234-22a<br>3-234-22b	
</td></tr>
				
<tr><td>
	सूर्यवैश्वानरसमान्सोमकल्पान्महारथान्।<br>सेवे चक्षुर्हणः पार्थानुग्रवीर्यप्रतापिनः ।।	</td><td>	3-234-23a<br>3-234-23b	
</td></tr>
				
<tr><td>
	देवो मनुष्यो गन्धर्वो युवा चापि स्वलंकृतः।<br>द्रव्यवानभिरूपो वा न मेऽन्यः पुरुषो मतः ।।	</td><td>	3-234-24a<br>3-234-24b	
</td></tr>
				
<tr><td>
	न भुक्तवति न स्नाते नासंविष्टे च भर्तरि।<br>न संविशामि नाश्नामि न स्नाये कर्म कुर्वती ।।	</td><td>	3-234-25a<br>3-234-25b	
</td></tr>
				
<tr><td>
	क्षेत्राद्वनाद्वा ग्रामाद्वा भर्तारं गुहमागतम्।<br>अभ्युत्थायाभिनन्दामि आसनेनोदकेन च ।।	</td><td>	3-234-26a<br>3-234-26b	
</td></tr>
				
<tr><td>
	प्रसन्नभाण्डा मृष्टान्ना काले भोजनदायिनी।<br>संयता गुप्तधान्या च सुसंमृष्टनिवेशना ।।	</td><td>	3-234-27a<br>3-234-27b	
</td></tr>
				
<tr><td>
	अतिरस्कृतसंभाषा दुःस्त्रियो नानुसेवती।<br>अनुकूलवती नित्यं भवाम्यनलसा सदा ।।	</td><td>	3-234-28a<br>3-234-28b	
</td></tr>
				
<tr><td>
	अनर्म चापि हसितं द्वारि स्थानमभीक्ष्णशः।<br>अवस्करे चिरस्थानं निष्कुटेषु च वर्जये ।।	</td><td>	3-234-29a<br>3-234-29b	
</td></tr>
				
<tr><td>
	`अत्यालापमसन्तोषं परव्यापारसंकथाः'।<br>अतिहासातिरोषौ च क्रोधस्थानं च वर्जये ।।	</td><td>	3-234-30a<br>3-234-30b	
</td></tr>
				
<tr><td>
	निरताऽहं सदा सत्ये पापानां च विवर्जने।<br>सर्वथा भर्तुरहितं न ममेष्टं कथंचन ।।	</td><td>	3-234-31a<br>3-234-31b	
</td></tr>
				
<tr><td>
	यदा प्रवसते भर्ता कुटुम्बार्थेन केनचित्।<br>सुमनोवर्णकापेता भवामि व्रतचारिणी ।।	</td><td>	3-234-32a<br>3-234-32b	
</td></tr>
				
<tr><td>
	यच्च भर्ता न पिबति यच्च भर्ता न सेवते।<br>यच्च नाश्नाति मे भर्ता सर्वं तद्वर्जयाम्यहम् ।।	</td><td>	3-234-33a<br>3-234-33b	
</td></tr>
				
<tr><td>
	यथोपदेशं नियता वर्तमाना वराङ्गने।<br>स्वलंकृता सुप्रयता भर्तुः प्रियहिते रता ।।	</td><td>	3-234-34a<br>3-234-34b	
</td></tr>
				
<tr><td>
	ये च धर्माः कुटुम्बेषु श्वश्र्वामे कथिताः पुरा।<br>`अनुतिष्ठामि तान्सत्ये नित्यकालमतन्द्रिता' ।।	</td><td>	3-234-35a<br>3-234-35b	
</td></tr>
				
<tr><td>
	भिक्षाबलिश्राद्धविधिस्थालीपाकाश्च पर्वसु।<br>मान्यानां मानसत्कारा ये चान्ये विदिता मम ।।	</td><td>	3-234-36a<br>3-234-36b	
</td></tr>
				
<tr><td>
	तान्सर्वाननुवर्तामि दिवारात्रमतन्द्रिता।<br>विनयाननियमांश्चैव सदा सर्वात्मना श्रिता ।।	</td><td>	3-234-37a<br>3-234-37b	
</td></tr>
				
<tr><td>
	मृदून्सतः सत्यशीलान्सत्यधर्मानुपालिनः।<br>स देवः सा गतिर्नार्यास्तस्य का विप्रियं चरेत् ।।	</td><td>	3-234-38a<br>3-234-38b	
</td></tr>
				
<tr><td>
	पत्याश्रयो हि मे धर्मो मतः स्त्रीणां सनातनः।<br>स देवः सा गतिर्नार्यास्तस्य काविप्रियं चरेत् ।।	</td><td>	3-234-39a<br>3-234-39b	
</td></tr>
				
<tr><td>
	अहं पतीन्नातिशये नात्यश्ने नातिभूषये।<br>नापि श्वश्रूं परिवदे सर्वदा परियन्त्रिता ।।	</td><td>	3-234-40a<br>3-234-40b	
</td></tr>
				
<tr><td>
	अवधानेन सुभगे नित्योत्थिततयैव च।<br>भर्तारो वशगा मह्यं गुरुशुश्रूषयैव च ।।	</td><td>	3-234-41a<br>3-234-41b	
</td></tr>
				
<tr><td>
	नित्यमार्यामहं कुन्तीं वीरसूं सत्यवादिनीम्।<br>स्वयं परिचराम्यतां पानाच्छादनभोजनैः ।।	</td><td>	3-234-42a<br>3-234-42b	
</td></tr>
				
<tr><td>
	नैतामतिशये जातु वस्त्रभूषणभोजनैः।<br>न वदे चाप्यतिवाचा तां पृथां पृथिवीसमाम् ।।	</td><td>	3-234-43a<br>3-234-43b	
</td></tr>
				
<tr><td>
	अष्टावग्रे ब्राह्मणानां सहस्राणि स्म नित्यदा।<br>भुञ्जते रुक्मपात्रीषु युधिष्ठिरनिवेशने ।।	</td><td>	3-234-44a<br>3-234-44b	
</td></tr>
				
<tr><td>
	अष्टाशीतिसहस्राणि स्नातका गृहमेधिनः।<br>त्रिंशद्दासीक एकैको यान्विभर्ति युधिष्ठिरः ।।	</td><td>	3-234-45a<br>3-234-45b	
</td></tr>
				
<tr><td>
	दशान्यानि सहस्राणि येषामन्नं सुसंस्कृतम्।<br>ह्रियते रुक्मपात्रीभिर्यतीनामूर्ध्वरेतसाम् ।।	</td><td>	3-234-46a<br>3-234-46b	
</td></tr>
				
<tr><td>
	तान्सर्वानग्रहारेण ब्राह्मणान्वेदवादिनः।<br>यथार्हं पूजयामि स्म पानाच्छादनभोजनैः ।।	</td><td>	3-234-47a<br>3-234-47b	
</td></tr>
				
<tr><td>
	शतं दासीसहस्राणि कौन्तेयस्य महात्मनः।<br>कम्बुकेयूरधारिण्यो निष्ककण्ठ्यः स्वलंकृताः ।।	</td><td>	3-234-48a<br>3-234-48b	
</td></tr>
				
<tr><td>
	महार्हमाल्याभरणाः सुवर्णाश्चन्दनोक्षिताः।<br>मणीन्हेम च विभ्रत्यो नृत्तगीतविशारदाः ।।	</td><td>	3-234-49a<br>3-234-49b	
</td></tr>
				
<tr><td>
	तासां नाम च रूपंच भोजनाच्छादनानि च।<br>सर्वासामेव वेदाहं कर्म चैव कृताकृतम् ।।	</td><td>	3-234-50a<br>3-234-50b	
</td></tr>
				
<tr><td>
	शतं दासीसहस्राणि कुन्तीपुत्रस्य धीमतः।<br>पात्रीपस्ता दिवारात्रमतिथीन्भोजयन्त्युत ।।	</td><td>	3-234-51a<br>3-234-51b	
</td></tr>
				
<tr><td>
	शतमश्वसहस्राणि दशनागायुतानि च।<br>युधिष्ठिरस्यानुयात्रमिन्द्रप्रस्थनिवासिनः ।।	</td><td>	3-234-52a<br>3-234-52b	
</td></tr>
				
<tr><td>
	एतदासीत्तदा राज्ञो यन्महीं पर्यपालयत्।<br>येषां सङ्ख्याविधिं चैव प्रदिशामि शृणोमि च ।।	</td><td>	3-234-53a<br>3-234-53b	
</td></tr>
				
<tr><td>
	अन्तःपूराणां सर्वेषां भृत्यानां चैव सर्वशः।<br>आगोपालाविपालेभ्यः सर्वं वेद कृताकृतम् ।।	</td><td>	3-234-54a<br>3-234-54b	
</td></tr>
				
<tr><td>
	सर्वं राज्ञः समुदयमायं च व्ययमेव च।<br>एकाऽहंवेद्मि कल्याणि पाण्डवानां यशस्विनि ।।	</td><td>	3-234-55a<br>3-234-55b	
</td></tr>
				
<tr><td>
	मयि सर्वं समासज्यकुटुम्बं भरतर्षभाः।<br>उपासनरताः सर्वे घटयन्ति वरानने ।।	</td><td>	3-234-56a<br>3-234-56b	
</td></tr>
				
<tr><td>
	तमहं भारमासक्तमनाधृष्यं दुरात्मभिः।<br>सुखं सर्वंपरित्यज्यरात्र्यहानि घटामि वै ।।	</td><td>	3-234-57a<br>3-234-57b	
</td></tr>
				
<tr><td>
	अधृष्यं वरुणस्येव निधिपूर्णमिवोदधिम्।<br>एकाहं वेद्मि कोशं वै पतीनां धर्मचारिणाम् ।।	</td><td>	3-234-58a<br>3-234-58b	
</td></tr>
				
<tr><td>
	अनिशायां निशायां च विहाय क्षुत्पिपासयोः।<br>आराधयन्त्याः कौरव्यांस्तुल्या रात्रिरहश्च मे ।।	</td><td>	3-234-59a<br>3-234-59b	
</td></tr>
				
<tr><td>
	प्रथमं प्रतिबुध्यामि चरमं संविशामि च।<br>नित्यकालमहं सत्ये एतत्संवननं मम ।।	</td><td>	3-234-60a<br>3-234-60b	
</td></tr>
				
<tr><td>
	एतज्जानाम्यहं कर्तुं भर्तृसंवननं महत्।<br>असत्स्त्रीणां समाचारं नाहं कुर्यां न कामये ।।	</td><td>	3-234-61a<br>3-234-61b	
</td></tr>
<tr><td>
	<b>वैशंपायन उवाच।</b>	</td><td>	3-234-62x	
</td></tr>
				
<tr><td>
	तच्छ्रुत्वा धर्मसहितं व्याहृतं कृष्णया तदा।<br>उवाच सत्या सत्कृत्य पाञ्चालीं धर्मचारिणीं ।।	</td><td>	3-234-62a<br>3-234-62b	
</td></tr>
				
<tr><td>
	अभिपन्नाऽस्मि पाञ्चालि याज्ञसेनि क्षमस्व मे।<br>कामकारः सखीनं हि सोपहासं प्रभाषितम् ।।	</td><td>	3-234-63a<br>3-234-63b	
</td></tr>
<tr><td>
	।। इति श्रीमन्महाभारते अरण्यपर्वणि <br>द्रौपदीसत्यभामासंवादपर्वणि चतुस्त्रिंशदधिकद्विशततमोऽध्यायः ।। 234 ।।	</td><td>		
</td></tr></tbody>