				
<tbody><tr><td>
	<b>जनमेजय उवाच।</b>	</td><td>	3-49-1x	
</td></tr>
				
<tr><td>
	अस्त्रहेतोर्गते पार्थे शक्रलोकं महात्मनि।<br>युधिष्ठिरप्रभृतयः किमकुर्वत पाण्डवाः ।।	</td><td>	3-49-1a<br>3-49-1b	
</td></tr>
<tr><td>
	<b>वैशंपायन उवाच।</b>	</td><td>	3-49-2x	
</td></tr>
				
<tr><td>
	अस्त्रहेतोर्गते पार्थे शक्रलोकं महात्मनि।<br>न्यवसन्कृष्णया सार्धं काम्यके भरतर्षभाः ।।	</td><td>	3-49-2a<br>3-49-2b	
</td></tr>
				
<tr><td>
	ततः कदाचिदेकान्ते विविक्ते मृदुशाद्वले।<br>दुःखार्ता भरतश्रेष्ठा निषेदुः सह कृष्णया ।।	</td><td>	3-49-3a<br>3-49-3b	
</td></tr>
				
<tr><td>
	धनंजयं शोचमानाः साश्रुकण्ठाः सुदुःखिताः।<br>तद्वियोगार्दितान्सर्वाञ्शोकः समभिपुप्लुवे ।।	</td><td>	3-49-4a<br>3-49-4b	
</td></tr>
				
<tr><td>
	धनंजयवियोगाच्च राज्यभ्रंशाच्च दुःखिताः।<br>अथ भीमो महाबाहुर्युधिष्ठिरमभाषत ।।	</td><td>	3-49-5a<br>3-49-5b	
</td></tr>
				
<tr><td>
	निदेशात्ते महाराज गतोऽसौ भरतर्षभः।<br>अर्जुनः पाण्डुपुत्राणां यस्मिन्प्राणाः प्रतिष्ठिताः ।।	</td><td>	3-49-6a<br>3-49-6b	
</td></tr>
				
<tr><td>
	यस्मिन्विनष्टे पाञ्चालाः सह पुत्रैस्तथा वयम्।<br>सात्यकिर्वासुदेवश्च विनश्येयुर्न संशयाः ।।	</td><td>	3-49-7a<br>3-49-7b	
</td></tr>
				
<tr><td>
	योसौ गच्छति धर्मात्मा बहून्क्लेशान्विचिन्तयन्।<br>भवन्नियोगाद्बीभत्सुस्ततो दुःखतरं नु किम् ।।	</td><td>	3-49-8a<br>3-49-8b	
</td></tr>
				
<tr><td>
	यस्य बाहू समाश्रित्य वयं सर्वे महात्मनः।<br>मन्यामहे जितानाजौ परान्प्राप्तां च मेदिनीम् ।।	</td><td>	3-49-9a<br>3-49-9b	
</td></tr>
				
<tr><td>
	यस्य प्रभावाद्धि वयं सभामध्ये धनुष्मतः।<br>`जितान्मन्यामहे सर्वान्धार्तराष्ट्रात्ससौबलान् ।।	</td><td>	3-49-10a<br>3-49-10b	
</td></tr>
				
<tr><td>
	यस्य प्रभावान्न मया सभामध्ये महाबलाः'।<br>नीता लोकममुं सर्वे धार्तराष्ट्राः ससौबलाः ।।	</td><td>	3-49-11a<br>3-49-11b	
</td></tr>
				
<tr><td>
	तेवयं बाहुबलिनः क्रोधमुत्थितमात्मनः।<br>सहामहे भवन्मूलं वासुदेवेन पालिताः ।।	</td><td>	3-49-12a<br>3-49-12b	
</td></tr>
				
<tr><td>
	मया हि सह कृष्णेन हत्वा कर्णमुखान्परान्।<br>स्वबाहुविजितां कृत्स्नां प्रशाधीनां वसुंधराम् ।।	</td><td>	3-49-13a<br>3-49-13b	
</td></tr>
				
<tr><td>
	भतो द्यूतदोषेण सर्वेवयमुपप्लुताः।<br>अहीनपौरुषा राजन्बलिभिर्बलवत्तराः ।।	</td><td>	3-49-14a<br>3-49-14b	
</td></tr>
				
<tr><td>
	क्षात्रं धर्मं महाराज त्वमवेक्षितुमर्हसि।<br>ग हिधर्मो महाराज त्रियस्य वनाश्रयः ।।	</td><td>	3-49-15a<br>3-49-15b	
</td></tr>
				
<tr><td>
	राज्यमेव परंधर्मं क्षत्रियस्य विदुर्बुधाः।<br>स क्षत्रधर्मविद्राजन्माधर्म्यान्नीनशः पथः ।।	</td><td>	3-49-16a<br>3-49-16b	
</td></tr>
				
<tr><td>
	प्राग्द्वादश समा राजन्धार्तराष्ट्रान्निहन्महि।<br>निवर्त्य च वनात्पार्थमानाय्य च जनार्दनम् ।।	</td><td>	3-49-17a<br>3-49-17b	
</td></tr>
				
<tr><td>
	व्यूढानीकान्महाराज जवेनैव महाहवे।<br>धार्तराष्ट्रानमुं लोकं गमयाम विशांपते ।।	</td><td>	3-49-18a<br>3-49-18b	
</td></tr>
				
<tr><td>
	सर्वानहं हनिष्यामि धार्तराष्ट्रान्ससौबलान्।<br>दुर्योधनं च कर्णं च यो वाऽन्यः प्रतियोत्स्यते ।।	</td><td>	3-49-19a<br>3-49-19b	
</td></tr>
				
<tr><td>
	मया प्रशमिते पश्चात्त्वमेष्यसि वनं पुनः।<br>एवं कृते न ते दोषो भविष्यति विशांपते ।।	</td><td>	3-49-20a<br>3-49-20b	
</td></tr>
				
<tr><td>
	यज्ञैश्च विविधैस्तात कृतंपापमरिंदम।<br>अवधूय महाराजगच्छेम स्वर्गमुत्तमम् ।।	</td><td>	3-49-21a<br>3-49-21b	
</td></tr>
				
<tr><td>
	एवमेतद्भवेद्राजन्यदि राजा न बालिशः।<br>अस्माकं दीर्घसूत्रः स्याद्भवान्धर्मपरायणः ।।	</td><td>	3-49-22a<br>3-49-22b	
</td></tr>
				
<tr><td>
	निकृत्या निकृतिप्रत्रा हन्तव्या इति निश्चयः।<br>न हि नैकृतिकं हत्वा निकृत्या पापमुच्यते।<br>तथा भारत धर्मेषु धर्मज्ञैरिह दृश्यते ।।	</td><td>	3-49-23a<br>3-49-23b<br>3-49-23c	
</td></tr>
				
<tr><td>
	अहोरात्रं महाराज तुल्यं संवत्सरेण ह।<br>तथैव वेदवचनं श्रूयते नित्यदा विभो।<br>संवत्सरो महाराज पूर्णो भवति कृच्छ्रतः ।।	</td><td>	3-49-24a<br>3-49-24b<br>3-49-24c	
</td></tr>
				
<tr><td>
	यदि वेदाः प्रमाणं ते दिवसादूर्ध्वमच्युत।<br>तयोदशादितः कालो ज्ञायतां परिनिष्ठितः ।।	</td><td>	3-49-25a<br>3-49-25b	
</td></tr>
				
<tr><td>
	कालो दुर्योधनं हन्तुं सानुबन्धमरिंदम।<br>एकाग्रां पृथिवीं सर्वां पुरा राजन्करोति सः ।।	</td><td>	3-49-26a<br>3-49-26b	
</td></tr>
				
<tr><td>
	द्यूतप्रियेण राजेन्द्र तथा तद्भवता कृतम्।<br>प्रायेणाज्ञातच्रयायां वयं सर्वेनिपातिताः ।।	</td><td>	3-49-27a<br>3-49-27b	
</td></tr>
				
<tr><td>
	न तं देशं प्रपश्यामि यत्र सोऽस्मान्सुदुर्जनः।<br>न विज्ञास्यति दुष्टात्मा चारैरिति सुयोधनः ।।	</td><td>	3-49-28a<br>3-49-28b	
</td></tr>
				
<tr><td>
	अधिगम्य च सर्वान्नो वनवासमिमं ततः।<br>प्रव्राजयिष्यतिपुनर्निकृत्याऽधमपूरुषः।<br>यद्यस्मानभिगच्छेत पापः स हि कथंचन ।।	</td><td>	3-49-29a<br>3-49-29b<br>3-49-29c	
</td></tr>
				
<tr><td>
	अज्ञातचर्यामुत्तीर्णान्दृष्ट्वा च पुनराह्वयेत्।<br>द्यूतेन ते महाराज पुनर्युद्धं प्रवर्तते ।।	</td><td>	3-49-30a<br>3-49-30b	
</td></tr>
				
<tr><td>
	भवांश्च पुनराहूतो द्यूतेनैवापनेष्यति।<br>स तथाऽक्षेषु कुशलो निश्चितो गतचेतनः ।।	</td><td>	3-49-31a<br>3-49-31b	
</td></tr>
<tr><td>
	चरिष्यसि महाराज वनेषु वसतीः पुनः ।।	</td><td>	3-49-32a	
</td></tr>
				
<tr><td>
	यद्यस्मान्सुमहाराज कृपणान्कर्तुमर्हसि।<br>यावज्जीवमवेक्षस्व वेदधर्मांश्च कृत्स्नशः।<br>निकृत्या निकृतिप्रज्ञो हन्तव्य इति निश्चयः ।।	</td><td>	3-49-33a<br>3-49-33b<br>3-49-33c	
</td></tr>
		
<tr><td>
	अनुज्ञातस्त्वया गत्वायावच्छक्ति सुयोधनम्।<br>यथैव कक्षमुत्सृष्टो दहेदनिलसारथिः।<br>हनिष्यामि तथा मन्दमनुजानातु मे भवान् ।।	</td><td>	3-49-34a<br>3-49-34b<br>3-49-34c	
</td></tr>
<tr><td>
	<b>वैशंपायन उवाच।</b>	</td><td>	3-49-35x	
</td></tr>
				
<tr><td>
	एवं ब्रुवाणं भीमं तु धर्मराजो युधिष्ठिरः।<br>उवाच सान्त्वयन्राजा मूर्न्ध्युपाघ्राय पाण्डवम् ।।	</td><td>	3-49-35a<br>3-49-35b	
</td></tr>
				
<tr><td>
	असशयं महाबाहो हनिष्यसि सुयोधनम्।<br>वर्षात्रयोदशादूर्ध्वं सह गाण्डीवधन्वना ।।	</td><td>	3-49-36a<br>3-49-36b	
</td></tr>
				
<tr><td>
	यत्त्वमाभाषसे पार्थ प्राप्तः काल इति प्रभो।<br>अनृतं नत्सहे वक्तुं न ह्येतन्मयि विद्यते ।।	</td><td>	3-49-37a<br>3-49-37b	
</td></tr>
				
<tr><td>
	अन्तरेणापि कौन्तेय निकृतिंपापनिश्चयम्।<br>हन्ता त्वमसि दुर्धर्ष सानुबन्धं सुयोधनम् ।।	</td><td>	3-49-38a<br>3-49-38b	
</td></tr>
				
<tr><td>
	एवं ब्रुवति भीमं तु धर्मराजे युधिष्ठिरे।<br>आजगाम महाभागो बृहदश्वो महानृषिः ।।	</td><td>	3-49-39a<br>3-49-39b	
</td></tr>
				
<tr><td>
	तमभिप्रेक्ष्यधर्मात्मा संप्राप्तं धर्मचारिणम्।<br>शास्त्रवन्मधुपर्केण पूजयामास धर्मराट् ।।	</td><td>	3-49-40a<br>3-49-40b	
</td></tr>
				
<tr><td>
	आश्वस्तं चैनमासीनमुपासनो युधिष्ठिरः।<br>अभिप्रेक्ष्य महाबाहुः कृपणं बह्वभाषत ।।	</td><td>	3-49-41a<br>3-49-41b	
</td></tr>
				
<tr><td>
	अक्षद्यूते च भगवन्धनं राज्यं च मे हृतम्।<br>आहूय निकृतिप्रज्ञैः कितवैरक्षकोविदैः ।।	</td><td>	3-49-42a<br>3-49-42b	
</td></tr>
				
<tr><td>
	अनक्षज्ञस्य हि सतो निकृत्या पापनिश्चयैः।<br>भार्या च मे सभां नीता प्राणेभ्योपि गरीयसी ।।	</td><td>	3-49-43a<br>3-49-43b	
</td></tr>
				
<tr><td>
	पुनर्द्यूतेन मां जित्वा वनवासां सुदारुणम्।<br>प्राव्राजयन्मंहारण्यमजिनैः परिवारितम् ।।	</td><td>	3-49-44a<br>3-49-44b	
</td></tr>
				
<tr><td>
	अहं वने दुर्वसतीर्वसन्परमदुःखितः।<br>अक्षद्यूताभिषङ्गेण गिरः शृण्वन्सुदारुणाः ।।	</td><td>	3-49-45a<br>3-49-45b	
</td></tr>
				
<tr><td>
	आर्तानां सुहृदां वाचो द्यूतप्रभृति शंसताम्।<br>अहं हृदि श्रिताः स्मृत्वा सर्वरात्रीर्विचिन्तयन् ।।	</td><td>	3-49-46a<br>3-49-46b	
</td></tr>
				
<tr><td>
	यस्मिंश्च वयमायत्ताः सदा गाण्डीवधन्वनि।<br>`स चेन्द्रलोकं गतवानस्त्रहेतोर्महाबलः ।।'	</td><td>	3-49-47a<br>3-49-47b	
</td></tr>
				
<tr><td>
	विना महात्मना तेन गतसत्व इवास्महे।<br>कदा द्रक्ष्यामि बीभत्सुं कृतास्त्रं पुनरागतम् ।।	</td><td>	3-49-48a<br>3-49-48b	
</td></tr>
				
<tr><td>
	`इति सर्वे महेष्वासं चिन्तयाना धनंजयम्।<br>अनेन तु विषण्णोऽहं कारणेन सहानुजः ।।	</td><td>	3-49-49a<br>3-49-49b	
</td></tr>
				
<tr><td>
	वनवासान्निवृत्तं मां पुनस्ते पापबुद्धयः।<br>जानन्तः प्रीयमाणा वै देवने भ्रातृभिः सह।<br>द्यूतेनैवाह्वयिष्यन्ति बलादक्षेषु तद्विदः ।।	</td><td>	3-49-50a<br>3-49-50b<br>3-49-50c	
</td></tr>
				
<tr><td>
	आहूतश्च पुनर्द्यूते नास्मि शक्तो निवर्तितुम्।<br>पणे च मम नात्यर्थं वसु किंचन विद्यते ।।	</td><td>	3-49-51a<br>3-49-51b	
</td></tr>
				
<tr><td>
	एतत्सर्वमनुध्यायंश्चिन्तयानो दिवानिशम्।<br>न मत्तो दुःखिततरः पुमानस्तीह कश्चन' ।।	</td><td>	3-49-52a<br>3-49-52b	
</td></tr>
				
<tr><td>
	नास्ति राजा मया कश्चिदल्पभाग्यतरो भुवि।<br>भवता दृष्टपूर्वो वा श्रुतपूर्वोपि वा क्वचित्।<br>न मत्तो दुःखिततरः पुमानस्तीति मे मतिः ।।	</td><td>	3-49-53a<br>3-49-53b<br>3-49-53c	
</td></tr>
				
<tr><td>
	`एवं ब्रुवन्तं दुःखार्तमुवाच भगवानृषिः।<br>शोकं व्यपनुदन्राज्ञो धर्मराजस्य धीमतः ।।	</td><td>	3-49-54a<br>3-49-54b	
</td></tr>
<tr><td>
	<b>बृहदश्व उवाच।</b>	</td><td>	3-49-55x	
</td></tr>
				
<tr><td>
	न विषादे मनः त्वया बुद्धिमतांवर।<br>आगमिष्यति बीभत्सुरमित्रांश्च विजेष्यते' ।।	</td><td>	3-49-55a<br>3-49-55b	
</td></tr>
				
<tr><td>
	यद्ब्रवीषि महाराज न मत्तो विद्ते क्वचित्।<br>अल्पभाग्यतरः कश्चित्पुमानस्तीति पाण्डव ।।	</td><td>	3-49-56a<br>3-49-56b	
</td></tr>
				
<tr><td>
	अत्र ते वर्णयिष्यामि यदि शुश्रूषसेऽनघ।<br>यस्त्वत्तो दुःखिततरो राजाऽऽसीत्पृथिवीपते ।।	</td><td>	3-49-57a<br>3-49-57b	
</td></tr>
<tr><td>
	<b>वैशंपायन उवाच।</b>	</td><td>	3-49-58x	
</td></tr>
				
<tr><td>
	अथैनमब्रवीद्राजा ब्रवीतु भगवानिति।<br>इमामवस्थां संप्राप्तं श्रोतुमिच्छामि पार्थिवम् ।।	</td><td>	3-49-58a<br>3-49-58b	
</td></tr>
<tr><td>
	<b>बृहदश्व उवाच।</b>	</td><td>	3-49-59x	
</td></tr>
				
<tr><td>
	शृणु राजन्नवहितः सह भ्रातृभिरच्युत।<br>यस्त्वत्तो दुःखिततरो राजाऽऽसीत्पृथिवोपते ।।	</td><td>	3-49-59a<br>3-49-59b	
</td></tr>
				
<tr><td>
	निषधेषु महीपालो वीरसेन इति श्रुतः।<br>तस्य पुत्रोऽभवन्नाम्ना नलो धर्मार्तकोविदः ।।	</td><td>	3-49-60a<br>3-49-60b	
</td></tr>
				
<tr><td>
	स निकृत्याजतो राजा पुष्करेणेति नः श्रुतम्।<br>वनवासं सुदुःखार्तो भार्यया न्यवसत्सह ।।	</td><td>	3-49-61a<br>3-49-61b	
</td></tr>
				
<tr><td>
	न तस्य दासा न रथो न भ्राता न च भान्धवाः।<br>वने निवसतो राजन्नश्रूयन्त कदाचन ।।	</td><td>	3-49-62a<br>3-49-62b	
</td></tr>
				
<tr><td>
	भवान्हि संवृतो वीरैर्भ्रातृभिर्देवसंमितैः।<br>ब्रह्मकल्पैर्द्विजाग्र्यैश्च तस्मान्नार्हसि शोचितुम् ।।	</td><td>	3-49-63a<br>3-49-63b	
</td></tr>
<tr><td>
	<b>युधिष्ठिर उवाच।</b>	</td><td>	3-49-64x	
</td></tr>
				
<tr><td>
	विस्तरेणाहमिच्छामि नलस्य सुमहात्मनः।<br>चरितं वदतांश्रेष्ठ तन्ममाख्यातुमर्हसि ।।	</td><td>	3-49-64a<br>3-49-64b	
</td></tr>
<tr><td>
	।। इति श्रीमन्महाभारते अरण्यपर्वणि <br>नलोपाख्यानपर्वणि एकोनपञ्चाशोऽध्यायः ।। 49 ।।	</td><td>		
</td></tr></tbody>