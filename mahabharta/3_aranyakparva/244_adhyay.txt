				
<tbody><tr><td>
	<b>यधिष्ठिर उवाच।</b>	</td><td>	3-244-1x	
</td></tr>
				
<tr><td>
	अस्मानभिगतांस्तात भयार्ताञ्छरणैषिणः।<br>कौरवान्विषमप्राप्तान्कथं ब्रूयास्त्वमीदृशम् ।।	</td><td>	3-244-1a<br>3-244-1b	
</td></tr>
				
<tr><td>
	भवन्ति भेदा ज्ञातीनां कलहाश्च वृकोदर।<br>प्रसक्तानि च वैराणि ज्ञातिधर्मो न नश्यति ।।	</td><td>	3-244-2a<br>3-244-2b	
</td></tr>
				
<tr><td>
	यदा तु कश्चिज्ज्ञातीनां बाह्यः प्रार्थयते कुलम्।<br>न मर्षयन्ति तत्सन्तो बाह्येनाभिप्रधर्षणम् ।।	</td><td>	3-244-3a<br>3-244-3b	
</td></tr>
				
<tr><td>
	जानात्येष हि दुर्बुद्धिरस्मानिह चिरोषितान्।<br>स एवं परिभूयास्मानकार्षीदिदमप्रियम् ।।	</td><td>	3-244-4a<br>3-244-4b	
</td></tr>
				
<tr><td>
	दुर्योधनस्य ग्रहणाद्गन्धर्वेण बलाद्रणे।<br>स्त्रीणां बाह्याभिमर्शाच्च हतं भवति नः कुलम् ।।	</td><td>	3-244-5a<br>3-244-5b	
</td></tr>
				
<tr><td>
	श्चरणं च प्रपन्नानां त्राणार्थं च कुलस्य च।<br>उत्तिष्ठध्वं नरव्याघ्राः सज्जीभवत मा चिरम् ।।	</td><td>	3-244-6a<br>3-244-6b	
</td></tr>
				
<tr><td>
	अर्जुनश्च यमौ चैव त्वं च भीमापराजितः।<br>मोक्षयध्वं नरव्याघ्रा ह्रियमाणं सुयोधनम् ।।	</td><td>	3-244-7a<br>3-244-7b	
</td></tr>
				
<tr><td>
	एते रथा नरव्याघ्राः सर्वशस्त्रसमन्विताः।<br>धृतराष्ट्रस्य पुत्राणां विमला काञ्चनध्वजाः ।।	</td><td>	3-244-8a<br>3-244-8b	
</td></tr>
				
<tr><td>
	सस्वनानधिरोहध्वं नित्यसज्जानिमान्रथान्।<br>इन्द्रसेनादिभिः सूतैः कृतशस्त्रैरधिष्ठितान् ।।	</td><td>	3-244-9a<br>3-244-9b	
</td></tr>
				
<tr><td>
	एतानास्थाय वै यत्ता गन्धर्वान्योद्धुमाहवे।<br>सुयोधनस्य मोक्षाय प्रयतध्वमतनद्रिताः ।।	</td><td>	3-244-10a<br>3-244-10b	
</td></tr>
				
<tr><td>
	`परैः परिभवे प्राप्ते वयं पञ्चोत्तरं शतम्।<br>परस्परविरोधे तु वयं पञ्चैव ते शतम् ।।'	</td><td>	3-244-11a<br>3-244-11b	
</td></tr>
				
<tr><td>
	य एव कश्चिद्राजन्यः शरणार्थमिहागतम्।<br>परं शक्त्याभिरक्षेत किं पुनस्त्वं वृकोदर ।।	</td><td>	3-244-12a<br>3-244-12b	
</td></tr>
				
<tr><td>
	`एवमुक्तस्तु कौन्तेयः पुनर्वाक्यमभाषत।<br>कोपसंरक्तनयनः पूर्ववैरमनुस्मरन् ।।	</td><td>	3-244-13a<br>3-244-13b	
</td></tr>
				
<tr><td>
	पुरा जतुगृहेऽनेन दग्धुमस्मान्युधिष्ठिर।<br>दुर्बुद्धिर्हि कृता वीर तदा दैवेन रक्षिताः ।।	</td><td>	3-244-14a<br>3-244-14b	
</td></tr>
				
<tr><td>
	कालकूटविषं तीक्ष्णं भोजने मम भारत।<br>उप्त्वा गङ्गां लतापाशैर्वैद्ध्वा च प्राक्षिपत्प्रभो ।।	</td><td>	3-244-15a<br>3-244-15b	
</td></tr>
				
<tr><td>
	रसातलं च संप्राप्य तदा वासुकिमञ्जसा।<br>तत्र दृष्ट्वा तु राजेन्द्रपुनः प्राप्तो महीतलम् ।।	</td><td>	3-244-16a<br>3-244-16b	
</td></tr>
				
				
<tr><td>
	द्यूतकालेऽपिकौन्तेय वृजिनानि कृतनि वै।<br>द्रौपद्याश्च पराभर्शः केशग्रहणमेव च।<br>वस्त्रापहरणं चैव सभामध्ये कृतानि वै ।।	</td><td>	3-244-17a<br>3-244-17b<br>3-244-17c	
</td></tr>
				
<tr><td>
	राज्यं चाच्छिद्य राजेन्द्र उक्तवान्परुषाणि नः।<br>पुरा कृतानां पापानां फलं भुङ्क्ते सुयोधनः ।।	</td><td>	3-244-18a<br>3-244-18b	
</td></tr>
				
				
<tr><td>
	अस्माबिरेवकर्तव्यं धार्तराष्ट्रस्य निग्रहम्।<br>अन्येन तु कृतं तद्वै मैत्र्यमस्माकमिच्छता।<br>उपकारी तु गन्धर्वो मा राजन्विमना भव ।।	</td><td>	3-244-19a<br>3-244-19b<br>3-244-19c	
</td></tr>
<tr><td>
	<b>वैशंपायन उवाच।</b>	</td><td>	3-244-20x	
</td></tr>
				
<tr><td>
	एतस्मिन्नन्तरे राजंश्चित्रसेनेन वै हृतः।<br>विललाप सुदुःखार्तो नीयमानः सुयोधनः ।।	</td><td>	3-244-20a<br>3-244-20b	
</td></tr>
				
<tr><td>
	युधिष्ठिर महाबाहो सर्वधर्मभृतांवर।<br>सपुत्रान्सहदारांश्च गन्धर्वेण हृतान्बलात् ।।	</td><td>	3-244-21a<br>3-244-21b	
</td></tr>
				
				
<tr><td>
	पाण्डुपुत्र महाबाहो कौरवाणां यशस्कर'<br>सर्वधर्मभृतां श्रेष्ठ गन्धर्वेण हृतं बलात्।<br>रक्षस्व पुरुषव्याघ्र युधिष्ठिर महायशः ।।	</td><td>	3-244-22a<br>3-244-22b<br>3-244-22c	
</td></tr>
				
<tr><td>
	भ्रातरं ते महाबाहो बद्ध्वा नयति मामयम्।<br>दुश्शासनं दुर्विषहं दुर्मुखं दुर्जयं तथा ।।	</td><td>	3-244-23a<br>3-244-23b	
</td></tr>
				
<tr><td>
	बद्ध्वा हरन्ति गन्धर्वा अस्मान्दारांश्च सर्वशः।<br>अनुधावत मां क्षिप्रं रक्षध्वं पुरुषोत्तमाः ।।	</td><td>	3-244-24a<br>3-244-24b	
</td></tr>
				
				
<tr><td>
	यमौ मामनुधावेतां रक्षार्थं मम सायुधौ।<br>कुरुवंशस्य सुमहदयशः प्राप्तमीदृशम्।<br>व्यपोहयध्वं गन्धर्वाञ्जित्वा वीर्येण पाण्डवाः ।।	</td><td>	3-244-25a<br>3-244-25b<br>3-244-25c	
</td></tr>
				
<tr><td>
	एवं विलपमानस्य कौरवस्यार्तया गिरा।<br>श्रुत्वा विलापं संभ्रान्तो घृणयाऽभिपरिप्लुतः ।।	</td><td>	3-244-26a<br>3-244-26b	
</td></tr>
				
<tr><td>
	युधिष्ठिरः पुनर्वाक्यं भीमसेनमथाब्रवीत्।<br>सुयोधनस्य मोक्षाय प्रयतध्वमतन्द्रिताः' ।।	</td><td>	3-244-27a<br>3-244-27b	
</td></tr>
				
<tr><td>
	क इवार्यो दयेत्प्राणानभिधावेति चोदितः।<br>प्राञ्जलं शरणापन्नं दृष्ट्वा शत्रुमपि ध्रुवम् ।।	</td><td>	3-244-28a<br>3-244-28b	
</td></tr>
				
<tr><td>
	वरप्रदानं राज्यं च पुत्रजन्म च पाण्डवाः।<br>शत्रोश्च मोक्षणं क्लेशास्त्रीणि चैकं च तत्समम् ।।	</td><td>	3-244-29a<br>3-244-29b	
</td></tr>
				
<tr><td>
	न ह्यस्त्यधिकमेतस्माद्यदापन्नः सुयोधनः।<br>त्वद्बाहुबलमाश्रित्य जीवितं परिमार्गते ।।	</td><td>	3-244-30a<br>3-244-30b	
</td></tr>
				
<tr><td>
	स्वयमेव प्रधावेयं यदि न स्याद्वृकोदर।<br>विततो मे क्रतुर्वीर न हि मेऽत्र विचारणा ।।	</td><td>	3-244-31a<br>3-244-31b	
</td></tr>
				
<tr><td>
	साम्नैव तु यथा भीम मोक्षयेथाः सुयोधनम्।<br>तथा सर्वैरुपायैस्त्वं यतेथाः कुरुनन्दन ।।	</td><td>	3-244-32a<br>3-244-32b	
</td></tr>
				
<tr><td>
	न साम्ना प्रतिपद्येत यदि गन्धर्वराडसौ।<br>पराक्रमेण मृदुना मोक्षयेथाः सुयोधनम् ।।	</td><td>	3-244-33a<br>3-244-33b	
</td></tr>
				
<tr><td>
	अथासौ मृदुयुद्धेन न मुञ्चेद्भीम कौरवान्।<br>सर्वोपायैर्पिमोच्यास्ते निगृह्य परिपन्थिनः ।।	</td><td>	3-244-34a<br>3-244-34b	
</td></tr>
				
				
<tr><td>
	एतावद्धि मया शक्यं संदेष्टुं वै वृकोदर।<br>वैताने कर्मणि तते वर्तमाने च भारत।<br>`वरप्रदानं सुमहद्याचकस्य प्रकीर्तितम्' ।।	</td><td>	3-244-35a<br>3-244-35b<br>3-244-35c	
</td></tr>
<tr><td>
	<b>वैशंपायन उवाच।</b>	</td><td>	3-244-36x	
</td></tr>
				
<tr><td>
	अजातसत्रोर्वचनं तच्छ्रुत्वा तु धनंजयः।<br>प्रतिजज्ञे गुरोर्वाक्यं कौरवाणां विमोक्षणम् ।।	</td><td>	3-244-36a<br>3-244-36b	
</td></tr>
<tr><td>
	<b>अर्जुन उवाच।</b>	</td><td>	3-244-37x	
</td></tr>
				
<tr><td>
	यदि ककसाम्ना न मोक्ष्यन्ति गन्धर्वा धृतराष्ट्रजान्।<br>अद्य गन्धर्वराजस्य भूमिः पास्यति शोणितम् ।।	</td><td>	3-244-37a<br>3-244-37b	
</td></tr>
				
<tr><td>
	अर्जुनस्य तु तां श्रुत्वा प्रतिज्ञां सत्यवादिनः।<br>कौरवाणां तदा राजन्पुनः प्रत्यागतं मनः ।।	</td><td>	3-244-38a<br>3-244-38b	
</td></tr>
<tr><td>
	।। इति श्रीमन्महाभारते अरण्यपर्वणि<br> घोषयात्रापर्वणि चतुश्चत्वारिंशदधिकद्विशततमोऽध्यायः ।। 244 ।।	</td><td>		
</td></tr></tbody>