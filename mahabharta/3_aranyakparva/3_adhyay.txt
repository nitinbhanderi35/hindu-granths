				
<tbody><tr><td>
	<b>वैशंपायन उवाच।</b>	</td><td>	3-3-1x	
</td></tr>
				
				
<tr><td>
	शौनकेनैवमुक्तस्तु कुन्तीपुत्रो युधिष्ठिः।<br>`प्रणम्य द्विजशार्दूलं पूज्यवाक्यं सुभाषितम्।'<br>पुरोहितमुपागम्य भ्रातृमध्येऽब्रवीषिदम् ।।	</td><td>	3-3-1a<br>3-3-1b<br>3-3-1c	
</td></tr>
				
<tr><td>
	प्रस्थिताननुयातारो ब्राह्मणा वेदपारनाः।<br>न चास्मि पोषणे शक्तो बहुदुःखसमन्वितः ।।	</td><td>	3-3-2a<br>3-3-2b	
</td></tr>
				
<tr><td>
	परित्यक्तुं न शक्नोमि दानशक्तिश्च नास्ति मे।<br>कथमत्र मया कार्यं तद्बूहि भगवन्मम ।।	</td><td>	3-3-3a<br>3-3-3b	
</td></tr>
<tr><td>
	<b>वैशंपायन उवाच।</b>	</td><td>	3-3-4x	
</td></tr>
				
<tr><td>
	मुहूर्तमिव स ध्यात्वा धर्मेणान्वीक्ष्य तां गतिम्।<br>युधिष्ठिरमुवाचैदं धौम्यो धर्मभृतां वरः ।।	</td><td>	3-3-4a<br>3-3-4b	
</td></tr>
				
<tr><td>
	पुरा सृष्टानि भूतानि पीड्यन्ते क्षुधया भृशम्।<br>ततोऽनुकम्पंयां तेषां सविता स्वपिता यथा ।।	</td><td>	3-3-5a<br>3-3-5b	
</td></tr>
				
<tr><td>
	गत्वोत्तसयणं तेजो रसानुद्धृत्य रश्मिभिः।<br>दक्षिणायनमावृत्तो महीं वर्षति वारिणा ।।	</td><td>	3-3-6a<br>3-3-6b	
</td></tr>
				
<tr><td>
	क्षेत्रभूते ततस्तस्मिन्नोषधीरोषधीयतिः।<br>रवेस्तेजः समुद्धृत्य जनयामास वारिणा ।।	</td><td>	3-3-7a<br>3-3-7b	
</td></tr>
				
<tr><td>
	निषिक्तश्चन्द्तेजोभिः सूयते जगतो रविः।<br>ओषध्यः षड्रसा मेध्यास्तदन्नं प्राणिनां भुवि ।।	</td><td>	3-3-8a<br>3-3-8b	
</td></tr>
				
<tr><td>
	एवं भानुमयं ह्यन्नं भूतानां प्राणधारणम्।<br>नाथोऽयं सर्वभूतानां तस्मात्तं शरणं व्रज ।।	</td><td>	3-3-9a<br>3-3-9b	
</td></tr>
				
<tr><td>
	राजानो हि महात्मानो योनिकर्मविशोधिताः।<br>उद्धरन्ति प्रजाः सर्वास्तप आस्थाय पुष्कलम् ।।	</td><td>	3-3-10a<br>3-3-10b	
</td></tr>
				
<tr><td>
	भौमेन कार्तवीर्येण वैन्येन नहुषेण च।<br>तपोयोगसमाधिस्थैरुद्धृता ह्यापदः प्रजाः ।।	</td><td>	3-3-11a<br>3-3-11b	
</td></tr>
				
<tr><td>
	तथा त्वमपि धर्मात्मन्कर्मणा च विशोधितः।<br>तप आस्थाय धर्मेण द्विजातीन्भर भारत ।।	</td><td>	3-3-12a<br>3-3-12b	
</td></tr>
<tr><td>
	<b>वैशंपायन उवाच।</b>	</td><td>	3-3-13x	
</td></tr>
				
				
<tr><td>
	एवमुक्तस्तु धौम्येन तत्कालसदृशं वचः।<br>ततस्त्वध्यापयामास मन्त्रं सर्वार्थसाधकम्।<br>अष्टाक्षरं परं मन्त्रमार्तस्य सततं प्रियम् ।।	</td><td>	3-3-13a<br>3-3-13b<br>3-3-13c	
</td></tr>
				
<tr><td>
	[विप्रत्यागसमाधिस्थः संयतात्मा दृढव्रतः।<br>धर्मराजो विशुद्धात्मा तप आतिष्ठदुत्तमम् ।।]	</td><td>	3-3-14a<br>3-3-14b	
</td></tr>
				
<tr><td>
	पुष्पोपहारैर्बलिभिरर्चयित्वा दिवाकरम्।<br>सोऽवगाह्य जलं राजा देवस्याभिमुखोऽभवत् ।।	</td><td>	3-3-15a<br>3-3-15b	
</td></tr>
				
<tr><td>
	गाङ्गेयं वार्युपस्पृश्य प्राणायामेन तस्थिवान्।<br>[शुचिः प्रयतवाग्भूत्वा स्तोत्रमारब्धवांस्ततः	</td><td>	3-3-16a<br>3-3-16b	
</td></tr>
<tr><td>
	<b>युधिष्ठिर उवाच।</b>	</td><td>	3-3-17x	
</td></tr>
				
<tr><td>
	त्वं भानो जगतश्चक्षुस्त्वमात्मा सर्वदेहिनाम्।<br>त्वं योनिः सर्वभूतानां त्वमाचारः क्रियावतां ।।	</td><td>	3-3-17a<br>3-3-17b	
</td></tr>
				
<tr><td>
	त्वं गतिः सर्वसाङ्ख्यानां योगिनां त्वं परायणम्।<br>अनावृतार्गलद्वारं त्वं गतिस्त्वं मुमुक्षताम् ।।	</td><td>	3-3-18a<br>3-3-18b	
</td></tr>
				
<tr><td>
	त्वया संधार्यते लोकस्त्वया लोकः प्रकाश्यते।<br>त्वयापवित्रीक्रियते निर्व्याजं पाल्यते त्वया ।।	</td><td>	3-3-19a<br>3-3-19b	
</td></tr>
				
<tr><td>
	त्वामुपस्थाय काले तु ब्राह्मणा वेदपारगाः।<br>स्वशाखाविहितैर्मन्त्रैरर्चन्त्यृषिगणार्चित ।।	</td><td>	3-3-20a<br>3-3-20b	
</td></tr>
				
<tr><td>
	तव दिव्यं रथं यान्तमनुयान्ति वरार्थिनः।<br>सिद्धचारणगन्धर्वा यक्षगुह्यकपन्नगाः ।।	</td><td>	3-3-21a<br>3-3-21b	
</td></tr>
				
<tr><td>
	त्रयस्त्रिंशच्च वै देवास्तथा वैमानिका गणाः।<br>सोपेन्द्राः समहेन्द्राश्च त्वामिष्ट्वासिद्धिमागताः ।।	</td><td>	3-3-22a<br>3-3-22b	
</td></tr>
				
<tr><td>
	उपयान्त्यर्चयित्वा तु त्वां वै प्राप्तमनोरथाः।<br>दिव्यमन्दारमालाभिस्तूर्णं विद्याधरोत्तमाः ।।	</td><td>	3-3-23a<br>3-3-23b	
</td></tr>
				
<tr><td>
	गुह्याः पितृगणाः सप्त ये दिव्या ये च मानुषाः।<br>ते पूजयित्वा त्वामेव गच्छन्त्याशु प्रधानताम् ।।	</td><td>	3-3-24a<br>3-3-24b	
</td></tr>
				
<tr><td>
	वसवो मरुतो रुद्रा ये च साध्या मरीचिपाः।<br>वालखिल्यादयः सिद्धाः श्रेष्ठत्वं प्राणिनां गताः ।।	</td><td>	3-3-25a<br>3-3-25b	
</td></tr>
				
<tr><td>
	सब्रह्मकेषु लोकेषु सप्तस्वप्यखिलेषु च।<br>न तद्भूतमहं मन्ये यदर्कादतिरिच्यते ।।	</td><td>	3-3-26a<br>3-3-26b	
</td></tr>
				
<tr><td>
	सन्ति चान्यानि सत्वानिवीर्यवन्ति महान्ति च।<br>न तु तेषां तथा दीप्तिः प्रभावो वायथा तव ।।	</td><td>	3-3-27a<br>3-3-27b	
</td></tr>
				
<tr><td>
	ज्योतीषित्वयि सर्वाणि त्वं सर्वज्योतिषां पतिः।<br>त्वयिसत्त्वं च सत्त्वं च सर्वेभावाश्च सात्त्विकाः ।।	</td><td>	3-3-28a<br>3-3-28b	
</td></tr>
				
<tr><td>
	त्वत्तेजसा कृतंचक्रं सुनाभं विश्वकर्मणा।<br>देवारीणां मदो येन नाशितः शार्ङ्गधन्वना ।।	</td><td>	3-3-29a<br>3-3-29b	
</td></tr>
				
<tr><td>
	त्वमादायांशुभिस्तेजो निदाघे सर्वदेहिनाम्।<br>सर्वौषधिरसानां च पुनर्वर्षासु मुञ्चसि ।।	</td><td>	3-3-30a<br>3-3-30b	
</td></tr>
				
<tr><td>
	तपन्त्यन्ते दहन्त्यन्ये गर्जन्त्यन्ये तथा घनाः।<br>विद्योतन्ते प्रवर्षन्ति तव प्रावृषि रश्मयः ।।	</td><td>	3-3-31a<br>3-3-31b	
</td></tr>
				
<tr><td>
	न तथा सुखयत्यग्निर्न प्रावारा न कम्बलाः।<br>शीतवातार्दितं लोकं यथा तव मरीचयः ।।	</td><td>	3-3-32a<br>3-3-32b	
</td></tr>
				
<tr><td>
	त्रयोदशद्वीपवतीं गोभिर्भासयसे महीम्।<br>त्रयाणामपि लोकानां हितायैकः प्रवर्तसे ।।	</td><td>	3-3-33a<br>3-3-33b	
</td></tr>
				
<tr><td>
	तव यद्युदयो न स्यादन्धं जगदिदं भवेत्।<br>न च धर्मार्थकामेषु प्रवर्तेरन्मनीषिणः ।।	</td><td>	3-3-34a<br>3-3-34b	
</td></tr>
				
<tr><td>
	आधानपशुबन्धेष्टिमन्त्रयज्ञतपःक्रियाः।<br>त्वत्प्रसादादवाप्यन्ते ब्रह्मक्षत्रविशां गणैः ।।	</td><td>	3-3-35a<br>3-3-35b	
</td></tr>
				
<tr><td>
	यदहर्ब्रह्मणः प्रोक्तं सहस्रयुगसंमितम्।<br>तस्य त्वमादिरन्तश्च कालज्ञैः परिकीर्तितः ।।	</td><td>	3-3-36a<br>3-3-36b	
</td></tr>
				
<tr><td>
	मनूनां मनुपुत्राणां जगतोऽमानवस्य च।<br>मन्वन्तराणां सर्वेषामीश्वराणां त्वमीश्वरः ।।	</td><td>	3-3-37a<br>3-3-37b	
</td></tr>
				
<tr><td>
	संहारकाले संप्राप्ते तव क्रोधविनिःसृतः।<br>संवर्तकाग्निस्त्रैलोक्यं भस्मीकृत्यावतिष्ठते ।।	</td><td>	3-3-38a<br>3-3-38b	
</td></tr>
				
<tr><td>
	त्वद्दीधितिसमुत्पन्ना नानावर्ण महाघनाः।<br>सैरावताः साशनयः कुर्वन्त्याभूतसंप्लवम् ।।	</td><td>	3-3-39a<br>3-3-39b	
</td></tr>
				
<tr><td>
	कृत्वा द्वादशधाऽऽत्मानं द्वादशादित्यतां गतः।<br>संहृत्यैकार्णवं सर्वं त्वं शोषयसि रश्मिभिः ।।	</td><td>	3-3-40a<br>3-3-40b	
</td></tr>
				
<tr><td>
	त्वामिन्द्रमाहुस्त्वं रुद्रस्त्वं विष्णुस्त्वं प्रजापतिः।<br>त्वमग्निस्त्वं मनः सूक्ष्मं प्रभुस्त्वं ब्रह्मशाश्वतं ।।	</td><td>	3-3-41a<br>3-3-41b	
</td></tr>
				
<tr><td>
	त्वं हंसः सविता भानुरंशुमाली वृषाकपिः।<br>विवस्वान्मिहिरः पूषा मित्रो धर्मस्तथैव च ।।	</td><td>	3-3-42a<br>3-3-42b	
</td></tr>
				
<tr><td>
	सहस्ररश्मिरादित्यस्तपनस्त्वं गवां पतिः।<br>मार्तण्डोऽर्को रविः सूर्यः शरण्यो दिनकृत्तथा ।।	</td><td>	3-3-43a<br>3-3-43b	
</td></tr>
				
<tr><td>
	दिवाकरः सप्तसप्तिर्धामकेशी विरोचनः।<br>आशुगामी तमोघ्नश्च हरिताश्वश्च कीर्त्यसे ।।	</td><td>	3-3-44a<br>3-3-44b	
</td></tr>
				
<tr><td>
	सप्तम्यागथवा षष्ठ्यां भक्त्या पूजां करोति यः।<br>अनिर्विण्णोऽनहंकारी तं लक्ष्मीर्भजते नरम् ।।	</td><td>	3-3-45a<br>3-3-45b	
</td></tr>
				
<tr><td>
	न तेषामापदः सन्ति नाधयो व्याधयस्तथा।<br>ये तवानन्यमनसा कुर्वन्त्यर्चनवन्दनम् ।।	</td><td>	3-3-46a<br>3-3-46b	
</td></tr>
				
<tr><td>
	सर्वरोगैर्विरहिताः सर्वपापाविवर्जिताः।<br>त्वद्भावभक्ताः सुखिनो भवन्ति चिरजीविनः ।।	</td><td>	3-3-47a<br>3-3-47b	
</td></tr>
				
<tr><td>
	त्वं ममापन्नकामस्य सर्वातिथ्यं चिकीर्षतः।<br>अन्नमन्नपते दातुमभितः श्रद्धयाऽर्हसि ।।	</td><td>	3-3-48a<br>3-3-48b	
</td></tr>
				
<tr><td>
	येच तेऽनुचराः सर्वे पादोपान्तं समाश्रिताः।<br>माठरारुणदण्डाद्यास्तांस्तान्वन्देऽशनिक्षुभान् ।।	</td><td>	3-3-49a<br>3-3-49b	
</td></tr>
				
<tr><td>
	क्षुभया सहिता मैत्री याश्चान्या भूतमातरः।<br>ताश्च सर्वा नमस्यामि पान्तु मां शरणागतम् ।।]	</td><td>	3-3-50a<br>3-3-50b	
</td></tr>
<tr><td>
	<b>वैशंपायन उवाच।</b>	</td><td>	3-3-51x	
</td></tr>
				
				
<tr><td>
	कण्ठदघ्ने जले स्थित्वा मन्त्रैः स्तोत्रैश्च तोषितः।<br>ततो दिवाकरः प्रीतो दर्शयामास पाण्डवम्।<br>दीप्यमानः स्ववपुषा ज्वलन्निव हुताशनः ।।	</td><td>	3-3-51a<br>3-3-51b<br>3-3-51c	
</td></tr>
<tr><td>
	<b>विवस्वानुवाच।</b>	</td><td>	3-3-52x	
</td></tr>
				
<tr><td>
	यत्तेऽभिलषितं किंचित्तत्त्वं सर्वमवाप्स्यसि।<br>अहमन्नं प्रदास्यामि सप्त पञ्च च ते समाः ।।	</td><td>	3-3-52a<br>3-3-52b	
</td></tr>
				
<tr><td>
	गृह्णीष्व पिठरं ताम्रं मया दत्तं नराधिप।<br>यावद्वर्त्स्यति पाञ्चाली पात्रेणानेन सुव्रत ।।	</td><td>	3-3-53a<br>3-3-53b	
</td></tr>
				
				
<tr><td>
	फलमूलामिषं शाकं संस्कृतं यन्महानसे।<br>चतुर्विधं तदन्नाद्यमक्षय्यं ते भविष्यति।<br>इतश्चतुर्दशे वर्षे भूयो राज्यमवाप्स्यसि ।।	</td><td>	3-3-54a<br>3-3-54b<br>3-3-54c	
</td></tr>
<tr><td>
	<b>वैशंपायन उवाच।</b>	</td><td>	3-3-55x	
</td></tr>
<tr><td>
	एवमुक्त्वा तु भगवांस्तत्रैवान्तरधीयत ।।	</td><td>	3-3-55a	
</td></tr>
				
<tr><td>
	लब्ध्वा वरं तु कौन्तेयो जलादुत्तीर्य धर्मवित्।<br>जग्राह पादौ धौम्यस्य भ्रातॄंश्च परिषस्वजे ।।	</td><td>	3-3-56a<br>3-3-56b	
</td></tr>
				
<tr><td>
	द्रौपद्या सह-संगम्य पश्यमानोऽपयात्प्राभुः।<br>महानसे तदान्नं तु साधयामास पाण्डवः ।।	</td><td>	3-3-57a<br>3-3-57b	
</td></tr>
				
<tr><td>
	संस्कृतं प्रसवं याति स्वल्पमन्नं चतुर्विधम्।<br>अक्षय्यं वर्धते चान्नं तेनाभोजयत द्विजान् ।।	</td><td>	3-3-58a<br>3-3-58b	
</td></tr>
				
<tr><td>
	भुक्तवत्सु च विप्रेषु भोजयित्वाऽनुजानपि।<br>शेषं विघससंज्ञं तुपश्चाद्भुङ्क्ते युधिष्ठिरः ।।	</td><td>	3-3-59a<br>3-3-59b	
</td></tr>
				
<tr><td>
	युधिष्ठिरं भोजयित्वा शेषमश्नाति पार्षती।<br>[द्रौपद्यां भुज्यमानायां तदन्नं क्षयमेति च ।।]	</td><td>	3-3-60a<br>3-3-60b	
</td></tr>
				
<tr><td>
	एवं दिवाकरात्प्राप्य दिवाकरसमप्रभः।<br>कामान्मनोभिलषितान्ब्राह्मणेभ्योऽददात्प्रभुः ।।	</td><td>	3-3-61a<br>3-3-61b	
</td></tr>
				
<tr><td>
	पुरोहितपुरोगाश्च तिथिनक्षत्रपर्वसु।<br>इज्यार्थे संप्रवर्तन्ते विधिमन्त्रप्रमाणतः ।।	</td><td>	3-3-62a<br>3-3-62b	
</td></tr>
				
<tr><td>
	ततः कृतस्वस्त्ययना धौम्येन सह पाण्डवाः।<br>द्विजसङ्घैः परिवृताः प्रययुः काम्यकं वनम् ।।	</td><td>	3-3-63a<br>3-3-63b	
</td></tr>
<tr><td>
	<b>`जनमेजय उवाच।</b>	</td><td>	3-3-64x	
</td></tr>
				
<tr><td>
	पुष्पोपहारबलिभिर्बहुशश्च यथाविधि।<br>सर्वात्मभूतं संपूज्य यतप्राणो जितेन्द्रियः ।।	</td><td>	3-3-64a<br>3-3-64b	
</td></tr>
				
<tr><td>
	स्तवेन केन विप्रर्षे स तु राजा युधिष्ठिरः।<br>विप्रार्थमाराधितवान्सूर्यमद्भुतविक्रमम् ।।	</td><td>	3-3-65a<br>3-3-65b	
</td></tr>
				
<tr><td>
	मयि स्नेहोऽस्ति चेद्ब्रह्मन्यद्यनुग्रहभागहम्।<br>भगवन्नास्ति चेद्गुद्यं तच्च मे ब्रूहि सांप्रतम् ।।'	</td><td>	3-3-66a<br>3-3-66b	
</td></tr>
<tr><td>
	<b>वैशंपायन उवाच।</b>	</td><td>	3-3-67x	
</td></tr>
				
<tr><td>
	शृणुष्वांवहितो राजञ्शुचिर्भूत्वा समाहितः।<br>क्षणं च कुरु राजेन्द्र गुह्यं वक्ष्यामि ते हितम् ।।	</td><td>	3-3-67a<br>3-3-67b	
</td></tr>
				
<tr><td>
	धौम्येन तु यथाप्रोक्तं पार्थाय सुमहात्मने।<br>नाम्नामष्टोत्तरं पुण्यं शतं तच्छृणु भूपते ।।	</td><td>	3-3-68a<br>3-3-68b	
</td></tr>
				
<tr><td>
	सूर्योऽर्यभा भगस्त्वष्टा पूषाऽर्कः सविता रविः।<br>गभस्तिमानजः कालो मृत्युर्धाता प्रभाकरः ।।	</td><td>	3-3-69a<br>3-3-69b	
</td></tr>
				
<tr><td>
	पृथिव्यापश्च तेजश्च खं वायुश्च परायणम्।<br>सोमो बृहस्पतिः शुक्रो बुधोऽङ्गारक एव च ।।	</td><td>	3-3-70a<br>3-3-70b	
</td></tr>
				
<tr><td>
	इन्द्रो विवस्वान्दीप्तांशुः शुचिः शौरिः शनैश्चरः।<br>ब्रह्मा विष्णुश्च रुद्रश्च स्कन्दो वैश्रवणो यमः ।।	</td><td>	3-3-71a<br>3-3-71b	
</td></tr>
				
<tr><td>
	वैद्युतो जाठरश्चाग्निरैन्धनस्तेजसां पतिः।<br>धर्मध्वजो वेदकर्ता वेगाङ्गो वेदवाहनः ।।	</td><td>	3-3-72a<br>3-3-72b	
</td></tr>
				
<tr><td>
	कृतं त्रेता द्वापरश्च कलिः सर्वामराश्रयः।<br>कला काष्ठा मुहूर्ताश्च पक्षा मासा ऋतुस्तथा ।।	</td><td>	3-3-73a<br>3-3-73b	
</td></tr>
				
<tr><td>
	संवत्सरकरोऽश्वत्थः कालचक्रो विभावसुः।<br>पुरुषः शाश्वतो योगी व्यक्ताव्यक्तः सनातनः ।।	</td><td>	3-3-74a<br>3-3-74b	
</td></tr>
				
<tr><td>
	लोकाध्यक्षः सुराध्यक्षो विश्वकर्मा तमोनुदः।<br>वरुणः सागरोंशश्च जीमूतो जीवनोऽरिहा ।।	</td><td>	3-3-75a<br>3-3-75b	
</td></tr>
				
				
<tr><td>
	भूताश्रयो भूतपति- सर्वभूतनिषेवितः।<br>`मणिः सुवर्णो भूतात्मा कामदः सर्वतोमुखः।'<br>[स्रष्टा संवर्तको वह्निः सर्वस्यादिरलोलुपः	</td><td>	3-3-76a<br>3-3-76b<br>3-3-76c	
</td></tr>
				
<tr><td>
	अनन्तः कपिलो भानुः कामदः सर्वतोमुखः।]<br>जयो विशालो वरदः सर्वधातुनिषेचिता ।।	</td><td>	3-3-77a<br>3-3-77b	
</td></tr>
				
<tr><td>
	मनः सुपर्णो भूतादिः शीघ्रगः प्राणधारकः।<br>धन्वन्तरिर्धूमकेतुरादिदेवोऽदितेः सुतः ।।	</td><td>	3-3-78a<br>3-3-78b	
</td></tr>
				
<tr><td>
	द्वादशात्माऽरविन्दाक्षः पिता माता पितामहः।<br>स्वर्गद्वारं प्रजाद्वारं मोक्षद्वारं त्रिविष्टपम् ।।	</td><td>	3-3-79a<br>3-3-79b	
</td></tr>
				
<tr><td>
	देवकर्ता प्रशान्तात्मा विश्वात्मा विश्वतोमुखः।<br>चराचरात्मा सूक्ष्मात्मा मैत्रेण वपुषाऽन्वितः ।।	</td><td>	3-3-80a<br>3-3-80b	
</td></tr>
				
<tr><td>
	एतद्वै कीर्तनीयस्य सूर्यस्यामिततेजसः।<br>नाम्नामष्टशतं पुण्यं शक्रेणोक्तं महात्मना ।।	</td><td>	3-3-81a<br>3-3-81b	
</td></tr>
				
<tr><td>
	शक्राच्च नारदः प्राप्तो धौम्यश्च तदन्तरम्।<br>धौम्याद्युधिष्ठरः प्राप्य सर्वान्कमानवाप्तवान् ।।	</td><td>	3-3-82a<br>3-3-82b	
</td></tr>
				
				
				
<tr><td>
	सुरगणपितृयक्षसेवितं<br>ह्यसुरनिशाचरसिद्धवन्दितम्।<br>वरकनकहुताशनप्रभं<br>त्वमपि मनस्यभिधेहि भास्करम् ।।	</td><td>	3-3-83a<br>3-3-83b<br>3-3-83c<br>3-3-83d	
</td></tr>
				
				
				
<tr><td>
	सूर्योदये यः सुसमाहितः पठे-<br>त्त पुत्रदारान्धनरत्नसंचयान्।<br>लभेत जातिस्मरतां नरः सदा<br>धृतिं च मेधां च स विन्दते पुमान् ।।	</td><td>	3-3-84a<br>3-3-84b<br>3-3-84d<br>3-3-84c	
</td></tr>
				
				
				
<tr><td>
	[इमं स्तवं देववरस्य यो नरः<br>प्रकीर्तयेच्छुचिसुमनाः समाहितः।<br>स मुच्यते शोकदवाग्निसागरा-<br>ल्लभेत कामान्मनसा यथेप्सितान् ।।	</td><td>	3-3-85a<br>3-3-85b<br>3-3-85c<br>3-3-85d	
</td></tr>
				
				
				
<tr><td>
	[इमं स्तवं प्रयतमनाः समाधिना<br>पछेदिहान्योऽपि वरं समर्थयन्।<br>तत्त्स्य दद्याच्च रविर्मनीषितं<br>तदाऽऽप्नुयाद्यद्यपि तत्सुदुर्लभम् ।।	</td><td>	3-3-86a<br>3-3-86b<br>3-3-86c<br>3-3-86d	
</td></tr>
				
				
<tr><td>
	यश्चेदं धारयेन्नित्यं शृणुयाद्वाप्यभीक्ष्णशः।<br>पुत्रार्थी लभते पुत्रं धनार्थी लभते धनम्।<br>विद्यार्थी लभते विद्यां पुरुषोप्यथवा स्त्रियः ।।	</td><td>	3-3-87a<br>3-3-87b<br>3-3-87c	
</td></tr>
				
<tr><td>
	उभे संध्ये पठेन्नित्यं नारी वा पुरुषो यदि।<br>आपदं प्राप्य मुच्येत बद्धो मुच्येत बन्धनात् ।।	</td><td>	3-3-88a<br>3-3-88b	
</td></tr>
				
<tr><td>
	संग्रामे च जयेन्नित्यं विपुलं चाप्नुयाद्वसु।<br>मुच्यते सर्वपापेभ्यः सूर्यलोकं स गच्छति ।।]	</td><td>	3-3-89a<br>3-3-89b	
</td></tr>
<tr><td>
	।। इति श्रीमन्महाभारते अरण्यपर्वणि <br>किर्मीरवधपर्वणि तृतीयोऽध्यायः ।। 3 ।।	</td><td>		
</td></tr></tbody>