<tbody><tr><td>				
</td></tr><tr><td>
	<b>युधिष्ठिर उवाच।</b>	</td><td>	3-31-1x	
</td></tr>
				
<tr><td>
	वल्गु चित्रपदं श्लक्ष्णं याज्ञसेनि त्वया वचः।<br>उक्तं तच्छ्रुतमस्माभिर्नास्तिक्यं तु प्रभाषसे ।।	</td><td>	3-31-1a<br>3-31-1b	
</td></tr>
				
<tr><td>
	नाहं धर्मफलाकाङ्क्षी राजपुत्रि चराम्भुत।<br>ददामि देयमित्येव यजे यष्टव्यमित्युत ।।	</td><td>	3-31-2a<br>3-31-2b	
</td></tr>
				
<tr><td>
	अस्तु वाऽत्र फलं मा वा कर्तव्यं पुरुषेण यत्।<br>गृहे निवसता कृष्णे यथाशक्ति करोमि तत् ।।	</td><td>	3-31-3a<br>3-31-3b	
</td></tr>
				
<tr><td>
	धर्मं चरामि सुश्रोणि न धर्मफलकारणात्।<br>आगमाननतिक्रम्य सतां वृत्तमवेक्ष्य च ।।	</td><td>	3-31-4a<br>3-31-4b	
</td></tr>
				
<tr><td>
	धर्म एव मनः कृष्णे स्वभावाच्चैव मे धृतम्।<br>[धर्मवाणिज्यको हीनो जघन्यो धर्मवादिनाम्]	</td><td>	3-31-5a<br>3-31-5b	
</td></tr>
				
<tr><td>
	न धर्मफलमाप्नोति यो धर्मं दोग्धुमिच्छति।<br>यश्चैनं शङ्कते कृत्वा नास्तिक्यात्पापचेतनः ।।	</td><td>	3-31-6a<br>3-31-6b	
</td></tr>
				
<tr><td>
	अतिवादान्मदाच्चैव मा धर्ममभिशङ्कथाः।<br>धर्मातिशङ्की पुरुषस्तिर्यग्गतिपरायणः ।।	</td><td>	3-31-7a<br>3-31-7b	
</td></tr>
				
<tr><td>
	धर्मो यस्यातिशङ्क्यः स्यादार्षं वा दुर्बलात्मनः।<br>वेदाच्छूद्र इवापेयात्स लोकादजरामरात् ।।	</td><td>	3-31-8a<br>3-31-8b	
</td></tr>
				
<tr><td>
	वेदाध्यायी धर्मपरः कुले जातो मनस्विनि।<br>स्थविरेषु स योक्तव्यो राजभिर्धर्मचारिभिः ।।	</td><td>	3-31-9a<br>3-31-9b	
</td></tr>
				
<tr><td>
	पापीयान्स हि शूद्रेभ्यस्तस्करेभ्यो विशिष्यते।<br>शास्त्रातिगो मन्दबुद्धिर्यो धर्ममतिशङ्कते ।।	</td><td>	3-31-10a<br>3-31-10b	
</td></tr>
				
<tr><td>
	प्रत्यक्षं हि त्वया दृष्ट ऋषिर्गच्छन्महातपाः।<br>मार्कण्डेयोऽप्रमेयात्मा धर्मेण चिरजीविता ।।	</td><td>	3-31-11a<br>3-31-11b	
</td></tr>
				
<tr><td>
	व्यासो वसिष्ठो मैत्रेयो नारदो लोमशः शुकः।<br>अन्ये च ऋषयः सर्वे धर्मेणैव सुचेतसः ।।	</td><td>	3-31-12a<br>3-31-12b	
</td></tr>
				
<tr><td>
	प्रत्यक्षं पश्यसि ह्येतान्दिव्ययोगसमन्वितान्।<br>शापानुग्रहणे शक्तान्देवेभ्योऽपि गरीयसः ।।	</td><td>	3-31-13a<br>3-31-13b	
</td></tr>
				
<tr><td>
	एते हि धर्ममेवादौ वर्णयन्ति सदाऽनधे।<br>कर्तव्यममरप्रख्याः प्रत्यक्षागमबुद्धयः ।।	</td><td>	3-31-14a<br>3-31-14b	
</td></tr>
				
<tr><td>
	अतो नार्हसि कल्याणि धातारं धर्ममेव च।<br>रजोमूढेन मनसा क्षेप्तुं शङ्कितुमेव च ।।	</td><td>	3-31-15a<br>3-31-15b	
</td></tr>
				
<tr><td>
	उन्मत्तान्मन्यते बालः सर्वानागतनिश्चयान्।<br>धर्मातिशङ्की नान्यस्मिन्प्रमाणमधिगच्छति ।।	</td><td>	3-31-16a<br>3-31-16b	
</td></tr>
				
<tr><td>
	इन्द्रियप्रीतिसंबद्धं यदिदं लोकसाक्षिकम्।<br>एतावन्मन्यते बालो मोहमन्यत्र गच्छति ।।	</td><td>	3-31-17a<br>3-31-17b	
</td></tr>
				
<tr><td>
	प्रायश्चित्तं न तस्यास्ति यो धर्ममतिशङ्कते।<br>ध्यायन्स कृपणः पापो न लोकान्प्रतिपद्यते ।।	</td><td>	3-31-18a<br>3-31-18b	
</td></tr>
				
<tr><td>
	प्रमाणाद्धि निवृत्तो हि वेदशास्त्रार्थनिन्दकः।<br>कामलोभानुगो मूढो नरकं प्रतिपद्यते ।।	</td><td>	3-31-19a<br>3-31-19b	
</td></tr>
				
<tr><td>
	आर्षं प्रमाणमुत्क्राम्य धर्मं न प्रतिपालयन्।<br>सर्वशास्त्रातिगो मूढः शं जन्मसु न विन्दति ।।	</td><td>	3-31-20a<br>3-31-20b	
</td></tr>
				
<tr><td>
	यस्तु नित्यं कृतमतिर्धर्ममेवाभिपद्यते।<br>अशङ्कमानः कल्याणि सोऽमुत्रानन्त्यमश्नुते ।।	</td><td>	3-31-21a<br>3-31-21b	
</td></tr>
				
<tr><td>
	यस्य नार्षं प्रमाणं स्याच्छिष्टाचारश्च भामिनि।<br>न वै तस्य परो लोको नायमस्तीति निश्चयः ।।	</td><td>	3-31-22a<br>3-31-22b	
</td></tr>
				
<tr><td>
	शिष्टैराचरितं धर्मं कृष्णे मास्मातिशङ्कथाः।<br>पुराणमृषिभिः प्रोक्तं सर्वज्ञैः सर्वदर्शिभिः ।।	</td><td>	3-31-23a<br>3-31-23b	
</td></tr>
				
<tr><td>
	धर्म एव प्लवो नान्यः स्वर्गं द्रौपदि गच्छताम्।<br>सैवः नौः सागरस्येव वणिजः पारमिच्छतः ।।	</td><td>	3-31-24a<br>3-31-24b	
</td></tr>
				
<tr><td>
	अफलो यदि धर्मः स्याच्चरितो धर्मचारिभिः।<br>अप्रतिष्ठे तमस्येतज्जगन्मज्जेदनिन्दिते ।।	</td><td>	3-31-25a<br>3-31-25b	
</td></tr>
				
<tr><td>
	निर्वाणं नाधिगच्छेयुर्जीवेयुः पशुजीविकाम्।<br>विघातेनैव युज्येयुर्न चार्थं कंचिदाप्नुयुः ।।	</td><td>	3-31-26a<br>3-31-26b	
</td></tr>
				
<tr><td>
	तपश्च ब्रह्मचर्यं च यज्ञः स्वाध्याय एव च।<br>दानमार्जवमेतानि यदि स्युरफलानि वै ।।	</td><td>	3-31-27a<br>3-31-27b	
</td></tr>
				
<tr><td>
	नाचरिष्यन्परे धर्मं परे परतरेऽपि च।<br>दानमार्जवमेतानि यदि स्युरफलानि वै ।।	</td><td>	3-31-28a<br>3-31-28b	
</td></tr>
				
<tr><td>
	ऋषयस्चैव देवाश्च गन्धर्वासुरराक्षसाः।<br>ईश्वराः कस्य हेतोस्ते चरेयुर्धर्ममादृताः ।।	</td><td>	3-31-29a<br>3-31-29b	
</td></tr>
				
<tr><td>
	फलदं त्विह विज्ञाय धातारं श्रेयसि स्थितम्।<br>धर्मं तेऽव्यचरन्कृष्णे स हि धर्म सनातनः ।।	</td><td>	3-31-30a<br>3-31-30b	
</td></tr>
				
<tr><td>
	स चायं सफलो धर्मो न धर्मोऽफल उच्यते।<br>दृश्यन्तेऽपि हि विद्यानां फलानि तपसां तथा ।।	</td><td>	3-31-31a<br>3-31-31b	
</td></tr>
				
<tr><td>
	त्वय्येतद्वै विजानीहि जन्म कृष्णे यथाश्रुतम्।<br>वेत्थ चापि यथा जातो धृष्टद्युम्नः प्रतापवान् ।।	</td><td>	3-31-32a<br>3-31-32b	
</td></tr>
				
<tr><td>
	एतावदेव पर्याप्तमुपमानं शुचिस्मिते।<br>कर्मणां फलमस्तीति धीरोऽल्पेनापि तुष्यति ।।	</td><td>	3-31-33a<br>3-31-33b	
</td></tr>
				
<tr><td>
	बहुनाऽपि ह्यविद्वांसो नैव तुष्यन्त्यबुद्धयः।<br>तेषां न ध्मजं किंचित्प्रेत्य कर्मास्ति शर्म वा ।।	</td><td>	3-31-34a<br>3-31-34b	
</td></tr>
				
<tr><td>
	कर्मणामुत पुण्यानां पापानां च फलोदयः।<br>प्रभवश्चाप्ययश्चैव देवगुह्यानि भामिनि ।।	</td><td>	3-31-35a<br>3-31-35b	
</td></tr>
				
<tr><td>
	नैतानि वेद यः कश्चिन्मुह्यन्त्यत्र प्रजा इमाः।<br>[अपि कल्पसहस्रेण न च श्रेयोऽधिगच्छति ।।]	</td><td>	3-31-36a<br>3-31-36b	
</td></tr>
				
				
<tr><td>
	रक्ष्याण्येतानि देवानां गूढमाया हि देवताः।<br>कृशाङ्गाः सुब्रताश्चैव तपसा दग्धकिल्विषाः।<br>प्रसन्नैर्मानसैर्युक्ताः पश्यन्त्येतानि वै द्विजाः ।।	</td><td>	3-31-37a<br>3-31-37b<br>3-31-37c	
</td></tr>
				
<tr><td>
	न फलादर्सनाद्धर्मः शङ्कितव्यो न देवताः।<br>यष्टव्यं च प्रयत्नेन दातव्यं चानमूयता ।।	</td><td>	3-31-38a<br>3-31-38b	
</td></tr>
				
<tr><td>
	कर्मणां फलमस्तीह तथैतद्धर्मशासनम्।<br>ब्रह्मा प्रोवाच पुत्राणां यदृषिर्वेद काश्यपः ।।	</td><td>	3-31-39a<br>3-31-39b	
</td></tr>
				
<tr><td>
	तस्मात्ते संशयः कृष्णे नीहार इव नश्यतु।<br>विमृश्य सर्वमस्तीति नास्तिक्यं भावमुत्सृज ।।	</td><td>	3-31-40a<br>3-31-40b	
</td></tr>
				
<tr><td>
	ईश्वरं चापि भूतानां धातारं मा च वै क्षिप।<br>शिक्षस्वैनं नमस्वैनं मा तेऽभूद्बुद्धिरीदृशी ।।	</td><td>	3-31-41a<br>3-31-41b	
</td></tr>
				
<tr><td>
	यस्य प्रसादात्तद्भक्तो मर्त्यो गच्छत्यमर्त्यताम्।<br>उत्तमां देवतां कृष्णे मातिवोचः कथंचन ।।	</td><td>	3-31-42a<br>3-31-42b	
</td></tr>
<tr><td>
	।। इति श्रीमन्महाभारते अरण्यपर्वणि <br>अर्जुनाभिगमनपर्वणि एकत्रिंशोऽध्यायः ।। 31 ।।	</td><td>		
</td></tr>
</tbody>