<span style="font-size: 14pt; line-height: 200%">मार्कण्डेय उवाच।	<br>
गुरुभिर्नियमैर्युक्तो भरतो नाम पार्थिव।<br>
अग्निः पुष्टिमतिर्नाम तुष्टः पुष्टिं प्रयच्छति ।।	3-223-1<br>
`सततं भरतश्रेष्ठ पावकोयं महाप्रभः'।<br>
अग्निर्यश्च शिवो नाम शक्तिपूजायनिश्च सः।<br>
दुःखार्तानां स सर्वेषां शिवकृत्सततं शिवः ।।	3-223-2<br>
तपसस्तु फलं दृष्ट्वासंप्रवृत्तं तपोमयम्।<br>
उद्धर्तुकामो मतिमान्पुत्रो जज्ञे पुरंदरः ।।	3-223-3<br>
उष्मा चैवोष्मणो जज्ञे सोऽग्निर्भूतेषु लक्ष्यते।<br>
अग्निश्चापि मनुर्नाम प्राजापत्यं सकारणम् ।।	3-223-4<br>
शंभुमग्निमथ प्राहुर्ब्राह्मणा वेदपारगाः।<br>
आवसथ्यं द्विजाः प्राहुर्दीप्तमग्निं महाप्रभम् ।।	3-223-5<br>
ऊर्जस्करान्हव्यवाहान्सुवर्णसदृशप्रभान्।<br>
अग्निस्तपो ह्यजनयत्पञ्च यज्ञसुतानिह ।।	3-223-6<br>
प्रततोऽग्निर्महाभाग परिश्रान्तो गवांपतिः।<br>
असुराञ्जनयन्घोरान्मर्त्यांश्चैव पृथग्विधान् ।।	3-223-7<br>
तपसश्च मनुं पुत्रं भानुं चाप्यङ्गिराः सृजत्।<br>
बृहद्भानुं तु तं प्राहुर्ब्राह्मणा वेदपारगाः ।।	3-223-8<br>
भानोर्भार्या महाराज बृहद्भासा तु सोमज<sup id="cite_ref-1" class="reference"><a href="#cite_note-1">[१]</a></sup>ा।<br>
षट्पुत्राञ्जनयामास तदा सा कन्यया सह।<br>
भानोराङ्गिरसस्याथ शृणु तस्य प्रजाविधिम् ।।	3-223-9<br>
दुर्बलानां तु भूतानामसून् यः संप्रयच्छति।<br>
तमग्निं बलदं प्राहुः प्रथमं भानुजं सुतम् ।।	3-223-10<br>
यः प्रशान्तेषु भूतेषु मन्युर्भवति दारुणः।<br>
अग्निः स मन्युमान्नाम द्वितीयो भानुजः सुतः ।।	3-223-11<br>
दर्शे च पौर्णमासे च यस्येह हविरुच्यते।<br>
विष्णुर्नामेह योऽग्निस्तु धृतिमान्नाम सोङ्गिराः ।।	3-223-12<br>
इन्द्रेण सहितं यस्य हविराग्रयणं स्मृतम्।<br>
अग्निराग्रयणो नाम भानोरेवान्वयस्तु सः ।।	3-223-13<br>
चातुर्मास्येषु नित्यानां हविषां यो निरग्रहः।<br>
चतुर्भिः सहितः पुत्रैर्भानोरेवान्वयस्तु सः ।।	3-223-14<br>
निशा त्वजनयत्कन्यामग्नीषोमावुभौ तथा।<br>
मनोरेवाभवद्भार्या सुषुवे पञ्च पावकान् ।।	3-223-15<br>
पूज्यते हविषा योऽग्रे चातुर्मास्येषु पावकः।<br>
पर्जन्यसहितः श्रीमानग्निर्वैश्वानरस्तु सः ।।	3-223-16<br>
अस्य लोकस्य सर्वस्य यः प्रभुः परिपठ्यते।<br>
सोऽग्निर्विश्वपतिर्नाम द्वितीयस्तापसः सुतः ।।	3-223-17<br>
कन्या या हरिणी<sup id="cite_ref-2" class="reference"><a href="#cite_note-2">[२]</a></sup> नाम हिरण्यकशिपोः सुताः।	3-223-18<br>
कर्मणाऽसौ बभौ भार्या स वह्निः स प्रजापतिः।<br>
प्राणानाश्रित्य यो देहं प्रवर्तयति देहिनाम्।<br>
तस्य सन्निहितो नाम शब्दरूपस्य साधनः ।।	3-223-19<br>
शुक्लं कृष्णं वपुर्देवो यो बिभर्ति हुताशनः।<br>
अकल्मषः कल्मषाणां कर्ता क्रोधाश्रितस्तु सः ।।	3-223-20<br>
कपिलं परमर्षिं च यं प्राहुर्यतयः सदा।<br>
अग्निः स कपिलो नाम साङ्ख्ययोगप्रवर्तकः ।।	3-223-21<br>
योऽन्तर्यच्छति भूतानि येन चेष्टन्ति नित्यदा।<br>
कर्मस्विह विचित्रेषु सोऽग्रणीर्वह्निरुच्यते ।।	3-223-22<br>
इमामन्यान्समसृजत्पावकान्प्रथितौजसः।<br>
अग्निहोत्रस्य दुष्टस्य प्रायश्चित्तार्थमुल्बणान् ।।	3-223-23<br>
संस्पृशेयुर्यदाऽन्योन्यं कथंचिद्वायुनाऽग्नयः।<br>
इष्टिरष्टाकपालेन कार्या वै शुचयेऽग्नये ।।	3-223-24<br>
दक्षिणाग्निर्यदा द्वाभ्यां संसृजेत तदा किल।<br>
इष्टिरष्टाकपालेन कार्या वै वीतयेऽग्नये ।।	3-223-25<br>
यद्यग्नयो हि स्पृश्येयुर्निवेशस्था दवाग्निना।<br>
इष्टरष्टाकपालेन कार्या तु शुचयेऽग्नये ।।	3-223-26<br>
अग्निं रजस्वला वै स्त्री संस्पृशेदाग्निहौत्रिकम्।<br>
इष्टिरष्टाकपालेन कार्या वसुमतेऽग्नये ।।	3-223-27<br>
मृतः श्रूयेत यो जीवन्परासुरशुचिर्यथा।<br>
इष्टिरष्टाकपालेन कार्या सुरभिमतेऽग्नये ।।	3-223-28<br>
आर्तो न जुहुयादग्निं त्रिरात्रं यस्तु ब्राह्मणः।<br>
इष्टिरष्टाकपालेन कार्या तन्तुमतेऽग्नये ।।	3-223-29<br>
दर्शश्च पौर्णमासश्च यस् तिष्ठेत्प्रतिष्ठितम्।<br>
इष्टिरष्टाकपालेन कार्या पथिकृतेऽग्नये ।।	3-223-30<br>
सूतिकाग्निर्यदा चाग्निं संस्पृशेदाग्निहौत्रिकम्।<br>
इष्टिरष्टाकपालेन कार्या चाग्निमतेऽग्नये ।।	3-223-31<br>
<br>
।। इति श्रीमन्महाभारते अरण्यपर्वणि मार्कण्डेयसमास्यापर्वणि त्रयोविंशत्यधिकद्विशततमोऽध्यायः ।। 223 ।।	<br>
&lt;/spn&gt;
</span>