				
<tbody><tr><td>
	<b>व्यास उवाच।</b>	</td><td>	3-7-1x	
</td></tr>
				
<tr><td>
	धतराष्ट्र महाप्राज्ञ निबोध वचनं मम।<br>वक्ष्यामि त्वां कौरवाणां सर्वेषां हितमुत्तमम् ।।	</td><td>	3-7-1a<br>3-7-1b	
</td></tr>
				
<tr><td>
	न मे प्रियं महाबाहो यद्गताः पाण्डवा वनम्।<br>निकृत्त्या निकृताश्चैव दुर्योधनपुरोगमैः ।।	</td><td>	3-7-2a<br>3-7-2b	
</td></tr>
				
<tr><td>
	ते स्मरन्तः परिक्लेशान्वर्षे पूर्णे त्रयोदशे।<br>विमोक्ष्यन्ति विषं क्रुद्धाः कौरवेयेषु भारत ।।	</td><td>	3-7-3a<br>3-7-3b	
</td></tr>
				
<tr><td>
	तदयं किंनु पापात्मा तव पुत्रः सुमन्दधीः।<br>पाण्डवान्नित्यसंक्रुद्धो राज्यहेतोर्जिघांसति ।।	</td><td>	3-7-4a<br>3-7-4b	
</td></tr>
				
<tr><td>
	वार्यतां साध्वयं मूढः शमं गच्छतु ते सुतः।<br>वनस्थांस्तानयं हन्तुमिच्छन्प्राणान्विमोक्ष्यति ।।	</td><td>	3-7-5a<br>3-7-5b	
</td></tr>
				
<tr><td>
	यथाऽऽह विदुरः प्राज्ञो यथा भीष्मो यथा वयम्।<br>यथा कृपश्च द्रोणश्च तथा साधु विधीयताम् ।।	</td><td>	3-7-6a<br>3-7-6b	
</td></tr>
				
<tr><td>
	विग्रहो हि महाप्राज्ञ स्वजनेन विगर्हितः।<br>अधर्म्यमयशस्यं च मा राजन्प्रतिपद्यथाः ।।	</td><td>	3-7-7a<br>3-7-7b	
</td></tr>
				
<tr><td>
	समीक्षा यादृशी ह्मस्य पाण्डवान्प्रति भारत।<br>उपेक्ष्यमाणा सा राजन्महान्तमनयं व्रजेत् ।।	</td><td>	3-7-8a<br>3-7-8b	
</td></tr>
				
<tr><td>
	अथवाऽयं सुमन्दात्मा वनं गच्छतु ते सुतः।<br>पाण्डवैः सहितो राजन्नेक एवासहायवान् ।।	</td><td>	3-7-9a<br>3-7-9b	
</td></tr>
				
<tr><td>
	ततः संसर्गजः स्नेहः पुत्रस्य तव पाण्डवैः।<br>यदि स्यात्कृतकृत्यस्त्वं भवेथाः पुरषर्षभ ।।	</td><td>	3-7-10a<br>3-7-10b	
</td></tr>
				
<tr><td>
	अथवा जायमानस्य यच्छीलमनुजायते।<br>श्रूयते तन्महाराज नामृतस्यापसर्पति ।।	</td><td>	3-7-11a<br>3-7-11b	
</td></tr>
				
<tr><td>
	कथं वा मन्यते भीष्मो द्रोणोऽथ विदुरोपिवा।<br>भवान्वाऽत्र परं कार्यं पुरा चार्थो निवर्तते ।।	</td><td>	3-7-12a<br>3-7-12b	
</td></tr>
<tr><td>
	।। इति श्रीमन्महाभारते अरण्यपर्वणि<br> किर्मीरवधपर्वणि अष्टमोऽध्यायः ।। 8 ।।	</td><td>		
</td></tr></tbody>