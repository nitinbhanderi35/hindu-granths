				
<tbody><tr><td>
	<b>वैशंपायन उवाच।</b>	</td><td>	3-27-1x	
</td></tr>
				
<tr><td>
	ततो वनगताः पार्थाः सायाह्ने सह कृष्णया।<br>उपविष्टाः कथाश्चक्रुर्दुःखशोकपरायणाः ।।	</td><td>	3-27-1a<br>3-27-1b	
</td></tr>
				
<tr><td>
	प्रिया च दर्शनीया च पण्डिता च पतिव्रता।<br>अथ कृष्णा धर्मराजमिदं वचनमब्रवीत् ।।	</td><td>	3-27-2a<br>3-27-2b	
</td></tr>
<tr><td>
	<b>द्रौपद्युवाच।</b>	</td><td>	3-27-3x	
</td></tr>
				
<tr><td>
	न नूनं तस्य पापस्य दुःखमस्मासु किंचन।<br>विद्यते धार्तराष्ट्रस्य नृशंसस्य दुरात्मनः ।।	</td><td>	3-27-3a<br>3-27-3b	
</td></tr>
				
<tr><td>
	यस्त्वां राजन्मया सार्धमजिनैः प्रतिवासितम्।<br>वनं प्रस्थाप्य दुष्टात्मा नान्वतप्यत दुर्मतिः ।।	</td><td>	3-27-4a<br>3-27-4b	
</td></tr>
				
				
<tr><td>
	आयसं हृदयं नूनं तस्य दुष्कृतकर्मणः।<br>यस्त्वां धर्मपरं श्रेष्ठं रूक्षाण्यश्रावयत्तदा।<br>`वचनान्यपरोक्षाणि दुर्वाच्यानि च संसदि ।।'	</td><td>	3-27-5a<br>3-27-5b<br>3-27-5c	
</td></tr>
				
<tr><td>
	सुखोचितमदुःखार्हं दुरात्मा ससुहृद्गणः।<br>ईदृशं दुःखमानीय मोदते पापपूरुषः ।।	</td><td>	3-27-6a<br>3-27-6b	
</td></tr>
				
<tr><td>
	चतुर्णामेव पापानामस्रं न पतितं तदा।<br>त्वयि भारत निष्क्रान्ते वनायाजिनवाससि ।।	</td><td>	3-27-7a<br>3-27-7b	
</td></tr>
				
<tr><td>
	दुर्योधनस्य कर्णस्य शकुनेश्च दुरात्मनः।<br>दुर्भ्रातुस्तस्य चोग्रस्य राजन्दुःखशासनस्य च ।।	</td><td>	3-27-8a<br>3-27-8b	
</td></tr>
				
<tr><td>
	इतरेषां तु सर्वेषां कुरूणां कुरुसत्तम।<br>दुःखेनाभिपरीतानां नेत्रेभ्यः प्रापतज्जलम् ।।	</td><td>	3-27-9a<br>3-27-9b	
</td></tr>
				
<tr><td>
	इदं च शयनं दृष्ट्वा यच्चासीत्ते पुरातनम्।<br>शोचामित्वां महाराजदुःखानर्हंसुखोचितम् ।।	</td><td>	3-27-10a<br>3-27-10b	
</td></tr>
				
<tr><td>
	दान्तं यच्च सभामध्य आसनं रत्नभूषितम्।<br>दृष्ट्वा कुशबृशीं चेमां शोको मां दारयत्ययम् ।।	</td><td>	3-27-11a<br>3-27-11b	
</td></tr>
				
<tr><td>
	यदपश्यं सभायां त्वां राजभिः परिवारितम्।<br>तच्च राजन्नपश्यन्त्याः का सान्तिर्हृदयस्यमे ।।	</td><td>	3-27-12a<br>3-27-12b	
</td></tr>
				
<tr><td>
	या त्वाऽह्रं चन्दनादिग्धमपश्यं सूर्यवर्चसम्।<br>सा त्वां पङ्कमलादिग्धं दृष्ट्वा मुह्यामि भारत ।।	</td><td>	3-27-13a<br>3-27-13b	
</td></tr>
				
<tr><td>
	या त्वाऽहं कौशिकैर्वस्त्रैः शुभ्रैराच्छादितं पुरा।<br>दृष्टवत्यस्मिराजेनद्‌र साऽद्य पश्यामि चीरिणम् ।।	</td><td>	3-27-14a<br>3-27-14b	
</td></tr>
				
<tr><td>
	यच्च तद्रुक्मपात्रीभिर्ब्राह्मणेभ्यः सहस्रशः।<br>ह्रियते ते गृहादन्नं संस्कृतंसार्वकामिकम् ।।	</td><td>	3-27-15a<br>3-27-15b	
</td></tr>
				
<tr><td>
	यतीनामगृहाणां ते तथैव गृहमेधिनाम्।<br>दीयते भोजनं राजन्नतीव गुणवत्प्रभो ।।	</td><td>	3-27-16a<br>3-27-16b	
</td></tr>
				
				
<tr><td>
	सत्कृतानि सहस्राणि सर्वकामैः पुरा गृहे।<br>सर्वकामैः सुविहितैर्यदपूजयथा द्विजान्।<br>तच्च राजन्नपश्यन्त्याः का शान्तिर्हृदयस्य मे ।।	</td><td>	3-27-17a<br>3-27-17b<br>3-27-17c	
</td></tr>
				
<tr><td>
	यत्ते भ्रातॄन्महाराज युवानो मृष्टकुण्डलाः।<br>अभोजयन्त मृष्टान्नैः सूदाः परमसंस्कृतैः ।।	</td><td>	3-27-18a<br>3-27-18b	
</td></tr>
				
<tr><td>
	सर्वांस्तानद्य पश्यामि वने वन्येन जीविनः।<br>अदुःखार्हान्मनुष्येन्द्र नोपशाम्यति मे मनः ।।	</td><td>	3-27-19a<br>3-27-19b	
</td></tr>
				
<tr><td>
	भीमसेनमिमं चापि दुःखितं वनवासिनम्।<br>ध्यायतः किं न मन्युस्ते प्राप्ते काले विवर्धते ।।	</td><td>	3-27-20a<br>3-27-20b	
</td></tr>
				
<tr><td>
	भीमसेनं हि कर्माणि स्वयं कुर्वाणमच्युतम्।<br>सुखार्हं दुःखितं दृष्ट्वा कस्माद्राजन्नुपेक्षसे ।।	</td><td>	3-27-21a<br>3-27-21b	
</td></tr>
				
<tr><td>
	सत्कृतं विविधैर्यानैर्वस्त्रैरुच्चावचैस्तथा।<br>तं ते वनगतं दृष्ट्वा कस्मान्मन्युर्न वर्धते ।।	</td><td>	3-27-22a<br>3-27-22b	
</td></tr>
				
<tr><td>
	अयं कुरून्रणे सर्वान्हन्तुमुत्सहते प्रभुः।<br>त्वत्प्रतिज्ञां प्रतीक्षंस्तु सहतेऽयं वृकोदरः ।।	</td><td>	3-27-23a<br>3-27-23b	
</td></tr>
				
<tr><td>
	योऽर्जुनेनार्जुनस्तुल्यो द्विबाहुर्बहुबाहुना।<br>शरातिसर्गे शीघ्रत्वात्कालान्तकयमोपमः ।।	</td><td>	3-27-24a<br>3-27-24b	
</td></tr>
				
<tr><td>
	यस् शस्त्रप्रतापेन प्रणताः सर्वपार्थिवाः।<br>यज्ञे तव महाराज ब्राह्मणानुपतस्थिरे ।।	</td><td>	3-27-25a<br>3-27-25b	
</td></tr>
				
<tr><td>
	तमिमं पुरुषव्याघ्रं पूजितं देवदानवैः।<br>ध्यायन्तमर्जुनं दृष्ट्वा कस्माद्राजन्न कुप्यसि ।।	</td><td>	3-27-26a<br>3-27-26b	
</td></tr>
				
<tr><td>
	दृष्ट्वा वनगतं पार्थमदुःखार्हं सुखोचितम्।<br>न च तेवर्धते मन्युस्तेन मुह्यामि भारत ।।	</td><td>	3-27-27a<br>3-27-27b	
</td></tr>
				
<tr><td>
	यो देवांश्च मनुष्यांश्च सर्पांश्चैकरथोऽजयत्।<br>तं ते वनगतं दृष्ट्वा कस्मान्मन्युर्न वर्धते ।।	</td><td>	3-27-28a<br>3-27-28b	
</td></tr>
				
<tr><td>
	यो यानैरद्भुताकारैर्हयैर्नागैश्च संवृतः।<br>प्रसह्य वित्तान्यादत्त पार्थिवेभ्यः परंतप ।।	</td><td>	3-27-29a<br>3-27-29b	
</td></tr>
				
<tr><td>
	क्षिपत्येकेन वेगेन पञ्चबाणशतानि यः।<br>तं ते वनगतं दृष्ट्वा कस्मान्मन्युर्न वर्धते ।।	</td><td>	3-27-30a<br>3-27-30b	
</td></tr>
				
<tr><td>
	श्यामं बृहन्तं तरुणं चर्मिणामुत्तमं रणे।<br>नकुलं ते वने दृष्ट्वा कस्मान्मन्युर्न वर्धते ।।	</td><td>	3-27-31a<br>3-27-31b	
</td></tr>
				
<tr><td>
	दर्शनीयं च शूरं च माद्रीपुत्रं युधिष्ठिर।<br>सहदेवं वने दृष्ट्वा कस्मात्क्षमसि पार्थिव ।।	</td><td>	3-27-32a<br>3-27-32b	
</td></tr>
				
<tr><td>
	नकुलं सहदेवं च दृष्ट्वा ते दुःखितावुभौ।<br>अदुःखार्हौ मनुष्येन्द्र कस्मान्मन्युर्न वर्धते ।।	</td><td>	3-27-33a<br>3-27-33b	
</td></tr>
				
				
<tr><td>
	द्रुपदस्य कुले जातां स्नुषां पाण्डोर्महात्मनः।<br>धृष्टद्युम्नस्य भगिनीं वीरपत्नीमनुव्रताम्।<br>मां वै वनगतां दृष्ट्वा कस्मात्क्षमसि पार्थिव ।।	</td><td>	3-27-34a<br>3-27-34b<br>3-27-34c	
</td></tr>
				
<tr><td>
	नूनं च तव नैवास्ति मन्युर्भरतसत्तम।<br>यत्ते भ्रातॄंश्च मां चैव दृष्ट्वा नव्यथते मनः ।।	</td><td>	3-27-35a<br>3-27-35b	
</td></tr>
				
<tr><td>
	न निर्मन्युःक्षत्रियोऽस्ति लोके निर्वचनं स्मृतम्।<br>तदद्य त्वयि पश्यामि क्षत्रिये विपरीतवत् ।।	</td><td>	3-27-36a<br>3-27-36b	
</td></tr>
				
<tr><td>
	यो न दर्शयते तेजः क्षत्रियः काल आगते।<br>सर्वभूतानि तं पार्थ सदा परिभवन्त्युत ।।	</td><td>	3-27-37a<br>3-27-37b	
</td></tr>
				
<tr><td>
	तत्त्वया न क्षमा कार्या शत्रून्प्रति कथंचन।<br>तेजसैव हि ते शक्या निहन्तुं नात्र संशयः ।।	</td><td>	3-27-38a<br>3-27-38b	
</td></tr>
				
<tr><td>
	तथैव यः क्षमाकाले क्षत्रियो नोपशाम्यति।<br>अप्रियः सर्वभूतानां सोमुत्रेह च नश्यति ।।	</td><td>	3-27-39a<br>3-27-39b	
</td></tr>
<tr><td>
	।। इति श्रीमन्महाभारते अरण्यपर्वणि <br>अर्जुनाभिगमनपर्वणि सप्तविंशोऽध्यायः ।। 27 ।।	</td><td>		
</td></tr></tbody>