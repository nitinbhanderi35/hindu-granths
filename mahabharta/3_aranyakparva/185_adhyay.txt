				
<tbody><tr><td>
	<b>वैशंपायन उवाच।</b>	</td><td>	3-185-1x	
</td></tr>
				
<tr><td>
	काम्यकं प्राप्य कौरव्य युधिष्ठिरपुरोगमाः।<br>कृतातिथ्या मुनिगणैर्निषेदुः सह कृष्णया ।।	</td><td>	3-185-1a<br>3-185-1b	
</td></tr>
				
<tr><td>
	ततस्तान्परिविश्वस्तान्वसतः पाण्डुनन्दनान्।<br>ब्राह्मणा बहवस्तत्र समन्तात्पर्यवारयन् ।।	</td><td>	3-185-2a<br>3-185-2b	
</td></tr>
				
<tr><td>
	अथाब्रवीद्द्विजः कश्चिदर्जुनस्य प्रियः सखा।<br>स एष्यति महाबाहुर्वशी शौरिरुदारधीः ।।	</td><td>	3-185-3a<br>3-185-3b	
</td></tr>
				
<tr><td>
	विदिता हि हरेर्यूयमिहायाताः कुरूद्वहाः।<br>सदा हि दर्शनाकाङ्क्षी श्रेयोन्वेषी च वो हरिः ।।	</td><td>	3-185-4a<br>3-185-4b	
</td></tr>
				
<tr><td>
	बहुवत्सरजीवी च मार्कण्डेयो महातपाः।<br>स्वाध्यायतपसा युक्तः क्षिप्रं युष्मान्समेष्यति ।।	</td><td>	3-185-5a<br>3-185-5b	
</td></tr>
				
<tr><td>
	तथैव ब्रुवतस्तस्य प्रत्यदृश्यत केशवः।<br>शैब्यसुग्रीवयुक्तेन रथेन रथिनारः ।।	</td><td>	3-185-6a<br>3-185-6b	
</td></tr>
				
<tr><td>
	मघवानिव पौलोम्या सहितः सत्यभामया।<br>उपायाद्देवकीपुत्रो दिदृक्षुः कुरुसत्तमान् ।।	</td><td>	3-185-7a<br>3-185-7b	
</td></tr>
				
<tr><td>
	अवतीर्य रथात्कृष्णो धर्मराजं यथाविधि।<br>ववन्दे मुदितो धीमान्भीमं च बलिनां वरम् ।।	</td><td>	3-185-8a<br>3-185-8b	
</td></tr>
				
<tr><td>
	पूजयामास धौम्यं च यमाभ्यामभिवादितः।<br>परिष्वज्यमहाभागां द्रौपदीं पर्यसान्त्वयत् ।।	</td><td>	3-185-9a<br>3-185-9b	
</td></tr>
				
<tr><td>
	स दृष्ट्वा फल्गुनं वीरं चिरस्य प्रियमागतम्।<br>पर्यष्वजत दाशार्हः पुनः पुनररिंदमः ।।	</td><td>	3-185-10a<br>3-185-10b	
</td></tr>
				
<tr><td>
	तथैव सत्यभामाऽपि द्रौपदीं परिषस्वजे।<br>पाण्डवानां प्रियं भार्यां कृष्णस्य महिषी प्रिया ।।	</td><td>	3-185-11a<br>3-185-11b	
</td></tr>
				
<tr><td>
	ततस्ते पाण्डवाः सर्वेसभार्याः सपुरोहिताः।<br>आनर्चुः पुण्डरीकाक्षं परिवव्रुश्च सर्वशः ।।	</td><td>	3-185-12a<br>3-185-12b	
</td></tr>
				
				
				
<tr><td>
	कृष्णस्तु पार्थेन समेत्य विद्वान्<br>धनंजयेनासुरमर्दनेन।<br>बभौ यथा भूतपतिर्महात्मा<br>समेत्य साक्षाद्भगवान्गुहेन ।।	</td><td>	3-185-13a<br>3-185-13b<br>3-185-13c<br>3-185-13d	
</td></tr>
				
				
				
<tr><td>
	ततः समस्तानि किरीटमाली<br>वनेषु वृत्तानि गदाग्रजाय।<br>उक्त्वा यथावत्पुनरन्वपृच्छ-<br>त्तस्मिन्सुभद्रां च तथाऽभिमन्युम् ।।	</td><td>	3-185-14a<br>3-185-14b<br>3-185-14c<br>3-185-14d	
</td></tr>
				
				
				
<tr><td>
	धौम्यं च कृष्णां च युधिष्ठिरं च<br>यमौ च भीमं च दशार्हसिंहः।<br>उवाच दिष्ट्या भवतां शिवेन<br>प्राप्तः किरीटी मुदितः कृतास्त्रः ।।	</td><td>	3-185-15a<br>3-185-15b<br>3-185-15c<br>3-185-15d	
</td></tr>
				
				
				
<tr><td>
	स पूजयित्वा मधुहा यथाव-<br>त्पार्थांश्च कृष्णां च पुरोहितं च।<br>उवाच राजानमभिप्रशंसन्<br>युधिष्ठिरं तेन सहोपविश्य ।।	</td><td>	3-185-16a<br>3-185-16b<br>3-185-16c<br>3-185-16d	
</td></tr>
				
				
				
<tr><td>
	धर्मः परः पाण्डव राज्यलाभा-<br>त्तस्यादिमाहुस्तप एव राजन्।<br>सत्यार्जवाभ्यां चरता स्वधर्मं<br>जितस्त्वयाऽचं परश्च लोकः ।।	</td><td>	3-185-17a<br>3-185-17b<br>3-185-17c<br>3-185-17d	
</td></tr>
				
				
				
<tr><td>
	अधीतमग्रे चरता व्रतानि<br>सम्यग्धनुर्वेदमवाप्य कृत्स्नम्।<br>क्षात्रेण धर्मेण वसूनि लब्ध्वा<br>सर्वे ह्यवाप्ताः क्रतवः पुराणाः ।।	</td><td>	3-185-18a<br>3-185-18b<br>3-185-18c<br>3-185-18d	
</td></tr>
				
				
				
<tr><td>
	न ग्राम्यधर्मेषु रतिस्तवास्ति<br>कामान्न किंचित्कुरुषे नरेन्द्र।<br>न चार्तलोभात्प्रजहासि धर्मं<br>तस्मात्प्रभावादसि धर्मराजः ।।	</td><td>	3-185-19a<br>3-185-19b<br>3-185-19c<br>3-185-19d	
</td></tr>
				
				
				
<tr><td>
	दानं च सत्यं च तपश्च राजन्<br>क्षमा च शान्तिश्च दमो धृतिश्च।<br>अवाप्य राष्ट्राणि वसूनि भोगा-<br>नेषा परा पार्थ सदा रतिस्ते ।।	</td><td>	3-185-20a<br>3-185-20b<br>3-185-20c<br>3-185-20d	
</td></tr>
				
				
				
<tr><td>
	हृतं च देशं कुरुजाङ्गलानां<br>कृष्णां सभायामशां च पश्यन्।<br>अपेतधर्मव्यवहारवृत्तं<br>सहेत तत्पाण्डव कस्त्वदन्यः ।।	</td><td>	3-185-21a<br>3-185-21b<br>3-185-21c<br>3-185-21d	
</td></tr>
				
				
				
<tr><td>
	असंशयं सर्वसमृद्धकामः<br>क्षिप्रं प्रजाः पालयितासि सम्यक्।<br>अद्यैव तन्निग्रहणं कुरूणां<br>यदि प्रतिज्ञा भवतः समाप्ता ।।	</td><td>	3-185-22a<br>3-185-22b<br>3-185-22c<br>3-185-22d	
</td></tr>
				
				
				
<tr><td>
	प्रोवाच कृष्णामपि याज्ञसेनीं<br>दशार्हभर्ता सहितः सुहृद्भिः।<br>कदिष्ट्या समग्राऽसि धनंजयेन<br>समागतेत्येवमुवाच कृष्णः ।।	</td><td>	3-185-23a<br>3-185-23b<br>3-185-23c<br>3-185-23d	
</td></tr>
				
				
				
<tr><td>
	कृष्णे धनुर्वेदरतिप्रदाना-<br>स्तवात्मजास्ते शिशवः शुशीलाः।<br>सद्भिः सदैवाचरितं समाधिं<br>चरन्ति पुत्रास्तव याज्ञसेनि ।।	</td><td>	3-185-24a<br>3-185-24b<br>3-185-24c<br>3-185-24d	
</td></tr>
				
				
				
<tr><td>
	राज्ये नियुक्तैश्च निमन्त्र्यमाणाः<br>पित्रा च कृष्णे तव सोदरैश्च।<br>न यज्ञसेनस्य न मातुलानां<br>गृहेषु बाला रतिमाप्नुवन्ति ।।	</td><td>	3-185-25a<br>3-185-25b<br>3-185-25c<br>3-185-25d	
</td></tr>
				
				
				
<tr><td>
	आनर्तमेवाभिमुखाः शिवेन<br>गत्वाधनुर्वेदरतिप्रधानाः।<br>तवात्मजा वृष्णिपुरं प्रविश्य<br>न दैवतेभ्यः स्पृहयन्ति कृष्णे ।।	</td><td>	3-185-26a<br>3-185-26b<br>3-185-26c<br>3-185-26d	
</td></tr>
				
				
				
<tr><td>
	यथा त्वमेवार्हसि तेषु वृत्तं<br>प्रयोक्तुमार्या च यथैव कुन्ती।<br>तेष्वप्रमादेन तथा करोति<br>तथैव भूयश्च तथा सुभद्रा ।।	</td><td>	3-185-27a<br>3-185-27b<br>3-185-27c<br>3-185-27d	
</td></tr>
				
				
				
<tr><td>
	यथाऽनिरुद्धस्य यथाऽभिमन्यो-<br>र्यथा सुनीथस्य यथैव भानोः।<br>तथा विनेता च गतिश्च कृष्णे<br>तवात्मजानामपि रौक्मिणेयः ।।	</td><td>	3-185-28a<br>3-185-28b<br>3-185-28c<br>3-185-28d	
</td></tr>
				
				
				
<tr><td>
	गदासिचर्मग्रहणेषु शूरा-<br>नस्त्रेषु शिक्षासु रथाश्वयाने।<br>सम्यग्विनेता विनयेदतन्द्री-<br>स्तांश्चाभिमन्युं च सदा कुमारान् ।।	</td><td>	3-185-29a<br>3-185-29b<br>3-185-29c<br>3-185-29d	
</td></tr>
				
				
				
<tr><td>
	स चापि सम्यक्प्रणिधाय शिक्षां<br>शस्त्राणइ चैषां विधिवत्प्रदाय।<br>तवात्मजानां च तथाऽभिमन्योः<br>पराक्रमैस्तुष्यति रौक्मिणेयः ।।	</td><td>	3-185-30a<br>3-185-30b<br>3-185-30c<br>3-185-30d	
</td></tr>
				
				
				
<tr><td>
	यथा विहारं प्रसमीक्षमाणाः<br>प्रयान्ति पुत्रास्तव याज्ञसेनि।<br>एकैकमेषामनुयान्ति यत्र<br>रथाश्च यानानि च दन्तिनश्च ।।	</td><td>	3-185-31a<br>3-185-31b<br>3-185-31c<br>3-185-31d	
</td></tr>
				
				
				
<tr><td>
	अथाब्रवीद्धर्मराजं तु कृष्णो<br>दशार्हयोधाः कुकुरान्धकाश्च।<br>एते निदेशं तव पालयन्त-<br>स्तिष्ठन्तु यत्रेच्छसि तत्र राजन् ।।	</td><td>	3-185-32a<br>3-185-32b<br>3-185-32c<br>3-185-32d	
</td></tr>
				
				
				
<tr><td>
	आवर्ततां कार्मुकवेगवाता<br>हलायुधप्रग्रणा मधूनाम्।<br>सेना तवार्थेषु नरेन्द्र यत्ता<br>ससादिपत्त्यश्वरथा सनागा ।।	</td><td>	3-185-33a<br>3-185-33b<br>3-185-33c<br>3-185-33d	
</td></tr>
				
				
				
<tr><td>
	प्रस्थाप्यतां पाण्डव धार्तराष्ट्रः<br>सुयोधनः पापकृतां वरिष्ठः।<br>स सानुबन्धः ससुहद्गणश्च<br>भौमस्य सौबाधिपतेश्च मार्गम् ।।	</td><td>	3-185-34a<br>3-185-34b<br>3-185-34c<br>3-185-34d	
</td></tr>
				
				
				
<tr><td>
	कामं तथा तिष्ठ नरेन्द्र तस्मि-<br>न्यथा कृतस्ते समयः सभायाम्।<br>दाशार्हयोधैस्तु हतारियोधं<br>प्रतीक्षतां नागपुरं प्रभग्नम् ।।	</td><td>	3-185-35a<br>3-185-35b<br>3-185-35c<br>3-185-35d	
</td></tr>
				
				
				
<tr><td>
	व्यपेतमन्युर्व्यपनीतपाप्मा<br>विहृत् यत्रेच्छसि तत्र कामम्।<br>ततः समृद्धिप्रभवं विशोकः<br>प्रपत्स्यसे नागपुरं सराष्ट्रम् ।।	</td><td>	3-185-36a<br>3-185-36b<br>3-185-36c<br>3-185-36d	
</td></tr>
				
				
				
<tr><td>
	ततस्तदाज्ञाय मतं महात्मा<br>यथावदुक्तं पुरुषोत्तमेन।<br>प्रशस्य विप्रेक्ष्य च धर्मराजः<br>कृताञ्जलिः केशवमित्युवाच ।।	</td><td>	3-185-37a<br>3-185-37b<br>3-185-37c<br>3-185-37d	
</td></tr>
				
				
				
<tr><td>
	असंशयं केशव पाण्डवानां<br>भवान्गतिस्त्वच्छरणा हि पार्थाः।<br>कालोदये तच्च ततश्च भूयः<br>कर्ता भवान्कर्म न संशयोस्ति ।।	</td><td>	3-185-38a<br>3-185-38b<br>3-185-38c<br>3-185-38d	
</td></tr>
				
				
				
<tr><td>
	यथाप्रतिज्ञं विहृतश्च कालः<br>सर्वाः समा द्वादश निर्जनेषु।<br>अज्ञातचर्यां विधिवत्समाप्य<br>भवद्गताः केशव पाण्डवेयाः ।।	</td><td>	3-185-39a<br>3-185-39b<br>3-185-39c<br>3-185-39d	
</td></tr>
				
				
				
<tr><td>
	एषैव बुद्धिर्जुषतां सदा त्वां<br>सत्ये स्थिताः केशव पाण्डवेयाः।<br>सदानधर्माः सजलाः सदाराः<br>सबान्धवास्त्वच्छरणा हि पार्थाः ।।	</td><td>	3-185-40a<br>3-185-40b<br>3-185-40c<br>3-185-40d	
</td></tr>
<tr><td>
	<b>वैशंपायन उवाच।</b>	</td><td>	3-185-41x	
</td></tr>
				
				
<tr><td>
	तथा वदतिवार्ष्णेये धर्मराजे च भारत।<br>अथ पश्चात्तपोवृद्धो बहुवर्षसहस्रधृक्।<br>प्रत्यदृश्यत धर्मात्मा मार्कण्डेयो महातपाः ।।	</td><td>	3-185-41a<br>3-185-41b<br>3-185-41c	
</td></tr>
				
<tr><td>
	अजरश्चामरंश्चैव रूपौदार्यगुणान्वितः।<br>व्यदृश्यत तथा युक्तो यथा स्यात्पञ्चविंशकः ।।	</td><td>	3-185-42a<br>3-185-42b	
</td></tr>
				
<tr><td>
	तमागतमृषिं वृद्धं बहुवर्षसहस्रिणम्।<br>उपातिष्ठन्त ते सर्वेपाण्डवाः सहयादवाः ।।	</td><td>	3-185-43a<br>3-185-43b	
</td></tr>
				
<tr><td>
	तमर्चितं सुविश्वस्तमासीनमृषिसत्तमम्।<br>ब्राह्मणानां मतेनाह पाण्डवानां च केशवः ।।	</td><td>	3-185-44a<br>3-185-44b	
</td></tr>
				
<tr><td>
	शुश्रूपवः पाण्डवास्ते ब्राह्मणाश्च समागताः।<br>द्रौपदी सत्यभामा च तथाऽहंपरमं वचः ।।	</td><td>	3-185-45a<br>3-185-45b	
</td></tr>
				
<tr><td>
	पुरावृत्ताः कथाः पुण्याः सदाचारान्सनातनान्।<br>राज्ञांस्त्रीणामृषीणां च मार्कणअडेय प्रचक्ष्व नः ।।	</td><td>	3-185-46a<br>3-185-46b	
</td></tr>
<tr><td>
	<b>वैशंपायन उवाच।</b>	</td><td>	3-185-47x	
</td></tr>
				
<tr><td>
	तेषु तत्रोपविष्टेषु देवर्षिरपि नारदः।<br>आजगाम विशुद्धात्मा पाण्डवानवलोककः ।।	</td><td>	3-185-47a<br>3-185-47b	
</td></tr>
				
<tr><td>
	तमप्यथ महात्मानं सर्वे ते पुरुषर्षभाः।<br>पाद्यार्ध्याभ्यां यथान्यायमुपतस्थुर्मनीषिणः ।।	</td><td>	3-185-48a<br>3-185-48b	
</td></tr>
				
<tr><td>
	नारदस्त्वथ देवर्षिर्ज्ञात्वा तांस्तु कृतक्षणान्।<br>मार्कण्डेयस्य वदतस्तां कथामन्वमोदत ।।	</td><td>	3-185-49a<br>3-185-49b	
</td></tr>
				
<tr><td>
	उवाच चैनं कालज्ञं स्मयन्निव सनारदः।<br>ब्रह्मर्षे कथ्यतां यत्ते पाण्डवेषु विवक्षितम् ।।	</td><td>	3-185-50a<br>3-185-50b	
</td></tr>
				
<tr><td>
	एवमुक्तः प्रत्युवाच मार्कण्डेयो महातपाः।<br>क्षणं कुरुध्वंविपुलमाख्यातव्यं भविष्यति ।।	</td><td>	3-185-51a<br>3-185-51b	
</td></tr>
				
<tr><td>
	एवमुक्ताः क्षणं चक्रुः पाण्डवाः सह तैर्द्विजैः।<br>मध्यंदिने यथादित्यं प्रेक्षन्तस्ते महामुनिम् ।।	</td><td>	3-185-52a<br>3-185-52b	
</td></tr>
<tr><td>
	।। इति श्रीमन्महाभारते अरण्यपर्वणि <br>मार्कण्‍डेयसमास्यापर्वणि <br>पञ्चाशीत्यधिकशततमोऽध्यायः ।। 185 ।।	</td><td>		
</td></tr>
</tbody>