				
<tbody><tr><td>
	<b>बृहदश्व उवाच।</b>	</td><td>	3-70-1x	
</td></tr>
				
<tr><td>
	स नदीः पर्वतांश्चैव वनानि च सरांसि च।<br>अचिरेणातिचक्राम स्वेचरः खे चरन्निव ।।	</td><td>	3-70-1a<br>3-70-1b	
</td></tr>
				
<tr><td>
	तथा प्रयाते तु रथे तदा भागस्वरिर्नृपः।<br>उत्तरीयमधोपश्यद्धष्टं परपुरंजयः ।।	</td><td>	3-70-2a<br>3-70-2b	
</td></tr>
				
<tr><td>
	ततः स त्वरमाणस्तु पटे निपतिते तदा।<br>ग्रहीष्यामीति तं राजा नलमाह महामनाः ।।	</td><td>	3-70-3a<br>3-70-3b	
</td></tr>
				
<tr><td>
	निगृह्णीष्व महाबुद्धे हयानेतान्महाजवान्।<br>वार्ष्णेयो यावदेनं मे पटमानयतामिह ।।	</td><td>	3-70-4a<br>3-70-4b	
</td></tr>
				
<tr><td>
	नलस्तं प्रत्युवाचाथ दूरे भ्रष्टः पटस्तव।<br>योजनं समतिक्रान्तो नाहर्तुं शक्यते पुनः ।।	</td><td>	3-70-5a<br>3-70-5b	
</td></tr>
				
<tr><td>
	एवमुक्ते नलेनाथ नातिप्रीतमना नृपः।<br>आससाद वने राजन्फलवन्तं बिभीतकम् ।।	</td><td>	3-70-6a<br>3-70-6b	
</td></tr>
				
<tr><td>
	तं दृष्ट्वा बाहुकं राजा त्वरमाणोऽभ्यभापत।<br>ममापि सूत पश्य त्वं संख्याने परमं बलम् ।।	</td><td>	3-70-7a<br>3-70-7b	
</td></tr>
				
<tr><td>
	सर्वः सर्वं न जानाति सर्वज्ञो नास्ति कश्चन।<br>नैकत्र परिनिष्ठाऽस्ति ज्ञानस्य पुरुषे क्वचित् ।।	</td><td>	3-70-8a<br>3-70-8b	
</td></tr>
				
<tr><td>
	वृक्षेऽस्मिन्यानि पर्णानि फलामेकं च बाहुक।<br>पतितान्यपि यान्यत्रतत्रैकमधिकं कृतम् ।।	</td><td>	3-70-9a<br>3-70-9b	
</td></tr>
				
<tr><td>
	एवपत्राधिकं चात्र फलमेकं च बाहुक।<br>फलकोट्यपि पत्राणां द्वयोरपि च शाखयोः।<br>`प्रवक्ष्यामि फलान्यत्र यानि संख्यास्यते भवान् ।।'	</td><td>	3-70-10a<br>3-70-10b<br>3-70-10c	
</td></tr>
				
<tr><td>
	प्रचिनुह्यस्य शाखे द्वे याश्चाप्यन्याः प्रशाखिकाः।<br>आभ्यां फलसहस्रे द्वे पञ्चोनं शतमेव च ।।	</td><td>	3-70-11a<br>3-70-11b	
</td></tr>
				
<tr><td>
	ततो रथादवप्लुत्य राजानं बाहुकोऽब्रवीत्।<br>परोक्षमिव मे राजन्कत्थसे शत्रुकर्शन ।।	</td><td>	3-70-12a<br>3-70-12b	
</td></tr>
				
<tr><td>
	प्रत्यक्षमेतत्कर्ताऽस्मि शातयित्वा विभीतकम्।<br>अथ ते गणिते राजन्द्विजामाम्यपरोक्षताम् ।।	</td><td>	3-70-13a<br>3-70-13b	
</td></tr>
				
<tr><td>
	प्रत्यक्षं ते महाराज् गणयिष्ये विभीतकम्।<br>अहं हि नाभिजानामि भवेदेव नवेति वा ।।	</td><td>	3-70-14a<br>3-70-14b	
</td></tr>
				
<tr><td>
	संख्यास्यामि फलान्यस्य पशय्तस्ते जनाधिप।<br>मुहूर्तमपि वार्ष्णेयो रश्मीन्यच्छतु वाजिनाम् ।।	</td><td>	3-70-15a<br>3-70-15b	
</td></tr>
				
<tr><td>
	तमब्रवीन्नृपः सूतं नायं कालो विलम्बितुम्।<br>बाहुकस्त्वब्रवीदेनं परं यत्नं समास्थितः ।।	</td><td>	3-70-16a<br>3-70-16b	
</td></tr>
				
<tr><td>
	प्रतीक्षस्व मुहूर्तं त्वमथवा त्वरते भवान्।<br>एष याति शिवः पन्था याहि वार्ष्णेयसारथिः ।।	</td><td>	3-70-17a<br>3-70-17b	
</td></tr>
				
<tr><td>
	अब्रवीदृतुपर्णस्तं सान्त्वयन्कुरुनन्दन।<br>त्वभेव यन्ता नान्योस्ति पृथिव्यामपि बाहुक ।।	</td><td>	3-70-18a<br>3-70-18b	
</td></tr>
				
<tr><td>
	त्वत्कृतेयातुमिच्छामि विदर्भान्हयकोविद।<br>शरणं त्वांप्रपन्नोस्मि न विघ्नं कर्तुमर्हसि ।।	</td><td>	3-70-19a<br>3-70-19b	
</td></tr>
				
<tr><td>
	कामं च ते करिष्यामि यन्मां वक्ष्यसि बाहुक।<br>विदर्भान्यदि यात्वाऽद्य सूर्यं दर्शयितासि मे।	</td><td>	3-70-20a<br>3-70-20b	
</td></tr>
				
<tr><td>
	अथाब्रवीद्बाहुकस्तं संख्यायच बिभीतकम्।<br>ततो विदर्भान्यास्यामि कुरुष्वैवं वचो मम ।।	</td><td>	3-70-21a<br>3-70-21b	
</td></tr>
				
<tr><td>
	अकाम इव तं राजा गणयस्वेत्युवाच ह।<br>एकदेशं च शाखायाः समादिष्टं मयाऽनघ ।।	</td><td>	3-70-22a<br>3-70-22b	
</td></tr>
				
<tr><td>
	गणयस्वाश्वतत्वज्ञ ततस्त्वंप्रीतिमावह।<br>सोऽवतीर्य रथात्तूर्णं शातयामास तं द्रुमम् ।।	</td><td>	3-70-23a<br>3-70-23b	
</td></tr>
				
<tr><td>
	ततः स विस्मयाविष्टो राजानमिदमब्रवीत्।<br>गणयित्वायथोक्तानि तावन्त्येव फलानि तु ।।	</td><td>	3-70-24a<br>3-70-24b	
</td></tr>
				
<tr><td>
	अत्युद्भुतमिदं राजन्दृष्टवानस्मि ते बलम्।<br>श्रोतुमिच्छामि तां विद्यां ययैतज्ज्ञायते नृप ।।	</td><td>	3-70-25a<br>3-70-25b	
</td></tr>
				
<tr><td>
	तमुवाच ततो राजा त्वरितो गमने नृप।<br>विद्ध्यक्षहृदयज्ञं मां संख्याने च विशारदम् ।।	</td><td>	3-70-26a<br>3-70-26b	
</td></tr>
				
<tr><td>
	बाहुकस्तमुवाचाथ देहि विद्याद्वयं च मे।<br>मत्तोऽपि चाश्वहृदयं गृहाण पुरुपर्पभ ।।	</td><td>	3-70-27a<br>3-70-27b	
</td></tr>
				
<tr><td>
	ऋतुपर्णस्ततो राजा बाहुकं कार्यगौरवात्।<br>हयज्ञानस्य लोभाच् तं तथेत्यब्रवीद्वचः ।।	</td><td>	3-70-28a<br>3-70-28b	
</td></tr>
				
<tr><td>
	यथोक्तं त्वं गृहाणेदमक्षाणां हृदयं परम्।<br>निक्षेपो मेऽश्वहृदयं त्वयि तिष्ठतु बाहुक।<br>एवमुक्त्वा ददौ विद्यामृतुपर्णो नलाय वै ।।	</td><td>	3-70-29a<br>3-70-29b<br>3-70-29c	
</td></tr>
				
<tr><td>
	तस्याक्षहृदयज्ञस्य शरीरान्निःसृतः कलिः।<br>कर्कोटकविषं तीक्ष्णं मुखात्सततमुद्वमन्।<br>कलेस्तस्य तदार्तस्य शापाग्निः स विनिःसृतः ।।	</td><td>	3-70-30a<br>3-70-30b<br>3-70-30c	
</td></tr>
<tr><td>
	सातेन कर्शितो राजादीर्घकालमनात्मवान् ।।	</td><td>	3-70-31a	
</td></tr>
				
<tr><td>
	`तं भ्राम्तरूपं निःशोभं संक्लिष्टमकरोत्कलिः'।<br>ततो विषविमुक्तात्मा स्वंरूपमकरोत्कलिः।<br>तं शप्तुमैच्छत्कुपितो निषधाधिपतिर्नलः ।।	</td><td>	3-70-32a<br>3-70-32b<br>3-70-32c	
</td></tr>
				
<tr><td>
	ततो विषविमुक्तात्मा स्वंरूपमकरोत्कलिः।<br>तं शप्तुमैच्छत्कुपितो निषधाधिपतिर्नलः ।।	</td><td>	3-70-32a<br>3-70-32b	
</td></tr>
				
<tr><td>
	तमुवाच कलिर्भीतो वेपमानः कृताञ्जलिः।<br>कोपं संयच्छ नृपते कीर्तिं दास्यामि ते पराम् ।।	</td><td>	3-70-33a<br>3-70-33b	
</td></tr>
				
<tr><td>
	इन्द्रसेनस्य जननी कुपिता माऽशपत्पुरा।<br>यदा त्वया परित्यक्ता ततोऽहं भृशपीडितः ।।	</td><td>	3-70-34a<br>3-70-34b	
</td></tr>
				
<tr><td>
	अवसं त्वयि राजेन्द्र सुदुःखभपराजित।<br>विषेण नागराजस्य दह्यमानो दिवानिशम् ।।	</td><td>	3-70-35a<br>3-70-35b	
</td></tr>
				
<tr><td>
	शरणं त्वां प्रपन्नोस्मि शृणु चेदं वचो मम।<br>ये च त्वां मनुजा लोके कीर्तयिष्यन्त्यतन्द्रिताः।<br>मत्प्रत्सूतं भयं तेषां न कदाचिद्भविष्यति ।।	</td><td>	3-70-36a<br>3-70-36b<br>3-70-36c	
</td></tr>
				
<tr><td>
	`न तेषां मानसं किंचिच्छारीरं वाचिकं तथा।<br>भविष्यति महाराज कीर्तयिष्यन्ति ये नलम्'।<br>भयार्तं शरणं यातं यदि मां त्वं न शप्स्यसे ।।	</td><td>	3-70-37a<br>3-70-37b<br>3-70-37c	
</td></tr>
				
<tr><td>
	एवमुक्तो नलो राजा न्ययच्छत्कोपमात्मनः।<br>ततो बीतः कलिः क्षिप्रं प्रविवेश विभीतकम्।<br>कलिस्त्वन्येन नो दृष्टः कथयन्नैषधेन वै ।।	</td><td>	3-70-38a<br>3-70-38b<br>3-70-38c	
</td></tr>
				
<tr><td>
	ततो गतत्वरो राजा नैषधः परवीरहा।<br>संप्रनष्टे कलौ राजा संख्यायास्य फलान्युत ।।	</td><td>	3-70-39a<br>3-70-39b	
</td></tr>
				
<tr><td>
	मुदा परमया युक्तस्तेजसाऽथ परेण वै।<br>रथमारुह्य तेजस्वी प्रययौ जवनैर्हयैः ।।	</td><td>	3-70-40a<br>3-70-40b	
</td></tr>
				
<tr><td>
	बिभीतकश्चाप्रशस्तः संवृत्तः कलिसंश्रयात्।<br>`ततः प्रभृतिराजेन्द्र लोकेऽस्मिन्पाण्डुनन्दन'।।	</td><td>	3-70-41a<br>3-70-41b	
</td></tr>
				
<tr><td>
	हयोत्तभानुत्पततो द्विजानिव पुनः पुनः।<br>नलः संचोदयामास प्रहृष्टेनान्तरात्मना ।।	</td><td>	3-70-42a<br>3-70-42b	
</td></tr>
				
<tr><td>
	विदर्भाभिमुखो राजा प्रययौ स महायशाः।<br>नले तु समतिक्रान्ते कलिरप्यगमद्गृहम् ।।	</td><td>	3-70-43a<br>3-70-43b	
</td></tr>
				
<tr><td>
	ततो गतज्वरो राजा नलोऽभूत्पृथिवीपतिः।<br>विमुक्तः कलिना राजन्रूपमात्रवियोजितः ।।	</td><td>	3-70-44a<br>3-70-44b	
</td></tr>
<tr><td>
	।। इति श्रीमन्महाभारते अरण्यपर्वणि <br>नलोपाख्यानपर्वणि सप्ततितमोऽध्यायः ।। 70 ।।	</td><td>		
</td></tr>
</tbody>