<tbody><tr><td>				
<table><tbody><tr><td>				
</td></tr><tr><td>
	<b>वैशंपायन उवाच।</b>	</td><td>	3-42-1x	
</td></tr>
				
<tr><td>
	गतेषु लोकपालेषु पार्थः शत्रुनिबर्हणः।<br>चिन्तयामास राजेन्द्र देवराजरथागमम् ।।	</td><td>	3-42-1a<br>3-42-1b	
</td></tr>
				
<tr><td>
	तस्य चिन्तयमानस्य गुडाकेशस्य धीमतः।<br>रथो मातलिसंयुक्त आजगाम महाप्रभः ।।	</td><td>	3-42-2a<br>3-42-2b	
</td></tr>
				
<tr><td>
	नभो वितिमिरं कुर्वञ्जलदान्पाटयन्निव।<br>दिशः संपूरयन्नादैर्महामेघरवोपमैः।	</td><td>	3-42-3a<br>3-42-3b	
</td></tr>
				
<tr><td>
	असयः शक्तयो भीमा गदाश्चोग्रप्रदर्शनाः।<br>दिव्यप्रभावाः प्रासाश्च विद्युतश्च महाप्रभाः ।।	</td><td>	3-42-4a<br>3-42-4b	
</td></tr>
				
<tr><td>
	तथैवाशनयश्चैव चक्रयुक्तास्तुलागुडाः।<br>वायुस्फोटाः सनिर्घाताः शङ्खमेघस्वनास्तथा ।।	</td><td>	3-42-5a<br>3-42-5b	
</td></tr>
				
<tr><td>
	तत्रनागा महाकाया ज्वलितास्याः सुदारुणाः।<br>सिताभ्रकूटप्रतिमाः संहताश्च यथोपलाः ।।	</td><td>	3-42-6a<br>3-42-6b	
</td></tr>
				
<tr><td>
	दशवाजिसहस्राणि हरीणां वातरंहसाम्।<br>वहन्ति यं नेत्रमुषं दिव्यं मायामयं रथम् ।।	</td><td>	3-42-7a<br>3-42-7b	
</td></tr>
				
<tr><td>
	तत्रापश्यन्महानीलं वैजयन्तं महाप्रभम्।<br>ध्वजमिन्दीवरश्यामं वंशं कनकभूषणम् ।।	</td><td>	3-42-8a<br>3-42-8b	
</td></tr>
				
<tr><td>
	तस्मिन्रथे स्थितं सूतं तप्तहेमविभूषितम्।<br>दृष्ट्वा पार्थो महाबाहुर्देवराजमतर्कयत् ।।	</td><td>	3-42-9a<br>3-42-9b	
</td></tr>
				
<tr><td>
	तथा तर्कयतस्तस्य फल्गुनस्याथ मातलिः।<br>सन्नतः प्रस्थितो भूत्वा वाक्यमर्जुनमब्रवीत् ।।	</td><td>	3-42-10a<br>3-42-10b	
</td></tr>
				
<tr><td>
	भोभो शक्रात्मज श्रीमञ्शक्रस्त्वां द्रष्टुमिच्छति।<br>आरोहतु भवाञ्शीघ्रं रथमिन्द्रस्य संभतम् ।।	</td><td>	3-42-11a<br>3-42-11b	
</td></tr>
				
<tr><td>
	आह माममरश्रेष्ठः पिता तव शतक्रतुः।<br>कुन्तीसुतमिह प्राप्तं पश्यन्तु त्रिदशालयाः ।।	</td><td>	3-42-12a<br>3-42-12b	
</td></tr>
				
<tr><td>
	एष शक्रः परिवृतो देवैर्ऋषिगणैस्तथा।<br>गन्धर्वैरप्सरोभिश्च त्वां दिदृक्षुः प्रतीक्षते ।।	</td><td>	3-42-13a<br>3-42-13b	
</td></tr>
				
<tr><td>
	अस्माल्लोकाद्देवलोकं पाकशासनशासनात्।<br>मारोह त्वं मया सार्धं लब्धास्त्रः पुनरेष्यसि ।।	</td><td>	3-42-14a<br>3-42-14b	
</td></tr>
<tr><td>
	<b>अर्जुन उवाच।</b>	</td><td>	3-42-15x	
</td></tr>
				
<tr><td>
	मातले गच्छ शीघ्रं त्वमारोहस्व रथोत्तमम्।<br>राजसूयाश्वमेधानां शतैरपि सुदुर्लभम् ।।	</td><td>	3-42-15a<br>3-42-15b	
</td></tr>
				
<tr><td>
	पार्थिवैः सुमहाभागैर्यज्वभिर्भूरिदक्षिणैः।<br>दैवतैर्वा दुरारोहं दानवैर्वा रथोत्तमम् ।।	</td><td>	3-42-16a<br>3-42-16b	
</td></tr>
				
<tr><td>
	नातप्ततपसा शक्य एष दिव्यो महारथः।<br>द्रष्टुं वाऽप्यथवा स्प्रष्टुमारोढुं कुत एव च ।।	</td><td>	3-42-17a<br>3-42-17b	
</td></tr>
				
<tr><td>
	त्वयि मतिष्ठिते साधो रथस्थे स्थिरवाजिनि।<br>पश्चादहमथारोक्ष्ये मुकृती सत्पथं यथा ।।	</td><td>	3-42-18a<br>3-42-18b	
</td></tr>
<tr><td>
	<b>वैशंपायन उवाच।</b>	</td><td>	3-42-19x	
</td></tr>
				
<tr><td>
	तस्यतद्वचनं श्रुत्वा मातलिः शक्रसारथिः।<br>आरुरोह रथं शीघ्रं हयाञ्जग्राह रश्मिभिः ।।	</td><td>	3-42-19a<br>3-42-19b	
</td></tr>
				
<tr><td>
	ततोऽर्जुनो हृष्टमना गङ्गायामाप्लुतः शुचिः।<br>जजाप जप्यं कौन्तेयो विधिवत्कुरुनन्दनः ।।	</td><td>	3-42-20a<br>3-42-20b	
</td></tr>
				
<tr><td>
	ततः पितृन्यथान्यायं तर्पयित्वा यथाविधि।<br>मन्दरं शैलराजं तमाप्रष्टुमुपचक्रमे ।।	</td><td>	3-42-21a<br>3-42-21b	
</td></tr>
				
<tr><td>
	साधूनां पुण्यशीलानां मुनीनां पुण्यकर्मणाम्।<br>त्वं सदा संश्रयः शैल स्वर्गमार्गाभिकाङ्क्षिणाम् ।।	</td><td>	3-42-22a<br>3-42-22b	
</td></tr>
				
<tr><td>
	त्वत्प्रसादात्सदा शैल ब्राह्मणाः क्षत्रिया विशः।<br>स्वर्गं प्राप्ताश्चरन्ति स्म देवैः सह गतव्यथाः ।।	</td><td>	3-42-23a<br>3-42-23b	
</td></tr>
				
<tr><td>
	अद्रिराज महाशैल मुनिसंश्रय तीर्थवन्।<br>गच्छाम्यामन्त्रयित्वा त्वां सुखमस्म्युषितस्त्वयि ।।	</td><td>	3-42-24a<br>3-42-24b	
</td></tr>
				
<tr><td>
	तव सानूनि कुञ्जाश्च नद्यः प्रस्रवणानि च।<br>तीर्थानि च सुपुण्यानि मया दृष्टान्यनेकशः ।।	</td><td>	3-42-25a<br>3-42-25b	
</td></tr>
				
<tr><td>
	सुसुगन्धाश्च वैर्योघास्त्वच्छरीरविनिःसृताः।<br>अमृतास्वादसृशाः पीताः प्रस्रवणोदकाः ।।	</td><td>	3-42-26a<br>3-42-26b	
</td></tr>
				
<tr><td>
	शिशुर्यथा पितुश्चाङ्के सुखं शेते तटे तथा।<br>मया तवाङ्के ललितं शैलराज महाप्रभो ।।	</td><td>	3-42-27a<br>3-42-27b	
</td></tr>
				
<tr><td>
	अप्सरोगणसंकीर्णए ब्रह्मघोषानुनादिते।<br>सुखमस्म्युषितः शैल तव सानुषु नित्यदा ।।	</td><td>	3-42-28a<br>3-42-28b	
</td></tr>
				
<tr><td>
	एवमुक्त्वार्जुनः शैलमामन्त्र्य परवीरहा।<br>आरुरोह रथं दिव्यं द्योतयन्निव भास्करः ।।	</td><td>	3-42-29a<br>3-42-29b	
</td></tr>
				
<tr><td>
	स तेनादित्यरूपेण दिव्येनाद्भुतकर्मणा।<br>ऊर्ध्वमाचक्रमे धीमान्प्रहृष्टः कुरुनन्दनः ।।	</td><td>	3-42-30a<br>3-42-30b	
</td></tr>
				
<tr><td>
	सोऽदर्शनपथं यातो मर्त्यानां धर्मचारिणाम्।<br>ददर्शाद्भुतरूपाणि विमानानि सहस्रशः ।।	</td><td>	3-42-31a<br>3-42-31b	
</td></tr>
				
<tr><td>
	न तत्र सूर्यः सोमो वा द्योतते न च पावकः।<br>स्वयैव प्रभया तत्र द्योतन्ते पुण्यलब्धया ।।	</td><td>	3-42-32a<br>3-42-32b	
</td></tr>
				
<tr><td>
	तारारूपाणि यानीह दृश्यन्ते द्युतिमन्ति वै।<br>आकाशे विप्रकृष्टत्वात्तनूनि सुमहान्त्यपि ।।	</td><td>	3-42-33a<br>3-42-33b	
</td></tr>
				
<tr><td>
	तानि तत्र प्रभास्वन्ति रूपवन्ति च पाण्डवः।<br>ददर्श स्वेषु धिष्ण्येषु दीप्तिमन्ति स्वयाऽर्चिषा ।।	</td><td>	3-42-34a<br>3-42-34b	
</td></tr>
				
<tr><td>
	तत्र राजर्षयः सिद्धा वीराश्च निहता युधि।<br>तपसा च जितं स्वर्गं संपेतुः शतसङ्घशः ।।	</td><td>	3-42-35a<br>3-42-35b	
</td></tr>
				
<tr><td>
	गन्धर्वाणां सहस्राणि मूर्यज्वलिततेजसाम्।<br>गुह्यकारनामृषीणां च तथैवाप्सरसां गणान् ।।	</td><td>	3-42-36a<br>3-42-36b	
</td></tr>
				
<tr><td>
	लोकानात्मप्रभान्पश्यन्फल्गुनो विस्मयान्वितः।<br>पप्रच्छ मातलिं प्रीत्या स चाप्येनमुवाच ह ।।	</td><td>	3-42-37a<br>3-42-37b	
</td></tr>
				
<tr><td>
	एते सुकृतिनः पार्थ स्वेषु धिष्ण्येष्ववस्थिताः।<br>तान्दृष्टवानसि विभो तारारूपाणि भूतले ।।	</td><td>	3-42-38a<br>3-42-38b	
</td></tr>
				
<tr><td>
	ततोऽपश्यत्स्थितं द्वारि मत्तं विजयिनं गजम्।<br>ऐरावतं चतुर्दन्तं कैलासमिव शृङ्गिणम् ।।	</td><td>	3-42-39a<br>3-42-39b	
</td></tr>
				
<tr><td>
	स सिद्धमार्गमाक्रम्य कुरुपाण्डवसत्तमः।<br>व्यरोचत यथापूर्वं मान्धाता पार्थिवोत्तमः ।।	</td><td>	3-42-40a<br>3-42-40b	
</td></tr>
<tr><td>
	अभिचक्राम लोकान्स राज्ञां राजीवलोचनः ।।	</td><td>	3-42-41a	
</td></tr>
				
<tr><td>
	[एवं स संक्रमंस्तत्र स्वर्गलोके महायशाः ।]<br>ततो ददर्श शक्रस्य पुरीं ताममरावतीम् ।।	</td><td>	3-42-42a<br>3-42-42b	
</td></tr>
<tr><td>
	।। इति रश्रीमन्महाभारते अरण्यपर्वणि <br>इन्द्रलोकाभिगमनपर्वणि द्विचत्वारिंशोऽध्यायः ।। 42 ।।	</td><td>		
</td></tr>
</tbody></table>
<h2><span id=".E0.A4.9F.E0.A4.BF.E0.A4.AA.E0.A5.8D.E0.A4.AA.E0.A4.A3.E0.A5.80"></span><span class="mw-headline" id="टिप्पणी">टिप्पणी</span><span class="mw-editsection"><span class="mw-editsection-bracket">[</span><a href="/w/index.php?title=%E0%A4%AE%E0%A4%B9%E0%A4%BE%E0%A4%AD%E0%A4%BE%E0%A4%B0%E0%A4%A4%E0%A4%AE%E0%A5%8D-03-%E0%A4%86%E0%A4%B0%E0%A4%A3%E0%A5%8D%E0%A4%AF%E0%A4%95%E0%A4%AA%E0%A4%B0%E0%A5%8D%E0%A4%B5-042&amp;action=edit&amp;section=1" title="सम्पादनविभागः: टिप्पणी"><span>सम्पाद्यताम्</span></a><span class="mw-editsection-bracket">]</span></span></h2>
<p>3-42-3 पाटयन् द्विधाकुर्वन् ।।
3-42-5 तुलागुडाः भाण्डगोलकाः। वायुस्फोटाः वेगवशाद्वायुं जनयन्तः ।।
3-42-7 हरीणां पीतकौशेयसंनिभानां वाजिनां सहस्राणीत्येकदेशान्वयः ।।
3-42-8 वैजयन्तं नाम्ना देवेन्द्रध्वजम् ।।
3-42-20 आप्लुतः स्नातः ।।
3-42-27 ललितं क्रीडितम् ।।
3-42-33 विप्कृष्टत्वात् दूरत्वात्। सुमहान्त्पि तनूनि सूक्ष्माणि दृश्यन्ते ।।
3-42-34 धिष्ण्येषु स्थानेषु ।।
3-42-42 संक्रमन् गच्छन् ।।
</p>
<table style="width:100%; margin-bottom:5px; border: 1px solid #ADA; background-color: #E4F2E4; text-align:center; font-size:0.9em;">
<tbody><tr>
<td style="width:20%; text-align:left; font-size:0.9em;"><a href="/wiki/%E0%A4%AE%E0%A4%B9%E0%A4%BE%E0%A4%AD%E0%A4%BE%E0%A4%B0%E0%A4%A4%E0%A4%AE%E0%A5%8D-03-%E0%A4%86%E0%A4%B0%E0%A4%A3%E0%A5%8D%E0%A4%AF%E0%A4%95%E0%A4%AA%E0%A4%B0%E0%A5%8D%E0%A4%B5-041" title="महाभारतम्-03-आरण्यकपर्व-041">आरण्यकपर्व-041</a>
</td>
<td style="width:60%;"><a href="#top">पुटाग्रे अल्लिखितम्।</a>
</td>
<td style="width:20%; text-align:right;font-size:0.9em;"><a href="/wiki/%E0%A4%AE%E0%A4%B9%E0%A4%BE%E0%A4%AD%E0%A4%BE%E0%A4%B0%E0%A4%A4%E0%A4%AE%E0%A5%8D-03-%E0%A4%86%E0%A4%B0%E0%A4%A3%E0%A5%8D%E0%A4%AF%E0%A4%95%E0%A4%AA%E0%A4%B0%E0%A5%8D%E0%A4%B5-043" title="महाभारतम्-03-आरण्यकपर्व-043">आरण्यकपर्व-043</a>
</td></tr></tbody></table></td></tr></tbody>