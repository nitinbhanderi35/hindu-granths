				
<tbody><tr><td>
	<b>युधिष्ठिर उवाच।</b>	</td><td>	3-147-1x	
</td></tr>
				
<tr><td>
	धर्मज्ञो बलवाञ्शूरः सद्यो राक्षसपुङ्गवः।<br>भक्तोऽस्मानौरसः पुत्रो नेतुमर्हति मातरम् ।।	</td><td>	3-147-1a<br>3-147-1b	
</td></tr>
				
<tr><td>
	तव भीम सुतेनाहं नीतो भीमपराक्रम।<br>अक्षतः सह पाञ्चाल्या गच्छेयं गन्धमादनम् ।।	</td><td>	3-147-2a<br>3-147-2b	
</td></tr>
<tr><td>
	<b>वैशंपायन उवाच।</b>	</td><td>	3-147-3x	
</td></tr>
				
<tr><td>
	भ्रातुर्वचनमाज्ञाय भीमसेनो घटोत्कचम्।<br>`चिन्तयामास बलवान्महाबलपराक्रमम् ।।	</td><td>	3-147-3a<br>3-147-3b	
</td></tr>
				
				
<tr><td>
	घटोत्कचश्च धर्मात्मा स्मृतमात्रः पितुस्तदा।<br>कृताञ्जलिरुषातिष्ठदभिवाद्याथ पाण्डवान्।<br>ब्राह्मणांश्च महाबाहुः स च तैरमिनन्दितः ।।	</td><td>	3-147-4a<br>3-147-4b<br>3-147-4c	
</td></tr>
<tr><td>
	उवाच भीमसेनं स पितरं सत्यविक्रमः ।।	</td><td>	3-147-5a	
</td></tr>
				
<tr><td>
	स्मृतोऽस्मि भवता शीघ्रं शुश्रूषुरहमागतः।<br>आज्ञापय महाबाहो सर्वं कर्ताऽस्म्यसंशयम् ।।	</td><td>	3-147-6a<br>3-147-6b	
</td></tr>
				
<tr><td>
	तच्छ्रुत्वा भीमसेनस्तु राक्षसं परिषस्वजे।<br>चिन्ताया समनप्राप्तमित्युवाच वृकोदरः'।।	</td><td>	3-147-7a<br>3-147-7b	
</td></tr>
				
<tr><td>
	हैडिम्बेय परिश्रान्ता तव माताऽपराजिता।<br>त्वं कच कामगमस्तात बलवान्वह तां खग ।।	</td><td>	3-147-8a<br>3-147-8b	
</td></tr>
				
<tr><td>
	स्कन्धमारोप्य भद्रं ते मध्येऽस्माकं विहायसा।<br>गच्छ नीचिकया गत्या यथा चैनां न पीडयेः ।।	</td><td>	3-147-9a<br>3-147-9b	
</td></tr>
<tr><td>
	<b>घटोत्कच उवाच।</b>	</td><td>	3-147-10x	
</td></tr>
				
<tr><td>
	धर्मराजं च धौम्यं च कृष्णां च यमजौ तथा।<br>एकोप्यहमलं वोढुं किमुताद्य सहायवान् ।।	</td><td>	3-147-10a<br>3-147-10b	
</td></tr>
				
				
<tr><td>
	[अन्ये च शतशः शूरा विहङ्गाः कामरूपिणः।<br>सर्वान्वो ब्राह्मणैः सार्धं वक्ष्यन्ति सहिताऽनघ।<br>`मन्दंमन्दं गमिष्यामि वहन्द्रुपदनन्दिनीम्' ।।	</td><td>	3-147-11a<br>3-147-11b<br>3-147-11c	
</td></tr>
<tr><td>
	<b>वैश्पायन उवाच।</b>	</td><td>	3-147-12x	
</td></tr>
				
<tr><td>
	एवमुक्त्वा ततः कृष्णामुवाह स घटोत्कचः।<br>पाण्डूनां मध्यगो वीरः पाण्डवानपि चापरे ।।	</td><td>	3-147-12a<br>3-147-12b	
</td></tr>
				
<tr><td>
	लोमशः सिद्धमार्गेण जगामानुपमद्युतिः।<br>स्वेनैव स प्रभावेण द्वीतीय इव भास्करः ।।	</td><td>	3-147-13a<br>3-147-13b	
</td></tr>
				
<tr><td>
	ब्राह्मणांश्चापि तान्सर्वान्समुपादाय राक्षसाः।<br>नियोगाद्राक्षसेनद्रस्य जग्मुर्भीमपराक्रमाः ।।	</td><td>	3-147-14a<br>3-147-14b	
</td></tr>
				
<tr><td>
	एवं सुरमणीयानि वनान्युपवनानि च।<br>आलोकयन्तस्ते जग्मुर्विशालां बदरीमनु ।।	</td><td>	3-147-15a<br>3-147-15b	
</td></tr>
				
<tr><td>
	ते त्वाशुगतिभिर्वीरा राक्षसैस्तैर्महाजवैः।<br>उह्यमाना ययुः शीघ्रं महदध्वानमल्पवत् ।।	</td><td>	3-147-16a<br>3-147-16b	
</td></tr>
				
<tr><td>
	देशान्म्लेच्छजनाकीर्णान्नानारत्नाकरायुतान्।<br>ददृशुर्गिरिपादांश्च नानाधातुसमाचितान् ।।	</td><td>	3-147-17a<br>3-147-17b	
</td></tr>
				
<tr><td>
	विद्याघरमाकीर्णआन्युतान्वानरकिन्नरैः।<br>तथा किंपुरुषैश्चैव गन्धर्वैश्चसमन्ततः ।।	</td><td>	3-147-18a<br>3-147-18b	
</td></tr>
				
<tr><td>
	मयूरैश्चभरैश्चैव हरिणै रुरुभिस्तथा।<br>वराहैर्गवयैश्चैव महिषैश्च समावृतान् ।।	</td><td>	3-147-19a<br>3-147-19b	
</td></tr>
				
				
<tr><td>
	नदीजालसमाकीर्णान्नानापक्षियुतान्बहून्।<br>नानाविधमृगैर्जुष्टांश्चारणैश्चोपशोभितान्।<br>समदैश्च्यशि विहगैः उपैरन्वितांस्तथा ।।	</td><td>	3-147-20a<br>3-147-20b<br>3-127-20c	
</td></tr>
				
<tr><td>
	तेऽवतीर्य बहून्देशानुत्तरांश्च कुरूनपि।<br>ददृशुर्विविधाश्चर्यं कैलासं पर्वतोत्तमम् ।।	</td><td>	3-147-21a<br>3-147-21b	
</td></tr>
				
<tr><td>
	तस्याभ्याशे तु ददृशुर्नरनारायणाश्रमम्।<br>उपेतं पादपैर्दिव्यैः सदापुष्पफलोपगैः ।।	</td><td>	3-147-22a<br>3-147-22b	
</td></tr>
				
<tr><td>
	ददृशुस्तां च बदरीं वृत्तस्कन्धां मनोरमाम्।<br>स्निग्धामविरलच्छायां श्रिया परमया युताम् ।।	</td><td>	3-147-23a<br>3-147-23b	
</td></tr>
				
<tr><td>
	पत्रैः स्निग्धैरविरलैरुपेतां मृदुभिः शुभाम्।<br>विशालशाखां विस्तीर्णामतिद्युतिसमन्विताम् ।।	</td><td>	3-147-24a<br>3-147-24b	
</td></tr>
				
				
<tr><td>
	फलैरुपचितैर्दिव्यैराचितां स्वादुभिर्भृशम्।<br>मधुस्रवैः सदा दिव्यां महर्षिगणसेविताम्।<br>मदप्रमुदितैर्नित्यं नानाद्विजगणैर्युताम् ।।	</td><td>	3-147-25a<br>3-147-25b<br>3-147-25c	
</td></tr>
				
<tr><td>
	अदंशमशके देशे बहुमूलफलोदके।<br>नीलशाद्वलसंछन्ने देवगन्धर्वसेविते ।।	</td><td>	3-147-26a<br>3-147-26b	
</td></tr>
				
<tr><td>
	सुभूमिभागविशदे स्वभावविदिते शुभे।<br>जातां हिममृदुस्पर्शे देशेऽपहतकण्टके ।।	</td><td>	3-147-27a<br>3-147-27b	
</td></tr>
				
<tr><td>
	तामुपेत्य महात्मानः सह तैर्ब्राह्मणर्षभैः।<br>अवतेरुस्ततः सर्वे राक्षसस्कन्धतः शनैः ।।	</td><td>	3-147-28a<br>3-147-28b	
</td></tr>
				
<tr><td>
	ततस्तमाश्रमं पुण्यं नरनारायणाश्रितम्।<br>ददृशुः पाण्डवा राजन्सहिता द्विजपुङ्गवैः ।।	</td><td>	3-147-29a<br>3-147-29b	
</td></tr>
				
<tr><td>
	तमसा रहितं पुण्यमनामृष्टं रवेः करैः।<br>क्षुत्तृट्शीतोष्णदोषैश्च वर्जितं शोकनाशनम् ।।	</td><td>	3-147-30a<br>3-147-30b	
</td></tr>
				
<tr><td>
	महर्षिगणसंबाधं ब्राह्म्या लक्ष्म्या समन्वितम्।<br>दुष्प्रवेशं महाराज नरैर्धर्मबहिष्कृतैः ।।	</td><td>	3-147-31a<br>3-147-31b	
</td></tr>
				
<tr><td>
	बलिहोमार्चितं दिव्यं सुसंमृष्टानुलेपनम्।<br>दिव्यपुष्पोपहारैश्च सर्वतोऽभिविराजितम् ।।	</td><td>	3-147-32a<br>3-147-32b	
</td></tr>
				
<tr><td>
	विशालैरग्निशरणैः स्रुग्भाण्डैराचितं शुभैः।<br>महद्भिस्तोयकलशैः कठिनैश्चोपशोभितम् ।।	</td><td>	3-147-33a<br>3-147-33b	
</td></tr>
				
				
<tr><td>
	शरण्यं सर्वभूतानां ब्रह्मघोपनिनादितम्।<br>दिव्यमाश्रयणीयं तमाश्रमं श्रमनाशनम्।<br>श्रिया युतमनिर्देश्यं देववर्योपशोभितम् ।।	</td><td>	3-147-34a<br>3-147-34b<br>3-147-34c	
</td></tr>
				
<tr><td>
	फलमूलाशनैर्दान्तैश्चारुकृष्णाजिनाम्बरैः।<br>सूर्यवैश्वानरसमैस्तपसा भावितात्मभिः ।।	</td><td>	3-147-35a<br>3-147-35b	
</td></tr>
				
<tr><td>
	महर्षिभिर्मोक्षपरैर्यतिभिर्नियतेन्द्रियैः।<br>ब्रह्मभूतैर्महाभागैरुपेतं ब्रह्मवादिभिः ।।	</td><td>	3-147-36a<br>3-147-36b	
</td></tr>
				
<tr><td>
	सोऽभ्यगच्छन्महातेजास्तानृषीन्नियतः शुचिः।<br>भ्रातृभिः सहितो धीमान्धर्मपुत्रो युधिष्ठिरः ।।	</td><td>	3-147-37a<br>3-147-37b	
</td></tr>
				
<tr><td>
	दिव्यज्ञानोपपन्नास्ते दृष्ट्वा प्राप्तं युधिष्ठिरम्।<br>अभ्यगच्छन्त सुप्रीता दिव्या देवमहर्षयः।	</td><td>	3-147-38a<br>3-147-38b	
</td></tr>
				
<tr><td>
	प्रीतास्ते तस्य सत्कारं विधिना पावकापमाः।<br>उपाजह्रुश्च सलिलं पुष्पमूलफलं शुचि ।।	</td><td>	3-147-39a<br>3-147-39b	
</td></tr>
				
<tr><td>
	स तैः प्रीत्याऽथ सत्कारमुपनीतं महर्षिभिः।<br>प्रयतः प्रतिगृह्याथ धर्मराजो युधिष्ठिरः ।।	</td><td>	3-147-40a<br>3-147-40b	
</td></tr>
				
<tr><td>
	तं शक्रसदनप्रख्यं दिव्यगन्धं मनोरमम्।<br>प्रीतः स्वर्गोपमं पुण्यं पाण्डवः सह कृष्णया ।।	</td><td>	3-147-41a<br>3-147-41b	
</td></tr>
				
<tr><td>
	रविवेश शोभया युक्तं भ्रातृभिश्च सहानघ।<br>ब्राह्मणैर्वेदवेदाङ्गपारगैश्च सहार्चितः ।।	</td><td>	3-147-42a<br>3-147-42b	
</td></tr>
				
<tr><td>
	तत्रापश्यत्स धर्मात्मा देवदेवर्पिपूजितम्।<br>नरनारायणस्थानं भागीरथ्योपशोभितम् ।।	</td><td>	3-147-43a<br>3-147-43b	
</td></tr>
				
<tr><td>
	तस्मिन्मधृस्रवफलां ब्रह्मर्षिगणभाविनीम्।<br>वदरीं तामुपाश्रित्य पाण्डवो भ्रातृभिः सह ।।	</td><td>	3-147-44a<br>3-147-44b	
</td></tr>
				
				
<tr><td>
	मुदा युक्ता महात्मानो रेमिरे तत्र ते तदा।<br>आलोकयन्तो मैनाकं नानाद्विजगणायुतम्।<br>हिरण्यशिखरं चैव मध्ये विन्दुसरः शिवम् ।।	</td><td>	3-147-45a<br>3-147-45b<br>3-147-45c	
</td></tr>
				
<tr><td>
	भागीरथीं सुतीर्थां च शीतामलजलां शिवाम्।<br>मणिप्रवालप्रस्तारां पादपैरुषशोभिताम् ।।	</td><td>	3-147-46a<br>3-147-46b	
</td></tr>
				
<tr><td>
	दिव्यपुष्पसमाकीर्णां मनःप्रीतिविवर्धनीम्।<br>वीक्षमाणा महात्मानो विजह्रुस्तत्र पाण्डवाः ।।	</td><td>	3-147-47a<br>3-147-47b	
</td></tr>
				
				
<tr><td>
	तस्मिन्देवर्षिचरिते देशे परमदुर्गमे।<br>भागीरथीपुण्यजलेतर्पयांचक्रिरे पितॄन्।<br>देवानृषींश्च कौन्तेयाः परमं शौचमास्थिताः ।।	</td><td>	3-147-48a<br>3-147-48b<br>3-147-48c	
</td></tr>
				
<tr><td>
	तत्र ते तर्पयन्तश्च जपन्तश्च कुरूद्वहाः।<br>ब्राह्मणैः सहिता वीरा ह्यवसन्पुरुपर्षभाः ।।	</td><td>	3-147-49a<br>3-147-49b	
</td></tr>
				
<tr><td>
	कृष्णायास्तत्रपशय्न्तः क्रीडितान्यमरप्रभाः।<br>विचित्राणि नरव्याघ्रा रेमिरे तत्र पाण्डवाः ।।	</td><td>	3-147-50a<br>3-147-50b	
</td></tr>
<tr><td>
	।। इति श्रीमन्महाभारते अरण्यपर्वणि <br>तीर्थयात्रापर्वणि <br>सप्तचत्वारिंशदधिकशततमोऽध्यायः ।। 147 ।।	</td><td>		
</td></tr></tbody>