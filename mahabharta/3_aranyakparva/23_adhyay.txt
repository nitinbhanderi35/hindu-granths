				
<tbody><tr><td>
	<b>वैशंपायन उवाच।</b>	</td><td>	3-23-1x	
</td></tr>
				
				
				
<tr><td>
	तस्मिन्दशार्हाधिपतौ प्रयाते<br>युधिष्ठिरो भीमसेनार्जुनौ च।<br>यमौ च कृष्ण च पुरोहितश्च<br>रथान्महार्हान्परमाश्वयुक्तान् ।।	</td><td>	3-23-1a<br>3-23-1b<br>3-23-1c<br>3-23-1d	
</td></tr>
				
				
				
<tr><td>
	अस्थाय वीराः सहिता वनाय<br>प्रतस्थिरे भूतपतिप्रकाशाः।<br>हिरण्यनिष्कान्वसनानि गाश्च<br>गदाय शिक्षाक्षरमन्त्रविद्भ्यः ।।	</td><td>	3-23-2a<br>3-23-2b<br>3-23-2c<br>3-23-2d	
</td></tr>
				
				
				
<tr><td>
	प्रेष्याः पुरो विंशतिरात्तशस्त्रा<br>धनूंषि शस्त्राणि शरांश्च दीप्तान्।<br>मौर्वीश्च यन्त्राणि च सायकांश्च<br>सर्वे समादाय जघन्यमीयुः ।।	</td><td>	3-23-3a<br>3-23-3b<br>3-23-3c<br>3-23-3d	
</td></tr>
				
				
				
<tr><td>
	तत्सतु वासांसि च राजपुत्र्या<br>धात्र्यश्च दास्यश्च विभूषणं च।<br>तदिन्द्रसेनस्त्वरितः प्रगृह्य<br>जघन्यमेवोपययौ रथेन ।।	</td><td>	3-23-4a<br>3-23-4b<br>3-23-4c<br>3-23-4d	
</td></tr>
				
				
				
<tr><td>
	ततः कुरुश्रेष्ठमुपेत्य पौराः<br>प्रदक्षिणं चक्रुरदीनसत्वाः।<br>तं ब्राह्मणाश्चाभ्यवदन्प्रसन्ना<br>मुख्याश्च सर्वे कुरुजाङ्गलानाम् ।।	</td><td>	3-23-5a<br>3-23-5b<br>3-23-5c<br>3-23-5d	
</td></tr>
				
				
				
<tr><td>
	स चापि तानभ्यवदत्प्रसन्नः<br>सहैव तैर्भ्रातृभिर्धर्मराजः।<br>तस्थौ च तत्राधिपतिर्महात्मा<br>दृष्ट्वा जनौघं कुरुजाङ्गलानाम् ।।	</td><td>	3-23-6a<br>3-23-6b<br>3-23-6c<br>3-23-6d	
</td></tr>
				
				
				
<tr><td>
	पितेव पुत्रेषु स तेषु भावं<br>चक्रे कुरूणामृषभो महात्मा।<br>ते चापि तस्मिन्भरतप्रबर्हे<br>तथा बभूवुः पितरीव पुत्राः ।।	</td><td>	3-23-7a<br>3-23-7b<br>3-23-7c<br>3-23-7d	
</td></tr>
				
				
				
<tr><td>
	ततस्तमासाद्य महाजनौघाः<br>कुरुप्रवीरं परिवार्य तस्थुः।<br>हानाथ हाधर्म इति ब्रुवाणा<br>हीताश्च सर्वेऽऽश्रुमुखा बभूवुः ।।	</td><td>	3-23-8a<br>3-23-8b<br>3-23-8c<br>3-23-8d	
</td></tr>
				
				
				
<tr><td>
	वरः कुरूणामधिपः प्रजानां<br>पितेव पुत्रानपहाय चास्मान्।<br>पौरानिमाञ्जानपदांश्च सर्वान्<br>हित्वा प्रयातः क्वनु धर्मराजः ।।	</td><td>	3-23-9a<br>3-23-9b<br>3-23-9c<br>3-23-9d	
</td></tr>
				
				
				
<tr><td>
	धिग्धार्तराष्ट्रं सुनृशंसबुद्धिं<br>धिक्सौबलं पापमतिं च कर्णम्।<br>अनर्थमिच्छन्ति नरेन्द्र पापा<br>ये धर्मनित्यस्य सतस्तवोग्राः ।।	</td><td>	3-23-10a<br>3-23-10b<br>3-23-10c<br>3-23-10d	
</td></tr>
				
				
				
<tr><td>
	स्वयं निवेश्याप्रतिमं महात्मा<br>पुरं महादेवपुरप्रकाशम्।<br>शतक्रतुप्रस्थममोघकर्मा<br>हित्वा प्रयातः क्वनु धर्मराजः ।।	</td><td>	3-23-11a<br>3-23-11b<br>3-23-11c<br>3-23-11d	
</td></tr>
				
				
				
<tr><td>
	चकार यामप्रतिमां महात्मा<br>सभां मयो देवसभाप्रकाशाम्।<br>तां देवगुप्तामिव देवमायां<br>हित्वाप्रयातः क्वनु धर्मराजः ।।	</td><td>	3-23-12a<br>3-23-12b<br>3-23-12c<br>3-23-12d	
</td></tr>
				
				
				
<tr><td>
	तान्धर्मकामार्थविदुत्तमौजा<br>बीभत्सुरुच्चैः सहितानुवाच।<br>आदास्यते वासमिमं निरुष्य<br>रवनेषु राजा द्विषतां यशांसि ।।	</td><td>	3-23-13a<br>3-23-13b<br>3-23-13c<br>3-23-13d	
</td></tr>
				
				
				
<tr><td>
	द्विजातिमुख्याः सहिताः पृथक्व<br>भवद्भिरासाद्य तपस्विनश्च।<br>प्रसाद्य धर्मार्थविदश्च वाच्या<br>यथार्थसिद्धिः परमा भवेन्नः ।।	</td><td>	3-23-14a<br>3-23-14b<br>3-23-14c<br>3-23-14d	
</td></tr>
				
				
				
<tr><td>
	इत्येवमुक्ते वचनेऽऽर्जुनेन<br>ते ब्राह्मणाः सर्ववर्णाश्च राजन्।<br>मुदाऽभ्यनन्दन्सहिताश्च चक्रुः<br>प्रदक्षिणं धर्मभृतांवरिष्ठम् ।।	</td><td>	3-23-15a<br>3-23-15b<br>3-23-15c<br>3-23-15d	
</td></tr>
				
				
				
<tr><td>
	आमन्त्र्य पार्थं च वृकोदरं च<br>धनंजयं याज्ञसेनीं यमौ च।<br>प्रतस्थिरे राष्ट्रमरपेतहार्षा<br>युधिष्ठिरेणानुमता यथास्वम् ।।	</td><td>	3-23-16a<br>3-23-16b<br>3-23-16c<br>3-23-16d	
</td></tr>
<tr><td>
	।। इति श्रीमन्महाभारते अरण्यपर्वणि <br>अर्जुनाभिगमनपर्वणि त्रयोविंशोऽध्यायः ।। 23 ।।	</td><td>		
</td></tr></tbody>