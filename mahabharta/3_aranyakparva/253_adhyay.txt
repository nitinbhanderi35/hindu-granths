				
<tbody><tr><td>
	<b>दानवा ऊचुः।</b>	</td><td>	3-253-1x	
</td></tr>
				
<tr><td>
	भोः सुयोधन राजेन्द्र भरतानां कुलोद्वह।<br>शूरैः परिवृतो नित्यं तथैव च महात्मभिः ।।	</td><td>	3-253-1a<br>3-253-1b	
</td></tr>
				
<tr><td>
	अकार्षीः साहसमिदं कस्मात्प्रायोपवेशनम्।<br>आत्मत्यागी ह्यधो याति वाच्यतां चायशस्करीम् ।।	</td><td>	3-253-2a<br>3-253-2b	
</td></tr>
				
<tr><td>
	न हि कार्यविरुद्धेषु बहुपापेषु कर्मसु।<br>मूलघातिषु सज्जन्ते बुद्धिमन्तो भवद्विधाः ।।	</td><td>	3-253-3a<br>3-253-3b	
</td></tr>
				
<tr><td>
	नियच्छैनां मतिं राजन्धर्मार्थसुखनाशिनीम्।<br>यशःप्रतापवीर्यघ्नीं शत्रूणां हर्षवर्धनीम् ।।	</td><td>	3-253-4a<br>3-253-4b	
</td></tr>
				
<tr><td>
	श्रूयतां तु प्रभो तत्त्वं दिव्यतां चात्मनो नृप।<br>निर्माणं च रशरीरस्य ततो धैर्यमवाप्नुहि ।।	</td><td>	3-253-5a<br>3-253-5b	
</td></tr>
				
<tr><td>
	पुरा त्व तपसाऽस्माभिर्लब्धो राजन्महेश्वरात्।<br>पूर्वकायश्च ते सर्वो निर्मितो वज्रसंचयैः ।।	</td><td>	3-253-6a<br>3-253-6b	
</td></tr>
				
<tr><td>
	अस्त्रैरभेद्यः शस्त्रैश्चाप्यधःकायश्च तेऽनघ।<br>कृतः पुष्पमयो देव्या रूपतस्त्रीमनोहरः ।।	</td><td>	3-253-7a<br>3-253-7b	
</td></tr>
				
<tr><td>
	एवमीश्वरसंयुक्तस्तव देहो नृपोत्तम।<br>देव्या च राजशार्दूल दिव्यस्त्वं हि न मानुषः ।।	</td><td>	3-253-8a<br>3-253-8b	
</td></tr>
				
<tr><td>
	क्षत्रियाश्च महावीर्या भगदत्तपुरोगमाः।<br>दिव्यास्त्रविदुषः शूराः क्षपयिष्यन्ति ते रिपून् ।।	</td><td>	3-253-9a<br>3-253-9b	
</td></tr>
				
<tr><td>
	तदलं ते विषादेन भयं तव न विद्यते।<br>सहायार्थं च ते वीराः संभूता बुवि दानवाः ।।	</td><td>	3-253-10a<br>3-253-10b	
</td></tr>
				
<tr><td>
	भीष्मद्रोणकृपादींश्च प्रवेक्ष्यन्त्यपरेऽसुराः।<br>यैराविष्टा घृणां त्यक्त्वा योत्स्यन्ते तव वैरिभिः ।।	</td><td>	3-253-11a<br>3-253-11b	
</td></tr>
				
				
<tr><td>
	नैव पुत्रान्न च भ्रातॄन्न पितॄन्न च बान्धवान्।<br>नैव शिष्यान्न च ज्ञातीन्न बालान्त्यविरान्न च।<br>युधि संप्रहरिष्यन्तो मोक्ष्यन्ति कुरुसत्तम ।।	</td><td>	3-253-12a<br>3-253-12b<br>3-253-12c	
</td></tr>
				
<tr><td>
	निःस्नेहा दानवाविष्टाः समाक्रान्तेऽन्तरात्मनि।<br>प्रहरिष्यन्ति बन्धुभ्यः स्नेहमुत्सृज्य दूरतः ।।	</td><td>	3-253-13a<br>3-253-13b	
</td></tr>
				
				
<tr><td>
	हृष्टाः पुरुषशार्दूलाः कलुषीकृतमानसाः।<br>अनभिज्ञातमूलाश्च दैवाच्च विधिनिर्मितात्।<br>व्याभाषमाणाश्चान्योन्यं न मे जीवन्विमोक्ष्यसे ।।	</td><td>	3-253-14a<br>3-253-14b<br>3-253-14c	
</td></tr>
				
<tr><td>
	सर्वे शस्त्रास्त्रमोक्षेण पौरुषे समवस्थिताः।<br>श्लाघमानाः कुरुश्रेष्ठ करिष्यन्ति जनक्षयम् ।।	</td><td>	3-253-15a<br>3-253-15b	
</td></tr>
				
<tr><td>
	तेपि पञ्च महात्मानः प्रतियोत्सन्ति पाण्डवाः।<br>वधं चैषां करिष्यन्ति दैवयुक्ता महाबलाः ।।	</td><td>	3-253-16a<br>3-253-16b	
</td></tr>
				
<tr><td>
	दैत्यरक्षोगणाश्चैव संभूताः क्षत्रयोनिषु।<br>योत्स्यन्ति युधि विक्रम्य शत्रुभिस्तव पार्थिव ।।	</td><td>	3-253-17a<br>3-253-17b	
</td></tr>
				
<tr><td>
	गदाभिर्मुसलैः शूलैः शस्त्रैरुच्चावचैस्तथा।<br>`प्रहरिष्यनति ते वीरास्तवारिषु महाबलाः' ।।	</td><td>	3-253-18a<br>3-253-18b	
</td></tr>
				
<tr><td>
	यच्च तेऽन्तर्गतं वीर भयमर्जुनसंभवम्।<br>तत्रापि विहितोऽस्माभिर्वधोपायोऽर्जुनस्य वै ।।	</td><td>	3-253-19a<br>3-253-19b	
</td></tr>
				
<tr><td>
	हतस्य नरकस्यात्मा कर्णमूर्तिमुपाश्रितः।<br>तद्वैरं संस्मरन्वीर योत्स्यते केशवार्जुनौ ।।	</td><td>	3-253-20a<br>3-253-20b	
</td></tr>
				
<tr><td>
	स ते विक्रमशौण्डीरो रणे पार्थं विजेष्यति।<br>कर्णः प्रहरतांश्रेष्ठः सर्वांश्चारीन्महारथः ।।	</td><td>	3-253-21a<br>3-253-21b	
</td></tr>
				
<tr><td>
	ज्ञात्वैतच्छद्मना वज्री रक्षार्थं सव्यसाचिनः।<br>कुण्डले कवचं चैव कर्णस्यापहरिष्यति ।।	</td><td>	3-253-22a<br>3-253-22b	
</td></tr>
				
				
<tr><td>
	तस्मादस्माभिरप्यत्र दैत्याः शतसहस्रशः।<br>नियुक्ता राक्षसाश्चैव ये ते संशप्तका इति।<br>प्रख्यातास्तेऽर्जुनं वीरं युधि हिंस्यन्ति मा शुचः ।।	</td><td>	3-253-23a<br>3-253-23b<br>3-253-23c	
</td></tr>
				
<tr><td>
	असपत्ना त्वया हीयं भोक्तव्या वसुधा नृप।<br>मा विषादं गमस्तस्मान्नैतत्त्वय्युपपद्यते ।।	</td><td>	3-253-24a<br>3-253-24b	
</td></tr>
				
				
<tr><td>
	विनष्टे त्वयि चास्माकं पक्षो हीयेत कौरव।<br>गच्छ वीर न ते बुद्धिरन्या कार्या कथंचन।<br>त्वमस्माकं गतिर्नित्यं देवतानां च पाण्डवाः ।।	</td><td>	3-253-25a<br>3-253-25b<br>3-253-25c	
</td></tr>
<tr><td>
	<b>वैशंपायन उवाच।</b>	</td><td>	3-253-26x	
</td></tr>
				
<tr><td>
	एवमुक्त्वा परिष्वज्य दैत्यास्तं राजकुञ्जरम्।<br>समाश्वास्य च दुर्धर्षं पुत्रवद्दानवर्षभाः ।।	</td><td>	3-253-26a<br>3-253-26b	
</td></tr>
				
<tr><td>
	स्थिरां कृत्वा बुद्धिमस्य प्रियाण्युक्त्वा च भारत।<br>गम्यतामित्यनुज्ञाय जयमाप्नुहि चेत्यथ ।।	</td><td>	3-253-27a<br>3-253-27b	
</td></tr>
				
<tr><td>
	तैर्विसृष्टं महाबाहुं कृत्या सैवानयत्पुरः।<br>तमेव देशं यत्रासौ तदा प्रायमुपाविशत् ।।	</td><td>	3-253-28a<br>3-253-28b	
</td></tr>
				
<tr><td>
	प्रतिनिक्षिप्यतं वीरं कृत्या समभिपूज्य च।<br>अनुज्ञाता च राज्ञा सा तत्रैवान्तरधीयत ।।	</td><td>	3-253-29a<br>3-253-29b	
</td></tr>
				
<tr><td>
	गतायामथ तस्यां तु राजा दुर्योधनस्तदा।<br>स्वप्नभूतमिदं सर्वमचिन्तयत भारत ।।	</td><td>	3-253-30a<br>3-253-30b	
</td></tr>
				
<tr><td>
	`संमृश्य तानि वाक्यानि दानवोक्तानि दुर्मतेः'।<br>विजेष्यामि रणे पाण्डूनिति चास्याभवनमतिः ।।	</td><td>	3-253-31a<br>3-253-31b	
</td></tr>
				
<tr><td>
	कर्णं संशप्तकांश्चैव पार्थस्यामित्रघातिनः।<br>अमन्यत वधे युक्तान्समर्थांश्च सुयोधनः ।।	</td><td>	3-253-32a<br>3-253-32b	
</td></tr>
				
<tr><td>
	एवमाशा दृढा तस् धार्तराष्ट्रस् दुर्मतेः।<br>विनिर्जये पाण्डवानामभवद्भरतर्षभ ।।	</td><td>	3-253-33a<br>3-253-33b	
</td></tr>
				
<tr><td>
	कर्णोऽप्याविष्टचित्तात्मा नरकस्यान्तरात्मना।<br>अर्जुनस्य वधे क्रूरां करोति स्म तदा मतिम् ।।	</td><td>	3-253-34a<br>3-253-34b	
</td></tr>
				
<tr><td>
	संशप्तकाश्च ते वीरा राक्षसाविष्टचेतसः।<br>रजस्तमोभ्यामाक्रान्ताः फाल्गुनस्य वधैषिणः ।।	</td><td>	3-253-35a<br>3-253-35b	
</td></tr>
				
<tr><td>
	भीष्मद्रोणकृपाद्याश्च दानवाक्रान्तचेतसः।<br>न तथा पाण्डुपुत्राणां स्नेहवन्तोऽभवंस्तदा ।।	</td><td>	3-253-36a<br>3-253-36b	
</td></tr>
				
<tr><td>
	न चाचचक्षे कस्मैचिदेतद्राजा सुयोधनः।<br>`कृत्ययाऽऽनाय्यकथितं यदस्य निशि दानवैः' ।।	</td><td>	3-253-37a<br>3-253-37b	
</td></tr>
				
<tr><td>
	दुर्योधनं निशन्ते च कर्णो वैकर्तनोऽब्रवीत्।<br>स्मयन्निवाञ्जलिं कृत्वा पार्थिवं हेतुमद्वचः ।।	</td><td>	3-253-38a<br>3-253-38b	
</td></tr>
				
<tr><td>
	न मृतो जयते शत्रूञ्जीवन्भद्राणि पश्यति।<br>मृतस्य भद्राणि कुतः कौरवेय कुतो जयः ।।	</td><td>	3-253-39a<br>3-253-39b	
</td></tr>
				
<tr><td>
	न कालाऽद्य विषादस्य भयस्य मरणस्य वा।<br>परिष्वज्याब्रवीच्चैवनं भुजाभ्यां स महाभुजः ।।	</td><td>	3-253-40a<br>3-253-40b	
</td></tr>
				
<tr><td>
	उत्तिष्ठ राजन्किं शेषे कस्माच्छोचसि शत्रुहन्।<br>शत्रून्प्रताप्य वीर्येण स कथं मर्तुमर्हसि ।।	</td><td>	3-253-41a<br>3-253-41b	
</td></tr>
				
<tr><td>
	अथवा ते भयं जातं दृष्ट्वाऽर्जुनपराक्रमम्।<br>सत्यंते प्रतिजानामि वधिष्यामि रणेऽर्जुनम् ।।	</td><td>	3-253-42a<br>3-253-42b	
</td></tr>
				
<tr><td>
	गते त्रयोदशे वर्षे सत्येनायुधमालभे।<br>आनयिष्याम्यहं पार्तान्वशं तव जनाधिप ।।	</td><td>	3-253-43a<br>3-253-43b	
</td></tr>
				
<tr><td>
	एवमुक्तस्तु कर्णेन दैत्यानां वचनात्तथा।<br>प्रणिपातेन चाप्येषामुदतिष्ठत्सुयोधनः ।।	</td><td>	3-253-44a<br>3-253-44b	
</td></tr>
				
				
<tr><td>
	दैत्यानां तद्वचः श्रुत्वा हृदि कृत्वा स्थिरां मतिम्।<br>ततो मनुजशार्दूलो योजयामास वाहिनीम्।<br>रथनागाश्वफलिलां पदातिजनसंकुलाम् ।।	</td><td>	3-253-45a<br>3-253-45b<br>3-253-45c	
</td></tr>
<tr><td>
	गङ्गौघप्रतिमा चास्य प्रयाणे शुशुभे चमूः ।।	</td><td>	3-253-46a	
</td></tr>
				
<tr><td>
	श्वेतच्छत्रैः पताकाभिश्चामरैश्च सुपाण्डुरैः।<br>रथैर्नागैः पदातैश्च शुशुभेऽतीव संकुला ।।	</td><td>	3-253-47a<br>3-253-47b	
</td></tr>
				
<tr><td>
	व्यपेताभ्रघने काले द्यौरिवासीत्तु शारदी।<br>`हंसपङ्क्तिसमाकीर्णा भ्रमत्सारसशोभिता' ।।	</td><td>	3-253-48a<br>3-253-48b	
</td></tr>
				
<tr><td>
	जयाशीर्भिर्द्विजेन्द्रैः स स्तूयमानोऽधिराजवत्।<br>गृह्णन्नञ्जलिमालाश्च धार्तराष्ट्रो जनाधिपः ।।	</td><td>	3-253-49a<br>3-253-49b	
</td></tr>
				
<tr><td>
	सुयोधनो ययावग्रे श्रिया परमया ज्वलम्।<br>कर्णेन सार्धं राजेन्द्र सौबलेन च देविना ।।	</td><td>	3-253-50a<br>3-253-50b	
</td></tr>
				
<tr><td>
	दुःशासनादयश्चास्य भ्रातरः सर्व एव ते।<br>भूरिश्रवाः सोमदत्तो माराजश्च बाह्लिकः ।।	</td><td>	3-253-51a<br>3-253-51b	
</td></tr>
				
<tr><td>
	रथैर्नानाविधाकारैर्हयैर्गजवरैस्तथा।<br>प्रयान्तं नृपसिंहं तमनुजग्मुः कुरूद्वहाः ।।	</td><td>	3-253-52a<br>3-253-52b	
</td></tr>
				
<tr><td>
	`प्रहृष्टमनसः सर्वे दुर्योधनपुरोगमाः' ।।<br>कालेनाल्पेन राजेन्द्र स्वपुरं विविशुस्तदा ।।	</td><td>	3-253-53a<br>3-253-53b	
</td></tr>
<tr><td>
	।। इति श्रीमन्महाभारते अरण्यपर्वणि<br> घोषयात्रापर्वणि त्रिपञ्चाशदधिकद्विशततमोऽध्यायः ।। 253 ।।	</td><td>		
</td></tr></tbody>