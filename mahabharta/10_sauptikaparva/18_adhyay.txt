				
<tbody><tr><td>
	<b>कश्रीभगवानुवाच।</b>	</td><td>	10-18-1x	
</td></tr>
				
<tr><td>
	ततो देवयुगेऽतीते देवा वै समकल्पयन्।<br>यज्ञवेदप्रमाणेन विधिवद्यष्टुमीप्सवः।।	</td><td>	10-18-1a<br>10-18-1b	
</td></tr>
				
<tr><td>
	कल्पयामासुरथ ते साधनानि हवींषि च।<br>भागार्हा देवताश्चैव यज्ञियं द्रव्यमेव च।।	</td><td>	10-18-2a<br>10-18-2b	
</td></tr>
				
<tr><td>
	ता वै रुद्रमजानन्त्यो याथातथ्येन देवताः।<br>नाकल्पयन्त देवस्य स्थाणोर्भागं नराधिप।।	</td><td>	10-18-3a<br>10-18-3b	
</td></tr>
				
<tr><td>
	सोऽकल्प्यमाने भागे तु कृत्तिवासा मखेऽमरैः।<br>तपसा यज्ञमन्विच्छन्धनुरादौ ससर्ज ह।।	</td><td>	10-18-4a<br>10-18-4b	
</td></tr>
				
<tr><td>
	लोकयज्ञः क्रियायज्ञो गृहयज्ञः सनातनः।<br>पञ्चभूतनृयज्ञश्च जज्ञे सर्वमिदं जगत्।।	</td><td>	10-18-5a<br>10-18-5b	
</td></tr>
				
<tr><td>
	लोकयज्ञैर्नृयज्ञैश्च कपर्दी विदधे धनुः।<br>धनुः सृष्टमभूत्तस्य षष्टिकिष्कुप्रमाणतः।।	</td><td>	10-18-6a<br>10-18-6b	
</td></tr>
				
<tr><td>
	वषट्‌कारोऽभवज्ज्या तु धनुषस्तस्य भारत।<br>यज्ञाङ्गानि च चत्वारि तस्य सन्नहनेऽभवन्।।	</td><td>	10-18-7a<br>10-18-7b	
</td></tr>
				
<tr><td>
	ततः क्रुद्धो महादेवस्दुपादाय कार्मुकम्।<br>आजगामाथ तत्रैव यत्र देवाः समीजिरे।।	</td><td>	10-18-8a<br>10-18-8b	
</td></tr>
				
<tr><td>
	तमात्कार्मुकं दृष्ट्वा ब्रह्मचारिणमव्ययम्।<br>विव्यथे पृथिवी देवी पर्वताश्च चकम्पिरे।।	</td><td>	10-18-9a<br>10-18-9b	
</td></tr>
				
<tr><td>
	न ववौ पवनश्चैव नाग्निर्जज्वाल वैधितः।<br>व्यभ्रमच्चापि संविग्नं दिवि नक्षत्रमण्डलम्।।	</td><td>	10-18-10a<br>10-18-10b	
</td></tr>
				
<tr><td>
	न बभौ भास्करश्चापि सोमः श्रीमुक्तमण्डलः।<br>तिमिरेणाकुलं सर्वमाकाशं चाभवृद्वृतम्।।	</td><td>	10-18-11a<br>10-18-11b	
</td></tr>
				
<tr><td>
	अभिभूतास्ततो देवा विषयान्न प्रजज्ञिरे।<br>न प्रत्यभाच्च यज्ञः स देवतास्त्रेसिरे तथा।।	</td><td>	10-18-12a<br>10-18-12b	
</td></tr>
				
<tr><td>
	ततः स यज्ञं विव्याध रौद्रेण हृदि पत्रिणा।<br>अपक्रान्स्ततो यज्ञो मृगो भूत्वा सपावकः।।	</td><td>	10-18-13a<br>10-18-13b	
</td></tr>
				
<tr><td>
	स तु तेनैव रूपेण दिविस्थो वै व्यराजत।<br>अन्वीयमानो रुद्रेण युधिष्ठिर नभस्तले।।	</td><td>	10-18-14a<br>10-18-14b	
</td></tr>
				
<tr><td>
	अपक्रान्ते ततो यज्ञे संज्ञा न प्रत्यभात्सुरान्।<br>नष्टसंज्ञेषु देवेषु न प्राज्ञायत किञ्चन।।	</td><td>	10-18-15a<br>10-18-15b	
</td></tr>
				
<tr><td>
	त्र्यम्बकः सवितुर्बाहू भगस्य नयने तथा।<br>पूष्णश्च दशनान्क्रुद्धो धनुष्कोट्या व्यशातयत्।।	</td><td>	10-18-16a<br>10-18-16b	
</td></tr>
				
<tr><td>
	प्राद्रवन् ततो देवा यज्ञाङ्गानि च सर्वशः।<br>केचित्तत्रैव घूर्णन्तो गतासव इवाभवन्।।	</td><td>	10-18-17a<br>10-18-17b	
</td></tr>
				
<tr><td>
	स तु विद्राव्य तत्सर्वं शितिकम्ठोऽवहस्य च।<br>अवष्टभ्य धनुष्कोटिं रुरोध विबुधांस्ततः।।	</td><td>	10-18-18a<br>10-18-18b	
</td></tr>
				
<tr><td>
	ततो वागमरैरुक्ता ज्यां तस्य धनुषोऽच्छिनत्‌।<br>अथ तत्सहसा राजंश्छिन्नज्यं विस्फुरद्धनुः।।	</td><td>	10-18-19a<br>10-18-19b	
</td></tr>
				
<tr><td>
	ततो विधनुषं देवा देवश्रेष्ठमुपागमन्।<br>शरणं सह यज्ञेन प्रसादं चाकरोत्प्रभुः।।	</td><td>	10-18-20a<br>10-18-20b	
</td></tr>
				
<tr><td>
	ततः प्रसन्नो भगवान्प्रास्यत्कोपं जलाशये।<br>स जलं पावको भूत्वा शोषयत्यनिशं प्रभो।।	</td><td>	10-18-21a<br>10-18-21b	
</td></tr>
				
<tr><td>
	भगस्य नयने चैव बाहू च सवितुस्तथा।<br>प्रादात्पूष्णश्च दशनान्पुनर्यज्ञांश्च पाण्डव।।	</td><td>	10-18-22a<br>10-18-22b	
</td></tr>
				
<tr><td>
	ततः सुस्थमिदं सर्वं बभूव पुनरेव हि।<br>सर्वाणि च हवींष्यस्य देवा भागमकल्पयन्।।	</td><td>	10-18-23a<br>10-18-23b	
</td></tr>
				
<tr><td>
	तस्मिन्क्रुद्धेऽभवत्सर्वमसुस्थं भुवनं प्रभो।<br>प्रसन्ने च पुनः सुस्थं जगद्भवति भारत।।	</td><td>	10-18-24a<br>10-18-24b	
</td></tr>
				
<tr><td>
	ततस्ते निहताः सर्वे तव पुत्रा महारथाः।<br>अन्ये च बहवः शूराः पाञ्चालस्य पदानुगाः।।	</td><td>	10-18-25a<br>10-18-25b	
</td></tr>
				
<tr><td>
	न तन्मनसि कर्व्यं न च तद्द्रौणिना कृतम्।<br>महादेवप्रसादः स कुरुकार्यमनन्तरम्।।	</td><td>	10-18-26a<br>10-18-26b	
</td></tr>
<tr><td>
	।। इति श्रीमन्महाभारते शतसाहस्रिकायां संहितायां <br>वैयासिक्यां सौप्तिकपर्वणि ऐषीकपर्वणि अष्टादशोऽध्यायः।। 18 ।।	</td><td>		
</td></tr>
<tr><td>
	समाप्तं ऐषीकपर्व।। 2 ।।	</td><td>		
</td></tr>
<tr><td>
	सौप्तिकपर्व च समाप्तम्।। 10 ।।	</td><td>		
</td></tr></tbody>