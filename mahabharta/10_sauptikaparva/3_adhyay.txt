				
<tbody><tr><td>
	<b>सञ्जय उवाच।</b>	</td><td>	10-3-1x	
</td></tr>
				
<tr><td>
	कृपस्य वचनं श्रुत्वा धर्मार्थसहितं शुभम्।<br>अश्वत्थामा महाराज दुःखशोकसमन्वितः।।	</td><td>	10-3-1a<br>10-3-1b	
</td></tr>
				
<tr><td>
	दह्यमानस्तु शोकेन प्रदीप्तेनाग्निना यथा।<br>क्रूरं मनस्ततः कृत्वा तावभौ प्रत्यभाषत।।	</td><td>	10-3-2a<br>10-3-2b	
</td></tr>
				
<tr><td>
	पुरुषेपुरुषे बुद्धिर्याया भवति शोभना।<br>तुष्यन्ति च पृथक्सर्वे प्रज्ञया ते स्वयास्वया।।	</td><td>	10-3-3a<br>10-3-3b	
</td></tr>
				
<tr><td>
	सर्वो हि मन्यते लोक आत्मानं बुद्धिमत्तरम्।<br>सर्वस्यात्मा बहुमतः सर्वोत्मानं प्रशंसति।।	</td><td>	10-3-4a<br>10-3-4b	
</td></tr>
				
<tr><td>
	सर्वस्य हि स्वका प्रज्ञा साधुवादे प्रतिष्ठिता।<br>परबुद्धिं च निन्दन्ति स्वां प्रशंसन्ति चासकृत्।।	</td><td>	10-3-5a<br>10-3-5b	
</td></tr>
				
<tr><td>
	कारणान्तरयोगेन येषां संवदते मतिः।<br>तेऽन्योन्येन च तुष्यन्ति बहुमन्यन्ति चासकृत्।।	</td><td>	10-3-6a<br>10-3-6b	
</td></tr>
				
<tr><td>
	तस्यैव तु मनुष्यस्य सासा बुद्धिस्तदातदा।<br>कालयोगे विपर्यासं प्राप्यान्योन्यं विपद्यते।।	</td><td>	10-3-7a<br>10-3-7b	
</td></tr>
				
<tr><td>
	अनित्यत्वात्तु चित्तानां मनुष्याणां विशेषतः।<br>चित्तवैक्लब्यमासाद्य सासा बुद्धिः प्रजायते।।	</td><td>	10-3-8a<br>10-3-8b	
</td></tr>
				
<tr><td>
	यथा हि वैद्यः कुशलो ज्ञात्वा व्याधिं यथाविधि।<br>भैषज्यं कुरुते योगात्प्रशमार्थमिति प्रभो।।	</td><td>	10-3-9a<br>10-3-9b	
</td></tr>
				
<tr><td>
	एवं कार्यस्य योगात्प्रशमार्थमिति प्रभो।।<br>प्रज्ञया च स्वया युक्त्या तां च गृह्णन्ति वै बुधाः।।	</td><td>	10-3-10a<br>10-3-10b	
</td></tr>
				
<tr><td>
	अन्यया यौवने बाल्ये बुद्ध्या भवति मोहितः।<br>मध्येऽन्यया जरायां तु सोन्यां रोचयते मतिम्।।	</td><td>	10-3-11a<br>10-3-11b	
</td></tr>
				
<tr><td>
	व्यसन वा महाघोरं समृद्धिं चापि तादृशीम्।<br>अवाप्य पुरुषो भोज कुरुते बुद्धिवैकृतम्।।	</td><td>	10-3-12a<br>10-3-12b	
</td></tr>
				
<tr><td>
	एकस्मिन्नेव पुरुषे सासा बुद्धिस्तदातदा।<br>भवत्यनित्या प्रज्ञा हि सा तस्यैव न रोचते।।	</td><td>	10-3-13a<br>10-3-13b	
</td></tr>
				
<tr><td>
	निश्चित्य तु यथाप्रज्ञं यां मतिं साधु पश्यति।<br>तया प्रकुरुते भावं सा तस्योद्योगकारिका।।	</td><td>	10-3-14a<br>10-3-14b	
</td></tr>
				
<tr><td>
	सर्वो हि पुरुषो भोज साध्वेतदिति निश्चितः।<br>कर्तुमारभते प्रीतिं मरणादिषु कर्मसु।।	</td><td>	10-3-15a<br>10-3-15b	
</td></tr>
				
<tr><td>
	सर्वे हि युक्तां विज्ञाय प्रज्ञां वापि स्वकां नराः।<br>चेष्टन्ते विविधां चेष्टां हितमित्येव जानते।।	</td><td>	10-3-16a<br>10-3-16b	
</td></tr>
				
<tr><td>
	उपजाता व्यसनजा येयमद्य मतिर्मम।<br>युवयोस्तां प्रवक्ष्यामि सर्वेषां शोकनाशिनीम्।।	</td><td>	10-3-17a<br>10-3-17b	
</td></tr>
				
<tr><td>
	प्रजापतिः प्रजाः सृष्ट्वा कर्म तासु विधाय च।<br>वर्णेवर्णे समाधत्त ह्येकैकं गुणवत्तरम्।।	</td><td>	10-3-18a<br>10-3-18b	
</td></tr>
				
<tr><td>
	ब्राह्मणे वेदमग्र्यं तु क्षत्रिये तेज उत्तमम्।<br>दाक्ष्यं वैश्ये च शूद्रे च सर्ववर्णानुकूलताम्।।	</td><td>	10-3-19a<br>10-3-19b	
</td></tr>
				
<tr><td>
	अदान्तो ब्राह्मणोऽसाधुर्निस्तेजाः क्षत्रियो मृतः।<br>अदक्षो निन्द्यते वैश्यः शूद्रश्च प्रतिकूलवान्।।	</td><td>	10-3-20a<br>10-3-20b	
</td></tr>
				
<tr><td>
	सोऽस्मि जातः कुले श्रेष्ठे ब्राह्मणैरभिपूजिते।<br>मन्दभाग्यतयाऽस्म्येतं क्षत्रधर्ममनुष्ठितः।।	</td><td>	10-3-21a<br>10-3-21b	
</td></tr>
				
<tr><td>
	क्षत्रधर्मं विदित्वाऽहं यदि ब्राह्मण्यमाश्रितः।<br>प्रकरिष्ये महत्कर्म न मे तत्साधुसम्मतम्।।	</td><td>	10-3-22a<br>10-3-22b	
</td></tr>
				
<tr><td>
	धारयित्वा धनुर्दिव्यं दिव्यान्यस्त्राणि चाहवे।<br>पितरं निहतं दृष्ट्वा किन्नु वक्ष्यामि संसदि।।	</td><td>	10-3-23a<br>10-3-23b	
</td></tr>
				
<tr><td>
	सोऽहमद्य यथाकामं क्षत्रधर्ममवाप्य च।<br>गन्ताऽस्मि पदवीं राज्ञः पितुश्चापि महात्मनः।।	</td><td>	10-3-24a<br>10-3-24b	
</td></tr>
				
				
<tr><td>
	अद्य स्वप्स्यन्ति पाञ्चाला विश्वस्ता जितकाशिनः।<br>विमुक्तयुग्यकवचा हर्षेण च समन्विताः।<br>वयं जिता मताश्चैषां श्रान्ता व्यायामकर्शिताः।।	</td><td>	10-3-25a<br>10-3-25b<br>10-3-25c	
</td></tr>
				
<tr><td>
	तेषां निशि प्रसुप्तानां सुस्थानां शिबिरे स्वके।<br>अवस्कन्दं करिष्यामि शिबिरस्याद्य दुष्करम्।।	</td><td>	10-3-26a<br>10-3-26b	
</td></tr>
				
<tr><td>
	तानवस्कन्द्य शिबिरे प्रेतभूतानचेतसः।<br>सूदयिष्यामि विक्रम्य मघवानिव दानवान्।।	</td><td>	10-3-27a<br>10-3-27b	
</td></tr>
				
<tr><td>
	अद्य तान्सहितान्सर्वान्धृष्टद्युम्नपुरोगमान्।<br>सूदयिष्यामि विक्रम्य कक्षं दीप्त इवानलः।।	</td><td>	10-3-28a<br>10-3-28b	
</td></tr>
<tr><td>
	निहत्य चैव पाञ्चालाञ्शान्तिं लब्धाऽस्मि सत्तम।।	</td><td>	10-3-29a	
</td></tr>
				
<tr><td>
	पाञ्चालेषु चरिष्यामि सूदयन्नद्य संयुगे।<br>पिनाकपाणिः सङ्क्रुद्धः स्वयं रुद्रः पशुष्विव।।	</td><td>	10-3-30a<br>10-3-30b	
</td></tr>
				
				
<tr><td>
	अद्याहं सर्वपाञ्चालान्निकृत्या च निकृष्य च।<br>अर्दयिष्यामि संहृष्टो रणे पाण्डुसुतांस्तथा।<br>`सूदयिष्यामि सङ्क्रुद्धः पशूनिव पिनाकधृत्'।।	</td><td>	10-3-31a<br>10-3-31b<br>10-3-31c	
</td></tr>
				
<tr><td>
	अद्याहं सर्वपाञ्चालैः कृत्वा भूमिं शरीरिणीम्।<br>प्रहृत्यैकेन शस्त्रेण भविष्याम्यनृणः पितुः।।	</td><td>	10-3-32a<br>10-3-32b	
</td></tr>
				
<tr><td>
	दुर्योधनस्य कर्णस्य भीष्मसैन्धवयोरपि।<br>गमिष्यामि निशावेलां पदवीमद्य दुर्गमाम्।।	</td><td>	10-3-33a<br>10-3-33b	
</td></tr>
				
<tr><td>
	अद्य पाञ्चालराजस्य धृष्टद्युम्नस्य वै निशि।<br>विरात्रे प्रमथिष्यामि पशोरिव शिरो बलात्।।	</td><td>	10-3-34a<br>10-3-34b	
</td></tr>
				
<tr><td>
	अद्य पाञ्चालपाण्डूनां शयितानां शिरो निशि।<br>खङ्गेन निशितेनाजौ प्रमथिष्यामि गौतम।।	</td><td>	10-3-35a<br>10-3-35b	
</td></tr>
				
<tr><td>
	अद्य पाञ्चालसेनां तां निहत्य निशि सौप्तिके।<br>कृतकृत्यः सुखी चैव भविष्यामि महामते।।	</td><td>	10-3-36a<br>10-3-36b	
</td></tr>
<tr><td>
	।। इति श्रीमन्महाभारते <br>सौप्तिकपर्वणि तृतीयोऽध्यायः।। 3 ।।	</td><td>		
</td></tr>
</tbody>