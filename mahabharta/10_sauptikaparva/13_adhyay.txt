				
<tbody><tr><td>
	<b>वैशम्पायन उवाच।</b>	</td><td>	10-13-1x	
</td></tr>
				
<tr><td>
	एवमुक्त्वा कुरुश्रेष्ठं सर्वयादवनन्दनः।<br>सर्वायुधवरोपेतमारुरोह रथोत्तमम्।।	</td><td>	10-13-1a<br>10-13-1b	
</td></tr>
				
<tr><td>
	युक्तं परमकाम्भोजैस्तुरगैर्हेममालिभिः।<br>उदितादित्यसङ्काशं सर्वरत्नविभूषितम्।।	</td><td>	10-13-2a<br>10-13-2b	
</td></tr>
				
<tr><td>
	दक्षिणे ह्यावहच्छैब्यः सुग्रीवः सव्यतो धुरम्।<br>णर्ष्णिवाहौ तु तस्यास्तां मेघपुष्पबलाहकौ।।	</td><td>	10-13-3a<br>10-13-3b	
</td></tr>
				
<tr><td>
	विश्वकर्मकृता दिव्या रत्नधातुविभूषिता।<br>उच्छ्रिता च रथे तस्मिन्ध्वजयष्टिरदृश्यत।।	</td><td>	10-13-4a<br>10-13-4b	
</td></tr>
				
<tr><td>
	वैनतेयः स्थितस्तस्यां प्रभामण्डलरश्मिवान्।।<br>तस्य सत्यवतः केतुर्भुजगारिरदृश्यत।।	</td><td>	10-13-5a<br>10-13-5b	
</td></tr>
				
<tr><td>
	अथारोहद्धृषीकेशः केतुः सर्वधनुष्मताम्।<br>अर्जुनः स च धर्मात्मा कुरुराजो युधिष्ठिरः।।	</td><td>	10-13-6a<br>10-13-6b	
</td></tr>
				
<tr><td>
	अशोभेतां महात्मानौ दाशार्हमभितः स्थितौ।<br>रथस्थं शार्ङ्गधन्वानमश्विनाविव वासवम्।।	</td><td>	10-13-7a<br>10-13-7b	
</td></tr>
				
<tr><td>
	उभावारोप्य दाशार्हः स्यन्दनं लोकपूजितम्।<br>प्रतोदेन जवोपेतान्परमाश्वानचोदयत्।।	</td><td>	10-13-8a<br>10-13-8b	
</td></tr>
				
<tr><td>
	ते हयाः सहसोत्पेतुर्गृहीत्वा स्यन्दनोत्तमम्।<br>आस्थितं पाण्डवेयाभ्यां यदूनामृषभेण च।।	</td><td>	10-13-9a<br>10-13-9b	
</td></tr>
				
<tr><td>
	वहतां शार्ङ्गधन्वानमश्वानां शीघ्रगामिनाम्।<br>प्रादुरासीन्महाञ्शब्दः पक्षिणां पततामिव।।	</td><td>	10-13-10a<br>10-13-10b	
</td></tr>
				
<tr><td>
	ते समर्था महाबाहुं क्षणेन भरतर्षभ।<br>भीमसेनं महेष्वासमनुसस्रुः सुवेगिताः।।	</td><td>	10-13-11a<br>10-13-11b	
</td></tr>
				
<tr><td>
	क्रोधदीप्तं तु कौन्तेयं द्विषदर्थे समुद्यतम्।<br>नाशक्नुवन्वारयितुं समेत्यापि महारथाः।।	</td><td>	10-13-12a<br>10-13-12b	
</td></tr>
				
				
<tr><td>
	स तेषामग्रतः शूरः श्रीमतां दृढधन्विनाम्।<br>ययौ भागीरथीतीरं हरिभिर्भृशवेगितैः।<br>यत्र स श्रूयते द्रौणिः पुत्रहन्ता दुरात्मवान्।।	</td><td>	10-13-13a<br>10-13-13b<br>10-13-13c	
</td></tr>
				
<tr><td>
	स ददर्श महात्मानमुदकान्ते यशस्विनम्।<br>कृष्णद्वैपायनं व्यासमासीनमृषिभिः सह।।	</td><td>	10-13-14a<br>10-13-14b	
</td></tr>
				
<tr><td>
	तं चैव क्रूरकर्माणं घृताक्तं कुशचीरिणम्।<br>रजसा ध्वस्तमासीनं ददर्श द्रौणिमन्तिके।।	</td><td>	10-13-15a<br>10-13-15b	
</td></tr>
				
<tr><td>
	तमभ्यधावत्कौन्तेयः प्रगृह्य सशरं धनुः।<br>भीमसेनो महाबाहुस्तिष्ठतिष्ठेति चाब्रवीत्।।	</td><td>	10-13-16a<br>10-13-16b	
</td></tr>
				
				
<tr><td>
	तं दृष्ट्वा भीमकर्माणं प्रगृहीतशरासनम्।<br>भ्रातरौ पृष्ठतश्चास्य जनार्दनरथे स्थितौ।<br>व्यथितात्माऽभवद्द्रौणिः प्राप्तं चेदममन्यत।।	</td><td>	10-13-17a<br>10-13-17b<br>10-13-17c	
</td></tr>
				
<tr><td>
	स तद्दिव्यमदीनात्मा परमास्‌रमचिन्तयत्।<br>जग्राह च शरैषीकां द्रौणिः सव्येन पाणिना।।	</td><td>	10-13-18a<br>10-13-18b	
</td></tr>
				
				
<tr><td>
	स तामापदमासाद्य दिव्यमस्त्रमुदैरयत्।<br>अमृष्यमाणस्ताञ्छूरान्दिव्यायुधधरान्स्थितान्।<br>अपाण्डवायेति रुषा वाचमुत्सृज्य दारुणम्।।	</td><td>	10-13-19a<br>10-13-19b<br>10-13-19c	
</td></tr>
				
<tr><td>
	इत्युक्त्वा राजशार्दूल द्रोणपुत्रः प्रतापवान्।<br>सर्वलोकप्रमोहार्थं तदस्‌रं प्रमुमोच ह।।	</td><td>	10-13-20a<br>10-13-20b	
</td></tr>
				
<tr><td>
	ततस्तस्यामिषीकायां पावकः समजायत।<br>प्रधक्ष्यन्निव लोकांस्त्रीन्कालान्कयमोपमः।।	</td><td>	10-13-21a<br>10-13-21b	
</td></tr>
<tr><td>
	।। इति श्रीमन्महाभारते सौप्तिकपर्वणि <br>ऐषीकपर्वणि त्रयोधशोऽध्यायः।। 13 ।।	</td><td>		
</td></tr>
</tbody>