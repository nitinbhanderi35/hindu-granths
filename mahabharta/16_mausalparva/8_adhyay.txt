				
<tbody><tr><td>
	<b>वैशम्पायन उवाच।</b>	</td><td>	16-8-1x	
</td></tr>
				
<tr><td>
	एवमुक्तः स बीभत्सुर्मातुलेनि परंतप।<br>दुर्मना दीनवदनो वसुदेवमुवाच ह।।	</td><td>	16-8-1a<br>16-8-1b	
</td></tr>
				
<tr><td>
	नाहं वृष्णिप्रवीरेण बन्धुभिश्चैव मातुल।<br>विहीनां पृथिवीं द्रष्टुं शक्तश्चिरमिह प्रभो।।	</td><td>	16-8-2a<br>16-8-2b	
</td></tr>
				
<tr><td>
	राजा च भीमसेनश्च सहदेवश्च पाण्डवः।<br>नकुलो याज्ञसेनी च षडेकमनसो वयम्।।	</td><td>	16-8-3a<br>16-8-3b	
</td></tr>
				
<tr><td>
	राज्ञः संक्रमणे चापि कामोऽयं नित्यमेव हि।<br>तमिमं विद्धि सम्प्राप्तं कालं कालविदांवर।।	</td><td>	16-8-4a<br>16-8-4b	
</td></tr>
				
<tr><td>
	सर्वथा वृष्णिदारांस्तु बालं वृद्धं तथैव च।<br>नयिष्ये परिगृह्याहमिन्द्रप्रस्थमरिंदम।।	</td><td>	16-8-5a<br>16-8-5b	
</td></tr>
				
<tr><td>
	इत्युक्त्वा दारुकमिदं वाक्यमाह धनंजयः।<br>अमात्यान्वृष्णिवीराणां द्रष्टुमिच्छामि माचिरम्।।	</td><td>	16-8-6a<br>16-8-6b	
</td></tr>
				
<tr><td>
	इत्येवमुक्त्वा वचनं सुधर्मां यादवीं सभाम्।<br>प्रविवेशार्जुनः शूरः शोचमानो महाभुजः।।	</td><td>	16-8-7a<br>16-8-7b	
</td></tr>
				
<tr><td>
	तमासनगतं तत्र सर्वाः प्रकृतयस्तथा।<br>ब्राह्मणा नागरास्तत्र परिवार्योपतस्थिरे।।	</td><td>	16-8-8a<br>16-8-8b	
</td></tr>
				
<tr><td>
	तान्दीनमनसः सर्वान्विमूढान्गतचेतसः।<br>उवाचेदं वचः काले पार्थो दीनतरस्तथा।।	</td><td>	16-8-9a<br>16-8-9b	
</td></tr>
				
<tr><td>
	शक्रप्रस्थमहं नेष्ये पृष्णन्धकजनं स्वयम्।<br>इदं तु नगरं सर्वं समुद्रः प्लावयिष्यति।।	</td><td>	16-8-10a<br>16-8-10b	
</td></tr>
				
<tr><td>
	सज्जीकुरुत यानानि रत्नानि विविधानि च।<br>वज्रोऽयं भवतां राजा शक्रप्रस्थे भविष्यति।।	</td><td>	16-8-11a<br>16-8-11b	
</td></tr>
				
<tr><td>
	सप्तमे दिवसे चैव रवौ विमल उद्गते।<br>बहिर्वत्स्यामहे सर्वे सज्जीभावत माचिरम्।।	</td><td>	16-8-12a<br>16-8-12b	
</td></tr>
				
<tr><td>
	इत्युक्तास्तेन ते सर्वे पार्थेनाक्लिष्टकर्मणा।<br>सज्जमाशु ततश्चक्रुः स्वसिद्ध्यर्थं समुत्सुकाः।।	</td><td>	16-8-13a<br>16-8-13b	
</td></tr>
				
<tr><td>
	तां रात्रिमवसत्पार्थः केशवस्य निवेशने।<br>महता शोकमोहेन सहसाऽभिपरिप्लुतः।।	</td><td>	16-8-14a<br>16-8-14b	
</td></tr>
				
<tr><td>
	श्वोभूतेऽथ ततः शौरिर्वसुदेवः प्रतापवान्।<br>युक्त्वाऽऽत्मानं महातेजा जगाम गतिमुत्तमां।।	</td><td>	16-8-15a<br>16-8-15b	
</td></tr>
				
<tr><td>
	ततः शब्दो महानासीद्वसुदेवनिवेशने।<br>दारुणः क्रोशतीनां च रुदतीनां च योषिताम्।।	</td><td>	16-8-16a<br>16-8-16b	
</td></tr>
				
<tr><td>
	प्रकीर्णमूर्धजाः सर्वा विमुक्ताभरणस्रजः।<br>उरांसि पाणिभिर्घ्नन्त्यो व्यलपन्तकरुणं स्त्रियः।	</td><td>	16-8-17a<br>16-8-17b	
</td></tr>
				
<tr><td>
	तं देवकी च भद्रा च रोहिणी मदिरा तथा।<br>अन्वारोढुं व्यवसिता भर्तारं योषितां वराः।।	</td><td>	16-8-18a<br>16-8-18b	
</td></tr>
				
<tr><td>
	ततः शौरिं नृयुक्तेन बहुमूल्येन भारत।<br>यानेन महता पार्थो बहिर्निष्क्रामयत्तदा।।	</td><td>	16-8-19a<br>16-8-19b	
</td></tr>
				
<tr><td>
	तमन्वयुस्तत्रतत्रं दुःखसोकसमन्विताः।<br>द्वारकावासिनः सर्वे पौरजानपदा हिताः।।	</td><td>	16-8-20a<br>16-8-20b	
</td></tr>
				
<tr><td>
	तस्याश्वमेधिकं छत्रं दीप्यमानाश्च पावकाः।<br>पुरस्तात्तस्य यानस्य याजकाश्च ततो ययुः।।	</td><td>	16-8-21a<br>16-8-21b	
</td></tr>
				
<tr><td>
	अनुजग्मुश्च तं वीरं देव्यस्ता वै स्वलङ्कृताः।।<br>स्त्रीसहस्रैः परिवृता वधूभिश्च सहस्रशः।।	</td><td>	16-8-22a<br>16-8-22b	
</td></tr>
				
<tr><td>
	यस्तु देशः प्रियस्तस्य जीवतोऽभून्महात्मनः।<br>तत्रैनमुपसंकल्प्य वितृमेधं प्रचक्रिरे।।	</td><td>	16-8-23a<br>16-8-23b	
</td></tr>
				
<tr><td>
	तं चिताग्निगतं वीरं शूरपुत्रं वराङ्गनाः।<br>ततोन्वारुरुहुः पत्न्यश्चतस्रः पतिलोकगाः।।	</td><td>	16-8-24a<br>16-8-24b	
</td></tr>
				
<tr><td>
	तं वै चतसृभिः स्त्रीभिरन्वितं पाण्डुनन्दनः।<br>अदाहयच्चन्दनैश्च गन्धैरुच्चावचैरपि।।	</td><td>	16-8-25a<br>16-8-25b	
</td></tr>
				
<tr><td>
	ततः प्रादुरभूच्छब्दः समिद्धस्य विभावसोः।<br>सामगानां च निर्घोषो नराणां रुदतामपि।।	</td><td>	16-8-26a<br>16-8-26b	
</td></tr>
				
<tr><td>
	ततो वज्रप्रधानास्ते वृष्ण्यन्धककुमारकाः।<br>सर्वे चैवोदकं चक्रुः स्त्रियश्चैव महात्मनः।	</td><td>	16-8-27a<br>16-8-27b	
</td></tr>
				
<tr><td>
	अलुप्तधर्मस्तं धर्मं कारयित्वा स फल्गुनः।<br>जगाम वृष्णयो यत्र विनष्टा भरतर्षभ।।	</td><td>	16-8-28a<br>16-8-28b	
</td></tr>
				
<tr><td>
	स तान्दृष्ट्वा निपतितान्कदने भृशदुःखितः।<br>बभूवातीव कौरव्यः प्राप्तकालं चकार ह।।	</td><td>	16-8-29a<br>16-8-29b	
</td></tr>
				
<tr><td>
	यथाप्रधानतश्चैव चक्रे सर्वास्तथा क्रियाः।<br>ये हता ब्रह्मशापेन मुसलैरेरकोद्भवैः।।	</td><td>	16-8-30a<br>16-8-30b	
</td></tr>
				
<tr><td>
	`ततो भगवतो देहं दृष्ट्वा शिष्यः प्रलप्य च।<br>स्मृत्वा तद्वचनं सर्वं मोहशोकोपबृंहितः।।'	</td><td>	16-8-31a<br>16-8-31b	
</td></tr>
				
<tr><td>
	ततः शरीरे रामस्य वासुदेवस्य चोभयोः।<br>अन्वीक्ष्य दाहयामास पुरुषैराप्तकारिभिः।।	</td><td>	16-8-32a<br>16-8-32b	
</td></tr>
				
<tr><td>
	स तेषां विधिवत्कृत्वा प्रेतकार्याणि पाण्डवः।<br>सप्तमे दिवसे प्रायाद्रथमारुह्य सत्वरः।।	</td><td>	16-8-33a<br>16-8-33b	
</td></tr>
				
<tr><td>
	अश्वयुक्तै रथैश्चापि गोखरोष्ट्रयुतैरपि।<br>स्त्रियस्ता वृष्णिवीराणां रुदन्त्यः शोककर्शिताः।।	</td><td>	16-8-34a<br>16-8-34b	
</td></tr>
				
<tr><td>
	अनुजग्मुर्महात्मानं पाण्डुपुत्रं धनंजयम्।<br>भृत्याश्चान्धकवृष्णीनां सादिनो रथिनश्च ये।।	</td><td>	16-8-35a<br>16-8-35b	
</td></tr>
				
<tr><td>
	वीरहीना वृद्धबालाः पौरजानपदास्तथा।<br>ययुस्ते परिवार्याथ कलत्रं पार्थशासनात्।।	</td><td>	16-8-36a<br>16-8-36b	
</td></tr>
				
<tr><td>
	कुञ्जरैश्च गजारोहा ययुः शैलनिर्भस्तथा।<br>सपादरक्षैः संयुक्ताः सोत्तरायुधिका ययुः।।	</td><td>	16-8-37a<br>16-8-37b	
</td></tr>
				
<tr><td>
	पुत्राश्चान्धकवृष्णीनां सर्वे पार्थमनुव्रताः।<br>ब्राह्मणाः क्षत्रिया वैश्याः शूद्राश्चैव महाधनाः।।	</td><td>	16-8-38a<br>16-8-38b	
</td></tr>
				
<tr><td>
	दश षट् च सहस्राणि वासुदेवावरोधनम्।<br>पुरस्कृत्य ययुर्वज्रं पौत्रं कृष्णस्य धीमतः।।	</td><td>	16-8-39a<br>16-8-39b	
</td></tr>
				
<tr><td>
	बहूनि च सहस्राणि प्रयुतान्यर्बुदानि च।<br>भोजवृष्ण्यन्धकस्त्रीणां हतनाथानि निर्ययुः।।	</td><td>	16-8-40a<br>16-8-40b	
</td></tr>
				
<tr><td>
	तत्सागरसमप्रख्यं वृष्णिचक्रं महर्द्धिमत्।<br>उवाह रथिनांश्रेष्ठः पार्थः परपुरंजयः।।	</td><td>	16-8-41a<br>16-8-41b	
</td></tr>
				
<tr><td>
	निर्याते तु जने तस्मिन्सागरो मकरालयः।<br>द्वारकां रत्नसंपूर्णां जलेनाप्लावयत्तदा।।	</td><td>	16-8-42a<br>16-8-42b	
</td></tr>
				
<tr><td>
	यद्यद्धि पुरुषव्याघ्रो भूमेस्तस्या व्यमुञ्चत।<br>तत्तत्संप्लावयामास सलिलेन स सागरः।।	</td><td>	16-8-43a<br>16-8-43b	
</td></tr>
				
<tr><td>
	तदद्भुतमभिप्रेक्ष्य द्वारकावासिनो जनाः।<br>तूर्णात्तूर्णतरं जग्मुरहो दैवमिति ब्रुवन्।।	</td><td>	16-8-44a<br>16-8-44b	
</td></tr>
				
<tr><td>
	काननेषु च रम्येषु पर्वतेषु नदीषु च।<br>निवसन्नानयामास वृष्णिदारान्धनंजयः।।	</td><td>	16-8-45a<br>16-8-45b	
</td></tr>
				
<tr><td>
	स पञ्चनदमासाद्य धीमानतिसमृद्धिमत्।<br>देशे गोपशुधान्याढ्ये निवासमकरोत्प्रभुः।।	</td><td>	16-8-46a<br>16-8-46b	
</td></tr>
				
<tr><td>
	ततो लोभः समभवद्दस्यूनां निहतेश्वराः।<br>दृष्ट्वा स्त्रियो नीयमानाः पार्थेनैकेन भारत।।	</td><td>	16-8-47a<br>16-8-47b	
</td></tr>
				
<tr><td>
	ततस्ते पापकर्माणो लोभोपहतचेतसः।<br>आभीरा मन्त्रयामासुः समेत्याशुभदर्शनाः।।	</td><td>	16-8-48a<br>16-8-48b	
</td></tr>
				
<tr><td>
	अयमेकोऽर्जुनो धन्वी वृद्धबालं हतेश्वरम्।<br>नयत्यस्मानतिक्रम्य् योधाश्चेमे हतौजसः।।	</td><td>	16-8-49a<br>16-8-49b	
</td></tr>
				
<tr><td>
	ततो यष्टिप्रहरणा दस्यवस्ते सहस्रशः।<br>अभ्यधावन्त वृष्णीनां तं जनं लोप्त्रहारिणः।।	</td><td>	16-8-50a<br>16-8-50b	
</td></tr>
				
<tr><td>
	महता सिंहनादेन त्रासयन्तः पृथग्जनम्।<br>अभिपेतुर्धनार्थं ते कालपर्यायचोदिताः।।	</td><td>	16-8-51a<br>16-8-51b	
</td></tr>
				
<tr><td>
	ततो निवृत्तः कौन्तेयः सहसा सपदानुगः।<br>उवाच तान्महाबाहुरर्जुनः प्रहसन्निव।।	</td><td>	16-8-52a<br>16-8-52b	
</td></tr>
				
<tr><td>
	निवर्तध्वमधर्मज्ञा यदि जीवितुमिच्छथ।<br>इदानीं शरनिर्भिन्नाः शोचध्वं निहता मया।।	</td><td>	16-8-53a<br>16-8-53b	
</td></tr>
				
<tr><td>
	तथोक्तास्तेन वीरेणि कदर्तीकृत्य तद्वचः।<br>अभिपेतुर्जनं मूढा वार्यमाणाः पुनःपुनः।।	</td><td>	16-8-54a<br>16-8-54b	
</td></tr>
				
<tr><td>
	ततोऽर्जुनो धनुर्दिव्यं गाण्डीवमजरं महत्।<br>कआरोपयितुमारेभे यत्नादिव कथञ्चन।।	</td><td>	16-8-55a<br>16-8-55b	
</td></tr>
				
<tr><td>
	चकार सज्यं कृच्छ्रेणि सम्भ्रमे तुमुले सति।<br>चिन्तयामास शस्त्राणि न च सस्मार तान्यपि।।	</td><td>	16-8-56a<br>16-8-56b	
</td></tr>
				
<tr><td>
	वैकृतं तन्महद्दृष्ट्वा भुजवीर्य तथा युधि।<br>दिव्यानां च महास्त्राणां विनाशाद्व्रीडितोऽभवत्।।	</td><td>	16-8-57a<br>16-8-57b	
</td></tr>
				
<tr><td>
	वृष्णियोधाश्च ते सर्वे गजाश्वरथयोधिनः।<br>न शेकुरावर्तयितुं ह्रियमाणं स्वकं धनम्।।	</td><td>	16-8-58a<br>16-8-58b	
</td></tr>
				
<tr><td>
	कलत्रस्य बहुत्वाद्धि सम्पतन्सु ततस्ततः।<br>प्रयत्नमकरोत्पार्थो जनस्य परिरक्षणे।।	</td><td>	16-8-59a<br>16-8-59b	
</td></tr>
				
<tr><td>
	मिषतां सर्वयोधानां ततस्ताः प्रमदोत्तमाः।<br>समन्ततोवकृष्यन्त कामाच्चान्याः प्रवव्रजुः।।	</td><td>	16-8-60a<br>16-8-60b	
</td></tr>
				
<tr><td>
	ततो गाण्डीवनिर्मुक्तैः शरैः पार्थो धनंजयः।<br>जघान दस्यून्सोद्वेगो वृष्णिभृत्यैः सहस्रशः।।	</td><td>	16-8-61a<br>16-8-61b	
</td></tr>
				
<tr><td>
	क्षणेन तस्य ते राजन्क्षयं जग्मुरजिह्मगाः।<br>अक्षया हि पुरा भूत्वा क्षीणाः क्षतजभोजनाः।।	</td><td>	16-8-62a<br>16-8-62b	
</td></tr>
				
<tr><td>
	स शरक्षयमासाद्य दुःखशोकसमाहतः।<br>धनुष्कोट्या तदा दस्यूनवधीत्पाकशासनिः।।	</td><td>	16-8-63a<br>16-8-63b	
</td></tr>
				
<tr><td>
	[प्रेक्षतस्त्वेव पार्थस्य वृष्ण्यन्धकवरस्त्रियः।<br>जग्मुरादाय ते म्लेच्छाः समन्ताज्जनमेजय।।]	</td><td>	16-8-64a<br>16-8-64b	
</td></tr>
				
<tr><td>
	धनंजयस्तु दैवं तन्मनसाऽचिन्तयत्प्रभुः।<br>दुःखसोकसमाविष्टो निःश्वासपरमोऽभवत्।।	</td><td>	16-8-65a<br>16-8-65b	
</td></tr>
				
<tr><td>
	अस्त्राणां च प्रणाशेन बाहुवीर्यस्य च क्षयात्।<br>धनुषश्चाविधेयत्वाच्छराणां संक्षयेण च।।	</td><td>	16-8-66a<br>16-8-66b	
</td></tr>
				
<tr><td>
	बभूव विमनाः पार्थो दैवमित्युनुचिन्तयन्।<br>न्यवर्तत ततो राजन्नेदमस्तीति चिन्तयन्।।	</td><td>	16-8-67a<br>16-8-67b	
</td></tr>
				
<tr><td>
	ततः शेषं समादाय कलत्रस्य महामतिः।<br>हृतभूयिष्ठरत्नस्य कुरुक्षेत्रमवातरत्।।	</td><td>	16-8-68a<br>16-8-68b	
</td></tr>
				
<tr><td>
	युधिष्ठिरस्यानुमते वंशकर्तॄन्कुमारकान्।<br>न्यवेशयत कौरव्यस्तत्रतत्र धनंजयः।।	</td><td>	16-8-69a<br>16-8-69b	
</td></tr>
				
				
<tr><td>
	हार्दिक्यतनयं पार्थो नगरे मृत्तिकावते।<br>अश्वपतिं खाण्डवारण्ये राज्ये तत्र न्येवशयत्।<br>भोजराजकलत्रं च हृतशेषं नरोत्तमः।।	</td><td>	16-8-70a<br>16-8-70b<br>16-8-70c	
</td></tr>
				
<tr><td>
	तथा वृद्धांश्च बालांश्च स्त्रियश्चादाय पाण्डवः।<br>वीरैर्विहीनान्सर्वांस्ताञ्शक्रप्रस्थे न्यवेशयत्।।	</td><td>	16-8-71a<br>16-8-71b	
</td></tr>
				
<tr><td>
	यौयुधानिं सरस्वत्याः पुत्रं सात्यकिनः प्रियम्।<br>न्यवेशयत धर्मात्मा वृद्धबालपुरस्कृतम्।।	</td><td>	16-8-72a<br>16-8-72b	
</td></tr>
				
<tr><td>
	इन्द्रप्रस्थे ददौ राज्यं व्रज्राय परवीरहा।<br>वज्रेणाक्रूरदारास्तु वार्यमाणाः प्रवव्रजुः।।	</td><td>	16-8-73a<br>16-8-73b	
</td></tr>
				
<tr><td>
	रुक्मिणी त्वथ गान्धारी शैब्दा हैमवतीत्यपि।<br>देवी जींबवती चैव विविशुर्जातवेदसम्।।	</td><td>	16-8-74a<br>16-8-74b	
</td></tr>
				
<tr><td>
	सत्यभामा तथैवान्या देव्यः कृष्णस्य सम्मताः।<br>वनं प्रविविशू राजंस्तापस्ये कृतनिश्चयाः।।	</td><td>	16-8-75a<br>16-8-75b	
</td></tr>
				
<tr><td>
	द्वारकावासिनो ये पुरुषाः पार्थमभ्ययुः।<br>यथार्हं संविभज्यैनान्वज्रे पर्यददज्जयः।।	</td><td>	16-8-76a<br>16-8-76b	
</td></tr>
				
<tr><td>
	स तत्कृत्वा प्राप्तकालं बाष्णेणापिहितोऽर्जुनः।<br>कृष्णद्वैपायनं व्यासं ददर्शासीनमाश्रमे।।	</td><td>	16-8-77a<br>16-8-77b	
</td></tr>
<tr><td>
	।। इति श्रीमन्महाभारते <br>मौसलपर्वणि अष्टमोऽध्यायः।। 8 ।।	</td><td>		
</td></tr>
</tbody>