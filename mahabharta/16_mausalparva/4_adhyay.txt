				
<tbody><tr><td>
	<b>वैशंपायन उवाच।</b>	</td><td>	16-4-1x	
</td></tr>
				
<tr><td>
	काली स्त्री पाण्डुरैर्दन्तैः प्रविश्य हसती निशि।<br>स्त्रियः स्वप्नेषु मुष्णन्ती द्वारकां परिधावति।।	</td><td>	16-4-1a<br>16-4-1b	
</td></tr>
				
<tr><td>
	अग्निहोत्रनिकेतेषु वास्तुमध्येषु वेश्मसु।<br>वृष्ण्यन्धकानखादन्त स्वप्ने गृध्रा भयानकाः।।	</td><td>	16-4-2a<br>16-4-2b	
</td></tr>
				
<tr><td>
	अलङ्काराश्च च्छत्रं च ध्वजाश्च कवचानि च।<br>ह्रियमाणान्यदृश्यन्त रक्षोभिः सुभयानकैः।।	</td><td>	16-4-3a<br>16-4-3b	
</td></tr>
				
<tr><td>
	तच्चाग्निदत्तं कृष्णस्य वज्रनाभमयोमयम्।<br>दिवमाचक्रमे चक्रं वृष्णीनां पश्यतां तदा।।	</td><td>	16-4-4a<br>16-4-4b	
</td></tr>
				
				
				
<tr><td>
	युक्तं रथं दिव्यमादित्यवर्णं<br>हयाऽहरन्पश्यतो दारुकस्य।<br>ते सागरस्योपरिष्टादगच्छ-<br>न्मनोजवाश्चतुरो वाजिमुख्याः।।	</td><td>	16-4-5a<br>16-4-5b<br>16-4-5c<br>16-4-5d	
</td></tr>
				
				
				
<tr><td>
	तालः सुपर्णश्च महाध्वजौ तौ<br>सुपूजितौ रामजनार्धनाभ्याम्।<br>उच्चैर्जह्रुरप्सरसश्च दिव्या<br>देवा ऊचुर्गम्यतां तीर्थयात्राः।।	</td><td>	16-4-6a<br>16-4-6b<br>16-4-6c<br>16-4-6d	
</td></tr>
				
<tr><td>
	`भगवद्दर्शनस्पर्शस्नेहैर्विततभोगिनः।<br>दिवः प्रवेशानार्थं ते विमानैर्दिवमाययुः।।'	</td><td>	16-4-7a<br>16-4-7b	
</td></tr>
				
<tr><td>
	ततो जिगमिषन्तस्ते वृष्ण्यन्धकमहारथाः।<br>सान्तःपुरास्तदा तीर्थयात्रामैच्छन्नरर्षभाः।।	</td><td>	16-4-8a<br>16-4-8b	
</td></tr>
				
<tr><td>
	ततो मनोहरा हृष्टाःक पेयं मांसं मधूनि च।<br>बहु नानाविधं चक्रुस्त्वरिताः कालचोदिताः।।	</td><td>	16-4-9a<br>16-4-9b	
</td></tr>
				
<tr><td>
	ततः सीधुषु सक्ताश्च निर्ययुर्नगराद्बहिः।<br>यानैरश्वैर्गजैश्चैव श्रीमन्तस्तिग्मतेजसः।।	</td><td>	16-4-10a<br>16-4-10b	
</td></tr>
				
<tr><td>
	ततः प्रभासे न्यवसन्यथोद्दिष्टं यथागृहम्।<br>प्रभूतभक्ष्यपेयास्ते सदारा यादवास्तदा।।	</td><td>	16-4-11a<br>16-4-11b	
</td></tr>
				
<tr><td>
	निविष्टांस्तान्निशाम्याथ समुद्रान्ते स योगवित्।<br>जगामामन्त्र्य तान्वीरानुद्धवोऽर्थविशारदः।।	</td><td>	16-4-12a<br>16-4-12b	
</td></tr>
				
<tr><td>
	तं प्रस्थितं महात्मानमभिवाद्य कृताञ्जलिम्।<br>जानन्विनाशं वृष्णीनां नैच्छद्वारयितुं हरिः।।	</td><td>	16-4-13a<br>16-4-13b	
</td></tr>
				
<tr><td>
	ततः कालपरीतास्ते वृष्ण्यन्धकमहारथाः।<br>अपश्यन्नुद्धवं यान्तं तेजसाऽऽवृत्य रोदसी।।	</td><td>	16-4-14a<br>16-4-14b	
</td></tr>
				
<tr><td>
	ब्राह्मणार्थेषु यत्सिद्धमन्नं तेषां महात्मनाम्।<br>तद्वानरेभ्यः प्रददुः सुरागन्धसमन्वितम्।।	</td><td>	16-4-15a<br>16-4-15b	
</td></tr>
				
<tr><td>
	ततस्तूर्यशताकीर्णं नटनर्तकसंकुलम्।<br>अवर्तत महापानं प्रभासे तिग्मतेजसाम्।।	</td><td>	16-4-16a<br>16-4-16b	
</td></tr>
				
<tr><td>
	कृष्णस्य सन्निधौ रामः सहितः कृतवर्मणा।<br>अपिबद्युयुधानश्च गदो बभ्रुस्तथैव च।।	</td><td>	16-4-17a<br>16-4-17b	
</td></tr>
				
<tr><td>
	ततः परिषदो मध्ये युयुधानो मदोत्कटः।<br>अब्रवीत्कृतवर्माणमवहास्यावमत्य च।।	</td><td>	16-4-18a<br>16-4-18b	
</td></tr>
				
<tr><td>
	कः क्षत्रियो हन्यमानः सुप्तान्हन्यान्मृतानिव।<br>तन्न मृष्यन्ति हार्दिक्य यादवा यत्त्वया कृतम्।।	</td><td>	16-4-19a<br>16-4-19b	
</td></tr>
				
<tr><td>
	इत्युक्ते युयुधानेन पूजयामास तद्वचः।<br>प्रद्युम्नो रथिनांश्रेष्ठो हार्दिक्यमवमत्य व।।	</td><td>	16-4-20a<br>16-4-20b	
</td></tr>
				
<tr><td>
	ततः परमसंक्रुद्धः कृतवर्मा तमब्रवीत्।<br>निर्दिशन्निव सावज्ञं तदा सव्येन पाणिना।।	</td><td>	16-4-21a<br>16-4-21b	
</td></tr>
				
<tr><td>
	भूरिश्रवाश्छिन्नबाहुर्युर्द्धे प्रायगतस्त्वया।<br>वधेन सुनृशंसेन कथं वीरेण पातितः।।	</td><td>	16-4-22a<br>16-4-22b	
</td></tr>
				
<tr><td>
	इति तस्य वचः श्रुत्वा केशवः परवीरहा।<br>तिर्यक्सरोषया दृष्ट्या वीक्षांचक्रे स मन्युमान्।।	</td><td>	16-4-23a<br>16-4-23b	
</td></tr>
				
<tr><td>
	मणिः स्यमन्तकश्चैव यः स सत्राजितोऽभवत्।<br>तां कथां श्रावयामास सात्यकिर्मधुसूदनम्।।	</td><td>	16-4-24a<br>16-4-24b	
</td></tr>
				
<tr><td>
	तच्छ्रुत्वा केशवस्याङ्कमगमद्रुदती तदा।<br>सत्यभामा प्रकुपिता कोपयन्ती जनार्दनम्।।	</td><td>	16-4-25a<br>16-4-25b	
</td></tr>
<tr><td>
	तत उत्थाय सक्रोधः सात्यकिर्वाक्यमब्रवीत्।	</td><td>	16-4-26a	
</td></tr>
				
<tr><td>
	पञ्चानां द्रौपदेयानां धृष्टद्युम्नशिखण्डिनोः।<br>एष गच्छामि पदवीं सत्येन च तथा शपे।।	</td><td>	16-4-27a<br>16-4-27b	
</td></tr>
				
<tr><td>
	सौप्तिके ये च निहताः सुप्ता येन दुरात्मना।<br>द्रोणपुत्रसहायेन पापेन कृतवर्मणा।।	</td><td>	16-4-28a<br>16-4-28b	
</td></tr>
				
				
<tr><td>
	समाप्तमायुरस्याद्य यशश्चैव सुमध्यते।<br>इत्येवमुक्त्वा खङ्गेन केशवस्य समीपतः।<br>अभिद्रुत्य शिरः क्रुद्धश्चिच्छेद कृतवर्मणः।।	</td><td>	16-4-29a<br>16-4-29b<br>16-4-29c	
</td></tr>
				
<tr><td>
	तथाऽन्यानपि निघ्नन्तं युयुधानं समन्ततः।<br>अभ्यधावद्धृषीकेशो विनिवारयितुं तदा।।	</td><td>	16-4-30a<br>16-4-30b	
</td></tr>
				
<tr><td>
	एकीभूतास्ततः सर्वे कालपर्यायचोदिताः।<br>भोजान्धका महाराज शैनेयं पर्यवारयन्।।	</td><td>	16-4-31a<br>16-4-31b	
</td></tr>
				
<tr><td>
	तान्दृष्ट्वा पततस्तूर्णमभिक्रुद्धाञ्जनार्दनः।<br>न चुक्रोध महातेजा जानन्कालस्य पर्ययम्।।	</td><td>	16-4-32a<br>16-4-32b	
</td></tr>
				
<tr><td>
	ते तु पानमदाविष्टाश्चोदिताः कालधर्मणा।<br>युयुधानमथाभ्यघ्नन्नुच्छिष्टैर्भाजनैस्तदा।।	</td><td>	16-4-33a<br>16-4-33b	
</td></tr>
				
<tr><td>
	हन्यमाने तु शैनेये क्रुद्धो रुक्मिणिनन्दनः।<br>तदनन्तरमागच्छन्मोचयिष्यञ्शिनेः सुतम्।।	</td><td>	16-4-34a<br>16-4-34b	
</td></tr>
				
				
<tr><td>
	स भोजैः सह संयुक्तः सात्यकिश्चान्धकैः सह।<br>व्यायच्छमानौ तौ वीरौ बाहुद्रविणशालिनौ।<br>बहुत्वान्निहतौ तत्र उभौ कुष्णस्य पश्यतः।।	</td><td>	16-4-35a<br>16-4-35b<br>16-4-35c	
</td></tr>
				
<tr><td>
	हतं दृष्ट्वा च शैनेयं पुत्रं च यदुनन्दनः।<br>एरकाणां ततो मुष्टिं कोपाज्जग्राह केशवः।।	</td><td>	16-4-36a<br>16-4-36b	
</td></tr>
				
<tr><td>
	तदभून्मुसलं घोरं वज्रकल्पमयोमयम्।<br>जघान कुष्णस्तांस्तेनि येये प्रमुखतोऽभवन्।।	</td><td>	16-4-37a<br>16-4-37b	
</td></tr>
				
<tr><td>
	ततोऽन्धकाश्च भोजाश्च शैनेया वृष्णयस्तथा।<br>जघ्नुरन्योन्यमाक्रन्दे मुसलैः कालचोदिताः।।	</td><td>	16-4-38a<br>16-4-38b	
</td></tr>
				
<tr><td>
	यस्तेषामेरकां कश्चिज्जग्राह कुपितो नृपः।<br>वज्रभूतेव सा राजन्नदृश्यत तदा विभो।।	</td><td>	16-4-39a<br>16-4-39b	
</td></tr>
				
<tr><td>
	तृणं च मुसलीभूतमपि तत्र व्यदृश्यत।<br>ब्रह्मदण्डकृतं सर्वमिति तद्विद्वि पार्थिव।।	</td><td>	16-4-40a<br>16-4-40b	
</td></tr>
				
<tr><td>
	आविध्याविध्य ते राजन्प्रहरन्ति स्म तैस्तृणैः।<br>तद्वज्रभूतं मुसलं व्यदृश्यत तदा दृढम्।।	</td><td>	16-4-41a<br>16-4-41b	
</td></tr>
				
<tr><td>
	अवधीत्पितरं पुत्रः पिता पुत्रं च भारत।<br>मत्ताः परिपतन्ति स्म योधयन्तः परस्परम्।।	</td><td>	16-4-42a<br>16-4-42b	
</td></tr>
				
<tr><td>
	पतङ्गा इव चाग्नौ ते निपेतुः कुकुरान्धकाः।<br>नासीत्पलायने बुद्धिर्वधअयमानस्य कस्यचित्।।	</td><td>	16-4-43a<br>16-4-43b	
</td></tr>
				
<tr><td>
	तत्रापश्यन्महाबाहुर्जानन्कालस्य पर्ययम्।<br>मुसलं समवष्टभ्य तस्थौ स मधुसूदनः।।	</td><td>	16-4-44a<br>16-4-44b	
</td></tr>
				
<tr><td>
	सांबं च निहतं दृष्ट्वा चारुदेष्णं च माधवः।<br>प्रद्युम्नं चानिरुद्धं च ततश्चुक्रोध भारत।।	</td><td>	16-4-45a<br>16-4-45b	
</td></tr>
				
<tr><td>
	गदं वीक्ष्य शयानं च भृशं कोपसमन्वितः।<br>स निःशेषं तदा चक्रे शार्ङ्गचक्रगंदाधरः।।	</td><td>	16-4-46a<br>16-4-46b	
</td></tr>
				
<tr><td>
	तं निघ्नन्तं महातेजा बभ्रुः परपुरंजयः।<br>दारुकश्चैव दाशार्हमूवतुर्यन्निबोध तत्।।	</td><td>	16-4-47a<br>16-4-47b	
</td></tr>
				
<tr><td>
	भगवन्निहताः सर्वे त्वया भूयिष्ठशो नराः।<br>रामस्य पदमन्विच्छ तत्र गच्छाम यत्र सः।।	</td><td>	16-4-48a<br>16-4-48b	
</td></tr>
<tr><td>
	।। इति श्रीमन्महाभारते <br>मौसलपर्वणि चतुर्थोऽध्यायः ।।	</td><td>		
</td></tr>
</tbody>