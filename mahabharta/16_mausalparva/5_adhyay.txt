				
<tbody><tr><td>
	<b>वैशम्पायन उवाच।</b>	</td><td>	16-5-1x	
</td></tr>
				
				
				
<tr><td>
	ततो ययुर्दारुकः केशवश्च<br>बभ्रुश्च रामस्य पदं पतन्तः।<br>अथापश्यन्राममनन्तवीर्यं<br>वृक्षाश्रितं चिन्तयानं विविक्ते।	</td><td>	16-5-1a<br>16-5-1b<br>16-5-1c<br>16-5-1d	
</td></tr>
				
				
				
<tr><td>
	ततः समासाद्य महानुभावः<br>कृष्णस्तदा दारुकमन्वशासत्।<br>गत्वा कुरून्सर्वमिमं महान्तं<br>पार्थाय शंसस्व वधं यदूनाम्।।	</td><td>	16-5-2a<br>16-5-2b<br>16-5-2c<br>16-5-2d	
</td></tr>
				
				
				
<tr><td>
	ततोऽर्जुनः क्षिप्रमिहोपयातु<br>श्रुत्वा मृतान्यादवान्ब्रह्मशापात्।<br>इत्येवमुक्तः स ययौ रथेन<br>कुरूंस्तदा दारुको नष्टचेताः।।	</td><td>	16-5-3a<br>16-5-3b<br>16-5-3c<br>16-5-3d	
</td></tr>
				
				
				
<tr><td>
	ततो गते दारुके केशवोथ<br>दृष्ट्वान्तिके बभ्रुमुवाच वाक्यम्।<br>स्त्रियो भवान्रक्षितुं यातु शीघ्रं<br>नैता हिंस्युर्दस्यवो वित्तलोभात्।।	</td><td>	16-5-4a<br>16-5-4b<br>16-5-4c<br>16-5-4d	
</td></tr>
				
				
				
				
				
<tr><td>
	कूटे युक्तं मुसलं लुब्धकस्य।।	</td><td>	16-5-5f	
</td></tr>
				
				
				
<tr><td>
	ततो दृष्ट्वा निहतं बभ्रुमाह<br>कृष्णेऽग्रजं भ्रातरमुग्रतेजाः।<br>हहैव त्वं मां प्रतीक्षस्व राम<br>यावत्स्त्रियो ज्ञातिवशाः करोमि।।	</td><td>	16-5-6a<br>16-5-6b<br>16-5-6c<br>16-5-6d	
</td></tr>
				
				
				
<tr><td>
	ततः पुरीं द्वारवतीं पविश्य<br>जनार्दनः पितरं प्राह वाक्यम्।<br>सर्वं भवान्रक्षतु नः समग्रं<br>धनंजयस्यागमनं प्रतीक्षन्।।	</td><td>	16-5-7a<br>16-5-7b<br>16-5-7c<br>16-5-7d	
</td></tr>
				
				
				
<tr><td>
	रामो वनान्ते प्रतिपालयन्मा-<br>मास्तेऽद्याहं तेन समानमिष्ये।<br>दृष्टं मयेदं निधनं यदूनां<br>राज्ञां च पूर्वं कुरुपुङ्गवानाम्।।	</td><td>	16-5-8a<br>16-5-8b<br>16-5-8c<br>16-5-8d	
</td></tr>
				
				
				
<tr><td>
	नाहं विना यदुभिर्यादवानां<br>पुरीमिमामशकं द्रष्टुमद्य।<br>तपश्चरिष्यामि निबोध तन्मे<br>रामेणि सार्धं वनमभ्युपेत्य।।	</td><td>	16-5-9a<br>16-5-9b<br>16-5-9c<br>16-5-9d	
</td></tr>
				
				
				
<tr><td>
	इतीदमुक्त्वा शिरसा च पादौ<br>संस्पृश्य कृष्णस्त्वरितो जगाम।<br>ततो महान्निनदः प्रादुरासी-<br>त्सस्त्रीकुमारस्य पुरस्य तस्य।।	</td><td>	16-5-10a<br>16-5-10b<br>16-5-10c<br>16-5-10d	
</td></tr>
				
				
				
<tr><td>
	अथाब्रवीत्केशवः सन्निवर्त्य<br>शब्दं श्रुत्वा योषितां क्रोशतीनाम्।<br>पुरीमिमामेष्यति सव्यसाची<br>स वो दुःखान्मोचयिता नराग्र्यः।।	</td><td>	16-5-11a<br>16-5-11b<br>16-5-11c<br>16-5-11d	
</td></tr>
				
<tr><td>
	ततो गत्वा केशवस्तं ददर्श<br>रामं वने स्थितमेकं विविक्ते।।	</td><td>	16-5-12a<br>16-5-12b	
</td></tr>
				
				
				
				
				
<tr><td>
	रक्ताननः स्वां तनुं तां विमुच्य।।	</td><td>	16-5-13d	
</td></tr>
				
				
				
<tr><td>
	संदृश्यन्तं सागरान्तं विशन्तं<br>सम्यक्तदा सागरः प्रत्यगृह्णात्।<br>नागा दिव्याः सरितश्चैव पुण्याः<br>कर्कोटको वासुकिस्तक्षकश्च।।	</td><td>	16-5-14a<br>16-5-14b<br>16-5-14c<br>16-5-14d	
</td></tr>
				
				
				
<tr><td>
	पृथुश्रवा अरुणः कुञ्जरश्च<br>मिश्री शङ्खः कुमुदः पुण्डरीकः।<br>तथा नागो धृतराष्ट्रो महात्मा<br>ह्रादः क्राथः शितिपृष्ठो निकेतुः।।	</td><td>	16-5-15a<br>16-5-15b<br>16-5-15c<br>16-5-15d	
</td></tr>
				
				
				
				
				
<tr><td>
	सङ्कर्षणं भूधरं शुद्धबुद्धिम्।।	</td><td>	16-5-16d	
</td></tr>
				
				
				
<tr><td>
	ततो गते भ्रातरि वासुदेवो<br>जानन्सर्वा गतयो दिव्यदृष्टिः।<br>वने शून्ये विचरंश्चिन्तयानो<br>भूमौ चाथ संविवेशाग्र्यतेजाः।।	</td><td>	16-5-17a<br>16-5-17b<br>16-5-17c<br>16-5-17d	
</td></tr>
				
				
				
<tr><td>
	सर्वं तेन प्राक्तदा वित्तमासी-<br>द्गान्धार्या यद्वाक्यमुक्तं स्वधर्मात्।<br>दुर्वाससा पारसोच्छिष्टलिप्ते<br>यच्चाप्युक्तं तच्च सस्मार कृष्णः।।	</td><td>	16-5-18a<br>16-5-18b<br>16-5-18c<br>16-5-18d	
</td></tr>
				
				
				
<tr><td>
	`कुलस्त्रीणां संवृतानां गवां च<br>द्विजेन्द्राणां बलमादाय धर्मे।<br>योनिर्देवानां वरदो ब्रह्मदेवो<br>गोविन्दाख्यो वासुदेवोऽथ नित्यः।।	</td><td>	16-5-19a<br>16-5-19b<br>16-5-19c<br>16-5-19d	
</td></tr>
				
				
				
<tr><td>
	संचिन्तयन्नन्धकवृष्णिनाशं<br>कुरुक्षयं चैव महानुभावः।<br>मेने ततः संक्रमणस्य कालं<br>ततश्चकारेन्द्रियसन्निरोधम्।।	</td><td>	16-5-20a<br>16-5-20b<br>16-5-20c<br>16-5-20d	
</td></tr>
				
				
				
<tr><td>
	यथा च लोकत्रयपालनार्थं<br>दुर्वासवाक्यप्रतिपालनाय।<br>देवोपि सन्देहविमोक्षहेतो-<br>र्निमित्तमैच्छत्सकलार्थतत्त्ववित्।।	</td><td>	16-5-21a<br>16-5-21b<br>16-5-21c<br>16-5-21d	
</td></tr>
				
				
				
<tr><td>
	स सन्निरुद्धेन्द्रियवाङ्मनास्तु<br>शिश्ये महायोगमुपेत्य कृष्णः।<br>जरोथ तं देशमुपाजगाम<br>लुब्धस्तदानीं मृगलिप्सुरुग्रः।।	</td><td>	16-5-22a<br>16-5-22b<br>16-5-22c<br>16-5-23d	
</td></tr>
				
				
				
<tr><td>
	स केशवं योगयुक्तं शयानं<br>मृगासक्तो लुब्धकः सायकेन।<br>जरोऽविध्यत्पादतले त्वरावां-<br>स्तं चाभितस्तज्जिघृक्षुर्जगाम।।	</td><td>	16-5-23a<br>16-5-23b<br>16-5-23c<br>16-5-23d	
</td></tr>
				
				
				
<tr><td>
	अथापश्यत्पुरुषं योगयुक्तं<br>पीतांबरं लुब्धकोऽनेकबाहुम्।<br>मत्वाऽऽत्मानं त्वपराद्धं स तस्य<br>पादौ जरो जगृहे शङ्कितात्मा।।	</td><td>	16-5-24a<br>16-5-24b<br>16-5-24c<br>16-5-24d	
</td></tr>
				
				
				
<tr><td>
	आश्वासितः पुण्यफलेन भक्तया<br>तथाऽनुतापात्कर्मणो जन्मनश्च।<br>दृष्ट्वा तथा देवमनन्तवीर्यं<br>देवैस्स्वर्गं प्रातितस्त्यक्तदेहः।।	</td><td>	16-5-25a<br>16-5-25b<br>16-5-25c<br>16-5-25d	
</td></tr>
				
<tr><td>
	गणैर्मुनीनां पूजितस्यत्र कृष्णो<br>गच्छन्नूर्द्ध्वं व्याप्य लोकान्स लक्ष्म्या।।	</td><td>	16-5-26a<br>16-5-26b	
</td></tr>
				
				
				
<tr><td>
	दिवं प्राप्तं वासवोऽथाश्विनौ च<br>रुद्रादित्या वसवश्चाथ विश्वे।<br>प्रत्युद्ययुर्मुनयश्चापि सिद्धा<br>गन्धर्वमुख्याश्च सहाप्सरोभिः।।	</td><td>	16-5-27a<br>16-5-27b<br>16-5-27c<br>16-5-27d	
</td></tr>
				
				
				
<tr><td>
	ततो राजन्भगवानुग्रतेजा<br>नारायणः प्रभवश्चाव्ययश्च।<br>योगाचार्यो रोदसी व्याप्य लक्ष्म्या<br>स्थानं प्राप स्वं महात्माऽप्रमेयम्।।	</td><td>	16-5-28a<br>16-5-28b<br>16-5-28c<br>16-5-28d	
</td></tr>
				
				
				
<tr><td>
	ततो देवैर्ऋषिभिश्चापि कृष्णः<br>समागतश्चारणैश्चैव राजन्।<br>गन्धर्वाग्र्यैरप्सरोभिर्वराभिः<br>सिद्धैः साध्यैश्चानतैः पूज्यमानः।।	</td><td>	16-5-29a<br>16-5-29b<br>16-5-29c<br>16-5-29d	
</td></tr>
				
				
				
<tr><td>
	तं वै देवाः प्रत्यनन्दन्त राज-<br>न्मुनिश्रेष्ठा ऋग्भिरानर्चुरीशम्।<br>तं गन्धर्वाश्चापि तस्थुः स्तुवन्तः<br>प्रीत्य चैनं पुरुहूतोऽभ्यनन्दत्।।	</td><td>	16-5-30a<br>16-5-30b<br>16-5-30c<br>16-5-30d	
</td></tr>
				
				
				
<tr><td>
	`नमोनमस्ते भगवञ्शार्ङ्गधन्व-<br>न्धर्मस्थित्या प्रादुरासीर्धरायाम्।<br>कंसाख्यादीन्देवशत्रूंश्च सर्वा-<br>न्हत्वा भूमिः स्थापिता भारतप्ता।।	</td><td>	16-5-31a<br>16-5-31b<br>16-5-31c<br>16-5-31d	
</td></tr>
				
				
				
<tr><td>
	दिव्यं स्थानमजरं चाप्रमेयं<br>दुर्विज्ञेयं चागमैर्गम्यमग्र्यम्।<br>गच्छ प्रभो रक्ष चार्तिं प्रपन्ना-<br>न्कल्पेकल्पे जायमानांश्च मर्त्यान्।।	</td><td>	16-5-32a<br>16-5-32b<br>16-5-32c<br>16-5-32d	
</td></tr>
				
				
				
<tr><td>
	इत्येवमुक्त्वा देवसंघोऽनुगम्य<br>श्रिया युक्तं पुष्पवृष्ट्या ववर्ष।<br>वाणी चासीत्संश्रिता रूपिणी सा<br>भानोर्मध्ये प्रविश त्वं तु राजन्।।	</td><td>	16-5-33a<br>16-5-33b<br>16-5-33c<br>16-5-33d	
</td></tr>
				
				
				
<tr><td>
	भुजैश्चतुर्भिः समुपेतं ममेदं<br>रूपं विशिष्टं जीवितं संस्थितं च।<br>भूमौ गतं पूजयताप्रमेयं<br>सदा हि तस्मिन्निवसामीति देवाः।।	</td><td>	16-5-34a<br>16-5-34b<br>16-5-34c<br>16-5-34d	
</td></tr>
				
				
				
<tr><td>
	देवा निवृत्तास्तत्पदं नाप्नुवन्तो<br>बुद्ध्या देवं संस्मरन्तः प्रतीताः।<br>ब्रह्माद्यास्ते तद्गुणान्कीर्तयन्तः<br>शुभाँल्लोकान्स्वान्प्रपेदुः सुरेन्द्राः।।	</td><td>	16-5-35a<br>16-5-35b<br>16-5-35c<br>16-5-35d	
</td></tr>
<tr><td>
	।। इति श्रीमन्महाभारते <br>मौसलपर्वणि पञ्चमोऽध्यायः।। 5 ।।	</td><td>		
</td></tr>
</tbody>