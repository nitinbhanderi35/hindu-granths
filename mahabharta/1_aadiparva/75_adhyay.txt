				
<tbody><tr><td>
	<b>वैशंपायन उवाच।</b>	</td><td>	1-75-1x	
</td></tr>
				
<tr><td>
	अथ दीर्घस्य कालस्य देवयानी नृपोत्तम।<br>वनं तदेव निर्याता क्रीडार्थं वरवर्णिनी।।	</td><td>	1-75-1a<br>1-75-1b	
</td></tr>
				
<tr><td>
	तेन दासीसहस्रेण सार्धं शर्मिष्ठया तदा।<br>तमेव देशं संप्राप्ता यथाकामं चचार सा।।	</td><td>	1-75-2a<br>1-75-2b	
</td></tr>
				
<tr><td>
	ताभिः सखीभिः सहिता सर्वाभिर्मुदिता भृशम्।<br>क्रीडन्त्योऽभिरताः सर्वाः पिबन्त्यो मधुमाधवीं।।	</td><td>	1-75-3a<br>1-75-3b	
</td></tr>
				
<tr><td>
	खादन्त्यो विविधान्भक्ष्यान्विदशन्त्यः फलानि च।<br>पुनश्च नाडुषो राजा मृगलिप्सुर्यदृच्छया।।	</td><td>	1-75-4a<br>1-75-4b	
</td></tr>
				
<tr><td>
	तमेव देशं संप्राप्तो जलार्थी श्रमकर्शितः।<br>ददर्श देवयानीं स शर्मिष्ठां ताश्च योषितः।।	</td><td>	1-75-5a<br>1-75-5b	
</td></tr>
				
				
<tr><td>
	पिबन्तीर्ललमानाश्च दिव्याभरणभूषिताः।<br>आसनप्रवरे दिव्ये सर्वरत्नविभूषिते।<br>उपविष्टां च ददृशे देवयानीं शुचिस्मिताम्।।	</td><td>	1-75-6a<br>1-75-6b<br>1-75-6c	
</td></tr>
				
<tr><td>
	रूपेणाप्रतिमां तासां स्त्रीणां मध्ये वराङ्गनम्।<br>`आसनाच्च ततः किंचिद्विहीनां हेमभीषिताम्।।	</td><td>	1-75-7a<br>1-75-7b	
</td></tr>
				
<tr><td>
	असुरेन्द्रसुतां चापि निषण्णां चारुहासिनीम्।<br>ददर्श पादौ विप्रायाः संवहन्तीमनिन्दिताम्।।	</td><td>	1-75-8a<br>1-75-8b	
</td></tr>
				
<tr><td>
	गायन्त्योऽथ प्रनृत्यन्त्यो वादयन्त्योऽथ भारत।<br>दृष्ट्वा ययातिमतुलं लज्जयाऽवनताः स्थिताः।।'	</td><td>	1-75-9a<br>1-75-9b	
</td></tr>
<tr><td>
	<b>ययातिरुवाच।</b>	</td><td>	1-75-10x	
</td></tr>
				
<tr><td>
	द्वाभ्यां कन्यासहस्राभ्यां द्वे कन्ये परिवारिते।<br>गोत्रे च नामनी चैव द्वयोः पृच्छाम्यहं शुभे।	</td><td>	1-75-10a<br>1-75-10b	
</td></tr>
<tr><td>
	<b>देवयान्युवाच।</b>	</td><td>	1-75-11x	
</td></tr>
				
<tr><td>
	आख्यास्याम्यहमादत्स्व वचनं मे नराधिप।<br>शुक्रो नामासुरगुरुः सुतां जानीहि तस्य माम्।।	</td><td>	1-75-11a<br>1-75-11b	
</td></tr>
				
<tr><td>
	इयं च मे सखी दासी यत्राहं तत्र गामिनी।<br>दुहिता दानवेन्द्रस्य शर्मिष्ठा वृषपर्वणः।।	</td><td>	1-75-12a<br>1-75-12b	
</td></tr>
<tr><td>
	<b>ययातिरुवाच।</b>	</td><td>	1-75-13x	
</td></tr>
				
<tr><td>
	कथं तु ते सखी दासी कन्येयं वरवर्णिनी।<br>असुरेन्द्रसुता सुभ्रूः परं कौतूहलं हि मे।।	</td><td>	1-75-13a<br>1-75-13b	
</td></tr>
				
<tr><td>
	`नैव देवी न गन्धर्वी न यक्षी न च किन्नरी।<br>नैवंरूपा मया नारी दृष्टपूर्वा महीतले।।	</td><td>	1-75-14a<br>1-75-14b	
</td></tr>
				
<tr><td>
	श्रीरिवायतपद्माक्षी सर्वलक्षणशोभना।<br>असुरेन्द्रसुता कन्या सर्वालङ्कारभूषिता।।	</td><td>	1-75-15a<br>1-75-15b	
</td></tr>
				
<tr><td>
	दैवेनोपहता सुभ्रूरुताहो तपसापि वा।<br>अन्यथैषाऽनवद्याङ्गी दासी नेह भविष्यति।।	</td><td>	1-75-16a<br>1-75-16b	
</td></tr>
				
<tr><td>
	अस्या रूपेण ते रूपं न किंचित्सदृशं भवेत्।<br>पुरा दुश्चरितेनेयं तव दासी भवत्यहो।।'	</td><td>	1-75-17a<br>1-75-17b	
</td></tr>
<tr><td>
	<b>देवयान्युवाच।</b>	</td><td>	1-75-18x	
</td></tr>
				
<tr><td>
	सर्व एव नरश्रेष्ठ विधानमनुवर्तते।<br>विधानविहितं मत्वा मा विचित्राः कथाःकृथाः।।	</td><td>	1-75-18a<br>1-75-18b	
</td></tr>
				
<tr><td>
	राजवद्रूपवेषौ ते ब्राह्मीं वाचं बिभर्षि च।<br>को नाम त्वं कुतश्चासि कस्य पुत्रश्च शस मे।।	</td><td>	1-75-19a<br>1-75-19b	
</td></tr>
<tr><td>
	<b>ययातिरुवाच।</b>	</td><td>	1-75-20x	
</td></tr>
				
<tr><td>
	ब्रहमचर्येण वेदो मे कृत्स्रः श्रुतिपथं गतः।<br>राजाहं राजपुत्रश्च ययातिरिति विश्रुतः।।	</td><td>	1-75-20a<br>1-75-20b	
</td></tr>
<tr><td>
	<b>देवयान्युवाच।</b>	</td><td>	1-75-21x	
</td></tr>
				
<tr><td>
	केनास्यर्थेन नृपते इमं देशमुपागतः।<br>जिघृक्षुर्वारिजं किंचिदथवा मृगलिप्सया।।	</td><td>	1-75-21a<br>1-75-21b	
</td></tr>
<tr><td>
	<b>ययातिरुवाच।</b>	</td><td>	1-75-22x	
</td></tr>
				
<tr><td>
	मृगलिप्सुरहं भद्रे पानीयार्थमुपागतः।<br>बहुधाऽप्यनुयुक्तोऽस्मि तदनुज्ञातुमर्हसि।।	</td><td>	1-75-22a<br>1-75-22b	
</td></tr>
<tr><td>
	<b>देवयान्युवाच।</b>	</td><td>	1-75-23x	
</td></tr>
				
<tr><td>
	द्वाभ्यां कन्यासहस्राभ्यां दास्या शर्मिष्ठया सह।<br>त्वदधीनाऽस्मि भद्रं ते सखा भर्ता च मे भव।।	</td><td>	1-75-23a<br>1-75-23b	
</td></tr>
<tr><td>
	<b>`वैशंपायन उवाच।</b>	</td><td>	1-75-24x	
</td></tr>
				
<tr><td>
	असुरेन्द्रसुतामीक्ष्य तस्यां सक्तेन चेतसा।<br>शर्मिष्ठा महिषी मह्यमिति मत्वा वचोऽब्रवीत्'।।	</td><td>	1-75-24a<br>1-75-24b	
</td></tr>
<tr><td>
	<b>ययातिरुवाच।</b>	</td><td>	1-75-25x	
</td></tr>
				
<tr><td>
	विद्ध्यौशनसि भद्रं ते न त्वामर्होऽस्मि भामिनि।<br>अविवाह्या हि राजानो देवयानि पितुस्तव।।	</td><td>	1-75-25a<br>1-75-25b	
</td></tr>
				
<tr><td>
	`परभार्या स्वसा श्रेष्ठा सगोत्रा पतिता स्नुषा।<br>अवरा भिक्षुकाऽस्वस्था अगम्याः कीर्तिता बुधैः।।	</td><td>	1-75-26a<br>1-75-26b	
</td></tr>
<tr><td>
	<b>देवयान्युवाच।</b>	</td><td>	1-75-27x	
</td></tr>
				
				
<tr><td>
	संसृष्टं ब्रह्मणा क्षत्रं क्षत्रेण ब्रह्म संहितम्।<br>`अन्यत्वमस्ति न तयोरेकान्ततरमास्थिते।'<br>ऋषिश्चाप्यृषिपुत्रश्च नाहुषाङ्ग वहस्व माम्।।	</td><td>	1-75-27a<br>1-75-27b<br>1-75-27c	
</td></tr>
<tr><td>
	<b>ययातिरुवाच।</b>	</td><td>	1-75-28x	
</td></tr>
				
<tr><td>
	एकदेहोद्भवा वर्णाश्चत्वारोऽपि वराङ्गने।<br>पृथग्धर्माः पृथक्शौचास्तेषां तु ब्राह्मणो वरः।।	</td><td>	1-75-28a<br>1-75-28b	
</td></tr>
<tr><td>
	<b>देवयान्युवाच।</b>	</td><td>	1-75-29x	
</td></tr>
				
<tr><td>
	पाणि धर्मो नाहुषाऽयं न पुंभिः सेवितः पुरा।<br>तं मे त्वमग्रहीरग्रे वृणोमि त्वामहं ततः।।	</td><td>	1-75-29a<br>1-75-29b	
</td></tr>
				
<tr><td>
	कथं नु मे मनस्विन्याः पाणिमन्यः पुमान्स्पृशेत्।<br>गृहीतमृषिपुत्रेण स्वयं वाप्यृषिणा त्वया।।	</td><td>	1-75-30a<br>1-75-30b	
</td></tr>
<tr><td>
	<b>ययातिरुवाच।</b>	</td><td>	1-75-31x	
</td></tr>
				
<tr><td>
	क्रुद्धादाशीविषात्सर्पाज्ज्वलनात्सर्वतोमुखात्।<br>दुराधर्षतरो विप्रो ज्ञेयः पुंसा विजानता।।	</td><td>	1-75-31a<br>1-75-31b	
</td></tr>
<tr><td>
	<b>देवयान्युवाच।</b>	</td><td>	1-75-32x	
</td></tr>
				
<tr><td>
	कथमाशीविषात्सर्पाज्ज्वलनात्सर्वतोमुखात्।<br>दुराधर्षतरो विप्र इत्यात्थ पुरुषर्षभ।।	</td><td>	1-75-32a<br>1-75-32b	
</td></tr>
<tr><td>
	<b>ययातिरुवाच।</b>	</td><td>	1-75-33x	
</td></tr>
				
<tr><td>
	एकमाशीविषो हन्ति शस्त्रेणैकश्च वध्यते।<br>हन्ति विप्रः सराष्ट्राणि पुराण्यपि हि कोपितः।।	</td><td>	1-75-33a<br>1-75-33b	
</td></tr>
				
<tr><td>
	दुराधर्षतरो विप्रस्तस्माद्भीरु मतो मम।<br>अतोऽदत्तां च पित्रा त्वां भद्रे न विवहाम्यहम्।।	</td><td>	1-75-34a<br>1-75-34b	
</td></tr>
<tr><td>
	<b>देवयान्युवाच।</b>	</td><td>	1-75-35x	
</td></tr>
				
<tr><td>
	दत्तां वहस्व तन्मा त्वं पित्रा राजन्वृतो मया।<br>आयचतो भयं नास्ति दत्तां च प्रतिगृह्णतः।।	</td><td>	1-75-35a<br>1-75-35b	
</td></tr>
				
				
<tr><td>
	`तिष्ठ राजन्मुहूर्तं च प्रेषयिष्याम्यहं पितुः।<br>गच्छ त्वं धात्रिके शीघ्रं ब्रह्मकल्पमिहानय।<br>स्वयंवरे वृतं शीघ्रं निवेदय च नाहुषम्'।।	</td><td>	1-75-36a<br>1-75-36b<br>1-75-36c	
</td></tr>
<tr><td>
	<b>वैशंपायन उवाच।</b>	</td><td>	1-75-37x	
</td></tr>
				
<tr><td>
	त्वरितं देवयान्याथ संदिष्टं पितुरात्मनः।<br>सर्वं निवेदयामास धात्री तस्मै यथातथम्।।	</td><td>	1-75-37a<br>1-75-37b	
</td></tr>
				
				
<tr><td>
	श्रुत्वैव च स राजानं दर्शयामास भार्गवः।<br>दृष्ट्वैव चागतं शुक्रं ययातिः पृथिवीपतिः।<br>ववन्दे ब्राह्मणं काव्यं प्राञ्जलिः प्रणतः स्थितः।।	</td><td>	1-75-38a<br>1-75-38b<br>1-75-38c	
</td></tr>
<tr><td>
	<b>देवयान्युवाच।</b>	</td><td>	1-75-39x	
</td></tr>
				
				
<tr><td>
	राजायं नाहुषस्तात दुर्गमे पाणिमग्रहीत्।<br>नान्यपूर्वगृहीतं मे तेनाहमभया कृता।<br>नमस्ते देहि मामस्मै लोके नान्यं पतिं वृणे।।	</td><td>	1-75-39a<br>1-75-39b<br>1-75-39c	
</td></tr>
<tr><td>
	<b>शुक्र उवाच।</b>	</td><td>	1-75-40x	
</td></tr>
				
<tr><td>
	अन्यो धर्मः प्रियस्त्वन्यो वृतस्ते नाहुषः पतिः।<br>कचशापात्त्वया पूर्वं नान्यद्भवितुमर्हति।।	</td><td>	1-75-40a<br>1-75-40b	
</td></tr>
				
				
<tr><td>
	वृतोऽनया पतिर्वीर सुतया त्वं ममेष्टया।<br>स्वयं ग्रहे महान्दोषो ब्राह्मण्या वर्णसंकरात्।<br>गृहाणेमां मया दत्तां महिषीं नहुषात्मज।।	</td><td>	1-75-41a<br>1-75-41b<br>1-75-41c	
</td></tr>
<tr><td>
	<b>ययातिरुवाच।</b>	</td><td>	1-75-42x	
</td></tr>
				
<tr><td>
	अधर्मो न स्पृशेदेष महान्मामिह भार्गव।<br>वर्णसंकरजो ब्रह्मन्निति त्वां प्रवृणोम्यहम्।।	</td><td>	1-75-42a<br>1-75-42b	
</td></tr>
<tr><td>
	<b>शुक्र उवाच।</b>	</td><td>	1-75-43x	
</td></tr>
				
<tr><td>
	अधर्मात्त्वां विमुञ्चामि शृणु त्वं वरमीप्सितम्।<br>अस्मिन्विवाहे मा म्लासीरहं पापं नुदामि ते।।	</td><td>	1-75-43a<br>1-75-43b	
</td></tr>
				
<tr><td>
	वहस्व भार्यां धर्मेण देवयानीं सुमध्यमाम्।<br>अनया सह संप्रीतिमतुलां समवाप्नुहि।।	</td><td>	1-75-44a<br>1-75-44b	
</td></tr>
				
<tr><td>
	इयं चापि कुमारी ते शर्मिष्ठा वार्षपर्वणी।<br>संपूज्या सततं राजन्मा चैनां शयने ह्वयेः।।	</td><td>	1-75-45a<br>1-75-45b	
</td></tr>
				
<tr><td>
	रहस्येनां समाहूय न वदेर्न च संस्पृशेः।<br>वहस्व भार्यां भद्रं ते यथा काममवाप्स्यसि।।	</td><td>	1-75-46a<br>1-75-46b	
</td></tr>
<tr><td>
	<b>वैशंपायन उवाच।</b>	</td><td>	1-75-47x	
</td></tr>
				
<tr><td>
	एवमुक्तो ययातिस्तु शुक्रं कृत्वा प्रदक्षिणम्।<br>शास्त्रोक्तविधिना राजा विवाहमकरोच्छुभम्।।	</td><td>	1-75-47a<br>1-75-47b	
</td></tr>
				
<tr><td>
	लब्ध्वा शुक्रान्महद्वित्तं देवयानीं तदोत्तमाम्।<br>द्विसहस्रेण कन्यानां तथा शर्मिष्ठया सह।।	</td><td>	1-75-48a<br>1-75-48b	
</td></tr>
				
<tr><td>
	संपूजितश्च शुक्रेण दैत्यैश्च नृपसत्तमः।<br>जगाम स्वपुरं हृष्टोऽनुज्ञातोऽथ महात्मना।।	</td><td>	1-75-49a<br>1-75-49b	
</td></tr>
<tr><td>
	।। इति श्रीमन्महाभारते आदिपर्वणि <br>संभवपर्वणि पञ्चसप्ततितमोऽध्यायः।। 75 ।।	</td><td>		
</td></tr></tbody>