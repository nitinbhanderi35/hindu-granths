				
<tbody><tr><td><p> ।। श्रीवेदव्यासाय नमः।। </p></td><td> 1-1-1x<p class="mw-empty-elt"></p></td></tr>				
<tr><td><p>नारायणं नमस्कृत्य नरं चैव नरोत्तमम्।<br>देवीं सरस्वतीं चैव(व्यासं) ततो जयमुदीरयेत् ।। </p></td><td>	1-1-1a<br>1-1-1b	<p class="mw-empty-elt"></p></td></tr>
<tr><td><p>	`नारायणं सुरगुरुं जगदेकनाथं'<br>भक्तप्रियं सकललोकनमस्कृतं च।<br>त्रैगुण्यवर्जितमजं विभुमाद्यमीशं<br>वन्दे भवघ्नममरासुरसिद्धवन्द्यम्'।।	</p></td><td>	1-1-2a<br>1-1-2b<br>1-1-2c<br>1-1-2d	<p class="mw-empty-elt"></p></td></tr>
<tr><td><p>	`नमो धर्माय महते नमः कृष्णाय वेधसे।<br>ब्राह्मणेभ्यो नमस्कृत्य धर्मान्वक्ष्यामि शाश्वतान्'।। 	</p></td><td>	1-1-3a<br>1-1-3b	<p class="mw-empty-elt"></p></td></tr>
<tr><td><p>	ॐ नमो भगवते वासुदेवाय।<br>ॐ नमः पितामहाय। ॐ नमः प्रजापतिभ्यः।<br>ॐ नमः कृष्णद्वैपायनाय।<br>ॐ नमः सर्वविघ्नविनायकेभ्यः।। 	</p></td><td>	1-1-4a<br>1-1-4b<br>1-1-4c<br>1-1-4d	<p class="mw-empty-elt"></p></td></tr>
<tr><td><p>	रोमहर्षणपुत्र उग्रश्रवाः सौतिः पौराणिको<br>नैमिशारण्ये शौनकस्य कुलपतेर्द्वादशवार्षिके सत्रे	</p></td><td>	1-1-5a<br>1-1-5b	<p class="mw-empty-elt"></p></td></tr>
<tr><td><p>	सुखासीनानभ्यगच्छद्ब्रह्मर्षीन्संशितव्रतान्।<br>विनयावनतो भूत्वा कदाचित्सूतनन्दनः।। 	</p></td><td>	1-1-6a<br>1-1-6b	<p class="mw-empty-elt"></p></td></tr>
<tr><td><p>	तमाश्रममनुप्राप्य नैमिशारण्यवासिनः।<br>`उवाच तानृषीन्सर्वान्धन्यो वोऽस्म्यद्यदर्शनात्	</p></td><td>	1-1-7a<br>1-1-7b	<p class="mw-empty-elt"></p></td></tr>
<tr><td><p>	वेद वैयासिकीः सर्वाः कथा धर्मार्यैसंहिताः।<br>वक्ष्यामि वो द्विजश्रेष्ठाः शृण्वन्त्वद्य तपोधनाः	</p></td><td>	1-1-8a<br>1-1-8b	<p class="mw-empty-elt"></p></td></tr>
<tr><td><p>	तस्य तद्वचनं श्रुत्वा नैमिशारण्यवासिनः।<br>चित्रा श्रोतुं कथास्तत्र परिव्रुस्तपस्विनः।।	</p></td><td>	1-1-9a<br>1-1-9b	<p class="mw-empty-elt"></p></td></tr>
<tr><td><p>	अभिवाद्य मुनींस्तांस्तु सर्वानेव कुताञ्जलिः।<br>अपृच्छत्स तपोवृद्धिं सद्भिश्चैवाभिपूजितः।।	</p></td><td>	1-1-10a<br>1-1-10b	<p class="mw-empty-elt"></p></td></tr>
<tr><td><p>	अथ तेषूपविष्टेषु सर्वेष्वेव तपस्विषु।<br>निर्दिष्टमासनं भेजे विनयाद्रौमहर्षणिः।। 	</p></td><td>	1-1-11a<br>1-1-11b	<p class="mw-empty-elt"></p></td></tr>
<tr><td><p>	सुखासीनं ततस्तं तु विश्रान्तमुपलक्ष्य च।<br>अथापृच्छदृषिस्तत्र कश्चित्प्रस्तावयन्कथाः।।	</p></td><td>	1-1-12a<br>1-1-12b	<p class="mw-empty-elt"></p></td></tr>
<tr><td><p>	कुत आगम्यते सौते क्वचायं विहृतस्त्वया।<br>कालः कमलपत्राक्ष शंसैतत्पृच्छतो मम।।	</p></td><td>	1-1-13a<br>1-1-13b	<p class="mw-empty-elt"></p></td></tr>
<tr><td><p>	एवं पृष्टोऽब्रवीत्सम्यग्यथावद्रौमहर्षणिः।<br>वाक्यं वचनसंपन्नस्तेषां च चरिताश्रयम्।।	</p></td><td>	1-1-14a<br>1-1-14b	<p class="mw-empty-elt"></p></td></tr>
<tr><td><p>	तस्मिन्सदसि विस्तीर्णे मुनीनां भावितात्मनाम्।	</p></td><td>	1-1-15a	<p class="mw-empty-elt"></p></td></tr>
<tr><td><p>	<b>सौतिरुवाच।</b>	</p></td><td>	1-1-15x	<p class="mw-empty-elt"></p></td></tr>
<tr><td><p>	जनमेजयस्य राजर्षेः सर्पसत्रे महात्मनः।। 	</p></td><td>	1-1-15b	<p class="mw-empty-elt"></p></td></tr>
<tr><td><p>	समीपे पार्थिवेन्द्रस्य सम्यक्पारिक्षितस्य च।<br>कृष्णद्वैपायनप्रोक्ताः सुपुण्या विविधाः कथाः	</p></td><td>	1-1-16a<br>1-1-16b	<p class="mw-empty-elt"></p></td></tr>
<tr><td><p>	कथिताश्चापि विधिवद्या वैशंपायनेन वै।<br>श्रुत्वाऽहं ता विचित्रार्था महाभारतसंश्रिताः।।	</p></td><td>	1-1-17a<br>1-1-17b	<p class="mw-empty-elt"></p></td></tr>
<tr><td><p>	वहूनि संपरिक्रम्य तीर्थान्यायतनानि च।<br>समन्तपञ्चकं नाम पुण्यं द्विजनिषेवितम्।।	</p></td><td>	1-1-18a<br>1-1-18b	<p class="mw-empty-elt"></p></td></tr>
<tr><td><p>	गतवानस्मि तं देशं युद्धं यत्राभवत्पुरा।<br>कुरूणां पाण्डवानां च सर्वेषां चहीक्षिताम्।।	</p></td><td>	1-1-19a<br>1-1-19b	<p class="mw-empty-elt"></p></td></tr>
<tr><td><p>	दिदृक्षुंरागतस्तस्मात्समीपं भावतामिह।<br>आयुष्मन्तः सर्व एव ब्रह्मभाता हि मे मताः।।<br>अस्मिन्यज्ञे महाभङ्गाः सूर्यपावकवर्चसः।।	</p></td><td>	1-1-20a<br>1-1-20b<br>1-1-20c	<p class="mw-empty-elt"></p></td></tr>
<tr><td><p>	कृताभिषेकाः शुचयः कृतजप्या हुताग्नयः।<br>भवन्त आसते स्वस्था ब्रवीमि किमहं द्विजाः	</p></td><td>	1-1-21a<br>1-1-21b	<p class="mw-empty-elt"></p></td></tr>
<tr><td><p>	पुराणसंहिताः पुण्याः कथा धर्मार्थसंश्रिताः।<br>इतिवृत्तं नरेन्द्राणामृषीणां च महात्मनाम्।।	</p></td><td>	1-1-22a<br>1-1-22b	<p class="mw-empty-elt"></p></td></tr>
<tr><td><p>	<b>ऋषय ऊचुः।</b>	</p></td><td>	1-1-23x	<p class="mw-empty-elt"></p></td></tr>
<tr><td><p>	द्वैपायनेन यत्प्रोक्तं पुराणं परमर्षिणा।<br>सुरैर्ब्रह्मर्षिभिश्चैव श्रुत्वा यदभिपूजितम्।। 	</p></td><td>	1-1-23a<br>1-1-23b	<p class="mw-empty-elt"></p></td></tr>
<tr><td><p>	तस्याख्यानवरिष्ठस्य विचित्रपदपर्वणः।<br>सूक्ष्मार्थन्याययुक्तस्य वेदार्थैर्भूषितस्य च।।	</p></td><td>	1-1-24a<br>1-1-24b	<p class="mw-empty-elt"></p></td></tr>
<tr><td><p>	भारतस्येतिहासस्य पुण्यां ग्रन्थार्थसंयुताम्।<br>संस्कारोपगतां ब्राह्मीं नानाशास्त्रोपबृंहिताम्।।	</p></td><td>	1-1-25a<br>1-1-25b	<p class="mw-empty-elt"></p></td></tr>
<tr><td><p>	जनमेजयस्य यां राज्ञो वैशंपायन उक्तवान्।<br>यथावत्स ऋषिः पृष्टः सत्रे द्वैपायनाज्ञया।।	</p></td><td>	1-1-26a<br>1-1-26b	<p class="mw-empty-elt"></p></td></tr>
<tr><td><p>	वेदैश्चतुर्भिः सयुक्तां व्यासस्याद्भुतकर्मणः।<br>संहितां श्रोतुमिच्छामः पुण्यां पापभयापहाम्।।	</p></td><td>	1-1-27a<br>1-1-27b	<p class="mw-empty-elt"></p></td></tr>
<tr><td><p>	<b>सौतिरुवाच।</b>	</p></td><td>	1-1-28x	<p class="mw-empty-elt"></p></td></tr>
<tr><td><p>	आद्यं पुरुषमीशानं पुरुहूतं पुरुष्टुतम्।<br>ऋतमेकाक्षरं ब्रह्म व्यक्ताव्यक्तं सनातनम्।।	</p></td><td>	1-1-28a<br>1-1-28b	<p class="mw-empty-elt"></p></td></tr>
<tr><td><p>	असच्च सच्चैव च यद्विश्वं सदसतः परम्<br>परावराणां स्रष्टारं पुराणं परमव्ययम्।।	</p></td><td>	1-1-29a<br>1-1-29b	<p class="mw-empty-elt"></p></td></tr>
<tr><td><p>	मङ्गल्यं मङ्गलं विष्णुं वरेण्यमनघं शुचिम्।<br>नमस्कृत्य हृषीकेशं चराचरगुरुं हरिम्।। 	</p></td><td>	1-1-30a<br>1-1-30b	<p class="mw-empty-elt"></p></td></tr>
<tr><td><p>	महर्षेः पूजितस्येह सर्वलोकैर्महात्मनः।<br>प्रवक्ष्यामि मतं पुण्यं व्यासस्याद्भुतकर्मणः।।	</p></td><td>	1-1-31a<br>1-1-31b	<p class="mw-empty-elt"></p></td></tr>
<tr><td><p>	`नमो भगवते तस्मै व्यासायामिततेजसे।<br>यस्य प्रसादाद्वक्ष्यामि नारायणकथामिमाम्।।	</p></td><td>	1-1-32a<br>1-1-32b	<p class="mw-empty-elt"></p></td></tr>
<tr><td><p>	सर्वाश्रमाभिशमनं सर्वतीर्थावगाहनम्।<br>न तथा फलद सूते नारायणकथा यथा।।	</p></td><td>	1-1-33a<br>1-1-33b	<p class="mw-empty-elt"></p></td></tr>
<tr><td><p>	नास्ति नारायणसमं न भूतं न भविष्यति।<br>एतेन सत्यवाक्येन सर्वार्थान्साधयाम्यहम्'।।	</p></td><td>	1-1-34a<br>1-1-34b	<p class="mw-empty-elt"></p></td></tr>
<tr><td><p>	आचख्युः कवयः केचित्संप्रत्याचक्षते परे।<br>आख्यास्यन्ति तथैवान्य इतिहासमिमं भुवि।।	</p></td><td>	1-1-35a<br>1-1-35b	<p class="mw-empty-elt"></p></td></tr>
<tr><td><p>	इदं तु त्रिषु लोकेषु महज्ज्ञानं प्रतिष्ठितम्।<br>विस्तरैश्च समासैश्च धार्यते यद्द्विजातिभिः।। 	</p></td><td>	1-1-36a<br>1-1-36b	<p class="mw-empty-elt"></p></td></tr>
<tr><td><p>	अलङ्कृतं शुभैः शब्दैः समयैर्दिव्यधनुषैः।<br>छन्दोवृत्तैश्च विविधैरन्वितं विदुषांप्रियम्।।	</p></td><td>	1-1-37a<br>1-1-37b	<p class="mw-empty-elt"></p></td></tr>
<tr><td><p>	तपसा ब्रह्मचर्येण व्यस्य वेदं सनातनम्।<br>इतिहासमिमं चक्रे पुण्यं सत्यवतीसुतः।।	</p></td><td>	1-1-38a<br>1-1-38b	<p class="mw-empty-elt"></p></td></tr>
<tr><td><p>	`पुण्ये हिमवतः पादे मेध्ये गिरिगुहालये।<br>विशोध्य देहं धर्मात्मा दर्भसंस्तरमाश्रितः।।	</p></td><td>	1-1-39a<br>1-1-39b	<p class="mw-empty-elt"></p></td></tr>
<tr><td><p>	शुचिः सनियमो व्यासः शान्तात्मातपसि स्थितः<br>भारतस्येतिहासस्य धर्मेणान्वीक्ष्य तां गतिम्।।	</p></td><td>	1-1-40a<br>1-1-40b	<p class="mw-empty-elt"></p></td></tr>
<tr><td><p>	प्रविश्य योगं ज्ञानेन सोऽपश्यत्सर्वमन्ततः।।	</p></td><td>	1-1-41a	<p class="mw-empty-elt"></p></td></tr>
<tr><td><p>	निष्प्रभेऽस्मिन्निरालोके सर्वतस्तमसा वृते।<br>बृहदण्डमभूदेकं प्रजानां बीजमव्ययम्।।	</p></td><td>	1-1-42a<br>1-1-42b	<p class="mw-empty-elt"></p></td></tr>
<tr><td><p>	युगस्यादिनिमित्तं तन्महद्दिव्यं प्रचक्षत।<br>व्यस्मिंस्तच्छ्रूयते सत्यंज्योतिर्ब्रह्म सनातनम्।।	</p></td><td>	1-1-43a<br>1-1-43b	<p class="mw-empty-elt"></p></td></tr>
<tr><td><p>	अद्भुतं चाप्यचिन्त्यं च सर्वत्र समतां मतम्।<br>अव्यक्तं कारणं सूक्ष्मं यत्तत्सदसदात्मकम्।।	</p></td><td>	1-1-44a<br>1-1-44b	<p class="mw-empty-elt"></p></td></tr>
<tr><td><p>	यस्मिन्पितामहो जज्ञे प्रभुरेकः प्रजापतिः।<br>ब्रह्मा सुरगुरुः स्थाणुर्मनुः कः परमेष्ठ्यथ।। 	</p></td><td>	1-1-45a<br>1-1-45b	<p class="mw-empty-elt"></p></td></tr>
<tr><td><p>	प्राचेतसस्तथा दक्षो दक्षपुत्राश्च सप्तवै।<br>ततः प्रजानां पतयः प्राभवन्नेकविंशतिः।।	</p></td><td>	1-1-46a<br>1-1-46b	<p class="mw-empty-elt"></p></td></tr>
<tr><td><p>	पुरुषश्चाप्रमेयात्मा यं सर्वऋषयो विदु।<br>विश्वेदेवास्तथाऽऽदित्या वसवोऽथाश्विनावपि।।	</p></td><td>	1-1-47a<br>1-1-47b	<p class="mw-empty-elt"></p></td></tr>
<tr><td><p>	यक्षाः साध्याः पिशाचाश्च गुह्यकाः पितरस्तथा।<br>ततः प्रसूता विद्वांसः शिष्टा ब्रह्मर्षिसत्तमाः।। 	</p></td><td>	1-1-48a<br>1-1-48b	<p class="mw-empty-elt"></p></td></tr>
<tr><td><p>	महर्षयश्च बहवः सर्वैः समुदिता गुणैः।<br>आतो द्यौः पृथिवी वायुरन्तरिक्षं दिशस्तया।।	</p></td><td>	1-1-49a<br>1-1-49b	<p class="mw-empty-elt"></p></td></tr>
<tr><td><p>	संवत्सरर्तवो मासाः पक्षाहोरात्रयः क्रमात्।<br>यच्चान्यदपि तत्सर्वं संभूतं लोकसाक्षिकम्।।	</p></td><td>	1-1-50a<br>1-1-50b	<p class="mw-empty-elt"></p></td></tr>
<tr><td><p>	यदिदं दृश्यते किंचिद्बूतं स्थावरजङ्गमम्।<br>पुनःसंक्षिप्यते सर्वं जगत्प्राप्ते युगक्षये।। 	</p></td><td>	1-1-51a<br>1-1-51b	<p class="mw-empty-elt"></p></td></tr>
<tr><td><p>	यथर्तुष्वृतुलिङ्गानि नानारूपाणि पर्यये।<br>दृश्यन्ते तानि तान्येव तथा भावा युगादिषु।।	</p></td><td>	1-1-52a<br>1-1-52b	<p class="mw-empty-elt"></p></td></tr>
<tr><td><p>	एवमेतदनाद्यन्तं भूतसंघातकारकम्।<br>अनादिनिधनं लोके चक्रं संपरिवर्तते।।	</p></td><td>	1-1-53a<br>1-1-53b	<p class="mw-empty-elt"></p></td></tr>
<tr><td><p>	त्रयस्त्रिंशत्सहस्राणि त्रयस्त्रिंशच्छतानि च।<br>त्रयस्त्रिंशच्च देवनां सृष्टिः संक्षेपलक्षणा।।	</p></td><td>	1-1-54a<br>1-1-54b	<p class="mw-empty-elt"></p></td></tr>
<tr><td><p>	दिवः पुत्रो बृहद्भानुश्चक्षुरात्मा विभावसुः।<br>सविता स ऋचीकोऽर्को भानुराशावहो रविः।।	</p></td><td>	1-1-55a<br>1-1-55b	<p class="mw-empty-elt"></p></td></tr>
<tr><td><p>	पुत्रा विवस्वतः सर्वे मनुस्तेषां तथाऽवरः।<br>देवभ्राट् तनयस्तस्य सुभ्राडिति ततः स्मृतः।।	</p></td><td>	1-1-56a<br>1-1-56b	<p class="mw-empty-elt"></p></td></tr>
<tr><td><p>	सुभ्राजस्तु त्रयः पुत्राः प्रजावन्तो बहुश्रुताः।<br>दशज्योतिः शतज्योतिः सहस्रज्योतिरेव च।।	</p></td><td>	1-1-57a<br>1-1-57b	<p class="mw-empty-elt"></p></td></tr>
<tr><td><p>	दशपुत्रसहस्राणि दशज्योतेर्महात्मनः।<br>ततो दशगुणाश्चान्ये शतज्योतेरिहात्मजाः।।	</p></td><td>	1-1-58a<br>1-1-58b	<p class="mw-empty-elt"></p></td></tr>
<tr><td><p>	भूयस्ततो दशगुणाः सहस्रज्योतिषः सुताः।<br>तेभ्योऽयं कुरुवंशश्च यदूनां भरतस्य च।।	</p></td><td>	1-1-59a<br>1-1-59b	<p class="mw-empty-elt"></p></td></tr>
<tr><td><p>	ययातीक्ष्वाकृवंशश्च राजर्षीणां च सर्वशः।<br>संभूता बहवो वंशा भूतसर्गाः सुविस्तराः।। 	</p></td><td>	1-1-60a<br>1-1-60b	<p class="mw-empty-elt"></p></td></tr>
<tr><td><p>	भूतस्थानानि सर्वाणि रहस्यं त्रिविधं च यत्।<br>वेदा योगः सविज्ञानो धर्मोऽर्थः काम एव च।।	</p></td><td>	1-1-61a<br>1-1-61b	<p class="mw-empty-elt"></p></td></tr>
<tr><td><p>	धर्मार्थकामयुक्तानि शास्त्राणि विविधानि च।<br>लोकयात्राविधान च सर्व तद्दृष्टवानृषिः।।	</p></td><td>	1-1-62a<br>1-1-62b	<p class="mw-empty-elt"></p></td></tr>
<tr><td><p>	`नीतिर्भरतवंशस्य विस्तारश्चैव सर्वशः।'<br>इतिहासाः सहव्याख्या विविधाश्रुतयोऽपि च।।	</p></td><td>	1-1-63a<br>1-1-63b	<p class="mw-empty-elt"></p></td></tr>
<tr><td><p>	इह सर्वमनुक्रान्तमुक्तं ग्रन्थस्य लक्षणम्।<br>`संक्षेपेणेतिहासस्य ततो वक्ष्यति विस्तरम्।।'	</p></td><td>	1-1-64a<br>1-1-64b	<p class="mw-empty-elt"></p></td></tr>
<tr><td><p>	विस्तीर्यैतन्महज्ज्ञानमृषिः संक्षिप्य चाब्रवीत्।<br>इष्टं हि विदुषां लोके समासव्यासधारणम्।।	</p></td><td>	1-1-65a<br>1-1-65b	<p class="mw-empty-elt"></p></td></tr>
<tr><td><p>	मन्वादि भारतं केचिदास्तीकादि तथाऽपरे।<br>तथोपरिचराद्यन्ये विप्राः सम्यगधीयिरे।।	</p></td><td>	1-1-66a<br>1-1-66b	<p class="mw-empty-elt"></p></td></tr>
<tr><td><p>	विविधं संहिताज्ञानं दीपयन्ति मनीषिणः।<br>व्याख्यातुं कुशलाः केचिद्ग्रन्थान्धारयितुं परे।। 	</p></td><td>	1-1-67a<br>1-1-67b	<p class="mw-empty-elt"></p></td></tr>
<tr><td><p>	तपसा ब्रह्मचर्येण व्यस्य वेदं सनातनम्।<br>इतिहासमिमं चक्रे पुण्यं सत्यवतीत्सुतः।।	</p></td><td>	1-1-68a<br>1-1-68b	<p class="mw-empty-elt"></p></td></tr>
<tr><td><p>	पराशरात्मजो विद्वान्ब्रह्मर्षिः संशितव्रतः।<br>मातुर्नियोगाद्धर्मात्मा गाङ्गेयस्य च धीमतः।।	</p></td><td>	1-1-69a<br>1-1-69b	<p class="mw-empty-elt"></p></td></tr>
<tr><td><p>	क्षेत्रे विचित्रवीर्यस्य कृष्णद्वैपायनः पुरा।<br>त्रीनग्नीनिव कौरव्याञ्जनयामास वीर्यवान्।। 	</p></td><td>	1-1-70a<br>1-1-70b	<p class="mw-empty-elt"></p></td></tr>
<tr><td><p>	उत्पाद्य धृतराष्ट्रं च पाण्डुं विदुरमेव च।<br>जगाम तपसे धीमान्पुनरेवाश्रमं प्रति।। 	</p></td><td>	1-1-71a<br>1-1-71b	<p class="mw-empty-elt"></p></td></tr>
<tr><td><p>	तेषु जातेषु वृद्धेषु गतेषु परमां गतिम्।<br>अब्रवीद्भारतं लोके मानुषेऽस्मिन्महानृषिः।।	</p></td><td>	1-1-72a<br>1-1-72b	<p class="mw-empty-elt"></p></td></tr>
<tr><td><p>	जनमेजयेन पृष्टः सन्ब्राह्मणैश्च सहस्रशः।<br>शशास शिष्यमासीनं वैशंपायनमन्तिके।। 	</p></td><td>	1-1-73a<br>1-1-73b	<p class="mw-empty-elt"></p></td></tr>
<tr><td><p>	स सदस्यैः सहासीनं श्रावयामास भारतम्।<br>कर्मान्तरेषु यज्ञस्य चोद्यमानः पुनः पुनः।।	</p></td><td>	1-1-74a<br>1-1-74b	<p class="mw-empty-elt"></p></td></tr>
<tr><td><p>	विस्तारं कुरुवंशस्य गान्धार्या धर्मशीलताम्।<br>क्षत्तुः प्रज्ञां धृतिं कुन्त्याः सम्यग्द्वैपायनोब्रवीत्।।	</p></td><td>	1-1-75a<br>1-1-75b	<p class="mw-empty-elt"></p></td></tr>
<tr><td><p>	वासुदेवस्य माहात्म्यं पाण्डवानां च सत्यताम्।<br>दुर्वृत्तं धार्तराष्ट्राणामुक्तवान्भगवानृषिः।।	</p></td><td>	1-1-76a<br>1-1-76b	<p class="mw-empty-elt"></p></td></tr>
<tr><td><p>	इदं शतसहस्रं तु श्लोकानां पुण्यकर्मणाम्।<br>उपाख्यानैः सह ज्ञेयं श्राव्यं भारतमुत्तमम्।। 	</p></td><td>	1-1-77a<br>1-1-77b	<p class="mw-empty-elt"></p></td></tr>
<tr><td><p>	चतुर्विंशतिसाहस्रीं चक्रे भारतसंहिताम्।<br>उपाख्यानैर्विना तावद्भारतं प्रोच्यते बुधैः।।	</p></td><td>	1-1-78a<br>1-1-78b	<p class="mw-empty-elt"></p></td></tr>
<tr><td><p>	ततोऽध्यर्धशतं भूयः संक्षेपं कृतवानृषिः।<br>अनुक्रमणिकाध्यायं वृत्तान्तं सर्वपर्वणाम्।।	</p></td><td>	1-1-79a<br>1-1-79b	<p class="mw-empty-elt"></p></td></tr>
<tr><td><p>	तस्याख्यानवरिष्ठस्य कृत्वा द्वैपायनः प्रभुः।<br>कथमध्यापयानीह शिष्यानित्यन्वचिन्तयत्।।	</p></td><td>	1-1-80a<br>1-1-80b	<p class="mw-empty-elt"></p></td></tr>
<tr><td><p>	तस्य तच्चिन्तितं ज्ञात्वा ऋषेर्द्वैपायनस्य च।<br>तत्राजगाम भगवान्ब्रह्मा लोकगुरुः स्वयम्।।	</p></td><td>	1-1-81a<br>1-1-81b	<p class="mw-empty-elt"></p></td></tr>
<tr><td><p>	प्रीत्यर्थं तस्य चैवर्षेर्लोकानां हितकाम्यया।<br>तं दृष्ट्वा विस्मितो भूत्वा प्राञ्जलिः प्रणतः स्थितः।।	</p></td><td>	1-1-82a<br>1-1-82b	<p class="mw-empty-elt"></p></td></tr>
<tr><td><p>	आसनं कल्पयामास सर्वैर्मुनिगणैर्वृतः।। 	</p></td><td>	1-1-83a	<p class="mw-empty-elt"></p></td></tr>
<tr><td><p>	हिरण्यमर्भमासीनं तस्मिंस्तु परमासने।<br>परिवृत्यासनभ्याशे वासवेयः स्थितोऽभवत्।।	</p></td><td>	1-1-84a<br>1-1-84b	<p class="mw-empty-elt"></p></td></tr>
<tr><td><p>	अनुज्ञातोऽथ कृष्णस्तु ब्रह्मणा परमेष्ठिना।<br>निषसादासनाभ्याशे प्रीयमाणः शुचिस्मितः।।	</p></td><td>	1-1-85a<br>1-1-85b	<p class="mw-empty-elt"></p></td></tr>
<tr><td><p>	उवाच स महातेजा ब्रह्माणं परमेष्ठिनम्।<br>कृतं मयेदं भगवन्काव्यं परमपूजितम्।।	</p></td><td>	1-1-86a<br>1-1-86b	<p class="mw-empty-elt"></p></td></tr>
<tr><td><p>	ब्रह्मन्वेदरहस्य च यच्चान्यत्स्थापितं मया।<br>साङ्गोपनिषदां चैव वेदानां विस्तरक्रिया।। 	</p></td><td>	1-1-87a<br>1-1-87b	<p class="mw-empty-elt"></p></td></tr>
<tr><td><p>	इतिहासपुरापानामुन्मेषं निमिषं च यत्।<br>भूतं भव्यं भविष्यच्च त्रिविधं कालसंज्ञितम्।।	</p></td><td>	1-1-88a<br>1-1-88b	<p class="mw-empty-elt"></p></td></tr>
<tr><td><p>	जरामृत्युभयव्याधिभावाभावविनिश्चयः।<br>विविधस्य च धर्मस्य ह्याश्रमाणां च लक्षणम्।।	</p></td><td>	1-1-89a<br>1-1-89b	<p class="mw-empty-elt"></p></td></tr>
<tr><td><p>	चातुर्वर्ण्यविधानं च पुराणानां च कृत्स्नशः।<br>तपसो ब्रह्मचर्यस्य पृथिव्याश्चन्द्रसूर्ययोः।।	</p></td><td>	1-1-90a<br>1-1-90b	<p class="mw-empty-elt"></p></td></tr>
<tr><td><p>	ग्रहनक्षत्रताराणां प्रमाणं च युगैः सह।<br>ऋचो यजूषि सामानि वेदाध्यात्मं तथैव च।।	</p></td><td>	1-1-91a<br>1-1-91b	<p class="mw-empty-elt"></p></td></tr>
<tr><td><p>	न्यायशिक्षा चिकित्सा च दानं पाशुपतं तथा।<br>इति नैकाश्रयं जन्म दिव्यमानुषसंज्ञितम्।।	</p></td><td>	1-1-92a<br>1-1-92b	<p class="mw-empty-elt"></p></td></tr>
<tr><td><p>	तीर्थानां चैव पुण्यानां देशानां चैव कीर्तनम्।<br>नदीनां पर्वतानां च वनानां सागरस्य च।।	</p></td><td>	1-1-93a<br>1-1-93b	<p class="mw-empty-elt"></p></td></tr>
<tr><td><p>	पुराणां चैव दिव्यानां कल्पानां युद्धकौशलम्।<br>वाक्यजातिविशेषाश्च लोकयात्राक्रमश्च यः।।	</p></td><td>	1-1-94a<br>1-1-94b	<p class="mw-empty-elt"></p></td></tr>
<tr><td><p>	यच्चापि सर्वगं वस्तु तच्चैव प्रतिपादितम्।<br>परं न लेखकः कश्चिदेतस्य भुवि विद्यते।।	</p></td><td>	1-1-95a<br>1-1-95b	<p class="mw-empty-elt"></p></td></tr>
<tr><td><p>	<b>ब्रह्मोवाच।</b>	</p></td><td>	1-1-96x	<p class="mw-empty-elt"></p></td></tr>
<tr><td><p>	तपोविशिष्टदपि वै वसिष्ठान्मुनिपुंगवात्।<br>मन्ये श्रेष्ठव्यं त्वां वै रहस्यज्ञानवेदनात्।।	</p></td><td>	1-1-96a<br>1-1-96b	<p class="mw-empty-elt"></p></td></tr>
<tr><td><p>	जन्मप्रभृति सत्यां ते वेद्मि गां ब्रह्मवादिनीम्।<br>त्वयाच काव्यमित्युक्तं तस्मात्काव्यं भविष्यति।।	</p></td><td>	1-1-97a<br>1-1-97b	<p class="mw-empty-elt"></p></td></tr>
<tr><td><p>	अस्य काव्यस्य कवयो न समर्था विशेषणे।<br>विशेषणे गृहस्थस्य शेषास्त्रय इवाश्रमाः।।	</p></td><td>	1-1-98a<br>1-1-98b	<p class="mw-empty-elt"></p></td></tr>
<tr><td><p>	`जडान्धबधिरोन्मत्तं तमोभूतं जगद्भवेत्।<br>यदि ज्ञानहुताशेन त्वया नोज्ज्वलियं भवेत्।।	</p></td><td>	1-1-99a<br>1-1-99b	<p class="mw-empty-elt"></p></td></tr>
<tr><td><p>	तमसान्धस्य लोकस्य वेष्टितस्य स्वकर्मभिः।<br>ज्ञानाञ्जनशलाकाभिर्बुद्धिनेत्रोत्सवः कृतः'।।	</p></td><td>	1-1-100a<br>1-1-100b	<p class="mw-empty-elt"></p></td></tr>
<tr><td><p>	<br>त्वया भारतसूर्येण नृणां विनिहतं तमः।।	</p></td><td>	1-1-101a<br>1-1-101b	<p class="mw-empty-elt"></p></td></tr>
<tr><td><p>	पुराणपूर्णचन्द्रेण श्रुतिज्योत्स्नाप्रकाशिना।<br>नृणां कुमुदसौम्यानां कृतं बुद्धिप्रसादनम्।।	</p></td><td>	1-1-102a<br>1-1-102b	<p class="mw-empty-elt"></p></td></tr>
<tr><td><p>	इतिहासप्रदीपेन मोहावरणघातिना।<br>लोकगर्भगृहं कृत्स्नं यथावत्संप्रकाशितम्।।	</p></td><td>	1-1-103a<br>1-1-103b	<p class="mw-empty-elt"></p></td></tr>
<tr><td><p>	संग्रहाध्यायबीजो वै पौलोमास्तीकमूलवान्।<br>संभवस्कन्धविस्तारः सभापर्वविटङ्कवान्।।	</p></td><td>	1-1-104a<br>1-1-104b	<p class="mw-empty-elt"></p></td></tr>
<tr><td><p>	आरण्यपर्वरूपाढ्यो विराटोद्योगसारवान्।<br>भीष्मपर्वमहाशाखो द्रोणपर्वपलाशवान्।।	</p></td><td>	1-1-105a<br>1-1-105b	<p class="mw-empty-elt"></p></td></tr>
<tr><td><p>	कर्णपर्वसितैः पुष्पैः शल्यपर्वसुगन्धिभिः।<br>स्त्रीपर्वैषीकविश्रामः शान्तिपर्वमहाफलः।।	</p></td><td>	1-1-106a<br>1-1-106b	<p class="mw-empty-elt"></p></td></tr>
<tr><td><p>	अश्वमेधामृतसस्त्वाश्रमस्थानसंश्रयः।<br>मौसलश्रुतिसंक्षेपः शिष्टद्विजनिषेवितः।।	</p></td><td>	1-1-107a<br>1-1-107b	<p class="mw-empty-elt"></p></td></tr>
<tr><td><p>	सर्वेषां कविमुख्यानामुपजीव्यो भविष्यति।<br>पर्जन्यइव भूतानामक्षयो भारद्रुमः।। 	</p></td><td>	1-1-108a<br>1-1-108b	<p class="mw-empty-elt"></p></td></tr>
<tr><td><p>	काव्यस्य लेखनार्थाय गणेशः स्मर्यतां मुने।	</p></td><td>	1-1-109a	<p class="mw-empty-elt"></p></td></tr>
<tr><td><p>	<b>सौतिरुवाच।</b>	</p></td><td>	1-1-110x	<p class="mw-empty-elt"></p></td></tr>
<tr><td><p>	एवमाभाष्य तं ब्रह्मा जगाम स्वं निवेशनम्।<br>भगवान्स जगत्स्रष्टा ऋषिदेवगणैः सह।।	</p></td><td>	1-1-110a<br>1-1-110b	<p class="mw-empty-elt"></p></td></tr>
<tr><td><p>	ततः सस्मार हेरम्बं व्यासः सत्यवतीसुतः।।	</p></td><td>	1-1-111a	<p class="mw-empty-elt"></p></td></tr>
<tr><td><p>	स्मृतमात्रो गणेशानो भक्तचिन्तितपूरकः।<br>तत्राजगाम विघ्नेशो वेदव्यासो यतः स्थितः।।	</p></td><td>	1-1-112a<br>1-1-112b	<p class="mw-empty-elt"></p></td></tr>
<tr><td><p>	पूजितश्चोपविष्टश्च व्यासेनोक्तस्तदानघ।<br>लेखको भारतस्यास्य भव त्वं गणनायक।।<br>मयैव प्रोच्यमानस्य मनसा कल्पितस्य च।।	</p></td><td>	1-1-113a<br>1-1-113b<br>1-1-113c	<p class="mw-empty-elt"></p></td></tr>
<tr><td><p>	श्रुत्वैतत्प्राह विघ्नेशो यदि मे लेखनी क्षणम्।<br>लिखतो नावतिष्ठेत तदा स्यां लेखको ह्यहम्।।	</p></td><td>	1-1-114a<br>1-1-114b	<p class="mw-empty-elt"></p></td></tr>
<tr><td><p>	व्यासोऽप्युवाच तं देवमबुद्ध्वा मा लिख क्वचित्।<br>ओमित्युक्त्वा गणेशोपि बभूव किल लेखकः।।	</p></td><td>	1-1-115a<br>1-1-115b	<p class="mw-empty-elt"></p></td></tr>
<tr><td><p>	ग्रन्थग्रन्थिं तदा चक्रे मुनिर्गूढं कुतूहलात्।<br>यस्मिन्प्रतिज्ञया प्राह मुनिर्द्वैपायनस्त्विदम्।।	</p></td><td>	1-1-116a<br>1-1-116b	<p class="mw-empty-elt"></p></td></tr>
<tr><td><p>	अष्टौ श्लोकसहस्राणि अष्टौ श्लोकशतानि च।<br>अहं वेद्मि शुको वेत्ति संजयो वेत्ति वा न वा।।	</p></td><td>	1-1-117a<br>1-1-117b	<p class="mw-empty-elt"></p></td></tr>
<tr><td><p>	तच्छ्लोककूटमद्यापि ग्रथितं सुदृढं मुने।<br>भेत्तुं न शक्यतेऽर्थस्यं गूढत्वात्प्रश्रितस्य च।।	</p></td><td>	1-1-118a<br>1-1-118b	<p class="mw-empty-elt"></p></td></tr>
<tr><td><p>	सर्वज्ञोपि गणेशो यत्क्षणमास्ते विचारयन्।<br>तावच्चकार व्यासोपि श्लोकानन्यान्बहूनपि।।	</p></td><td>	1-1-119a<br>1-1-119b	<p class="mw-empty-elt"></p></td></tr>
<tr><td><p>	तस्य वृक्षस्य वक्ष्यामि शाखापुष्पफलोदयम्।<br>स्वादुमेध्यरसोपेतमच्छेद्यममरैरपि।।	</p></td><td>	1-1-120a<br>1-1-120b	<p class="mw-empty-elt"></p></td></tr>
<tr><td><p>	अनुक्रमणिकाध्यायं वृत्तान्तं सर्वपर्वणाम्।<br>इदं द्वैपायनः पूर्वं पुत्रमध्यापयच्छुकम्।।	</p></td><td>	1-1-121a<br>1-1-121b	<p class="mw-empty-elt"></p></td></tr>
<tr><td><p>	ततोऽन्येभ्योऽनुरूपेभ्यः शिष्येभ्यः प्रददौ प्रभु<br>षष्टिं शतसहस्राणि चकारान्यां स संहिताम्।<br>त्रिंशच्छतसहस्रं च देवलोके प्रतिष्ठितम्।।	</p></td><td>	1-1-122a<br>1-1-122b<br>1-1-122c	<p class="mw-empty-elt"></p></td></tr>
<tr><td><p>	पित्र्ये पञ्चदश प्रोक्तं रक्षोयक्षे चतुर्दश।<br>एकं शतसहस्रं तु मानुषेषु प्रतिष्ठितम्।। 	</p></td><td>	1-1-123a<br>1-1-123b	<p class="mw-empty-elt"></p></td></tr>
<tr><td><p>	नारदोऽश्रावयद्देवानसितो देवलः पितृन्।<br>गन्धर्वयक्षरक्षांसि श्रावयामास वै शुकः।।	</p></td><td>	1-1-124a<br>1-1-124b	<p class="mw-empty-elt"></p></td></tr>
<tr><td><p>	`वैशंपायनविप्रर्षिः श्रावयामास पार्थिवम्।<br>पारिक्षितं महात्मानं नाम्ना तु जनमेजयम्'।।	</p></td><td>	1-1-125a<br>1-1-125b	<p class="mw-empty-elt"></p></td></tr>
<tr><td><p>	अस्मिंस्तु मानुषे लोके वैशंपायन उक्तवान्।<br>शिष्यो व्यासस्य धर्मात्मा सर्ववेदविदां वरः।।	</p></td><td>	1-1-126a<br>1-1-126b	<p class="mw-empty-elt"></p></td></tr>
<tr><td><p>	एकं शतसहस्रं तु मयोक्तं वै निबोधत।।	</p></td><td>	1-1-127a	<p class="mw-empty-elt"></p></td></tr>
<tr><td><p>	दुर्योधनो मन्युमयो महाद्रुमः<br>कर्णः स्कन्धः शकुनिस्तस्य शाखाः।<br>दुश्शासनः पुष्पफले समृद्धे<br>मूलं राजा धृतराष्ट्रोऽमनीषि।	</p></td><td>	1-1-128a<br>1-1-128b<br>1-1-128c<br>1-1-128d	<p class="mw-empty-elt"></p></td></tr>
<tr><td><p>	युधिष्ठिरे धर्ममयो महाद्रुमः<br>स्कन्धोऽर्जुनो भीमसेनोऽस्य शाखाः।<br>माद्रीसुतौ पुष्पफले समृद्धे<br>मूलं कृष्णो ब्रह्म च ब्राह्मणाश्च।।	</p></td><td>	1-1-129a<br>1-1-129b<br>1-1-129c<br>1-1-129d	<p class="mw-empty-elt"></p></td></tr>
<tr><td><p>	पाण्डुर्जित्वा बहून्देशान्युधा विक्रमणेन च।<br>अरण्ये मृगयाशीलो न्यवसत्सजनस्तथा।।	</p></td><td>	1-1-130a<br>1-1-130b	<p class="mw-empty-elt"></p></td></tr>
<tr><td><p>	मृगव्यवायनिधनात्कृच्छ्रां प्राप स आपदम्।<br>जन्मप्रभृति पार्थानां तत्राचारविधिक्रमः।।	</p></td><td>	1-1-131a<br>1-1-131b	<p class="mw-empty-elt"></p></td></tr>
<tr><td><p>	मात्रोरभ्युपपत्तिश्च धर्मोपनिषदं प्रति।<br>धर्मानिलेन्द्रांस्ताभिः साऽऽजुहाव सुतवाञ्छया।।	</p></td><td>	1-1-132a<br>1-1-132b	<p class="mw-empty-elt"></p></td></tr>
<tr><td><p>	`ततो धर्मोपनिषदं भूत्वा भर्तुः प्रिया पृथा।<br>धर्मानिलेन्द्रांस्ताभिः साऽऽजुहाव सुतवाञ्छया।।	</p></td><td>	1-1-133a<br>1-1-133b	<p class="mw-empty-elt"></p></td></tr>
<tr><td><p>	तद्दत्तोपनिषन्माद्री चाश्विनावाजुहाव च।<br>जाताः पार्थास्ततः सर्वे कुन्त्या माद्र्याश्च मन्त्रतः।'<br>तापसैः सह संवृद्धा मातृभ्यां परिरक्षिताः।।	</p></td><td>	1-1-134a<br>1-1-134b<br>1-1-134c	<p class="mw-empty-elt"></p></td></tr>
<tr><td><p>	मेध्यारण्येषु पुण्येषु महतामाश्रमेषु च।<br>`तेषु जातेषु सर्वेषु पाण्डवेषु महात्मसु।।	</p></td><td>	1-1-135a<br>1-1-135b	<p class="mw-empty-elt"></p></td></tr>
<tr><td><p>	माद्र्या तु सह संगम्य ऋषिशापप्रभावतः।<br>मृतः पाण्डुर्महापुण्ये शतशृङ्गे महागिरौ।।'	</p></td><td>	1-1-136a<br>1-1-136b	<p class="mw-empty-elt"></p></td></tr>
<tr><td><p>	ऋषिभिश्च समानीता धार्तराष्ट्रान्प्रति स्वयम्।<br>शिशवश्चाभिरूपाश्च जटिला ब्रह्मचारिणः।।	</p></td><td>	1-1-137a<br>1-1-137b	<p class="mw-empty-elt"></p></td></tr>
<tr><td><p>	पुत्राश्च भ्रातरश्चेमे शिष्याश्च सुहृदश्च वः।<br>पाण्डवा एत इत्युक्त्वा मुनयोऽन्तर्हितास्ततः।।	</p></td><td>	1-1-138a<br>1-1-138b	<p class="mw-empty-elt"></p></td></tr>
<tr><td><p>	तांस्तैर्निवेदितान्दृष्ट्वा पाण्डवान्कौरवास्तदा।<br>शिष्टाश्च वर्णाः पौरा ये ते हर्षाच्चुक्रुशुर्भृशम्।।	</p></td><td>	1-1-139a<br>1-1-139b	<p class="mw-empty-elt"></p></td></tr>
<tr><td><p>	आहुः केचिन्न तस्यैते तस्यैत इति चापरे।<br>यदा चिरमृतः पाण्डुः कथं तस्येतदि चापरे।।	</p></td><td>	1-1-140a<br>1-1-140b	<p class="mw-empty-elt"></p></td></tr>
<tr><td><p>	स्वागतं सर्वथा दिष्ट्या पाण्डोः पश्याम सन्ततिम्।<br>उच्यतां स्वागतमिति वाचोऽश्रूयन्त सर्वशः।।	</p></td><td>	1-1-141a<br>1-1-141b	<p class="mw-empty-elt"></p></td></tr>
<tr><td><p>	तस्मिन्नुपरते शब्दे दिशः सर्वा निनादयन्।<br>अन्तर्हितानां भूतानां निःस्वनस्तुमुलीऽभवत्।।	</p></td><td>	1-1-142a<br>1-1-142b	<p class="mw-empty-elt"></p></td></tr>
<tr><td><p>	पुष्पवृष्टिः शुभा गन्धाः शङ्खदुन्दुभिनिःस्वनाः।<br>आसन्प्रवेशे पार्थानां तदद्भुतमिवाभवत्।। 	</p></td><td>	1-1-143a<br>1-1-143b	<p class="mw-empty-elt"></p></td></tr>
<tr><td><p>	तत्प्रीत्या चैव सर्वेषां पौराणां हर्षसंभवः।<br>शब्द आसीन्महांस्तत्र दिवस्पृक्कीर्तिवर्धनः।।	</p></td><td>	1-1-144a<br>1-1-144b	<p class="mw-empty-elt"></p></td></tr>
<tr><td><p>	तेऽधीत्य निखिलान्वेदाञ्शास्त्राणि विविधानि च।<br>न्यवसन्पाण्डवास्तत्र पूजिता अकुतोभयाः।।	</p></td><td>	1-1-145a<br>1-1-145b	<p class="mw-empty-elt"></p></td></tr>
<tr><td><p>	युधिष्ठिरस्य शौचेन प्रीताः प्रकृतयोऽभवन्।<br>धृत्या च भीमसेनस्य विक्रमेणार्जुनस्य च।।	</p></td><td>	1-1-146a<br>1-1-146b	<p class="mw-empty-elt"></p></td></tr>
<tr><td><p>	गुरुशुश्रूषया कुन्त्या यमयोर्विनयेन च।<br>तुतोष लोकः सकलस्तेषां शौर्यगुणेन च।।	</p></td><td>	1-1-147a<br>1-1-147b	<p class="mw-empty-elt"></p></td></tr>
<tr><td><p>	समवाये ततो राज्ञां कन्यां भर्तृस्वयंवराम्।<br>प्राप्तवानर्जुनः कृष्णां कृत्वा कर्म सुदुष्करम्।।	</p></td><td>	1-1-148a<br>1-1-148b	<p class="mw-empty-elt"></p></td></tr>
<tr><td><p>	ततः प्रभृति लोकेऽस्मिन्पूज्यः सर्वधनुष्मताम्।<br>आदित्य इव दुष्प्रेक्ष्यः समरेष्वपि चाभवत्।।	</p></td><td>	1-1-149a<br>1-1-149b	<p class="mw-empty-elt"></p></td></tr>
<tr><td><p>	स सर्वान्पार्थिवाञ्जित्वा सर्वांश्च महतो गणान्।<br>आजहारार्जुनो राज्ञो राजसूयं महाक्रतुम्।।	</p></td><td>	1-1-150a<br>1-1-150b	<p class="mw-empty-elt"></p></td></tr>
<tr><td><p>	<br>युधिष्ठिरेण संप्राप्तो राजसूयो महाक्रतुः।।	</p></td><td>	1-1-151a<br>1-1-151b	<p class="mw-empty-elt"></p></td></tr>
<tr><td><p>	सुनयाद्वासुदेवस्य भीमार्जुनबलेन च।<br>घातयित्वा जरासन्धं चैद्यं च बलगर्वितम्।।	</p></td><td>	1-1-152a<br>1-1-152b	<p class="mw-empty-elt"></p></td></tr>
<tr><td><p>	दुर्योधनं समागच्छन्नर्हणानि ततस्ततः।<br>मणिकाञ्चनरत्नानि गोहस्त्यश्वधनानि च।।	</p></td><td>	1-1-153a<br>1-1-153b	<p class="mw-empty-elt"></p></td></tr>
<tr><td><p>	विचित्राणि च वासांसि प्रावारावरणानि च।<br>कम्बलाजिनरत्नानि राङ्कवास्तरणानि च।।	</p></td><td>	1-1-154a<br>1-1-154b	<p class="mw-empty-elt"></p></td></tr>
<tr><td><p>	समृद्धां तां तथा दृष्ट्वा पाण्डवानां तदा श्रियम्।<br>ईर्ष्यासमुत्थः सुमहांस्तस्य मन्युरजायत।।	</p></td><td>	1-1-155a<br>1-1-155b	<p class="mw-empty-elt"></p></td></tr>
<tr><td><p>	विमानप्रतिमां तत्र मयेन सुकृतां सभाम्।<br>पाण्डवानामुपहृतां स दृष्ट्वा पर्यतप्यत।। 	</p></td><td>	1-1-156a<br>1-1-156b	<p class="mw-empty-elt"></p></td></tr>
<tr><td><p>	तत्रावहसितश्चासीत्प्रस्कन्दन्निव संभ्रमात्।<br>प्रत्यक्षं वासुदेवस्य भीमेनानभिजातवत्।।	</p></td><td>	1-1-157a<br>1-1-157b	<p class="mw-empty-elt"></p></td></tr>
<tr><td><p>	स भोगान्विविधान्भुञ्जन्रत्नानि विविधानि च।<br>कथितो धृतराष्ट्रस्य विवर्णो हरिणः कृशः।।	</p></td><td>	1-1-158a<br>1-1-158b	<p class="mw-empty-elt"></p></td></tr>
<tr><td><p>	अन्वजानात्ततो द्यूतं धृतराष्ट्रः सुतप्रियः।<br>तच्छ्रुत्वा वासुदेवस्य कोपः समभवन्महान्।।	</p></td><td>	1-1-159a<br>1-1-159b	<p class="mw-empty-elt"></p></td></tr>
<tr><td><p>	नातिप्रीतमनाश्चासीद्विवादांश्चान्वमोदत।<br>द्यूतादीननयान्घोरान्विविधांश्चाप्युपैक्षत।।	</p></td><td>	1-1-160a<br>1-1-160b	<p class="mw-empty-elt"></p></td></tr>		
<tr><td><p>	निरस्य विदुरं भीष्मं द्रोणं शारद्वतं कृपम्।<br>विग्रहे तुमुले तस्मिन्दहन्क्षत्रं परस्परम्।।	</p></td><td>	1-1-161a<br>1-1-161b	<p class="mw-empty-elt"></p></td></tr>			
<tr><td><p>	जयत्सु पाण्डुपुत्रेषु श्रुत्वा सुमहदप्रियम्।<br>दुर्योधनमतं ज्ञात्वा कर्णस्य शकुनेस्तथा।।	</p></td><td>	1-1-162a<br>1-1-162b	<p class="mw-empty-elt"></p></td></tr>
<tr><td><p>	धृतराष्ट्रश्चिरं ध्यात्वा संजयं वाक्यमब्रवीत्।<br>शृणु संजय सर्वं मे नचासूयितुमर्हसि।।	</p></td><td>	1-1-163a<br>1-1-163b	<p class="mw-empty-elt"></p></td></tr>
<tr><td><p>	श्रुतवानसि मेधावी बुद्धिमान्प्राज्ञसंमतः।<br>न विग्रहे मम मतिर्न च प्रीये कुलक्षये।।	</p></td><td>	1-1-164a<br>1-1-164b	<p class="mw-empty-elt"></p></td></tr>
<tr><td><p>	न मे विशेषः पुत्रेषु स्वेषु पाम्डुसुतेषु वा।<br>वृद्धं मामभ्यसूयन्ति पुत्रा मन्युपरायणाः।।	</p></td><td>	1-1-165a<br>1-1-165b	<p class="mw-empty-elt"></p></td></tr>
<tr><td><p>	अहं त्वचक्षुः कार्पण्यात्पुत्रप्रीत्या सहामि तत्।<br>मुह्यन्तं चानुमुह्यामि दुर्योधनमचेतनम्।।	</p></td><td>	1-1-166a<br>1-1-166b	<p class="mw-empty-elt"></p></td></tr>
<tr><td><p>	राजसूये श्रियं दृष्ट्वा पाण्डवस्य महौजसः।<br>तच्चावहसनं प्राप्य सभारोहणदर्शने।।	</p></td><td>	1-1-167a<br>1-1-167b	<p class="mw-empty-elt"></p></td></tr>
<tr><td><p>	अमर्षितः स्वयं जेतुमशक्तः पाण्डवान्रणे।<br>निरुत्साहश्च संप्राप्तुं सुश्रियं क्षत्रियोऽपि सन्।।	</p></td><td>	1-1-168a<br>1-1-168b	<p class="mw-empty-elt"></p></td></tr>
<tr><td><p>	गान्धारराजसहितश्छद्मद्यूतममन्त्रयत्।<br>तत्र यद्यद्यथा ज्ञातं मयां संजय तच्छृणु।।	</p></td><td>	1-1-169a<br>1-1-169b	<p class="mw-empty-elt"></p></td></tr>
<tr><td><p>	श्रुत्वा तु मम वाक्यानि बुद्धियुक्तानि तत्त्वतः।<br>ततो ज्ञास्यसि मां सौते प्रज्ञाटचक्षुषमित्युत।।	</p></td><td>	1-1-170a<br>1-1-170b	<p class="mw-empty-elt"></p></td></tr>
<tr><td><p>	यदाऽश्रौषं धनुरायम्य चित्रं<br>विद्धं लक्ष्यं पातितं वै पृथिव्याम्।<br>कृष्णां हृतां प्रेक्षतां सर्वराज्ञां<br>तदा नाशंसे विजयाय संजय।।	</p></td><td>	1-1-171a<br>1-1-171b<br>1-1-171c<br>1-1-171d	<p class="mw-empty-elt"></p></td></tr>
<tr><td><p>	यदाऽश्रौषं द्वारकायां सुभद्रां<br>प्रसह्योढां माधवीमर्जुनेन।<br>इन्द्रप्रस्थं वृष्णिवीरौ च यातौ<br>तदा नाशंसे विजयाय संजय।।	</p></td><td>	1-1-172a<br>1-1-172b<br>1-1-172c<br>1-1-172d	<p class="mw-empty-elt"></p></td></tr>
<tr><td><p>	यदाऽश्रौषं देवराजं प्रवृष्टं<br>शरैर्दिव्यैर्वारितं चार्जुनेन।<br>अग्निं तथा तर्पितं खाण्डवे च<br>तदा नाशंसे विजयाय संजय।।	</p></td><td>	1-1-173a<br>1-1-173b<br>1-1-173c<br>1-1-173d	<p class="mw-empty-elt"></p></td></tr>
<tr><td><p>	यदाऽश्रौषं जातुषाद्वेश्मनस्ता-<br>न्मुक्तान्पार्थान्पञ्च कुन्त्या समेतान्।<br>युक्तं चैषां विदुरं स्वार्थसिद्ध्यै<br>तदा नाशंसे विजयाय संजय।।	</p></td><td>	1-1-174a<br>1-1-174b<br>1-1-174c<br>1-1-174d	<p class="mw-empty-elt"></p></td></tr>
<tr><td><p>	यदाऽश्रौषं द्रौपदीं रङ्गमध्ये<br>लक्ष्यं भित्त्वा निर्जितामर्जुनेन।<br>शूरान्पञ्चालान्पाण्डवेयांश्च युक्तां-<br>स्तदा नाशंसे विजयाय संजय।।	</p></td><td>	1-1-175a<br>1-1-175b<br>1-1-175c<br>1-1-175d	<p class="mw-empty-elt"></p></td></tr>
<tr><td><p>	यदाऽश्रौषं मागधानां वरिष्ठं<br>जरासन्धं क्ष्वमध्ये ज्वलन्तम्।<br>दोर्भ्यां हतं भीमसेनेन गत्वा<br>तदा नाशंसे विजयाय संजय।।	</p></td><td>	1-1-176a<br>1-1-176b<br>1-1-176c<br>1-1-176d	<p class="mw-empty-elt"></p></td></tr>
<tr><td><p>	यदाऽश्रौषं दिग्जये पाण्डुपुत्रै-<br>र्वशीकृतान्भूमिपालान्प्रसह्य।<br>महाक्रतुं राजसूयं कृतं च<br>तदा नाशंसे विजयाय संजय।।	</p></td><td>	1-1-177a<br>1-1-177b<br>1-1-177c<br>1-1-177d	<p class="mw-empty-elt"></p></td></tr>
<tr><td><p>	यदाऽश्रौषं द्रौपदीमश्रुकण्ठीं<br>सभां नीतां दुःखितामेकवस्त्राम्।<br>रजस्वलां नाथवतीमनाथव-<br>त्तदा नाशंसे विजयाय संजय।।	</p></td><td>	1-1-178a<br>1-1-178b<br>1-1-178c<br>1-1-178d	<p class="mw-empty-elt"></p></td></tr>
<tr><td><p>	यदाऽश्रौषं वाससां तत्र राशिं<br>समाक्षिपत्कितवो मन्दबुद्धिः।<br>दुःशासनो गतवान्नैवं चान्तं<br>तदा नाशंसे विजयाय संजय।।	</p></td><td>	1-1-179a<br>1-1-179b<br>1-1-179c<br>1-1-179d	<p class="mw-empty-elt"></p></td></tr>
<tr><td><p>	यदाऽश्रौषं हृतराज्यं युधिष्ठिरं<br>पराजितं सौबलेनाक्षवत्याम्।<br>अन्वागतं भ्रातृभिरप्रमेयै-<br>स्तदा नाशंसे विजयाय संजय।।	</p></td><td>	1-1-180a<br>1-1-180b<br>1-1-180c<br>1-1-180d	<p class="mw-empty-elt"></p></td></tr>
<tr><td><p>	यदाश्रौषं विविधास्तत्र चेष्टा<br>धर्मात्मनां प्रस्थितानां वनाय।<br>ज्येष्ठप्रीत्या क्लिश्यतां पाण्डवानां<br>तदा नाशंसे विजयाय संजय।।	</p></td><td>	1-1-181a<br>1-1-181b<br>1-1-181c<br>1-1-181d	<p class="mw-empty-elt"></p></td></tr>
<tr><td><p>	यदाऽ?श्रौषं स्नातकानां सहस्रै-<br>रन्वागतं धर्मराजं वनस्थम्।<br>भिक्षाभुजां ब्राह्मणानां महात्मनां<br>तदा नाशंसे विजयाय संजय।।	</p></td><td>	1-1-182a<br>1-1-182b<br>1-1-183c<br>1-1-183d	<p class="mw-empty-elt"></p></td></tr>				
<tr><td><p>	`यदाऽश्रौषं वनवासेन पार्था-<br>न्समागतान्महर्षिभिः पुराणैः।<br>उपास्यमानान्सगणैर्जातसख्यां-<br>स्तदा नाशंसे विजयाय संजर्य।।'	</p></td><td>	1-1-184a<br>1-1-184b<br>1-1-184c<br>1-1-184d	<p class="mw-empty-elt"></p></td></tr>
<tr><td><p>	यदाश्रौषं त्रिदिवस्थं धनंजयं<br>शक्रात्साक्षाद्दिव्यमस्त्रं यथावत्।<br>अधीयानं शंसितं सत्यसन्धं<br>तदा नाशंसे विजयाय संजय।।	</p></td><td>	1-1-185a<br>1-1-185b<br>1-1-185c<br>1-1-185d	<p class="mw-empty-elt"></p></td></tr>
<tr><td><p>	यदाऽश्रोषं कालकेयास्ततस्ते<br>पौलोमानो वरदानाच्च दृप्ताः।<br>देवैरजेया निर्जिताश्चार्जुनेन<br>तदा नाशंसे विजयाय संजय।।	</p></td><td>	1-1-186a<br>1-1-186b<br>1-1-186c<br>1-1-186d	<p class="mw-empty-elt"></p></td></tr>
<tr><td><p>	यदाऽश्रौषमसुराणां वधार्थे<br>किरीटिनं यान्तममित्रकर्शनम्।<br>कृतार्थं चाप्यागतं शक्रलोका-<br>त्तदा नाशंसे विजयाय संजय।।	</p></td><td>	1-1-187a<br>1-1-187b<br>1-1-187c<br>1-1-187d	<p class="mw-empty-elt"></p></td></tr>
<tr><td><p>	`यदाऽश्रौषं तीर्थयात्राप्रवृत्तं<br>पाण्डोः सुतं सहितं लोमशेन।<br>बृहदश्वादक्षहृदयं च प्राप्तं<br>तदा नाशंसे विजयाय संजय।।'	</p></td><td>	1-1-188a<br>1-1-188b<br>1-1-188c<br>1-1-188d	<p class="mw-empty-elt"></p></td></tr>
<tr><td><p>	यदाऽश्रौषं वैश्रवणेन सार्धं<br>समागतं भीमन्यांश्च पार्थान्।<br>तस्मिन्देशे मानुषाणामगम्ये<br>तदा नाशंसि विजयाय संजया।।	</p></td><td>	1-1-189a<br>1-1-189b<br>1-1-189c<br>1-1-189d	<p class="mw-empty-elt"></p></td></tr>
<tr><td><p>	यदाऽश्रौषं घोषयात्रागतानां<br>बन्धं गन्धर्वैर्मोक्षणं चार्जुनेन।<br>स्वेषां सुतानां कर्णबुद्धौ रतानां<br>तदा नाशंसे विजयाय संजय।। 	</p></td><td>	1-1-190a<br>1-1-190b<br>1-1-190c<br>1-1-190d	<p class="mw-empty-elt"></p></td></tr>
<tr><td><p>	यदाऽश्रौषं यक्षरूपेण धर्मं<br>समागतं धर्मराजेन सूत।<br>प्रश्नान्कांश्चिद्विब्रुवाणं च सम्यक्<br>तदा नाशंसे विजयाय संजय।।	</p></td><td>	1-1-191a<br>1-1-191b<br>1-1-191c<br>1-1-191d	<p class="mw-empty-elt"></p></td></tr>
<tr><td><p>	यदाऽश्रौषं न विदुर्मामकास्तान्<br>प्रच्छन्नरूपान्वसतः पाण्डवेयान्।<br>विराटराष्ट्रे सह कृष्णया च<br>तदा नाशंसे विजयाय संजय।। 	</p></td><td>	1-1-192a<br>1-1-192b<br>1-1-192c<br>1-1-192d	<p class="mw-empty-elt"></p></td></tr>
<tr><td><p>	`यदाऽश्रौषं कीचकानां वरिष्ठं<br>निषूदितं भ्रातृशतेन सार्धम्।<br>द्रौपद्यर्थे भीमसेनेन सङ्ख्ये<br>तदा नाशंसे विजयाय संजय।।'	</p></td><td>	1-1-193a<br>1-1-193b<br>1-1-193c<br>1-1-193d	<p class="mw-empty-elt"></p></td></tr>
<tr><td><p>	यदाऽश्रौषं मामकानां वरिष्ठा-<br>न्धनंजयेनैकरथेन भग्नान्।<br>विराटराष्ट्रे वसता महात्मना<br>तदा नाशंसे विजयाय संजय।।	</p></td><td>	1-1-194a<br>1-1-194b<br>1-1-194c<br>1-1-194d	<p class="mw-empty-elt"></p></td></tr>
<tr><td><p>	यदाऽश्रौषं सत्कृतं मत्स्यराज्ञा<br>सुतां दत्तामुत्तरामर्जुनाय।<br>तां चार्जुनः प्रत्यगृह्णात्सुतार्थे<br>तदा नाशंसे विजयाय संजय।।	</p></td><td>	1-1-195a<br>1-1-195b<br>1-1-195c<br>1-1-195d	<p class="mw-empty-elt"></p></td></tr>
<tr><td><p>	यदाऽश्रौषं निर्जितस्याधनस्य<br>प्रव्राजितस्य स्वजनात्प्रच्युतस्य।<br>अक्षौहिणीः सप्त युधिष्ठिरस्य<br>तदा नाशंसे विजयाय संजय।। 196 ।।	</p></td><td>	1-1-196a<br>1-1-196b<br>1-1-196c<br>1-1-196d	<p class="mw-empty-elt"></p></td></tr>
<tr><td><p>	यदाऽश्रौषं माधवं वासुदेवं<br>सर्वात्मना पाण्डवार्थे निविष्टम्।<br>यस्येमां गां विक्रममेकमाहु-<br>स्तदा नाशंसे विजयाय संजय।।	</p></td><td>	1-1-197a<br>1-1-197b<br>1-1-197c<br>1-1-197d	<p class="mw-empty-elt"></p></td></tr>
<tr><td><p>	यदाऽश्रौषं नरनारायणौ तौ<br>कृष्णार्जुनौ वदतो नारदस्य।<br>अहं द्रष्टा ब्रह्मलोके च सम्यक्<br>तदा नाशंसे विजयाय संजय।।	</p></td><td>	1-1-198a<br>1-1-198b<br>1-1-198c<br>1-1-198d	<p class="mw-empty-elt"></p></td></tr>
<tr><td><p>	यदाऽश्रौषं लोकहिताय कृष्णं<br>शमार्थिनमुपयातं कुरूणाम्।<br>शमं कुर्वाणमकृतार्थं च यातं<br>तदा नाशंसे विजयाय संजय।। 199 ।।	</p></td><td>	1-1-199a<br>1-1-199b<br>1-1-199c<br>1-1-199d	<p class="mw-empty-elt"></p></td></tr>
<tr><td><p>	<br>बुद्धिं कृतां निग्रहे केशवस्य।<br>तं चात्मानं बहुधा दर्शयानं<br>तदा नाशंसे विजयाय संजय।।	</p></td><td>	1-1-200a<br>1-1-200b<br>1-1-200c<br>1-1-200d	<p class="mw-empty-elt"></p></td></tr>
<tr><td><p>	यदाऽश्रौषं वासुदेवे प्रयाते<br>रथस्यैकामग्रतस्तिष्ठमानाम्।<br>आर्तां पृथां सान्त्वितां केशवेन<br>तदा नाशंसे विजयाय संजय।।	</p></td><td>	1-1-201a<br>1-1-201b<br>1-1-201c<br>1-1-201d	<p class="mw-empty-elt"></p></td></tr>
<tr><td><p>	यदाऽश्रौषं मन्त्रिणं वासुदेवं<br>तथा भीष्मं शान्तनवं च तेषाम्।<br>भारद्वाजं चाशिषोऽनुब्रुवाणं<br>तदा नाशंसे विजयाय संजय।।	</p></td><td>	1-1-202a<br>1-1-202b<br>1-1-202c<br>1-1-202d	<p class="mw-empty-elt"></p></td></tr>
<tr><td><p>	यदा कर्णो भीष्ममुवाच वाक्यं<br>नाहं योत्स्ये युध्यमाने त्वयीति।<br>हित्वा सेनामपचक्राम चापि<br>तदा नाशंसे विजयाय संजय।।	</p></td><td>	1-1-203a<br>1-1-203b<br>1-1-203c<br>1-1-203d	<p class="mw-empty-elt"></p></td></tr>
<tr><td><p>	यदाऽश्रौषं वासुदेवार्जुनौ तौ<br>तथा धनुर्गाण्डिवमप्रमेयम्।<br>त्रीण्युग्रवीर्याणि समागतानि<br>तदा नाशंसे विजयाय संजय।।	</p></td><td>	1-1-204a<br>1-1-204b<br>1-1-204c<br>1-1-204d	<p class="mw-empty-elt"></p></td></tr>
<tr><td><p>	यदाऽश्रौषं कश्ललेनाभिपन्ने<br>रथोपस्थे सीदमानेऽर्जुने वै।<br>कृष्णं लोकान्दर्शयानं शरीरे<br>तदा नाशंसे विजयाय संजय।। 	</p></td><td>	1-1-205a<br>1-1-205b<br>1-1-205c<br>1-1-205d	<p class="mw-empty-elt"></p></td></tr>
<tr><td><p>	यदाऽश्रौषं भीष्ममित्रकर्शनं<br>निघ्नन्तमाजावयुतं रथानाम्।<br>नैषां कश्चिद्वध्यते ख्यातरूप-<br>स्तदा नाशंसे विजयाय संजय।।	</p></td><td>	1-1-206a<br>1-1-206b<br>1-1-206c<br>1-1-206d	<p class="mw-empty-elt"></p></td></tr>
<tr><td><p>	यदाऽश्रौषं चापगेयेन सङ्ख्ये<br>स्वयं मृत्युं विहितं धार्मिकेण।<br>तच्चाकार्षुः पाण्डवेयाः प्रहृष्टा-<br>स्तदा नाशंसे विजयाय संजय।।	</p></td><td>	1-1-207a<br>1-1-207b<br>1-1-207c<br>1-1-207d	<p class="mw-empty-elt"></p></td></tr>
<tr><td><p>	यदाऽश्रौषं भीष्ममत्यन्तशूरं<br>हतं पार्थेनाहवेष्वप्रधृष्यम्।<br>शिखण्डिनं पुरतः स्थापयित्वा<br>तदा नाशंसे विजयाय संजय।।	</p></td><td>	1-1-208a<br>1-1-208b<br>1-1-208c<br>1-1-208d	<p class="mw-empty-elt"></p></td></tr>
<tr><td><p>	यदाऽश्रौषं शरतल्पे शयानं<br>वृद्धं वीरं सादितं चित्रपुङ्खैः।<br>भीष्मं कृत्वा सोमकानल्पशेषां-<br>स्तदा नाशंसे विजयाय संजय।।	</p></td><td>	1-1-209a<br>1-1-209b<br>1-1-209c<br>1-1-209d	<p class="mw-empty-elt"></p></td></tr>
<tr><td><p>	यदाऽश्रौषं शान्तनवे शयाने<br>पानीयार्थे चोदितेनार्जुनेन।<br>भूमिं भित्त्वा तर्पितं तत्र भीष्मं<br>तदा नाशंसे विजयाय संजय।।	</p></td><td>	1-1-210a<br>1-1-210b<br>1-1-210c<br>1-1-210d	<p class="mw-empty-elt"></p></td></tr>
<tr><td><p>	यदाश्रौषं शुक्रसूर्यौ च युक्तौ<br>कौन्तेयानामनुलोमौ जयाय।<br>नित्यं चास्माञ्श्वापदा भीषयन्ति<br>तदा नाशंसे विजयाय संजय।।	</p></td><td>	1-1-211a<br>1-1-211b<br>1-1-211c<br>1-1-211d	<p class="mw-empty-elt"></p></td></tr>
<tr><td><p>	यदा द्रोणो विविधानस्त्रमार्गा-<br>न्निदर्शयन्समरे चित्रयोधी।<br>न पाण्डवाञ्श्रेष्ठतरान्निहन्ति<br>तदा नाशंसे विजयायं संजय।। 	</p></td><td>	1-1-212a<br>1-1-212b<br>1-1-212c<br>1-1-212d	<p class="mw-empty-elt"></p></td></tr>
<tr><td><p>	यदाऽश्रौषं चास्मदीयान्महारथा-<br>न्व्यवस्थितानर्जुनस्यान्तकाय।<br>संशप्तकान्निहतानर्जुनेन<br>तदा नाशंसे विजयाय संजय।।	</p></td><td>	1-1-213a<br>1-1-213b<br>1-1-213c<br>1-1-213d	<p class="mw-empty-elt"></p></td></tr>
<tr><td><p>	यदाऽश्रौषं व्यूहमभेद्यमन्यै-<br>र्भारद्वाजेनात्तशस्त्रेण गुप्तम्।<br>भित्त्वा सौभद्रं वीरमेकं प्रविष्टं<br>तदा नाशंसे विजयाय संजय।।	</p></td><td>	1-1-214a<br>1-1-214b<br>1-1-214c<br>1-1-214d	<p class="mw-empty-elt"></p></td></tr>
<tr><td><p>	यदाऽभिमन्युं परिवार्य बालं<br>सर्वे हत्त्वा हृष्टरूपा बभूवुः।<br>महारथाः पार्थमशक्नुवन्त-<br>स्तदा नाशंसे विजयाय संजय।।	</p></td><td>	1-1-215a<br>1-1-215b<br>1-1-215c<br>1-1-215d	<p class="mw-empty-elt"></p></td></tr>
<tr><td><p>	यदाऽश्रौषमभिमन्युं निहत्य<br>हर्षान्मूढान्क्रोशतो धार्तराष्ट्रान्।<br>क्रोधादुक्तं सैन्धवे चार्जुनेन<br>तदा नाशंसे विजयाय संजय।।	</p></td><td>	1-1-216a<br>1-1-216b<br>1-1-216c<br>1-1-216d	<p class="mw-empty-elt"></p></td></tr>
<tr><td><p>	यदाऽश्रौषं सैन्धवार्थे प्रतिज्ञां<br>प्रतिज्ञातां तद्वधायार्जुनेन।<br>सत्यां तीर्णां शत्रुमध्ये च तेन<br>तदा नाशंसे विजयाय संजय।।	</p></td><td>	1-1-217a<br>1-1-217b<br>1-1-217c<br>1-1-217d	<p class="mw-empty-elt"></p></td></tr>
<tr><td><p>	यदाऽश्रौषं श्रान्तहये धनंजये<br>मुक्त्वा हयान्पाययित्वोपवृत्तान्।<br>पुनर्युक्त्वा वासुदेवं प्रयातं<br>तदा नाशंसे विजयाय संजय।।	</p></td><td>	1-1-218a<br>1-1-218b<br>1-1-218c<br>1-1-218d	<p class="mw-empty-elt"></p></td></tr>
<tr><td><p>	यदाऽश्रौषं वाहनेष्वक्षमेषु<br>रथोपस्थे तिष्ठता पाण्डवेन।<br>सर्वान्योधान्वारितानर्जुनेन<br>तदा नाशंसे विजयाय संजय।।	</p></td><td>	1-1-219a<br>1-1-219b<br>1-1-219c<br>1-1-219d	<p class="mw-empty-elt"></p></td></tr>
<tr><td><p>	यदाऽश्रौषं नागबलैः सुदुःसहं<br>द्रोणानीकं युयुधानं प्रमथ्य।<br>यातं वार्ष्णेयं यत्र तौ कृष्णपार्थौ<br>तदा नाशंसे विजयाय संजय।।	</p></td><td>	1-1-220a<br>1-1-220b<br>1-1-220c<br>1-1-220d	<p class="mw-empty-elt"></p></td></tr>
<tr><td><p>	यदाऽश्रौषं कर्णमासाद्य मुक्तं<br>वधाद्भीमं कुत्सयित्वा वचोभिः।<br>धनुष्कोट्याऽऽतुद्य कर्णेन वीरं<br>तदा नाशंसे विजयाय संजय।।	</p></td><td>	1-1-221a<br>1-1-221b<br>1-1-221c<br>1-1-221d	<p class="mw-empty-elt"></p></td></tr>
<tr><td><p>	यदा द्रोणः कृतवर्मा कृपश्च<br>कर्णो द्रौणिर्मद्रराजश्च शूरः।<br>अमर्षयन्सैन्धवं वध्यमानं<br>तदा नाशंसे विजयाय संजय।।	</p></td><td>	1-1-222a<br>1-1-222b<br>1-1-222c<br>1-1-222d	<p class="mw-empty-elt"></p></td></tr>
<tr><td><p>	यदाऽश्रौषं देवराजेन दत्तां<br>दिव्यां शक्तिं व्यंसितां माधवेन।<br>घटोत्कचे राक्षसे घोररूपे<br>तदा नाशंसे विजयाय संजय।।	</p></td><td>	1-1-223a<br>1-1-223b<br>1-1-223c<br>1-1-223d	<p class="mw-empty-elt"></p></td></tr>
<tr><td><p>	यदाऽश्रौषं कर्णघटोत्कचाभ्यां<br>युद्धे मुक्तां सूतपुत्रेण शक्तिम्।<br>यया वध्यः समरे सव्यसाची<br>तदा नाशंसे विजयाय संजय।।	</p></td><td>	1-1-224a<br>1-1-224b<br>1-1-224c<br>1-1-224d	<p class="mw-empty-elt"></p></td></tr>
<tr><td><p>	यदाऽश्रौषं द्रोणमाचार्यमेकं<br>धृष्टद्युम्नेनाभ्यतिक्रम्य धर्मम्।<br>रथोपस्थे प्रायगतं विशस्तं<br>तदा नाशंसे विजयाय संजय।।	</p></td><td>	1-1-225a<br>1-1-225b<br>1-1-225c<br>1-1-225d	<p class="mw-empty-elt"></p></td></tr>
<tr><td><p>	यदाऽश्रौषं द्रौणिना द्वैरथस्थं<br>माद्रीसुतं नकुलं लोकमध्ये।<br>समं युद्धे मण्डलेभ्यश्चरन्तं<br>तदा नाशंसे विजयाय संजय।।	</p></td><td>	1-1-226a<br>1-1-226b<br>1-1-226c<br>1-1-226d	<p class="mw-empty-elt"></p></td></tr>
<tr><td><p>	यदा द्रोणे निहते द्रोणपुत्रो<br>नारायणं दिव्यमस्त्रं विकुर्वन्।<br>नैषामन्तं गतवान्पाण्डवानां<br>तदा नाशंसे विजयाय संजय।।	</p></td><td>	1-1-227a<br>1-1-227b<br>1-1-227c<br>1-1-227d	<p class="mw-empty-elt"></p></td></tr>
<tr><td><p>	यदाऽश्रौषं भीमसेनेन पीतं<br>रक्तं भ्रातुर्युधि दुःशासनस्य।<br>निवारितं नान्यतमेन भीमं<br>तदा नाशंसे विजयाय संजय।।	</p></td><td>	1-1-228a<br>1-1-228b<br>1-1-228c<br>1-1-228d	<p class="mw-empty-elt"></p></td></tr>
<tr><td><p>	यदाऽश्रौषं कर्णमत्यन्तशूरं<br>हतं पार्थेनाहवेष्वप्रधृष्यम्।<br>तस्मिन्भ्रातृणां विग्रहे देवगुह्ये<br>तदा नाशंसे विजयाय संजय।।	</p></td><td>	1-1-229a<br>1-1-229b<br>1-1-229c<br>1-1-229d	<p class="mw-empty-elt"></p></td></tr>
<tr><td><p>	यदाऽश्रौषं द्रोणपुत्रं च शूरं<br>दुःशासनं कृतवर्माणमुग्रम्।<br>युधिष्टिरं धर्मराजं जयन्तं<br>तदा नाशंसे विजयाय संजय।।	</p></td><td>	1-1-230a<br>1-1-230b<br>1-1-230c<br>1-1-230d	<p class="mw-empty-elt"></p></td></tr>
<tr><td><p>	यदाऽश्रौषं निहतं मद्रराजं<br>रणे शूरं धर्मराजेन सूत।<br>सदा सङ्ग्रामे स्प्रधते यस्तु कृष्णं<br>तदा नाशंसे विजयाय संजय।।	</p></td><td>	1-1-231a<br>1-1-231b<br>1-1-231c<br>1-1-231d	<p class="mw-empty-elt"></p></td></tr>
<tr><td><p>	यदाऽश्रौषं कलहद्यूतमूलं<br>मायाबलं सौबलं पाण्डवेन।<br>हतं सङ्ग्रामे सहदेवेन पापं<br>तदा नाशंसे विजयाय संजय।।	</p></td><td>	1-1-232a<br>1-1-232b<br>1-1-232c<br>1-1-232d	<p class="mw-empty-elt"></p></td></tr>
<tr><td><p>	यदाऽश्रौषं श्रान्तमेकं शयानं<br>ह्रदं गत्वा स्तम्भयित्वा तदम्भः।<br>दुर्योधनं विरथं भग्नशक्तिं<br>तदा नाशंसे विजयाय संजय।।	</p></td><td>	1-1-233a<br>1-1-233b<br>1-1-233c<br>1-1-233d	<p class="mw-empty-elt"></p></td></tr>
<tr><td><p>	यदाऽश्रौषं पाण्डवांस्तिष्ठमानान्<br>गत्वा ह्रदे वासुदेवेन सार्धम्।<br>अमर्षणं धर्षयतः सुतं मे<br>तदा नाशंसे विजयाय संजय।।	</p></td><td>	1-1-234a<br>1-1-234b<br>1-1-234c<br>1-1-234d	<p class="mw-empty-elt"></p></td></tr>
<tr><td><p>	यदाऽश्रौषं विविधांश्चित्रमार्गान्<br>गदायुद्धे मण्डलशश्चरन्तम्।<br>मिथ्या हतं वासुदेवस्य बुद्ध्या<br>तदा नाशंसे विजयाय संजय।।	</p></td><td>	1-1-235a<br>1-1-235b<br>1-1-235c<br>1-1-235d	<p class="mw-empty-elt"></p></td></tr>
<tr><td><p>	यदाऽश्रौषं द्रोणपुत्रादिभिस्तै-<br>र्हतान्पञ्चालान्द्रौपदेयांश्च सुप्तान्।<br>कृतं बीभत्समयशस्यं च कर्म<br>तदा नाशंसे विजयाय संजय।।	</p></td><td>	1-1-236a<br>1-1-236b<br>1-1-236c<br>1-1-236d	<p class="mw-empty-elt"></p></td></tr>
<tr><td><p>	यदाऽश्रौषं भीमसेनानुयाते-<br>नाश्वत्थाम्ना परमास्त्रं प्रयुक्तम्।<br>क्रुद्धेनैषीकमवधीद्येन गर्भं<br>तदा नाशंसे विजयाय संजय।।	</p></td><td>	1-1-237a<br>1-1-237b<br>1-1-237c<br>1-1-237d	<p class="mw-empty-elt"></p></td></tr>
<tr><td><p>	यदाऽश्रौषं ब्रह्मशिरोऽर्जुनेन<br>स्वस्तीत्युक्त्वाऽस्त्रमस्त्रेण शान्तम्।<br>अश्वत्थाम्ना मणिरत्नं च दत्तं<br>तदा नाशंसे विजयाय संजय।।	</p></td><td>	1-1-238a<br>1-1-238b<br>1-1-238c<br>1-1-238d	<p class="mw-empty-elt"></p></td></tr>
<tr><td><p>	यदाऽश्रौषं द्रोणपुत्रेण गर्भे<br>वैराट्या वै पात्यमाने महास्त्रैः।<br>संजीवयामीति हरेः प्रतिज्ञां<br>तदा नाशंसे विजयाय संजय।।	</p></td><td>	1-1-239a<br>1-1-239b<br>1-1-239c<br>1-1-239d	<p class="mw-empty-elt"></p></td></tr>
<tr><td><p>	द्वैपायनः केशवो द्रोणपुत्रं<br>परस्पेरणाभिशापैः शशाप।<br>बुद्ध्वा चाहं बुद्धिहीनोऽद्य सूत<br>संतप्ये वै पुत्रपौत्रैश्च हीनः।।	</p></td><td>	1-1-240a<br>1-1-240b<br>1-1-240c<br>1-1-240d	<p class="mw-empty-elt"></p></td></tr>
<tr><td><p>	शोच्या गान्धारी पुत्रपौत्रैर्विहीना<br>तथा वध्वा पितृभिर्भ्रातृभिश्च।<br>कृतं कार्यं दुष्करं पाण्डवेयैः<br>प्राप्तं राज्यमसपत्नं पुनस्तैः।।	</p></td><td>	1-1-241a<br>1-1-241b<br>1-1-241c<br>1-1-241d	<p class="mw-empty-elt"></p></td></tr>
<tr><td><p>	कष्टं युद्धे दश शेषाः श्रुता मे<br>त्रयोऽस्माकं पाण्डवानां च सप्त।<br>द्व्यूना विंशतिराहताऽक्षौहिणीनां<br>तस्मिन्सङ्ग्रामे भैरवे क्षत्रियाणाम्।।	</p></td><td>	1-1-242a<br>1-1-242b<br>1-1-242c<br>1-1-242d	<p class="mw-empty-elt"></p></td></tr>
<tr><td><p>	तमस्त्वतीव विस्तीर्णं मोह आविशतीव माम्।<br>संज्ञां नोपलभे सूत मनो विह्वलतीव मे।।	</p></td><td>	1-1-243a<br>1-1-243b	<p class="mw-empty-elt"></p></td></tr>
<tr><td><p>	<b>सौतिरुवाच।</b>	</p></td><td>	1-1-244x	<p class="mw-empty-elt"></p></td></tr>
<tr><td><p>	इत्युक्त्वा धृतराष्ट्रोऽथ विलप्य बहु दुःखितः।<br>मूर्च्छितः पुनराश्वस्तः संजयं वाक्यमब्रवीत्।। 	</p></td><td>	1-1-244a<br>1-1-244b	<p class="mw-empty-elt"></p></td></tr>
<tr><td><p>	<b>धृतराष्ट्र उवाच।</b>	</p></td><td>	1-1-245x	<p class="mw-empty-elt"></p></td></tr>
<tr><td><p>	संजयैवं गते प्राणांस्त्यक्तुमिच्छामि मा चिरम्।<br>स्तोकं ह्यपि न पश्यामि फलं जीवितधारणे।।	</p></td><td>	1-1-245a<br>1-1-245b	<p class="mw-empty-elt"></p></td></tr>
<tr><td><p>	<b>सौतिरुवाच।</b>	</p></td><td>	1-1-246x	<p class="mw-empty-elt"></p></td></tr>
<tr><td><p>	तं तथा वादिनं दीनं विलपन्तं महीपतिम्।<br>निःश्वसन्तं यथा नागं मुह्यमानं पुनः पुनः।।	</p></td><td>	1-1-246a<br>1-1-246b	<p class="mw-empty-elt"></p></td></tr>
<tr><td><p>	गावल्गणिरिदं धीमान्महार्थं वाक्यमब्रवीत्।	</p></td><td>	1-1-247a	<p class="mw-empty-elt"></p></td></tr>
<tr><td><p>	<b>संजय उवाच।</b>	</p></td><td>	1-1-247x	<p class="mw-empty-elt"></p></td></tr>
<tr><td><p>	श्रुतवानसि वै राजन्महोत्साहान्महाबलान्।।	</p></td><td>	1-1-247b	<p class="mw-empty-elt"></p></td></tr>
<tr><td><p>	द्वैपायनस्य वदतो नारदस्य च धीमतः।<br>महत्सु राजवंशेषु गुणैः समुदितेषु च।।	</p></td><td>	1-1-248a<br>1-1-248b	<p class="mw-empty-elt"></p></td></tr>
<tr><td><p>	जातान्दिव्यास्त्रविदुषः शक्रप्रतिमतेजसः।<br>धर्मेण पृथिवीं जित्वा यज्ञैरिष्ट्वाप्तदक्षिणैः।।	</p></td><td>	1-1-249a<br>1-1-249b	<p class="mw-empty-elt"></p></td></tr>
<tr><td><p>	अस्मिँल्लोके यशः प्राप्य ततः कालवशं गतान्।<br>शैब्यं महारथं वीरं सृंजयं जयतां वरम्।। 250 ||	</p></td><td>	1-1-250a<br>1-1-250b	<p class="mw-empty-elt"></p></td></tr>
<tr><td><p>	<br>बाह्लीकं दमनं चैद्यं शर्यातिमजितं नलम्।।	</p></td><td>	1-1-251a<br>1-1-251b	<p class="mw-empty-elt"></p></td></tr>
<tr><td><p>	विश्वामित्रममित्रघ्नमम्बरीषं महाबलम्।<br>मरुत्तं मनुमिक्ष्वाकुं गयं भरतमेव च।।	</p></td><td>	1-1-252a<br>1-1-252b	<p class="mw-empty-elt"></p></td></tr>
<tr><td><p>	रामं दाशरथिं चैव शशबिन्दुं भगीरथम्।<br>कृतवीर्यं महाभागं तथैव जनमेजयम्।।	</p></td><td>	1-1-253a<br>1-1-253b	<p class="mw-empty-elt"></p></td></tr>
<tr><td><p>	ययातिं शुभकर्माणं देवैर्यो याजितः स्वयम्।<br>`चैत्ययूपाङ्किता भूमिर्यस्येयं सवनाकरा।।	</p></td><td>	1-1-254a<br>1-1-254b	<p class="mw-empty-elt"></p></td></tr>
<tr><td><p>	इति राज्ञां चतुर्विंशन्नारदेन सुरर्षिणा।<br>पुत्रशोकाभितप्ताय पुरा श्वैत्याय कीर्तितम्।।	</p></td><td>	1-1-255a<br>1-1-255b	<p class="mw-empty-elt"></p></td></tr>			
<tr><td><p>	तेभ्यश्चान्ये गताः पूर्वं राजानो बलवत्तराः।<br>महारथा महात्मानः सर्वैः समुदिता गुणैः।।	</p></td><td>	1-1-256a<br>1-1-256b	<p class="mw-empty-elt"></p></td></tr>
<tr><td><p>	पूरुः कुरुर्यदुः शूरो विष्वगश्वो महाद्युतिः।<br>अणुहो युवनाश्वश्च ककुत्स्थो विक्रमी रघुः।।	</p></td><td>	1-1-257a<br>1-1-257b	<p class="mw-empty-elt"></p></td></tr>
<tr><td><p>	विजयो वीतिहोत्रोऽह्गो भवः श्वेतो बृहद्गुरुः।<br>उशीनरः शतरथः कङ्को दुलिदुहो द्रुमः।।	</p></td><td>	1-1-258a<br>1-1-258b	<p class="mw-empty-elt"></p></td></tr>
<tr><td><p>	दम्भोद्भवः परो वेनः सगरः संकृतिर्निमिः।<br>अजेयः परशुः पुण्ड्रः शंभुर्देवावृधोऽनघः।।	</p></td><td>	1-1-259a<br>1-1-259b	<p class="mw-empty-elt"></p></td></tr>
<tr><td><p>	देवाह्वयः सुप्रतिमः सुप्रतीको बृहद्रथः।<br>महोत्साहो विनीतात्मा सुक्रतुर्नैषधो नलः।।	</p></td><td>	1-1-260a<br>1-1-260b	<p class="mw-empty-elt"></p></td></tr>
<tr><td><p>	सत्यव्रतः शान्तभयः सुमित्रः सुबलः प्रभुः।<br>जानुजङ्घोऽनरण्योऽर्कः प्रियभृत्यः शुचिव्रतः।।	</p></td><td>	1-1-261a<br>1-1-261b	<p class="mw-empty-elt"></p></td></tr>
<tr><td><p>	बलबन्धुर्निरामर्दः केतुशृङ्गो बृहद्बलः।<br>धृष्टकेतुर्बृहत्केतुर्दीप्तकेतुर्निरामयः।।	</p></td><td>	1-1-262a<br>1-1-262b	<p class="mw-empty-elt"></p></td></tr>
<tr><td><p>	अविक्षिच्चपलो धूर्तः कृतबन्धुर्दृढेषुधिः।<br>महापुराणसंभाव्यः प्रत्यङ्गः परहा श्रुतिः।।	</p></td><td>	1-1-263a<br>1-1-263b	<p class="mw-empty-elt"></p></td></tr>
<tr><td><p>	एते चान्ये च राजानः शतशोऽथ सहस्रशः।<br>श्रूयन्ते शतशश्चान्ये सङ्ख्याताश्चैव पद्मशः।।	</p></td><td>	1-1-264a<br>1-1-264b	<p class="mw-empty-elt"></p></td></tr>
<tr><td><p>	हित्वा सुविपुलान्भोगान्बुद्धिमन्तो महाबलाः।<br>राजानो निधनं प्राप्तास्तव पुत्रैर्महत्तरः।।	</p></td><td>	1-1-265a<br>1-1-265b	<p class="mw-empty-elt"></p></td></tr>
<tr><td><p>	येषां दिव्यानि कर्माणि विक्रमस्त्याग एव च।<br>माहात्म्यमपि चास्तिक्यं सत्यं शौचं दयाऽर्जवम्।।	</p></td><td>	1-1-266a<br>1-1-266b	<p class="mw-empty-elt"></p></td></tr>
<tr><td><p>	विद्वद्भिः कथ्यते लोके पुराणैः कविसत्तमैः।<br>सर्वर्द्धिगुणसंपन्नास्ते चापि निधनं गताः।।	</p></td><td>	1-1-267a<br>1-1-267b	<p class="mw-empty-elt"></p></td></tr>
<tr><td><p>	तव पुत्रा दुरात्मानः प्रतप्ताश्चैव मन्युना।<br>लुब्धा दुर्वृत्तभूयिष्ठा न ताञ्छोचितुमर्हसि।।	</p></td><td>	1-1-268a<br>1-1-268b	<p class="mw-empty-elt"></p></td></tr>
<tr><td><p>	श्रुतवानसि मेधावी बुद्धिमान्प्राज्ञसंमतः।<br>येषां शास्त्रानुगा बुद्धिर्न ते मुह्यन्ति भारत।।	</p></td><td>	1-1-269a<br>1-1-269b	<p class="mw-empty-elt"></p></td></tr>
<tr><td><p>	निग्रहानुग्रहौ चापि विदितौ ते नराधिप।<br>नात्यन्तमेवानुवृत्तिः कार्या ते पुत्ररक्षणे।।	</p></td><td>	1-1-270a<br>1-1-270b	<p class="mw-empty-elt"></p></td></tr>
<tr><td><p>	भवितव्यं तथा तच्च नानुशोचितुमर्हसि।<br>दैवं पुरुषकारेण को निवर्तितुमर्हति।।	</p></td><td>	1-1-271a<br>1-1-271b	<p class="mw-empty-elt"></p></td></tr>
<tr><td><p>	विधातृविहितं मार्गं न कश्चिदतिवर्तते।<br>कालमूलमिदं सर्वं भावाभावौ सुखासुखे।।	</p></td><td>	1-1-272a<br>1-1-272b	<p class="mw-empty-elt"></p></td></tr>
<tr><td><p>	कालः सृजति भूतानि कालः संहरते प्रजाः।<br>संहरन्तं प्रजाः कालं कालः शमयते पुनः।।	</p></td><td>	1-1-273a<br>1-1-273b	<p class="mw-empty-elt"></p></td></tr>
<tr><td><p>	कालो विकुरुते भावान्सर्वांल्लोके शुभाशुभान्।<br>कालः संक्षिपते सर्वाः प्रजा विसृजते पुनः।।	</p></td><td>	1-1-274a<br>1-1-274b	<p class="mw-empty-elt"></p></td></tr>
<tr><td><p>	कालः सुप्तेषु जागर्ति कालो हि दुरतिक्रमः।<br>कालः सर्वेषु भूतेषु चरत्यविधतः समः।।	</p></td><td>	1-1-275a<br>1-1-275b	<p class="mw-empty-elt"></p></td></tr>
<tr><td><p>	अतीतानागता भावा ये च वर्तन्ति सांप्रतम्।<br>तान्कालनिर्मितान्बुद्ध्वा न संज्ञां हातुमर्हसि।।	</p></td><td>	1-1-276a<br>1-1-276b	<p class="mw-empty-elt"></p></td></tr>
<tr><td><p>	<b>सौतिरुवाच।</b>	</p></td><td>	1-1-277x	<p class="mw-empty-elt"></p></td></tr>
<tr><td><p>	इत्येवं पुत्रशोकार्तं धृतराष्ट्रं जनेश्वरम्।<br>आश्वास्य स्वस्थमकरोत्सूतो गावल्गणिस्तदा।।	</p></td><td>	1-1-277a<br>1-1-277b	<p class="mw-empty-elt"></p></td></tr>
<tr><td><p>	धृतराष्ट्रोऽपि तच्छ्रुत्वा धृतिमेव समाश्रयत्।<br>दिष्ट्येदमागतमिति मत्त्वा स प्राज्ञसत्तमः।।	</p></td><td>	1-1-278a<br>1-1-278b	<p class="mw-empty-elt"></p></td></tr>
<tr><td><p>	लोकानां च हितार्थाय कारुण्यान्मुनिसत्तमः।<br>अत्रोपनिषदं पुण्यां कृष्णद्वैपायनोऽब्रवीत्।।	</p></td><td>	1-1-279a<br>1-1-279b	<p class="mw-empty-elt"></p></td></tr>
<tr><td><p>	विद्वद्भिः कथ्यते लोके पुराणे कविसत्तमैः।<br>भारताध्ययनं पुण्यमपि पादमधीयतः।<br>श्रद्दधानस्य पूयन्ते सर्वपापान्यशेषतः।।	</p></td><td>	1-1-280a<br>1-1-280b<br>1-1-280c	<p class="mw-empty-elt"></p></td></tr>
<tr><td><p>	देवा देवर्षयो ह्यत्र तथा ब्रह्मर्षयोऽमलाः।<br>कीर्त्यन्ते शुमकर्माणस्तथा यक्षा महोरगाः।।	</p></td><td>	1-1-281a<br>1-1-281b	<p class="mw-empty-elt"></p></td></tr>
<tr><td><p>	भगवान्वासुदेवश्च कीर्त्यतेऽत्र सनातनः।<br>स हि सत्यमृतं चैव पवित्रं पुण्यमेव च।।	</p></td><td>	1-1-282a<br>1-1-282b	<p class="mw-empty-elt"></p></td></tr>
<tr><td><p>	शाश्वतं ब्रह्म परमं ध्रुवं ज्योतिः सनातनम्।<br>यस्य दिव्यानि कर्माणि कथन्ति मनीषिणः।।	</p></td><td>	1-1-283a<br>1-1-283b	<p class="mw-empty-elt"></p></td></tr>
<tr><td><p>	असत्सत्सदसच्चैव यस्माद्विश्वं प्रवर्तते।<br>सन्ततिश्च प्रवृत्तिश्च जन्ममृत्युपुनर्भवाः।।	</p></td><td>	1-1-284a<br>1-1-284b	<p class="mw-empty-elt"></p></td></tr>
<tr><td><p>	अध्यात्मं श्रूयतें यत्र पञ्चभूतगुणात्मकम्।<br>अव्यक्तादि परं यच्च स एव परिगीयते।।	</p></td><td>	1-1-285a<br>1-1-285b	<p class="mw-empty-elt"></p></td></tr>
<tr><td><p>	यं ध्यायन्ति सदा मुक्ता ध्यानयोगबलान्विताः।<br>प्रतिबिम्बमिवादर्शे पश्यन्त्यात्मन्यवस्थितम्।।	</p></td><td>	1-1-286a<br>1-1-286b	<p class="mw-empty-elt"></p></td></tr>
<tr><td><p>	श्रद्दधानः सदा युक्तः सदा धर्मपरायणः।<br>आसेवन्निममध्यायं नरः पापात्प्रमुच्यते।।	</p></td><td>	1-1-287a<br>1-1-287b	<p class="mw-empty-elt"></p></td></tr>
<tr><td><p>	अनुक्रमणिकाध्यायं भारतस्येममादितः।<br>आस्तिकः सततं शृण्वन्न कृच्छ्रेष्ववसीदति।।	</p></td><td>	1-1-288a<br>1-1-288b	<p class="mw-empty-elt"></p></td></tr>
<tr><td><p>	उभे सन्ध्ये जपन्किंचित्सद्यो मुच्येत किल्बिषात्।<br>अनुक्रमण्या यावत्स्यादह्नारात्र्या च संचितम्।।	</p></td><td>	1-1-289a<br>1-1-289b	<p class="mw-empty-elt"></p></td></tr>
<tr><td><p>	भारतस्य वपुर्ह्येतत्सत्यं चामृतमेव च।<br>नवनीतं यथा दध्नो द्विपदां ब्राह्मणो यथा।।	</p></td><td>	1-1-290a<br>1-1-290b	<p class="mw-empty-elt"></p></td></tr>
<tr><td><p>	आरण्यकं च वेदेभ्य ओषधिभ्योऽमृतं यथा।<br>ह्रदानामुदधिः श्रेष्ठो गौर्वरिष्ठा चतुष्पदाम्।।	</p></td><td>	1-1-291a<br>1-1-291b	<p class="mw-empty-elt"></p></td></tr>
<tr><td><p>	यथैतानीतिहासानां तथा भारतमुच्यते।<br>यश्चैनं श्रावयेच्छ्राद्धे ब्राह्मणान्पादमन्ततः।।	</p></td><td>	1-1-292a<br>1-1-292b	<p class="mw-empty-elt"></p></td></tr>
<tr><td><p>	अक्षय्यमन्नपानं वै पितृंस्तस्योपतिष्ठते।<br>इतिहासपुराणाभ्यां वेदं समुपबृंहयेत्।।	</p></td><td>	1-1-293a<br>1-1-293b	<p class="mw-empty-elt"></p></td></tr>
<tr><td><p>	बिभेत्यल्पश्रुताद्वेदो मामयं प्रतरिष्यति।<br>कार्ष्णं वेदमिमं विद्वाञ्श्रावयित्वार्थमश्नुते।।	</p></td><td>	1-1-294a<br>1-1-294b	<p class="mw-empty-elt"></p></td></tr>
<tr><td><p>	भ्रूणहत्यादिकं चापि पापं जह्यादसंशयम्।<br>य इमं शुचिरध्यायं पठेत्पर्वणि पर्वणि।।	</p></td><td>	1-1-295a<br>1-1-295b	<p class="mw-empty-elt"></p></td></tr>
<tr><td><p>	अधीतं भारतं तेन कृत्स्नं स्यादिति मे मतिः।<br>यश्चैनं शृणुयान्नित्यमार्षं श्रद्धासमन्वितः।।	</p></td><td>	1-1-296a<br>1-1-296b	<p class="mw-empty-elt"></p></td></tr>
<tr><td><p>	स दीर्घमायुः कीर्तिं च स्वर्गतिं चाप्नुयान्नरः।<br>एकतश्चतुरो वेदा भारतं चैतदेकतः।।	</p></td><td>	1-1-297a<br>1-1-297b	<p class="mw-empty-elt"></p></td></tr>
<tr><td><p>	पुरा किल सुरैः सर्वैः समेत्य तुलया धृतम्।<br>चतुर्भ्यः सरहस्येभ्यो वेदेभ्यो ह्यधिकं यदा।।	</p></td><td>	1-1-298a<br>1-1-298b	<p class="mw-empty-elt"></p></td></tr>
<tr><td><p>	तदाप्रभृति लोकेऽस्मिन्महाभारतमुच्यते।<br>महत्त्वे च गुरुत्वे च ध्रियमाणं यतोऽधिकम्।।	</p></td><td>	1-1-299a<br>1-1-299b	<p class="mw-empty-elt"></p></td></tr>
<tr><td><p>	महत्त्वाद्भारवत्त्वाच्च महाभारतमुच्यते।<br>निरुक्तमस्य यो वेद सर्वपापैः प्रमुच्यते।।	</p></td><td>	1-1-300a<br>1-1-300b	<p class="mw-empty-elt"></p></td></tr>
<tr><td><p>	तपो नकल्कोऽध्ययनं नकल्कः<br>स्वाभाविको वेदविधिर्नकल्कः।<br>प्रसह्य वित्ताहरणं नकल्क-<br>स्तान्येव भावोपहतानि कल्कः।।	</p></td><td>	1-1-301a<br>1-1-301b<br>1-1-301c<br>1-1-301d	<p class="mw-empty-elt"></p></td></tr>
<tr><td><p>	इति श्रीमन्माहाभारते आदिपर्वणि<br> अनुक्रमणिकापर्वणि प्रथमोऽध्यायः।। 1 ।।	</p></td><td>		<p class="mw-empty-elt"></p></td></tr>
<tr><td><p>	।। अनुक्रमणिकापर्व समाप्तम् ।।	</p></td><td>		<p class="mw-empty-elt"></p></td></tr></tbody>