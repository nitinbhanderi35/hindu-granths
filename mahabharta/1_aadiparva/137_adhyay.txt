				
<tbody><tr><td>
	<b>वैशंपायन उवाच।</b>	</td><td>	1-137-1x	
</td></tr>
				
<tr><td>
	ततः क्षत्ता च भीष्मश्च व्यासो राजा च बन्धुभिः।<br>ददुः श्राद्धं तदा पाण्डोः स्वधामृतमयं तदा।।	</td><td>	1-137-1a<br>1-137-1b	
</td></tr>
				
				
<tr><td>
	`पुरोहितसहायास्ते यथान्यायमकुर्वत।'<br>कुरूंश्च विप्रमुख्यांश्च भोजयित्वा सहस्रशः।<br>रत्नौघान्द्विजमुख्येभ्यो दत्त्वा ग्रामवरांस्तथा।।	</td><td>	1-137-2a<br>1-137-2b<br>1-137-2c	
</td></tr>
				
<tr><td>
	कृतशौचांस्ततस्तांस्तु पाण्डवान्भरतर्षभान्।<br>आदाय विविशुः सर्वे पुरं वारणसाह्वयम्।।	</td><td>	1-137-3a<br>1-137-3b	
</td></tr>
				
<tr><td>
	सततं स्मानुशोचन्तस्तमेव भरतर्षभम्।<br>पौरजानपदाः सर्वे मृतं स्वमिव बान्धवम्।।	</td><td>	1-137-4a<br>1-137-4b	
</td></tr>
				
<tr><td>
	श्राद्धावसाने तु तदा दृष्ट्वा तं दुःखितं जनम्।<br>संमूढां दुःखशोकार्तां व्यासो मातरमब्रवीत्।।	</td><td>	1-137-5a<br>1-137-5b	
</td></tr>
				
<tr><td>
	अतिक्रान्तसुखाः कालाः पर्युपस्थितदारुणाः।<br>श्वःश्वः पापिष्ठदिवसाः पृथिवी गतयौवना।।	</td><td>	1-137-6a<br>1-137-6b	
</td></tr>
				
<tr><td>
	बहुमायासमाकीर्णो नानादोषसमाकुलः।<br>लुप्तधर्मक्रियाचारो घोरः कालो भविष्यति।।	</td><td>	1-137-7a<br>1-137-7b	
</td></tr>
				
<tr><td>
	कुरूणामनयाच्चापि पृथिवी न भविष्यति।<br>गच्छ त्वं योगमास्थाय युक्ता वस तपोवने।।	</td><td>	1-137-8a<br>1-137-8b	
</td></tr>
				
<tr><td>
	माद्राक्षीस्त्वं कुलस्यास्य घोरं संक्षयमात्मनः।<br>तथेति समनुज्ञाय सा प्रविश्याब्रवीत्स्नुषाम्।।	</td><td>	1-137-9a<br>1-137-9b	
</td></tr>
				
<tr><td>
	अम्बिक तव पौत्रस्य दुर्नयात्किल भारताः।<br>सानुबन्धा विनङ्क्ष्यन्ति पौराश्चैवेति नः श्रुतम्।।	</td><td>	1-137-10a<br>1-137-10b	
</td></tr>
				
<tr><td>
	तत्कौसल्यामिमामार्तां पुत्रशोकाभिपीडिताम्।<br>वनमादाय भद्रं ते गच्छावो यदि मन्यसे।।	</td><td>	1-137-11a<br>1-137-11b	
</td></tr>
				
<tr><td>
	तथेत्युक्ता त्वम्बिकया भीष्ममामन्त्र्य सुव्रता।<br>वनं ययौ सत्यवती स्नुषाभ्यां सह भारत।।	</td><td>	1-137-12a<br>1-137-12b	
</td></tr>
				
<tr><td>
	ताः सुघोरं तपस्तप्त्वा देव्यो भरतसत्तम।।<br>देहं त्यक्त्वा महाराज गतिमिष्टां ययुस्तदा।।	</td><td>	1-137-13a<br>1-137-13b	
</td></tr>
<tr><td>
	<b>वैशंपायन उवाच।</b>	</td><td>	1-137-14x	
</td></tr>
				
<tr><td>
	अथाप्तवन्तो वेदोक्तान्संस्कारान्पाण्डवास्तदा।<br>संव्यवर्धन्त भोगांस्ते भुञ्जानाः पितृवेश्मनि।।	</td><td>	1-137-14a<br>1-137-14b	
</td></tr>
				
<tr><td>
	धार्तराष्ट्रैश्च सहिताः क्रीडन्तो मुदिताः सुखम्।<br>बालक्रीडासु सर्वासु विशिष्टास्तेजसाऽभवन्।।	</td><td>	1-137-15a<br>1-137-15b	
</td></tr>
				
<tr><td>
	जवे लक्ष्याभिहरणे भोज्ये पांसुविकर्षणे।<br>धार्तराष्ट्रान्भीमसेनः सर्वान्स परिमर्दति।।	</td><td>	1-137-16a<br>1-137-16b	
</td></tr>
				
<tr><td>
	हर्षात्प्रक्रीडमानांस्तान् गृह्य राजन्निलीयते।<br>शिरःसु विनिगृह्यैतान्योजयामास पाण्डवैः।।	</td><td>	1-137-17a<br>1-137-17b	
</td></tr>
				
<tr><td>
	शतमेकोत्तरं तेषां कुमाराणां महौजसाम्।<br>एक एव निगृह्णाति नातिकृच्छ्राद्वृकोदरः।।	</td><td>	1-137-18a<br>1-137-18b	
</td></tr>
				
<tr><td>
	कचेषु च निगृह्यैनान्विनिहत्य बलाद्बली।<br>चकर्ष क्रोशतो भूमौ घृष्टजानुशिरोंसकान्।।	</td><td>	1-137-19a<br>1-137-19b	
</td></tr>
				
<tr><td>
	दश बालाञ्जले क्रीडन्भुजाभ्यां परिगृह्य सः।<br>आस्ते स्म सलिले मग्नो मृतकल्पान्विमुञ्चति।।	</td><td>	1-137-20a<br>1-137-20b	
</td></tr>
				
<tr><td>
	फलानि वृक्षमारुह्य विचिन्वन्ति च ये तदा।<br>तदा पादप्रहारेण भीमः कम्पयते द्रुमान्।।	</td><td>	1-137-21a<br>1-137-21b	
</td></tr>
				
<tr><td>
	प्रहारवेगाभिहता द्रुमा व्याघूर्णितास्ततः।<br>सफलाः प्रपतन्ति स्म द्रुमात्स्रस्ताः कुमारकाः।।	</td><td>	1-137-22a<br>1-137-22b	
</td></tr>
				
<tr><td>
	`केचिद्भग्नशिरोरस्काः केचिद्भग्नकटीमुखाः।<br>निपेतुर्भ्रातरः सर्वे भीमसेनभुजार्दिताः।।'	</td><td>	1-137-23a<br>1-137-23b	
</td></tr>
				
<tr><td>
	न ते नियुद्धे न जवे न योग्यासु कदाचन।<br>कुमारा उत्तरं चक्रुः स्पर्धमाना वृकोदरम्।।	</td><td>	1-137-24a<br>1-137-24b	
</td></tr>
				
<tr><td>
	एवं स धार्तराष्ट्रांश्च स्पर्धमानो वृकोदरः।<br>अप्रियेऽतिष्ठदत्यन्तं बाल्यान्न द्रोहचेतसा।।	</td><td>	1-137-25a<br>1-137-25b	
</td></tr>
				
<tr><td>
	ततो बलमतिख्यातं धार्तराष्ट्रः प्रतापवान्।<br>भीमसेनस्य तज्ज्ञात्वा दुष्टभावमदर्शयत्।।	</td><td>	1-137-26a<br>1-137-26b	
</td></tr>
				
<tr><td>
	तस्य धर्मादपेतस्य पापानि परिपश्यतः।<br>मोहादैश्वर्यलोभाच्च पापा मतिरजायत।।	</td><td>	1-137-27a<br>1-137-27b	
</td></tr>
				
<tr><td>
	अयं बलवतां श्रेष्ठः कुन्तीपुत्रो वृकोदरः।<br>मध्यमः कुन्तिपुत्राणां निकृत्या सन्निगृह्यतां।।	</td><td>	1-137-28a<br>1-137-28b	
</td></tr>
				
<tr><td>
	प्राणवान्विक्रमी चैव शौर्येण महताऽन्वितः।<br>स्पर्धते चापि सहितानस्मानेको वृकोदरः।।	</td><td>	1-137-29a<br>1-137-29b	
</td></tr>
				
<tr><td>
	तं तु सुप्तं पुरोद्याने गङ्गायां प्रक्षिपामहे।<br>अथ तस्मादवरजं श्रेष्ठं चैव युधिष्ठिरम्।।	</td><td>	1-137-30a<br>1-137-30b	
</td></tr>
				
				
<tr><td>
	प्रसह्य बन्धने बद्ध्वा प्रशासिष्ये वसुन्धराम्।<br>एवं स निश्चयं पापः कृत्वा दुर्योधनस्तदा।<br>नित्यमेवान्तरप्रेक्षी भीमस्यासीन्महात्मनः।।	</td><td>	1-137-31a<br>1-137-31b<br>1-137-31c	
</td></tr>
				
<tr><td>
	ततो जलविहारार्थं कारयामास भारत।<br>चैलकम्बलवेश्मानि विचित्राणि महान्ति च।।	</td><td>	1-137-32a<br>1-137-32b	
</td></tr>
				
<tr><td>
	सर्वकामैः सुपूर्णानि पताकोच्छ्रायवन्ति च।<br>तत्र संजनयामास नानागाराण्यनेकशः।।	</td><td>	1-137-33a<br>1-137-33b	
</td></tr>
				
<tr><td>
	उदकक्रीडनं नाम कारयामास भारत।<br>प्रमाणकोट्यां तं देशं स्थलं किंचिदुपेत्यह।।	</td><td>	1-137-34a<br>1-137-34b	
</td></tr>
				
<tr><td>
	`क्रीडावसाने ते सर्वे शुचिवस्त्राः स्वलङ्कृताः।<br>सर्वकामसमृद्धं तदन्नं बुभुजिरे शनैः।।	</td><td>	1-137-35a<br>1-137-35b	
</td></tr>
				
<tr><td>
	दिवसान्ते परिश्रान्ता विहृत्य च कुरूद्वहाः।<br>विहारावसथेष्वेव वीरा वासमरोचयन्।।	</td><td>	1-137-36a<br>1-137-36b	
</td></tr>
				
<tr><td>
	खिन्नस्तु बलवान्भीमो व्यायामाभ्यधिकस्तदा।<br>वाहयित्वा कुमारांस्ताञ्जलक्रीडागतान्विभुः।।	</td><td>	1-137-37a<br>1-137-37b	
</td></tr>
				
<tr><td>
	प्रमाणकोट्यां वासार्थं सुष्वापारुह्य तत्स्थलम्।<br>शीतं वासं समासाद्य शान्तो मदविमोहितः।।	</td><td>	1-137-38a<br>1-137-38b	
</td></tr>
				
<tr><td>
	निश्चेष्टः पाण्डवो राजन्सुष्वाप मृतवत्क्षितौ।<br>ततो बद्ध्वा लतापाशैर्भीमं दुर्योधनः शनैः।।	</td><td>	1-137-39a<br>1-137-39b	
</td></tr>
				
<tr><td>
	प्रमाणकोट्यां संसुप्तं गङ्गायां प्राक्षिपज्जले।<br>ततः प्रबुद्धः कौन्तेयः सर्वान्संछिद्य बन्धनान्।।	</td><td>	1-137-40a<br>1-137-40b	
</td></tr>
				
<tr><td>
	उदतिष्ठद्बलाद्भूयो भीमः प्रहरतां वरः।<br>स विमुक्तो महातेजा नाज्ञासीत्तेन तत्कृतम्।।	</td><td>	1-137-41a<br>1-137-41b	
</td></tr>
				
				
<tr><td>
	पुनर्निद्रावशं प्राप्तस्तत्रैव प्रास्वपद्बली।<br>अर्धरात्र्यां व्यतीतायामुत्तस्थुः कुरुपाण्जवाः।<br>दुर्योधनस्तु कौन्तेयं दृष्ट्वा निर्वेदमभ्यगात्।।	</td><td>	1-137-42a<br>1-137-42b<br>1-137-42c	
</td></tr>
				
<tr><td>
	सुप्तं चापि पुनः सर्पैस्तीक्ष्णदंष्ट्रैर्महाविषैः।<br>कुपितैर्दंशयामास सर्वेष्वेवाङ्गसन्धिषु।।	</td><td>	1-137-43a<br>1-137-43b	
</td></tr>
				
<tr><td>
	दंष्ट्राश्च दंष्ट्रिणां मर्मस्वपि तेन निपातिताः।<br>त्वचं न चास्य बिभिदुः सारत्वात्पृथुपक्षसः।।	</td><td>	1-137-44a<br>1-137-44b	
</td></tr>
				
<tr><td>
	प्रबुद्धो भीसेनस्तान्सर्वान्सर्पानपोथयत्।<br>सारथिं चास्य दयितमपहस्तेन जघ्निवान्।।	</td><td>	1-137-45a<br>1-137-45b	
</td></tr>
				
<tr><td>
	तथान्यदिवसे राजन्हन्तुकामोऽत्यमर्षणः।<br>वलनेन सहामन्त्र्य सौबलस्य मते स्थितः।।	</td><td>	1-137-46a<br>1-137-46b	
</td></tr>
				
<tr><td>
	भोजने भीमसेनस्य ततः प्राक्षेपयद्विषम्।<br>कालकूटं विषं तीक्ष्णं संभृतं रोमहर्षणम्।।	</td><td>	1-137-47a<br>1-137-47b	
</td></tr>
				
<tr><td>
	तच्चापि भुक्त्वाऽजरदॉयदविकारो वृकोदरः।<br>विकारं नाभ्यजनयत्सुतीक्ष्णमपि तद्विषम्।।	</td><td>	1-137-48a<br>1-137-48b	
</td></tr>
				
<tr><td>
	भीमसंहननो भीमस्त्समादजरयद्विषम्।<br>ततोऽन्यदिवसे राजन्हन्तुकामो वृकोदरम्।।	</td><td>	1-137-49a<br>1-137-49b	
</td></tr>
				
<tr><td>
	सौबलेन सहायेन धार्तराष्ट्रोऽभ्यचिन्तयत्।<br>चिन्तयन्नालभन्निद्रां दिवारात्रमतन्द्रितः।।	</td><td>	1-137-50a<br>1-137-50b	
</td></tr>
				
<tr><td>
	एवं दुर्योधनः कर्णः शकुनिश्चापि सौबलः।<br>अनेकैरप्युपायैस्ताञ्जिघांसन्ति स्म पाण्डवान्।।	</td><td>	1-137-51a<br>1-137-51b	
</td></tr>
				
				
<tr><td>
	वैश्या पुत्रस्तदाचष्ट पार्थानां हितकाम्यया।<br>पाण्डवा ह्यपि तत्सर्वं प्रत्यजानन्नरिन्दमाः।<br>उद्भावनमकुर्वन्तो विदुरस्य मते स्थिताः।।'	</td><td>	1-137-52a<br>1-137-52b<br>1-137-52c	
</td></tr></tbody>