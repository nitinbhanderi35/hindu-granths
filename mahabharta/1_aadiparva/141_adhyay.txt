				
<tbody><tr><td>
	<b>वैशंपायन उवाच।</b>	</td><td>	1-141-1x	
</td></tr>
				
<tr><td>
	ततो द्रुपदमासाद्य भारद्वाजः प्रतापवान्।<br>अब्रवीत्पार्थिवं राजन्सखायं विद्धि मामिह।।	</td><td>	1-141-1a<br>1-141-1b	
</td></tr>
				
<tr><td>
	इत्येवमुक्तः सख्या स प्रीतिर्पूर्वं जनेश्वरः।<br>भारद्वाजेन पाञ्चाल्यो नामृष्यत वचोऽस्य तत्।।	</td><td>	1-141-2a<br>1-141-2b	
</td></tr>
				
<tr><td>
	स क्रोधामर्षजिह्मभ्रूः कषायीकृतलोचनः।<br>ऐश्वर्यमदसंपन्नो द्रोणं राजाऽब्रवीदिदम्।।	</td><td>	1-141-3a<br>1-141-3b	
</td></tr>
<tr><td>
	<b>द्रुपद उवाच।</b>	</td><td>	1-141-4x	
</td></tr>
				
<tr><td>
	अकृतेयं तव प्रज्ञा ब्रह्मन्नातिसमञ्जसा।<br>यन्मां व्रवीषि प्रसभं सखा तेऽहमिति द्विज।।	</td><td>	1-141-4a<br>1-141-4b	
</td></tr>
				
<tr><td>
	न हि राज्ञामुदीर्णानामेवंभूतैर्नरैः क्वचित्।<br>सख्यं भवति मन्दात्मञ्श्रिया हीनैर्धनच्युतैः।।	</td><td>	1-141-5a<br>1-141-5b	
</td></tr>
				
<tr><td>
	सौहृदान्यपि जीर्यन्ते कालेन परिजीर्यतः।<br>सौहृदं मे त्वया ह्यासीत्पूर्वं सामर्थ्यबन्धनम्।।	</td><td>	1-141-6a<br>1-141-6b	
</td></tr>
				
<tr><td>
	न सख्यमजरं लोके हृदि तिष्ठति कस्यचित्।<br>कामश्चैतन्नाशयति क्रोधो वैनं रहत्युत।।	</td><td>	1-141-7a<br>1-141-7b	
</td></tr>
				
<tr><td>
	मैवं जीर्णमुपास्स्व त्वं सख्यं भवदुपाधिकृत्।<br>आसीत्सख्यं द्विजश्रेष्ठ त्वया मेऽर्थनिबन्धनम्।।	</td><td>	1-141-8a<br>1-141-8b	
</td></tr>
				
<tr><td>
	न दरिद्रो वसुमतो नाविद्वान्विदुषः सखा।<br>न शूरस्य सखा क्लीबः सखिपूर्वं किमिष्यते।।	</td><td>	1-141-9a<br>1-141-9b	
</td></tr>
				
<tr><td>
	ययोरेव समं वित्तं ययोरेव समं श्रुतम्।<br>तयोर्विवाहः सख्यं च न तु पुष्टविपुष्टयोः।।	</td><td>	1-141-10a<br>1-141-10b	
</td></tr>
				
<tr><td>
	नाश्रोत्रियः श्रोत्रियस्य नारथी रथिनः सखा।<br>नाराजा पार्थिवस्यापि सखिपूर्वं किमिष्यते।।	</td><td>	1-141-11a<br>1-141-11b	
</td></tr>
<tr><td>
	<b>वैशंपायन उवाच।</b>	</td><td>	1-141-12x	
</td></tr>
				
<tr><td>
	द्रुपदेनैवमुक्तस्तु भारद्वाजः प्रतापवान्।<br>मुहूर्तं चिन्तयित्वा तु मन्युनाऽभिपरिप्लुतः।।	</td><td>	1-141-12a<br>1-141-12b	
</td></tr>
				
<tr><td>
	स विनिश्चित्य मनसा पाञ्चाल्यं प्रतिबुद्धिमान्।<br>`शिष्यैः परिवृतः श्रीमान्पुत्रेण सहितस्तथा।।'	</td><td>	1-141-13a<br>1-141-13b	
</td></tr>
				
<tr><td>
	जगाम कुरुमुख्यानां नागरं नागसाह्वयम्।<br>तां प्रतिज्ञां प्रतिज्ञाय यां कर्ता नचिरादिव।।	</td><td>	1-141-14a<br>1-141-14b	
</td></tr>
				
<tr><td>
	स नागपुरमागम्य गौतमस्य निवेशने।<br>भारद्वाजोऽवसत्तत्र प्रच्छन्नं द्विजसत्तमः।।	</td><td>	1-141-15a<br>1-141-15b	
</td></tr>
				
<tr><td>
	ततोऽस्य तनुजः पार्थान्कृपस्यानन्तरं प्रभुः।<br>अस्त्राणि शिक्षयामास नाबुध्यन्त च तं जनाः।।	</td><td>	1-141-16a<br>1-141-16b	
</td></tr>
				
<tr><td>
	एवं स तत्र गूढात्मा कंचित्कालमुवास ह।<br>कुमारास्त्वथ निष्क्रम्य समेता गजसाह्वयात्।।	</td><td>	1-141-17a<br>1-141-17b	
</td></tr>
				
<tr><td>
	क्रीडन्तो वीटया तत्र वीराः पर्यचरन्मुदा।<br>`तेषां संक्रीडमानानामुदपानेऽङ्गुलीयकम्।।	</td><td>	1-141-18a<br>1-141-18b	
</td></tr>
				
<tr><td>
	पपात धर्मपुत्रस्य वीटा तत्रैव चापतत्।<br>गर्तान्बुना प्रतिच्छन्नं तारारूपमिवाम्बरे।।	</td><td>	1-141-19a<br>1-141-19b	
</td></tr>
				
				
<tr><td>
	दृष्ट्वा चैते कुमाराश्च तं यत्नात्पर्यवारयन्।'<br>ततस्ते यत्नमातिष्ठन्वीटामुद्धर्तुमादृताः।<br>न च ते प्रत्ययद्यन्त कर्म वीटोपलब्धये।।	</td><td>	1-141-20a<br>1-141-20b<br>1-141-20c	
</td></tr>
				
<tr><td>
	ततोऽन्योन्यमवैक्षन्त व्रीडयावनताननाः।<br>तस्या योगमविदन्तो भृशं चोत्कण्ठिताभवन्।।	</td><td>	1-141-21a<br>1-141-21b	
</td></tr>
				
<tr><td>
	तेऽपश्यन्ब्राह्मणं श्याममापन्नं पलितं कृशम्।<br>कृत्यवन्तमदूरस्थमग्निहोत्रपुरस्कृतम्।।	</td><td>	1-141-22a<br>1-141-22b	
</td></tr>
				
<tr><td>
	ते तं दृष्ट्वा महातमानमुपगम्य कुमारकाः।<br>भग्नोत्साहक्रियात्मानो ब्राह्मणं पर्यवारयन्।।	</td><td>	1-141-23a<br>1-141-23b	
</td></tr>
				
<tr><td>
	अथ द्रोणः कुमारांस्तान्दृष्ट्वा कत्यवशस्तदा।<br>प्रहस्य मन्दं पैशल्यादभ्यभाषत वीर्यवान्।।	</td><td>	1-141-24a<br>1-141-24b	
</td></tr>
				
<tr><td>
	अहो वो धिग्बलं क्षात्रं धिगेतां वः कृतास्त्रताम्।<br>भरतस्यान्वये जाता ये वीटां नाधिगच्छत।।	</td><td>	1-141-25a<br>1-141-25b	
</td></tr>
				
<tr><td>
	वीटां च मुद्रिकां चैव ह्यहमेतदपि द्वयम्।<br>उद्धरेयमिषीकाभिर्भोजनं मे प्रदीयताम्।।	</td><td>	1-141-26a<br>1-141-26b	
</td></tr>
				
<tr><td>
	ततोऽब्रवीत्तदा द्रोणं कुन्तीपुत्रो युधिष्ठिरः।<br>कृपस्यानुमते ब्रह्मन्भिक्षामाप्नुहि शाश्वतीम्।।	</td><td>	1-141-27a<br>1-141-27b	
</td></tr>
<tr><td>
	एवमुक्तः प्रत्युवाच प्रहस्य भरतानिदम्।	</td><td>	1-141-28a	
</td></tr>
<tr><td>
	<b>द्रोण उवाच।</b>	</td><td>	1-141-28x	
</td></tr>
<tr><td>
	एषा मुष्टिरिषीकाणां मयाऽस्त्रेणाभिमन्त्रिता।।	</td><td>	1-141-28b	
</td></tr>
				
<tr><td>
	अस्या वीर्यं निरीक्षध्वं यदन्येषु न विद्यते।<br>वेत्स्यामीषिकया वीटां तामिषीकां तथाऽन्यया।।	</td><td>	1-141-29a<br>1-141-29b	
</td></tr>
<tr><td>
	तामन्यया समायोगे वीटाया ग्रहणं मम।	</td><td>	1-141-30a	
</td></tr>
<tr><td>
	<b>वैशंपायन उवाच।</b>	</td><td>	1-141-30x	
</td></tr>
<tr><td>
	ततो यथोक्तं द्रोणेन तत्सर्वं कृतमञ्जसा।।	</td><td>	1-141-30b	
</td></tr>
				
<tr><td>
	तदवेक्ष्य कुमारास्ते विस्मयोत्फुल्ललोचनाः।<br>आश्चर्यमिदमत्यन्तमिति मत्वा वचोऽब्रुवन्।।	</td><td>	1-141-31a<br>1-141-31b	
</td></tr>
<tr><td>
	मुद्रिकामणि विप्रर्षे शीध्रमेतां समुद्धरथ	</td><td>	1-141-32a	
</td></tr>
<tr><td>
	<b>वैशंपायन उवाच।</b>	</td><td>	1-141-32x	
</td></tr>
<tr><td>
	ततः शरं समादाय धनुश्चापि महायशाः।।	</td><td>	1-141-32b	
</td></tr>
				
<tr><td>
	शरेण विद्ध्वा मुद्रां तामूर्ध्वमावाहयत्प्रभुः।<br>स शरं समुपादाय कूपादङ्गुलिवेष्टनम्।।	</td><td>	1-141-33a<br>1-141-33b	
</td></tr>
				
<tr><td>
	ददौ ततः कुमाराणां विस्मितानामविस्मितः।<br>मुद्रिकामुद्धृतां दृष्ट्वा तमाहुस्ते कुमारकाः।।	</td><td>	1-141-34a<br>1-141-34b	
</td></tr>
				
<tr><td>
	अभिवन्दामहे ब्रह्मन्नैतदन्येषु विद्यते।<br>कोऽसि कस्यासि जानीमो वयं किं करवामहे।।	</td><td>	1-141-35a<br>1-141-35b	
</td></tr>
<tr><td>
	<b>वैशंपायन उवाच।</b>	</td><td>	1-141-36x	
</td></tr>
				
<tr><td>
	एवमुक्तस्ततो द्रोणः प्रत्युवाच कुमारकान्।<br>आचक्षध्वं च भीष्माय रूपेण च गुणैश्च माम्।।	</td><td>	1-141-36a<br>1-141-36b	
</td></tr>
<tr><td>
	स एव सुमहातेजाः सांप्रतं प्रतिपत्स्यते।	</td><td>	1-141-37a	
</td></tr>
<tr><td>
	<b>वैशंपायन उवाच।</b>	</td><td>	1-141-37x	
</td></tr>
<tr><td>
	तथेत्युक्त्वा च गत्वा च भीष्ममूचुः कुमारकाः।।	</td><td>	1-141-37b	
</td></tr>
				
<tr><td>
	ब्राह्मणस्य वचः कृत्स्नं तच्च कर्म तथाविधम्।<br>भीष्मः श्रुत्वा कुमाराणां द्रोणं तं प्रत्यजानत।।	</td><td>	1-141-38a<br>1-141-38b	
</td></tr>
				
<tr><td>
	युक्तरूपः स हि गुरुरित्येवमनुचिन्त्य च।<br>अथैनमानीय तदा स्वयमेव सुसत्कृतम्।।	</td><td>	1-141-39a<br>1-141-39b	
</td></tr>
				
<tr><td>
	परिपप्रच्छ निपुणं भीष्मः शस्त्रभृतां वरः।<br>हेतुमागमने तच्च द्रोणः सर्वं न्यवेदयत्।।	</td><td>	1-141-40a<br>1-141-40b	
</td></tr>
<tr><td>
	<b>द्रोण उवाच।</b>	</td><td>	1-141-41x	
</td></tr>
				
<tr><td>
	महर्षेरग्निवेश्यस्य सकाशमहमच्युत।<br>अस्त्रार्थमगमं पूर्वं धनुर्वेदजिघृक्षया।।	</td><td>	1-141-41a<br>1-141-41b	
</td></tr>
				
<tr><td>
	ब्रह्मचारी विनीतात्मा जटिलो बहुलाः समाः।<br>अवसं सुचिरं तत्र गुरुशुश्रूषणे रतः।।	</td><td>	1-141-42a<br>1-141-42b	
</td></tr>
				
<tr><td>
	पाञ्चाल्यो राजपुत्रश्च यज्ञसेनो महाबलः।<br>इष्वस्त्रहेतोर्न्यवसत्तस्मिन्नेव गुरौ प्रभुः।।	</td><td>	1-141-43a<br>1-141-43b	
</td></tr>
				
<tr><td>
	स मे तत्र सखा चासीदुपकारी प्रियश्च मे।<br>तेनाहं सह संगम्य वर्तयन्सुचिरं प्रभो।।	</td><td>	1-141-44a<br>1-141-44b	
</td></tr>
				
<tr><td>
	बाल्यात्प्रभृति कौरव्य सहाध्ययनमेव च।<br>स मे सखा सदा तत्र प्रियवादी प्रियंकरः।।	</td><td>	1-141-45a<br>1-141-45b	
</td></tr>
				
<tr><td>
	अब्रवीदिति मां भीष्म वचनं प्रीतिवर्धनम्।<br>अहं प्रियतमः पुत्रः पितुर्द्रोण महात्मनः।।	</td><td>	1-141-46a<br>1-141-46b	
</td></tr>
				
<tr><td>
	अभिषेक्ष्यति मां राज्ये स पाञ्चाल्यो यदा तदा।<br>तद्भोज्यं भवता राज्यमर्धं सत्येन ते शपे।।	</td><td>	1-141-47a<br>1-141-47b	
</td></tr>
				
<tr><td>
	मम भोगाश्च वित्तं च त्वदधीनं सुखानि च।<br>एवमुक्त्वाऽथ वव्राज कृतास्त्रः पूजितो मया।।	</td><td>	1-141-48a<br>1-141-48b	
</td></tr>
				
<tr><td>
	तच्च वाक्यमहं नित्यं मनसा धारयंस्तदा।<br>सोऽहं पितृनियोगेन पुत्रलोभाद्यशस्विनीम्।।	</td><td>	1-141-49a<br>1-141-49b	
</td></tr>
				
<tr><td>
	शारद्वतीं महाप्रज्ञामुपयेमे महाव्रताम्।<br>अग्निहोत्रे च सत्रे च दमे च सततं रताम्।।	</td><td>	1-141-50a<br>1-141-50b	
</td></tr>
				
<tr><td>
	लेभे च गौतमी पुत्रमश्वत्थामानमौरसम्।<br>भीमविक्रमकर्माणमादित्यसमतेजसम्।।	</td><td>	1-141-51a<br>1-141-51b	
</td></tr>
				
				
<tr><td>
	पुत्रेण तेन प्रीतोऽहं भरद्वाजो मया यथा।<br>गोक्षीरं पिबतो दृष्ट्वा धनिनस्तत्र पुत्रकान्।<br>अश्वत्थामारुदद्बालस्तन्मे संदेहयद्दिशः।।	</td><td>	1-141-52a<br>1-141-52b<br>1-141-52c	
</td></tr>
				
<tr><td>
	न स्नातकोऽवसीदेत वर्तमानः स्वकर्मसु।<br>इति संचिन्त्य मनसा तं देशं बहुशो भ्रमन्।।	</td><td>	1-141-53a<br>1-141-53b	
</td></tr>
				
<tr><td>
	विशुद्धणिच्छन्गाङ्गेय धर्मोपेतं प्रतिग्रहम्।<br>अन्तादन्तं परिक्रम्य नाध्यगच्छं पयस्विनीम्।।	</td><td>	1-141-54a<br>1-141-54b	
</td></tr>
				
<tr><td>
	यवपिष्टोदकेनैनं लोभयेयं कुमारकम्।<br>पीत्वा पिष्टरसं बालः क्षीरं पीतं मयाऽपि च।।	</td><td>	1-141-55a<br>1-141-55b	
</td></tr>
				
<tr><td>
	ननर्तोत्थाय कौरव्य हृष्टो बाल्याद्विमोहितः।<br>तं दृष्ट्वा नृत्यमानं तु बालैः परिवृतं सुतम्।।	</td><td>	1-141-56a<br>1-141-56b	
</td></tr>
				
<tr><td>
	हास्यतामुपसंप्राप्तं कश्मलं तत्र मेऽभवत्।<br>द्रोणं धिगस्त्वधनिनं यो धनं नाधिगच्छति।।	</td><td>	1-141-57a<br>1-141-57b	
</td></tr>
				
<tr><td>
	पिष्टोदकं सुतो यस्य पीत्वा क्षीरस्य तृष्णया।<br>नृत्यतिस्म मुदाविष्टः क्षीरं पीतं मयाऽप्युत।।	</td><td>	1-141-58a<br>1-141-58b	
</td></tr>
				
<tr><td>
	इति संभाषतां वाचं श्रुत्वा मे बुद्धिरच्यवत्।<br>आत्मानं चात्मना गर्हन्मनसेदं व्यचिन्तयम्।।	</td><td>	1-141-59a<br>1-141-59b	
</td></tr>
				
<tr><td>
	अपि चाहं पुरा विप्रैर्वर्जितो गर्हितो वसे।<br>परोपसेवां पापिष्ठां न च कुर्यां धनेप्सया।।	</td><td>	1-141-60a<br>1-141-60b	
</td></tr>
				
<tr><td>
	इति मत्वा प्रियं पुत्रं भीष्मादाय ततो ह्यहम्।<br>पूर्वस्नेहानुरागित्वात्सदारः सौमकिं गतः।।	</td><td>	1-141-61a<br>1-141-61b	
</td></tr>
				
<tr><td>
	अभिषिक्तं तु श्रुत्वैव कृतार्थोऽस्मीति चिन्तयन्।<br>प्रियं सखायं सुप्रीतो राज्यस्थं समुपागमम्।।	</td><td>	1-141-62a<br>1-141-62b	
</td></tr>
				
<tr><td>
	संस्मरन्सङ्गमं चैव वचनं चैव तस्य तत्।<br>ततो द्रुपदमागम्य सखइपूर्वमहं प्रभो।।	</td><td>	1-141-63a<br>1-141-63b	
</td></tr>
				
<tr><td>
	अब्रुवं पुरुषव्याघ्र सखायं विद्धि मामिति।<br>उपस्थितस्तु द्रुपदं सखिवच्चास्मि सङ्गतः।।	</td><td>	1-141-64a<br>1-141-64b	
</td></tr>
				
<tr><td>
	स मां निराकारमिव प्रहसन्निदमब्रवीत्।<br>अकृतेयं तव प्रज्ञा ब्रह्मन्नातिसमञ्जसा।।	</td><td>	1-141-65a<br>1-141-65b	
</td></tr>
				
<tr><td>
	यदात्थ मां त्वं प्रसभं सखा तेऽहमिति द्विज।<br>संगतनीह जीर्यन्ति कालेन परिजीर्यतः।।	</td><td>	1-141-66a<br>1-141-66b	
</td></tr>
				
<tr><td>
	सौहृदं मे त्वया ह्यासीत्पूर्वं सामर्थ्यबन्धनम्।<br>नाश्रोत्रियः श्रोत्रियस्य नारथी रथिनः सखा।।	</td><td>	1-141-67a<br>1-141-67b	
</td></tr>
				
<tr><td>
	साम्याद्धि सख्यं भवति वैषम्यान्नोपपद्यते।<br>न सख्यमजरं लोके विद्यते जातु कस्यचित्।।	</td><td>	1-141-68a<br>1-141-68b	
</td></tr>
				
<tr><td>
	कामो वैनं विहरति क्रोधो वैनं रहत्युत।<br>मैवं जीर्णमुपास्स्व त्वं सख्यं भवदुपाधिकृत्।।	</td><td>	1-141-69a<br>1-141-69b	
</td></tr>
				
<tr><td>
	आसीत्सख्यं द्विजश्रेष्ठ त्वया मेऽर्थनिबन्धनम्।<br>नह्यनाढ्यः सखाऽऽढ्यस्य नाविद्वान्विदुषः सखा।।	</td><td>	1-141-70a<br>1-141-70b	
</td></tr>
				
<tr><td>
	न शूरस्य सखा क्लीबः सखिपूर्वं किमिष्यते।<br>न हि राज्ञामुदीर्णानामेवं भूतैर्नरैः क्वचित्।।	</td><td>	1-141-71a<br>1-141-71b	
</td></tr>
				
<tr><td>
	सख्यं भवति मन्दात्मञ्छ्रिया हीनैर्धनच्युतैः।<br>नाश्रोत्रियः श्रोत्रियस्य नारथी रथिनः सखा।।	</td><td>	1-141-72a<br>1-141-72b	
</td></tr>
				
<tr><td>
	नाराजा पार्थिवस्यापि सखिपूर्वं किमिष्यते।<br>अहं त्वया न जानामि राज्यार्थे संविदं कृताम्।।	</td><td>	1-141-73a<br>1-141-73b	
</td></tr>
				
<tr><td>
	एकरात्रं तु ते ब्रह्मन्कामं दास्यामि भोजनम्।<br>एवमुक्तस्त्वहं तेन सदारः प्रस्थितस्तदा।।	</td><td>	1-141-74a<br>1-141-74b	
</td></tr>
				
<tr><td>
	तां प्रतिज्ञां प्रतिज्ञाय यां कर्ताऽस्म्यचिरादिव।<br>द्रुपदेनैवमुक्तोऽहं मन्युनाऽभिपरिप्लुतः।।	</td><td>	1-141-75a<br>1-141-75b	
</td></tr>
				
<tr><td>
	अभ्यागच्छं कुरून्भीष्म शिष्यैरर्थी गुणान्वितैः।<br>ततोऽहं भवतः कामं संवर्धयितुमागतः।।	</td><td>	1-141-76a<br>1-141-76b	
</td></tr>
<tr><td>
	इदं नागपुरं रम्यं ब्रूहि किं करवाणि ते।	</td><td>	1-141-77a	
</td></tr>
<tr><td>
	<b>वैशंपायन उवाच।</b>	</td><td>	1-141-77x	
</td></tr>
<tr><td>
	एवमुक्तस्तदा भीष्मो भारद्वाजमभाषत।।	</td><td>	1-141-77b	
</td></tr>
<tr><td>
	<b>भीष्म उवाच।</b>	</td><td>	1-141-78x	
</td></tr>
				
<tr><td>
	अपज्यं क्रियतां चापं साध्वस्त्रं प्रतिपादय।<br>भुङ्क्ष भोगान्भृशं प्रीतः पूज्यमानः कुरुक्षये।।	</td><td>	1-141-78a<br>1-141-78b	
</td></tr>
				
<tr><td>
	कुरूणामस्ति यद्वित्तं राज्यं चेदं सराष्ट्रकम्।<br>त्वमेव परमो राजा सर्वे वाक्यकरास्तव।।	</td><td>	1-141-79a<br>1-141-79b	
</td></tr>
				
				
<tr><td>
	यच्च ते प्रार्थितं ब्रह्मन्कृतं तदिति चिन्त्यताम्।<br>दिष्ट्या प्राप्तोऽसि विप्रर्षे महान्मेऽनुग्रहः कृतः।।<br>	</td><td>	1-141-80a<br>1-141-80b<br>	
</td></tr>
</tbody>