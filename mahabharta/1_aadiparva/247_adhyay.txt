				
<tbody><tr><td>
	<b>वैशंपायन उवाच।</b>	</td><td>	1-247-1x	
</td></tr>
				
<tr><td>
	अथ शुश्राव निर्वृत्ते वृष्णीनां परमोत्सवे।<br>अर्जुनेन हृतां भद्रां शङ्खचक्रगदाधरः।।	</td><td>	1-247-1a<br>1-247-1b	
</td></tr>
				
<tr><td>
	पुरस्तादेव पौराणां संशयः समजायत। <br>जानता वासुदेवेन वासितो भरतर्षभः।।	</td><td>	1-247-2a<br>1-247-2b	
</td></tr>
				
<tr><td>
	लोकस्य विदितं ह्यद्य पूर्वं विपृथुना यथा।<br>सान्त्वयित्वाभ्यनुज्ञातो भद्रया सह सङ्गतः।।	</td><td>	1-247-3a<br>1-247-3b	
</td></tr>
				
<tr><td>
	दित्सता सोदरां तस्मै पतत्त्रिवरकेतुना।<br>अर्हते पार्थिवेन्द्राय पार्थायायतलोचनाम्।।	</td><td>	1-247-4a<br>1-247-4b	
</td></tr>
				
<tr><td>
	सत्कृत्य पाण्डवश्रेष्ठं प्रेषयामास चार्जुनम्।<br>भद्रया सह बीभत्सुः प्रापितो वृजिनं पुरम्।।	</td><td>	1-247-5a<br>1-247-5b	
</td></tr>
				
<tr><td>
	इति पौरजनाः सर्वे वदन्ति च समन्ततः।'<br>श्रुत्वा तु पुण्डरीकाक्षः संप्राप्तं स्वपुरोत्तमम्।।	</td><td>	1-247-6a<br>1-247-6b	
</td></tr>
				
<tr><td>
	अर्जुनं पाण्डवश्रेष्ठमिन्द्रप्रस्थगतं तथा।<br>`यियासुः खाण्डवप्रस्थममन्त्रयत केशवः।।	</td><td>	1-247-7a<br>1-247-7b	
</td></tr>
				
<tr><td>
	पूर्वं सत्कृत्य राजानमाहुकं मधुसूदनः।<br>तथा विपृथुमक्रूरं संकर्षणविडूरथौ।।	</td><td>	1-247-8a<br>1-247-8b	
</td></tr>
				
<tr><td>
	मन्त्रयामास तैः सार्धं पुरस्तादभिमानितैः।<br>संकर्षणेन संमन्त्र्य ह्यनुज्ञातो महामनाः।।	</td><td>	1-247-9a<br>1-247-9b	
</td></tr>
				
<tr><td>
	संप्रीतः प्रीयमाणेन वृष्णिराज्ञा जनार्दनः।<br>अभिमन्त्र्याभ्यनुज्ञातो योजयामास वाहिनीम्।।	</td><td>	1-247-10a<br>1-247-10b	
</td></tr>
				
<tr><td>
	ततस्तु यानान्यासाद्य दाशार्हाणां यशस्विनाम्।<br>सिंहनादः प्रहृष्टानां क्षणेन समपद्यत।।	</td><td>	1-247-11a<br>1-247-11b	
</td></tr>
				
<tr><td>
	योजयन्तः सदश्वांस्तु यानयुग्यं रथांस्तथा।<br>गजांश्च परमप्रीतः समपद्यन्त वृष्णयः।।'	</td><td>	1-247-12a<br>1-247-12b	
</td></tr>
				
<tr><td>
	वृष्ण्यन्धकमहामात्रैः सह वीरैर्महारथैः।<br>भ्रातृभिश्च कुमारैश्च योधैश्च शतशो वृतः।।	</td><td>	1-247-13a<br>1-247-13b	
</td></tr>
				
<tr><td>
	सैन्येन महता शौरिरभिगुप्तः समन्ततः।<br>तत्र दानपतिः श्रीमाञ्जगाम स महायशाः।।	</td><td>	1-247-14a<br>1-247-14b	
</td></tr>
				
<tr><td>
	अक्रूरो वृष्णिवीराणां सेनापतिररिन्दमः।<br>अनाधृष्टिर्महातेजा उद्धवश्च महायशाः।।	</td><td>	1-247-15a<br>1-247-15b	
</td></tr>
				
<tr><td>
	साक्षाद्वृहस्पतेः शिष्यो महाबुद्धिर्महामनाः।<br>सत्यकः सात्यकिश्चैव कृतवर्मा च सात्वतः।।	</td><td>	1-247-16a<br>1-247-16b	
</td></tr>
				
<tr><td>
	प्रद्युम्नश्चैव साम्बश्च निशङ्कुः शङ्कुरेव च।<br>चारुदेष्णश्च विक्रान्तो झिल्ली विपृथुरेव च।।	</td><td>	1-247-17a<br>1-247-17b	
</td></tr>
				
<tr><td>
	सारणश्च महाबाहुर्गदश्च विदुषां वरः।<br>एते चान्ये च बहवो वृष्णिभोजान्धकास्तथा।।	</td><td>	1-247-18a<br>1-247-18b	
</td></tr>
				
<tr><td>
	आजग्मः खाण्डवप्रस्थमादाय हरणं बहु।<br>`उपहारं समादाय पृथुवृष्णिपुरोगमाः।।	</td><td>	1-247-19a<br>1-247-19b	
</td></tr>
				
				
<tr><td>
	प्रययुः सिंहनादेन सुभध्रामवलोककाः।<br>ते त्वदीर्घेण कालेन कृष्णेन सह यादवाः।<br>पुरमासाद्य पार्थानां परां प्रीतिमवाप्नुवन्।।'	</td><td>	1-247-20a<br>1-247-20b<br>1-247-20c	
</td></tr>
				
<tr><td>
	ततो युधिष्ठिरो सजा श्रुत्वा माघवमागतम्।<br>प्रतिग्रहार्थं कृष्णस्य यमौ प्रास्थापयत्तदा।।	</td><td>	1-247-21a<br>1-247-21b	
</td></tr>
				
<tr><td>
	ताभ्यां प्रतिगृहीतं तु वृष्णिचक्रं महर्द्धिमत्।<br>विवेश खाण्डवप्रस्थं पताकाध्वजशोभितम्।।	</td><td>	1-247-22a<br>1-247-22b	
</td></tr>
				
<tr><td>
	संमृष्टसिक्तपन्थानं पुष्पप्रकरशोभितम्।<br>चन्दनस्य रसैः शीतैः पुम्यगन्धैर्निषेवितम्।।	</td><td>	1-247-23a<br>1-247-23b	
</td></tr>
				
<tr><td>
	दह्यताऽगुरुणा चैव देशे देशे सुगन्धिना।<br>हृष्टपुष्टजनाकीर्णं वणिग्भिरुपशोभितम्।।	</td><td>	1-247-24a<br>1-247-24b	
</td></tr>
				
<tr><td>
	प्रतिपेदे महाबाहुः सह रामेण केशवः।<br>वृष्ण्यन्धकैस्तथा भोजैः समेतः पुरुषोत्तमः।।	</td><td>	1-247-25a<br>1-247-25b	
</td></tr>
				
<tr><td>
	संपूज्यमानः पौरैश्च ब्राह्मणैश्च सहस्रशः।<br>विवेश भवनं राज्ञः पुरन्दरगृहोपमम्।।	</td><td>	1-247-26a<br>1-247-26b	
</td></tr>
				
<tr><td>
	युधिष्ठिरस्तु रामेण समागच्छद्यथाविधि।<br>मूर्ध्नि केशवमाघ्राय बाहुभ्यां परिषस्वजे।।	</td><td>	1-247-27a<br>1-247-27b	
</td></tr>
				
<tr><td>
	तं प्रीयमाणो गोविन्दो विनयेनाभिपूजयन्।<br>भीमं च पुरुषव्याघ्रं विधिवत्प्रत्यपूजयत्।।	</td><td>	1-247-28a<br>1-247-28b	
</td></tr>
				
<tr><td>
	तांश्च वृष्ण्यन्धकश्रेष्ठान्कुन्तीपुत्रो युधिष्ठिरः।<br>प्रतिजग्राह सत्कारैर्यथाविधि यथागतम्।।	</td><td>	1-247-29a<br>1-247-29b	
</td></tr>
				
<tr><td>
	गुरुवत्पूजयामास कांश्चित्कांश्चिद्वयस्यवत्।<br>कांश्चिदभ्यवदत्प्रेम्णा कैश्चिदप्यभिवादितः।।	</td><td>	1-247-30a<br>1-247-30b	
</td></tr>
				
<tr><td>
	`ततः पृथा च पार्थाश्च मुदिताः कृष्णया सह।<br>पुण्डरीकाक्षमासाद्य बभूवुर्मुदितेन्द्रियाः।।	</td><td>	1-247-31a<br>1-247-31b	
</td></tr>
				
<tr><td>
	हर्षादभिगतौ दृष्ट्वा संकर्षणजनार्दनौ।<br>बन्धुमन्तं पृथा पार्थं युधिष्ठिरममन्यत।।	</td><td>	1-247-32a<br>1-247-32b	
</td></tr>
				
<tr><td>
	ततः सङ्कर्षणाक्रूरावप्रमेयावदीनवत्।<br>भद्रवत्यै सुभद्रायै धनौघमुपजह्रतुः।।	</td><td>	1-247-33a<br>1-247-33b	
</td></tr>
				
<tr><td>
	प्रवालानि च हाराणि भूषणानि सहस्रशः।<br>कुथास्तरपरिस्तोमान्व्याघ्राजिनपुरस्कृतान्।।	</td><td>	1-247-34a<br>1-247-34b	
</td></tr>
				
<tr><td>
	विविधैश्चैव रंत्नौगैर्दीप्तप्रभमजायत।<br>शयनासनयानैश्च युधिष्ठिरनिवेशनम्।।	</td><td>	1-247-35a<br>1-247-35b	
</td></tr>
				
<tr><td>
	ततः प्रीतिकरो यूनां विवाहपरमोत्सवः।<br>भद्रवत्यै सुभद्रायै सप्तरात्रमवर्तत।।'	</td><td>	1-247-36a<br>1-247-36b	
</td></tr>
				
<tr><td>
	तेषां ददौ हृषीकेशो जन्यार्थे धनमुत्तमम्।<br>हरणं वै सुभद्राया ज्ञातिदेयं महायशाः।।	</td><td>	1-247-37a<br>1-247-37b	
</td></tr>
				
<tr><td>
	रथानां काञ्चनाङ्गानां किङ्किणीजालमालिनाम्।<br>चतुर्युजामुपेतानां सूतैः कुशलशिक्षितैः।।	</td><td>	1-247-38a<br>1-247-38b	
</td></tr>
				
<tr><td>
	सहस्रं प्रददौ कृष्मो गवामयुतमेव च।<br>श्रीमान्माथुरदेश्यानां दोग्ध्रीणां पुण्यवर्चसाम्।।	</td><td>	1-247-39a<br>1-247-39b	
</td></tr>
				
<tr><td>
	बडवानां च शुद्धानां चन्द्रांशुसमवर्चसाम्।<br>ददौ जनार्दनः प्रीत्या सहस्रं हेमभूषितम्।।	</td><td>	1-247-40a<br>1-247-40b	
</td></tr>
				
<tr><td>
	तथैवाश्वतरीणां च दान्तानां वातरंहसाम्।<br>शतान्यञ्जनकेशीनां श्वेतानां पञ्चपञ्च च।। 	</td><td>	1-247-41a<br>1-247-41b	
</td></tr>
				
<tr><td>
	स्नानपानोत्सवे चैव प्रयुक्तं वयसान्वितम्।<br>स्त्रीणां सहस्रं गौरीणां सुवेषाणां सुवर्चसाम्।।	</td><td>	1-247-42a<br>1-247-42b	
</td></tr>
				
<tr><td>
	सुवर्णशतकण्ठीनामरोमाणां स्वलङ्कृताम्।<br>परिचर्यासु दक्षाणां प्रददौ पुष्करेक्षणः।।	</td><td>	1-247-43a<br>1-247-43b	
</td></tr>
				
<tr><td>
	पृष्ठ्यानामपि चाश्वानां बाह्लिकानां जनार्दनः।<br>ददौ शतसहस्राख्यं कन्याधनमनुत्तमम्।।	</td><td>	1-247-44a<br>1-247-44b	
</td></tr>
				
<tr><td>
	कृताकृतस्य मुख्यस्य कनकस्याग्निवर्चसः।<br>मनुष्यभारान्दाशार्हो ददौ दश जनार्दनः।।	</td><td>	1-247-45a<br>1-247-45b	
</td></tr>
				
<tr><td>
	गजानां तु प्रभिन्नानां त्रिधा प्रस्रवतां मदम्।<br>गिरिकूटनिकाशानां समरेष्वनिवर्तिनाम्।।	</td><td>	1-247-46a<br>1-247-46b	
</td></tr>
				
<tr><td>
	क्लृप्तानां पटुघण्टानां चारूणां हेममालिनाम्।<br>हस्त्यारोहैरुपेतानां सहस्रं साहसप्रियः।।	</td><td>	1-247-47a<br>1-247-47b	
</td></tr>
				
<tr><td>
	रामः पाणिग्रहणिकं ददौ पार्थाय लाङ्गली।<br>प्रीयमाणो हलधरः संबन्धं प्रति मानयन्।।	</td><td>	1-247-48a<br>1-247-48b	
</td></tr>
				
<tr><td>
	स महाधनरत्नौघो वस्त्रकम्बलफेनवान्।<br>महागजमहाग्राहः पताकाशैवलाकुलः।।	</td><td>	1-247-49a<br>1-247-49b	
</td></tr>
				
<tr><td>
	पाण्डुसागरमाविद्धः प्रविवेश महाधनः।<br>पूर्णमापूरयंस्तेषां द्विषच्छोकावहोऽभवत्।।	</td><td>	1-247-50a<br>1-247-50b	
</td></tr>
				
<tr><td>
	प्रतिजग्राह तत्सर्वं धर्मराजो युधिष्टिरः।<br>पूजयामास तांश्चैव वृष्ण्यन्धकमहारथान्।।	</td><td>	1-247-51a<br>1-247-51b	
</td></tr>
				
<tr><td>
	ते समेता महात्मानः कुरुवृष्ण्यन्धकोत्तमाः।<br>विजह्रुरमरावासे नराः सुकृतिनो यथा।।	</td><td>	1-247-52a<br>1-247-52b	
</td></tr>
				
<tr><td>
	तत्रतत्र महानादैरुत्कृष्टतलनादितैः।<br>यथायोगं यथाप्रीति विजह्रुः कुरुवृष्णयः।।	</td><td>	1-247-53a<br>1-247-53b	
</td></tr>
				
<tr><td>
	एवमुत्तमवीर्यास्ते विहृत्य दिवसान्बहून्।<br>पूजिताः कुरुभिर्जग्मुः पुनर्द्वारवतीं प्रति।।	</td><td>	1-247-54a<br>1-247-54b	
</td></tr>
				
<tr><td>
	रामं पुरुस्कृत्य ययुर्वृष्म्यन्धकमहारथाः।<br>रत्नान्यादाय शुभ्राणि दत्तानि कुरुसत्तमैः।।	</td><td>	1-247-55a<br>1-247-55b	
</td></tr>
				
<tr><td>
	`रामः सुभद्रां संपूज्य परिष्वज्य स्वसां तदा।<br>न्यासेति द्रौपदीमुक्त्वा परिधाय महाबलः।।	</td><td>	1-247-56a<br>1-247-56b	
</td></tr>
				
<tr><td>
	पितृष्वसायाश्चरणावभिवाद्य ययौ तदा।<br>तस्मिन्काले पृथा प्रीता पूजयामास तं तथा।।	</td><td>	1-247-57a<br>1-247-57b	
</td></tr>
				
<tr><td>
	स वृष्णिवीरः पार्थैश्च पौरैश्च परमार्चितः।<br>ययौ द्वारवतीं रामो वृष्णिभिः सह संयुतः।।	</td><td>	1-247-58a<br>1-247-58b	
</td></tr>
				
				
<tr><td>
	वासुदेवस्तु पार्थेन तत्रैव सह भारत।<br>`चतुस्त्रिंशदहोरात्रं रममाणो महाबलः।'<br>उवास नगरे रम्ये शक्रप्रस्थे महात्मना।।	</td><td>	1-247-59a<br>1-247-59b<br>1-247-59c	
</td></tr>
				
<tr><td>
	व्यचरद्यमुनातीरे मृगयां स महायशाः।<br>मृगान्विध्यन्वराहांश्च रेमे सार्धं किरीटिना।।	</td><td>	1-247-60a<br>1-247-60b	
</td></tr>
				
<tr><td>
	ततः सुभद्रा सौभद्रं केशवस्य प्रिया स्वसा।<br>जयन्तमिव पौलोमी ख्यातिमन्तमजीजनत्।।	</td><td>	1-247-61a<br>1-247-61b	
</td></tr>
				
<tr><td>
	दीर्घबाहुं महोरस्कं वृषभाक्षमरिन्दमम्।<br>सुभद्रा सुषुवे वीरमभिमन्युं नरर्षभम्।।	</td><td>	1-247-62a<br>1-247-62b	
</td></tr>
				
<tr><td>
	अभीश्च मन्युमांश्चैव ततस्तमरिमर्दनम्।<br>अभिमन्युरिति प्राहुरार्जुनिं पुरुषर्षभम्।।	</td><td>	1-247-63a<br>1-247-63b	
</td></tr>
				
<tr><td>
	स सात्वत्यामतिरथः संबभूव धनञ्जयात्।<br>मखे निर्मथनेनेव शमीगर्भाद्धुताशनः।।	</td><td>	1-247-64a<br>1-247-64b	
</td></tr>
				
<tr><td>
	यस्मिञ्जाते महातेजाः कुन्तीपुत्रो युधिष्ठिरः।<br>अयुतं गा द्विजातिभ्यः प्रादान्निष्कांश्च भारत।।	</td><td>	1-247-65a<br>1-247-65b	
</td></tr>
				
<tr><td>
	दयितो वासुदेवस्य बाल्यात्प्रभृति चाभवत्।<br>पितॄणां चैव सर्वेषां प्रजानामिव चन्द्रमाः।।	</td><td>	1-247-66a<br>1-247-66b	
</td></tr>
				
<tr><td>
	जन्मप्रभृति कृष्णश्च चक्रे तस्य क्रियाः शुभाः।<br>स चापि ववृधे बालः शुक्लपक्षे यथा शशी।।	</td><td>	1-247-67a<br>1-247-67b	
</td></tr>
				
<tr><td>
	चतुष्पादं दशविधं धनुर्वेदमरिन्दमः।<br>अर्जुनाद्वेद वेदज्ञः सकलं दिव्यमानुषम्।।	</td><td>	1-247-68a<br>1-247-68b	
</td></tr>
				
<tr><td>
	विज्ञानेष्वपि चास्त्राणां सौष्ठवे च महाबलः।<br>क्रियास्वपि च सर्वासु विशेषानभ्यशिक्षयत्।।	</td><td>	1-247-69a<br>1-247-69b	
</td></tr>
				
<tr><td>
	आगमे च प्रयोगे च चक्रे तुल्यमिवात्मना।<br>तुतोष पुत्रं सौभद्रं प्रेक्षमाणो धनञ्जयः।।	</td><td>	1-247-70a<br>1-247-70b	
</td></tr>
				
<tr><td>
	सर्वसंहननोपेतं सर्वलक्षणलक्षितम्।<br>दुर्धर्षमृषभस्कन्धं व्यात्ताननमिवोरगम्।।	</td><td>	1-247-71a<br>1-247-71b	
</td></tr>
				
<tr><td>
	सिंहदर्पं महेष्वासं मत्तमातङ्गविक्रमम्।<br>मेघदुन्दुभिनिर्घोषं पूर्णचन्द्रनिभाननम्।।	</td><td>	1-247-72a<br>1-247-72b	
</td></tr>
				
<tr><td>
	कृष्णस्य सदृशं शौर्ये वीर्ये रूपे तथाऽऽकृतौ।<br>ददर्श पुत्रं बीभत्सुर्मघवानिव तं यथा।।	</td><td>	1-247-73a<br>1-247-73b	
</td></tr>
				
<tr><td>
	पाञ्चाल्यपि तु पञ्चभ्यः पतिभ्यः शुभलक्षणा।<br>लेभे पञ्च सुतान्वीराञ्श्रेष्ठान्पञ्चाचलानिव।।	</td><td>	1-247-74a<br>1-247-74b	
</td></tr>
				
<tr><td>
	युधिष्ठिरात्प्रतिविन्ध्यं सुतसोमं वृकोदरात्।<br>अर्जुनाच्छ्रुतकर्माणं शतानीकं च नाकुलिम्।।	</td><td>	1-247-75a<br>1-247-75b	
</td></tr>
				
<tr><td>
	सहदेवाच्छ्रुतसेनमेतान्पञ्च महारथान्।<br>पाञ्चाली सुषुवे वीरानादित्यानदितिर्यथा।।	</td><td>	1-247-76a<br>1-247-76b	
</td></tr>
				
<tr><td>
	शास्त्रतः प्रतिविन्ध्यन्तमूचुर्विप्रायुधिष्ठिरम्।<br>परप्रहरणज्ञाने प्रतिविन्ध्यो भत्वयम्।।	</td><td>	1-247-77a<br>1-247-77b	
</td></tr>
				
<tr><td>
	सुतेसोमसहस्रे तु सोमार्कसमतेजसम्।<br>सुतसोमं महेष्वासं सुषुवे भीमसेनतः।।	</td><td>	1-247-78a<br>1-247-78b	
</td></tr>
				
<tr><td>
	श्रुतं कर्म महत्कृत्वा निवृत्तेन किरीटिना।<br>जातः पुत्रस्तथेत्येवं श्रुतकर्मा ततोऽभवत्।।	</td><td>	1-247-79a<br>1-247-79b	
</td></tr>
				
<tr><td>
	शतानीकस्य राजर्षेः कौरव्यस्य महात्मनः।<br>चक्रे पुत्रं सनामानं नकुलः कीर्तिवर्धनम्।।	</td><td>	1-247-80a<br>1-247-80b	
</td></tr>
				
<tr><td>
	ततस्त्वजीजनत्कृष्णा नक्षत्रे वह्निदैवते।<br>सहदेवात्सुतं तस्माच्छ्रुतसेनेति तं विदुः।।	</td><td>	1-247-81a<br>1-247-81b	
</td></tr>
				
<tr><td>
	एकवर्षान्तरास्त्वेते द्रौपदेया यशस्विनः।<br>अन्वजायन्त राजेन्द्र परस्परहितैषिणः।।	</td><td>	1-247-82a<br>1-247-82b	
</td></tr>
				
<tr><td>
	जातकर्माण्यानुपूर्व्याच्चूडोपनयनानि च।<br>चकार विधिवद्धौम्यस्तेषां भरतसत्तम।।	</td><td>	1-247-83a<br>1-247-83b	
</td></tr>
				
<tr><td>
	कृत्वा च वेदाध्ययनं ततः सुचरितव्रताः।<br>जगृहुः सर्वमिष्वस्त्रमर्जुनाद्दिव्यमानुषम्।।	</td><td>	1-247-84a<br>1-247-84b	
</td></tr>
				
<tr><td>
	दिव्यगर्भोपमैः पुत्रैर्व्यूढोरस्कैर्महारथैः।<br>अन्विता राजशार्दूल पाण्डवा मुदमाप्नुवन्।।	</td><td>	1-247-85a<br>1-247-85b	
</td></tr>
<tr><td>
<p>	।। इति श्रीमन्महाभारते आदिपर्वणि<br> हरणाहरणपर्वणि <br>सप्तचत्वारिंशदधिकद्विशततमोऽध्यायः।। 247 ।। 	
</p>
</td></tr><tr><td>		</td></tr><tr><td>
<p>	।। समाप्तं च हरणाहरणपर्व ।।	
</p>
</td></tr></tbody>