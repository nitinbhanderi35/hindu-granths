				
<tbody><tr><td>
	<b>वैशंपायन उवाच।</b>	</td><td>	1-168-1x	
</td></tr>
				
<tr><td>
	युधिष्ठिरवचः श्रुत्वा कुन्तीमङ्गेऽधिरोप्य सा।<br>भीमार्जुनान्तरगता यमाभ्यां च पुरस्कृता।।	</td><td>	1-168-1a<br>1-168-1b	
</td></tr>
				
<tr><td>
	तिर्यग्युधिष्ठिरे याति हिडिम्बा भीमगामिनी।<br>शालिहोत्रसरो रम्यमाससाद जलार्थिनी।।	</td><td>	1-168-2a<br>1-168-2b	
</td></tr>
				
<tr><td>
	वनस्पतितलं गत्वा परिमृज्य गृहं यथा।<br>पाण्डवानां च वासं सा कृत्वा पर्णमयं तथा।।	</td><td>	1-168-3a<br>1-168-3b	
</td></tr>
				
<tr><td>
	आत्मनश्च तथा कुन्त्या एकोद्देशे चकार सा।<br>पाण्डवास्तु ततः स्नात्वा शुद्धाः सन्ध्यामुपास्य च।।	</td><td>	1-168-4a<br>1-168-4b	
</td></tr>
				
<tr><td>
	तृषिताः क्षुत्पिपासार्ता जलमात्रेण वर्तयन्।<br>शालिहोत्रस्ततो ज्ञात्वा क्षुधार्तान्पाण्डवांस्तदा।।	</td><td>	1-168-5a<br>1-168-5b	
</td></tr>
				
<tr><td>
	मनसा चिन्तयामास पानीयं भोजनं महत्।<br>ततस्ते पाण्डवाः सर्वे विश्रान्ताः पृथया सह।।	</td><td>	1-168-6a<br>1-168-6b	
</td></tr>
				
<tr><td>
	यथा जतुगृहे वृत्तं राक्षसेन कृतं च यत्।<br>कृत्वा कथा बहुविधाः कथान्ते पाण्डुनन्दनम्।।	</td><td>	1-168-7a<br>1-168-7b	
</td></tr>
				
<tr><td>
	कुन्ती राजसुता वाक्यं भीमसेनमथाब्रवीत्।<br>यथा पाण्डुस्तथा मान्यस्तव ज्येष्ठो युधिष्ठिरः।।	</td><td>	1-168-8a<br>1-168-8b	
</td></tr>
				
<tr><td>
	अहं धर्मविदाऽनेन मान्या गुरुतरा तव।<br>तस्मात्पाण्डुहितार्थं मे युवराज हितं कुरु।।	</td><td>	1-168-9a<br>1-168-9b	
</td></tr>
				
<tr><td>
	निकृता धार्तराष्ट्रेण पापेनाकृतबुद्धिना।<br>दुष्कृतस्य प्रतीकारं न पश्यामि वृकोदर।।	</td><td>	1-168-10a<br>1-168-10b	
</td></tr>
				
<tr><td>
	तस्मात्कतिपयाहेन योगक्षेमं भविष्यति।<br>क्षेमं दुर्गमिमं वासं वत्स्याम हि यथा वयम्।।	</td><td>	1-168-11a<br>1-168-11b	
</td></tr>
				
<tr><td>
	इदमन्यन्महदुःखं धर्मकृच्छ्रं वृकोदर।<br>दृष्ट्वैव त्वां महाप्राज्ञ अनङ्गाभिप्रचोदिता।।	</td><td>	1-168-12a<br>1-168-12b	
</td></tr>
				
<tr><td>
	युधिष्ठिरं च मां चैव वरयामास धर्मतः।<br>धर्मार्थं देहि पुत्रं त्वं स नः श्रेयः करिष्यति।।	</td><td>	1-168-13a<br>1-168-13b	
</td></tr>
<tr><td>
	प्रतिवाक्यं तु नेच्छामि आवयोर्वचनं कुरु।	</td><td>	1-168-14a	
</td></tr>
<tr><td>
	<b>वैशंपायन उवाच।</b>	</td><td>	1-168-14x	
</td></tr>
<tr><td>
	तथेति तत्प्रतिज्ञाय भीमसेनोऽब्रवीदिदम्।।	</td><td>	1-168-14b	
</td></tr>
				
<tr><td>
	शासनं ते करिष्यामि वेदशासनमित्यपि।<br>समक्षं भ्रातृमध्ये तु तां चोवाच स राक्षसीम्।।	</td><td>	1-168-15a<br>1-168-15b	
</td></tr>
				
<tr><td>
	शृणु राक्षसि सत्येन समयं ते वदाम्यहम्।'<br>यावत्कालेन भवति पुत्रस्योत्पादनं शुभे।।	</td><td>	1-168-16a<br>1-168-16b	
</td></tr>
				
<tr><td>
	तावत्कालं चरिष्यामि त्वया सह सुमध्यमे।<br>`विशेषतो मत्सकाशे मा प्रकाशय नीचताम्।।	</td><td>	1-168-17a<br>1-168-17b	
</td></tr>
<tr><td>
	उत्तमस्त्रीगुणोपेता भजेथा वरवर्णिनि।	</td><td>	1-168-18a	
</td></tr>
<tr><td>
	<b>वैशंपायन उवाच।</b>	</td><td>	1-168-18x	
</td></tr>
<tr><td>
	सा तथेति प्रतिज्ञाय हिडिम्बा राक्षसी तथा।।	</td><td>	1-168-18b	
</td></tr>
				
<tr><td>
	गताऽहनि निवेशेषु भोज्यं राजार्हमानयत्।<br>सा कदाचिद्विहारार्थं हिडिम्बा कामरूपिणी।।	</td><td>	1-168-19a<br>1-168-19b	
</td></tr>
				
<tr><td>
	भीमसेनमुपादाय ऊर्ध्वमाचक्रमं तदा।<br>शैलशृङ्गेषु रम्येषु देवतायतनेषु च।।	</td><td>	1-168-20a<br>1-168-20b	
</td></tr>
				
<tr><td>
	मृगपक्षिविघृष्टेषु रमणीयेषु सर्वेषु।<br>कृत्वा सा परमं रूपं सर्वाभरणभूषिता।।	</td><td>	1-168-21a<br>1-168-21b	
</td></tr>
				
<tr><td>
	संजल्पन्ती सुमधुरं रमयामास पाण्डवम्।<br>तथैव वनदुर्गेषु पर्वतद्रुमसानुषु।।	</td><td>	1-168-22a<br>1-168-22b	
</td></tr>
				
<tr><td>
	सरस्तु रमणीयेषु पद्मोत्पलवनेषु च।<br>नदीद्वीपप्रदेशेषु वैडूर्यसिकतेषु च।।	</td><td>	1-168-23a<br>1-168-23b	
</td></tr>
				
<tr><td>
	देवारण्येषु पुण्येषु तथा पर्वतसानुषु।<br>सुतीर्थवनतोयासु तथा गिरिनदीषु च।।	</td><td>	1-168-24a<br>1-168-24b	
</td></tr>
				
<tr><td>
	सागरस्य प्रदेशेषु भणिहेमयुतेषु च।<br>गुह्यकानां निवासेषु कुलपर्वतसानुषु।।	</td><td>	1-168-25a<br>1-168-25b	
</td></tr>
				
<tr><td>
	सर्वर्तुफलवृक्षेषु मानसेषु वनेषु च।<br>बिभ्रती परमं रूपं रमयामास पाण्डवम्।।	</td><td>	1-168-26a<br>1-168-26b	
</td></tr>
				
<tr><td>
	`यथा सुमोदते स्वर्गे सुकृत्यप्सरसा सह।<br>सुतरां परमप्रीतस्तथा रेमे महाद्युतिः।।	</td><td>	1-168-27a<br>1-168-27b	
</td></tr>
				
<tr><td>
	शुभं हि जघनं तस्याः सवर्णमणिमेखलम्।<br>न ततर्प तदा मृद्गन्भीमसेनो मुहुर्मुहुः।।'	</td><td>	1-168-28a<br>1-168-28b	
</td></tr>
				
<tr><td>
	रमयन्ती ततो भीमं तत्रतत्र मनोजवा।<br>सा रेमे तेन संहर्षात्तृप्यन्ती च मुहुर्मुहुः।।	</td><td>	1-168-29a<br>1-168-29b	
</td></tr>
				
<tr><td>
	अहस्सु रमयन्ती सा निशाकालेषु पाण्डवम्।<br>आनीय वै स्वके गेहे दर्शयामास मातरम्।।	</td><td>	1-168-30a<br>1-168-30b	
</td></tr>
				
<tr><td>
	भ्रातृभिः सहितो नित्यं स्वपते पाण्डवस्तथा।<br>कुन्त्याः परिचरन्ती सा तस्याः पार्श्वेवसन्निशां।।	</td><td>	1-168-31a<br>1-168-31b	
</td></tr>
				
<tr><td>
	कामांश्च मुखवासादीनानयिष्यति भोजनम्।<br>तस्यां रात्र्यां व्यतीतायामाजगाम महाव्रतः।।	</td><td>	1-168-32a<br>1-168-32b	
</td></tr>
				
				
<tr><td>
	पाराशर्यो महाप्राज्ञो दिव्यदर्शी महातपाः।<br>तेऽभिवाद्य महात्मानं कृष्णद्वैपायनं शुभम्।<br>तस्थुः प्राञ्जलयः सर्वे सस्नुषा चैव माधवी।।	</td><td>	1-168-33a<br>1-168-33b<br>1-168-33c	
</td></tr>
<tr><td>
	<b>श्रीव्यास उवाच।</b>	</td><td>	1-168-34x	
</td></tr>
				
<tr><td>
	मयेदं मनसा पूर्वं विदितं भरतर्षभाः।<br>यथा स्थितैरधर्मेण धार्तराष्ट्रौर्विवासिताः।।	</td><td>	1-168-34a<br>1-168-34b	
</td></tr>
				
<tr><td>
	तद्विदित्वाऽस्मि संप्राप्तश्चिकीर्ष्वै परं हितम्।<br>न विषादो हि वः कार्यः सर्वमेतत्सुखाय वः।।	</td><td>	1-168-35a<br>1-168-35b	
</td></tr>
				
<tr><td>
	सुहृद्वियोजनं कर्म पुराकृतमरिन्दमाः।<br>तस्य सिद्धिरियं प्राप्ता मा शोचत परन्तपाः।।	</td><td>	1-168-36a<br>1-168-36b	
</td></tr>
				
<tr><td>
	समाप्ते दुष्कृते चैव यूयं ते वै न संशयः।<br>स्वराष्ट्रे विहरिष्यन्तो भविष्यथ सबान्धवाः।।	</td><td>	1-168-37a<br>1-168-37b	
</td></tr>
				
<tr><td>
	दीनतो बालतश्चैव स्नेहं कुर्वन्ति बान्धवाः।<br>तस्मादभ्यधिकः स्नेहो युष्मासु मम संप्रति।।	</td><td>	1-168-38a<br>1-168-38b	
</td></tr>
				
<tr><td>
	स्नेहपूर्वं चिकीर्षामि हितं यत्तन्निबोधत।<br>वसतेह प्रतिच्छन्ना ममागमनकाङ्क्षिणः।।	</td><td>	1-168-39a<br>1-168-39b	
</td></tr>
				
<tr><td>
	एतद्वै शालिहोत्रस्य तपसा निर्मितं सरः।<br>रमणीयमिदं तोयं क्षुत्पिपासाश्रमापहम्।।	</td><td>	1-168-40a<br>1-168-40b	
</td></tr>
<tr><td>
	कार्यार्थिनस्तु षण्मासान्विहरध्वं यथासुखम्।।	</td><td>	1-168-41a	
</td></tr>
<tr><td>
	<b>वैशंपायन उवाच।</b>	</td><td>	1-168-42x	
</td></tr>
				
<tr><td>
	एवं स तान्समाश्वास्य व्यासः पार्थानरिन्दमान्।<br>स्नेहाच्च संपरिष्वज्य कुन्तीमाश्वासयत्प्रभुः।।	</td><td>	1-168-42a<br>1-168-42b	
</td></tr>
				
<tr><td>
	स्नुषे मा रोद मा रोदेत्येवं व्यासोऽब्रवीद्वचः।<br>जीवपुत्रे सुतस्तेऽयं धर्मनित्यो युधिष्ठिरः।।	</td><td>	1-168-43a<br>1-168-43b	
</td></tr>
				
<tr><td>
	पृथिव्यां पार्थइवान्सर्वान्प्रशासिष्यति धर्मराट्।<br>धर्मेण जित्वा पृथिवीमखिलां धर्मकृद्वशी।।	</td><td>	1-168-44a<br>1-168-44b	
</td></tr>
				
<tr><td>
	स्थापयित्वा वशे सर्वां सपर्वतवनां शुभाम्।<br>भीमसेनार्जुनबलाद्भोक्ष्यत्ययमसंशयम्।।	</td><td>	1-168-45a<br>1-168-45b	
</td></tr>
				
<tr><td>
	पुत्रास्तव च माद्र्याश्च पञ्चैते लोकविश्रुताः।<br>स्वराष्ट्रे विहरिष्यन्ति सुखं सुमनसस्तदा।।	</td><td>	1-168-46a<br>1-168-46b	
</td></tr>
				
<tr><td>
	यक्ष्यन्ति च नरव्याघ्रा विजित्य पृथिवीमिमाम्।<br>राजसूयाश्वमेधाद्यैः क्रतुभिर्भूरिदक्षिणैः।।	</td><td>	1-168-47a<br>1-168-47b	
</td></tr>
				
<tr><td>
	अनुगृह्य सुहृद्वर्गं धनेन च सुखेन च।<br>पितृपैतामहं राज्यमहारिष्यन्ति ते सुताः।।	</td><td>	1-168-48a<br>1-168-48b	
</td></tr>
				
<tr><td>
	स्नुषा कमलपत्राक्षी नाम्ना कमलपालिका।<br>वशवर्तिनी तु भीमस्य पुत्रमेषा जनिष्यति।।	</td><td>	1-168-49a<br>1-168-49b	
</td></tr>
				
<tr><td>
	तेन पुत्रेण कृच्छ्रेषु भविष्यथ च तारिताः।<br>इह मासं प्रतीक्षध्वमागमिष्याम्यहं पुनः।।	</td><td>	1-168-50a<br>1-168-50b	
</td></tr>
<tr><td>
	देशकालौ विदित्वैवं यास्यध्वं परमां मुदम्।।	</td><td>	1-168-51a	
</td></tr>
<tr><td>
	<b>वैशंपायन उवाच।</b>	</td><td>	1-168-52x	
</td></tr>
				
<tr><td>
	स तैः प्राञ्जलिभिः सर्वैस्तथेत्युक्तो जनाधिप।<br>जगाम भगवान्व्यासो यथागतमृषिः प्रभुः।।	</td><td>	1-168-52a<br>1-168-52b	
</td></tr>
<tr><td>
	।। इति श्रीमन्महाभारते आदिपर्वणि <br>हिडिम्बवधपर्वणि अष्टषष्ट्यधिकशततमोऽध्यायः।। 168 ।।	</td><td>		
</td></tr></tbody>