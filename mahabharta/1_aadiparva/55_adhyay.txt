				
<tbody><tr><td>
	<b>आस्तीक उवाच।</b>	</td><td>	1-55-1x	
</td></tr>

<tr><td>
	सोमस्य यज्ञो वरुणस्य यज्ञः<br>प्रजापतेर्यज्ञ आसीत्प्रयागे।<br>तथा यज्ञोऽयं तव भारताग्र्य<br>पारिक्षित स्वस्ति नोऽस्तु प्रियेभ्यः।।	</td><td>	1-55-1a<br>1-55-1b<br>1-55-1c<br>1-55-1d	
</td></tr>

<tr><td>
	शक्रस्य यज्ञः शतसङ्ख्य उक्त-<br>स्तथापरं तुल्यसङ्ख्यं शतं वै।<br>तथा यज्ञोऽयं तव भारताग्र्य<br>पारिक्षित स्वस्ति नोऽस्तु प्रियेभ्यः।।	</td><td>	1-55-2a<br>1-55-2b<br>1-55-2c<br>1-55-2d	
</td></tr>

<tr><td>
	यमस्य यज्ञो हरिमेधसश्च<br>यथा यज्ञो रन्तिदेवस्य राज्ञः।<br>तथा यज्ञोऽयं तव भारताग्र्य<br>पारिक्षित स्वस्ति नोऽस्तु प्रियेभ्यः।।	</td><td>	1-55-3a<br>1-55-3b<br>1-55-3c<br>1-55-3d	
</td></tr>

<tr><td>
	गयस्य यज्ञः शशबिन्दोश्च राज्ञो<br>यज्ञसल्तथा वैश्रवणस्य राज्ञः।<br>तथा यज्ञोऽयं तव भारताग्र्य<br>पारिक्षित स्वस्ति नोऽस्तु प्रियेभ्यः।।	</td><td>	1-55-4a<br>1-55-4b<br>1-55-4c<br>1-55-4d	
</td></tr>

<tr><td>
	नृगस्य यज्ञस्त्वजमीढस्य चासी-<br>द्यथा यज्ञो दाशरथेश्च राज्ञः।<br>तथा यज्ञोऽयं तव भारताग्र्य<br>पारिक्षित स्वस्ति नोऽस्तु प्रियेभ्यः।।	</td><td>	1-55-5a<br>1-55-5b<br>1-55-5c<br>1-55-5d	
</td></tr>

<tr><td>
	यज्ञः श्रुतो दिवि देवस्य सूनो-<br>र्युधिष्ठिरस्याजमीढस्य राज्ञः।<br>तथा यज्ञोऽयं तव भारताग्र्य<br>पारिक्षित स्वस्ति नोऽस्तु प्रियेभ्यः।।	</td><td>	1-55-6a<br>1-55-6b<br>1-55-6c<br>1-55-6d	
</td></tr>

<tr><td>
	कृष्णस्य यज्ञः सत्यवत्याः सुतस्य<br>स्वयं च कर्म प्रचकार यत्र।<br>तथा यज्ञोऽयं तव भारताग्र्य<br>पारिक्षित स्वस्ति नोऽस्तु प्रियेभ्यः।।	</td><td>	1-55-7a<br>1-55-7b<br>1-55-7c<br>1-55-7d	
</td></tr>

<tr><td>
	इमे च ते सूर्यसमानवर्चसः<br>समासते वृत्रहणः क्रतुं यथा।<br>नैषां ज्ञातुं विद्यते ज्ञानमद्य<br>दत्तं येभ्यो न प्रणश्येत्कदाचित्।।	</td><td>	1-55-8a<br>1-55-8b<br>1-55-8c<br>1-55-8d	
</td></tr>

<tr><td>
	ऋत्विक्समो नास्ति लोकेषु चैव<br>द्वैपायनेनेति विनिश्चितं मे।<br>एतस्य शिष्या हि क्षितिं संचरन्ति<br>सर्वर्त्विजः कर्मसु स्वेषु दक्षाः।।	</td><td>	1-55-9a<br>1-55-9b<br>1-55-9c<br>1-55-9d	
</td></tr>

<tr><td>
	विभावसुश्चित्रभानुर्महात्मा<br>हिरण्यरेता हुतभुक्कृष्णवर्त्मा।<br>प्रदक्षिमावर्तशिखः प्रदीप्तो<br>हव्यं तवेदं हुतभुग्वष्टि देवः।।	</td><td>	1-55-10a<br>1-55-10b<br>1-55-10c<br>1-55-10d	
</td></tr>

<tr><td>
	नैह त्वदन्यो विद्यते जीवलोके<br>समो नृपः पालयिता प्रजानाम्।<br>धृत्या च ते प्रतीमनाः सदाहं<br>त्वं वा वरुणो धर्मराजो यमो वा।।	</td><td>	1-55-11a<br>1-55-11b<br>1-55-11c<br>1-55-11d	
</td></tr>

<tr><td>
	शक्रः साक्षाद्वज्रपाणिर्यथेह<br>त्राता लोकेऽस्मिंस्त्वं तथेह प्रजानाम्।<br>मतस्त्वं नः पुरुषेन्द्रेह लोके<br>न च त्वदन्यो भूपतिरस्ति जज्ञे।।	</td><td>	1-55-12a<br>1-55-12b<br>1-55-12c<br>1-55-12d	
</td></tr>

<tr><td>
	खट्वाङ्गनाभगदिलीपकल्प<br>ययातिमान्धातृसमप्रभाव।<br>आदित्यतेजःप्रतिमानतेजा<br>भीष्मो यथा राजसि सुव्रतस्त्वम्।।	</td><td>	1-55-13a<br>1-55-13b<br>1-55-13c<br>1-55-13d	
</td></tr>

<tr><td>
	वाल्मीकिवत्ते निभृतं स्ववीर्यं<br>वसिष्ठवत्ते नियतश्च कोपः।<br>प्रभुत्वमिन्द्रत्वसमं मतं मे<br>द्युतिश्च नारायणवद्विभाति।।	</td><td>	1-55-14a<br>1-55-14b<br>1-55-14c<br>1-55-14d	
</td></tr>

<tr><td>
	यमो यथा धर्मविनिश्चयज्ञः<br>कृष्णो यथा सर्वगुणोपपन्नः।<br>श्रियां निवासोऽसि यथा वसूनां<br>निधानभूतोऽसि तथा क्रतूनाम्।।	</td><td>	1-55-15a<br>1-55-15b<br>1-55-15c<br>1-55-15d	
</td></tr>

<tr><td>
	दम्भोद्भवेनासि समो बलेन<br>रामो यथा शस्त्रविदस्त्रविच्च।<br>और्वत्रिताभ्यामसि तुल्यतेजा<br>दुष्प्रेक्षणीयोऽसि भगीरथेन।।	</td><td>	1-55-16a<br>1-55-16b<br>1-55-16c<br>1-55-16d	
</td></tr>
<tr><td>
	<b>सौतिरुवाच।</b>	</td><td>	1-55-17x	
</td></tr>

<tr><td>
	एवं स्तुताः सर्व एव प्रसन्ना<br>राजा सदस्या ऋत्विजो हव्यवाहः।<br>तेषां दृष्ट्वा भावितानीङ्गितानि<br>प्रोवाच राजा जनमेजयोऽथ।।	</td><td>	1-55-17a<br>1-55-17b<br>1-55-17c<br>1-55-17d	
</td></tr>
<tr><td>
	।। इति श्रीमन्महाभारते आदिपर्वणि<br> आस्तीकपर्वणि पञ्चपञ्चाशत्तमोऽध्यायः।। 55 ।।	</td><td>		
</td></tr></tbody>