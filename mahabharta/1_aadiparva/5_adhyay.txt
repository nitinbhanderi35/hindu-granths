				
<tbody><tr><td>
	<b>शौनक उवाच।</b>	</td><td>	1-5-1x	
</td></tr>
				
				
<tr><td>
	पुराणमखिलं तात पिता तेऽधीतवान्पुरा।<br>`भारताध्ययनं सर्वं कृष्णद्वैपायनात्तदा।'<br>कच्चित्त्वमपि तत्सर्वमधीषे रौमहर्षणे।।	</td><td>	1-5-1a<br>1-5-1b<br>1-5-1c	
</td></tr>
				
<tr><td>
	पुराणे हि कथा दिव्या आदिवंशाश्च धीमताम्।<br>कथ्यन्ते ये पुराऽस्माभिः श्रुतपूर्वाः पितुस्तव।।	</td><td>	1-5-2a<br>1-5-2b	
</td></tr>
				
<tr><td>
	तत्र वंशमहं पूर्वं श्रोतुमिच्छामि भार्गवम्।<br>कथयस्व कथामेतां कल्याः स्मः श्रवणे तव।।	</td><td>	1-5-3a<br>1-5-3b	
</td></tr>
<tr><td>
	<b>सौतिरुवाच।</b>	</td><td>	1-5-4x	
</td></tr>
				
<tr><td>
	यदधीतं पुरा सम्यग्द्विजश्रेष्ठैर्महात्मभिः।<br>वैशंपायनविप्राग्र्यैस्तैश्चापि कथितं यथा।।	</td><td>	1-5-4a<br>1-5-4b	
</td></tr>
				
<tr><td>
	यदधीतं च पित्रा मे सम्यक्कैव ततो मया।<br>तावच्छृणुष्व यो देवैः सेन्द्रैः सर्षिमरुद्गणैः।।	</td><td>	1-5-5a<br>1-5-5b	
</td></tr>
				
<tr><td>
	पूजितः प्रवरो वंशो भार्गवो भृगुनन्दन।<br>इमं वंशमहं पूर्वं भार्गवं ते महामुने।।	</td><td>	1-5-6a<br>1-5-6b	
</td></tr>
				
<tr><td>
	निगदामि यथायुक्तं पुराणाश्रयसंयुतम्।<br>भृगुर्महर्षिर्भगवान्ब्रह्मणा वै स्वयंभुवा।।	</td><td>	1-5-7a<br>1-5-7b	
</td></tr>
				
<tr><td>
	वरुणस्य क्रतौ जातः पावकादिति नः श्रुतम्।<br>भृगोः सुदयितः पुत्रश्च्यवनो नाम भार्गवः।।	</td><td>	1-5-8a<br>1-5-8b	
</td></tr>
				
<tr><td>
	च्यवनस्य च दायादः प्रमतिर्नाम धार्मिकः।<br>प्रमतेरप्यभूत्पुत्रो घृताच्यां रुरुरित्युत।।	</td><td>	1-5-9a<br>1-5-9b	
</td></tr>
				
<tr><td>
	रुरोरपि सुतो जज्ञे शुनको वेदपारगः।<br>प्रमद्वरायां धर्मात्मा तव पूर्वपितामहः।।	</td><td>	1-5-10a<br>1-5-10b	
</td></tr>
				
<tr><td>
	तपस्वी च यशस्वी च श्रुतवान्ब्रह्मवित्तमः।<br>धार्मिकः सत्यवादी च नियतो नियताशनः।।	</td><td>	1-5-11a<br>1-5-11b	
</td></tr>
<tr><td>
	<b>शौनक उवाच।</b>	</td><td>	1-5-12x	
</td></tr>
				
<tr><td>
	सूतपुत्र यथा तस्य भार्गवस्य महात्मनः।<br>च्यवनत्वं परिख्यातं तन्ममाचक्ष्व पृच्छतः।।	</td><td>	1-5-12a<br>1-5-12b	
</td></tr>
<tr><td>
	<b>सौतिरुवाच।</b>	</td><td>	1-5-13x	
</td></tr>
				
<tr><td>
	भृगोः सुदयिता भार्या पुलोमेत्यभिविश्रुता।<br>तस्यां समभवद्गर्भो भृगुवीर्यसमुद्भवः।।	</td><td>	1-5-13a<br>1-5-13b	
</td></tr>
				
<tr><td>
	तस्मिन्गर्भेऽथ संभूते पुलोमायां भृगूद्वह।<br>समये समशीलिन्यां धर्मपत्न्यां यशस्विनः।।	</td><td>	1-5-14a<br>1-5-14b	
</td></tr>
				
<tr><td>
	अभिषेकाय निष्क्रान्ते भृगौ धर्मभृतां वरे।<br>आश्रमं तस्य रक्षोऽथ पुलोमाऽभ्याजगाम ह।।	</td><td>	1-5-15a<br>1-5-15b	
</td></tr>
				
<tr><td>
	तं प्रविश्याश्रमं दृष्ट्वा भृगोर्भार्यामनिन्दिताम्।<br>हृच्छयेन समाविष्टो विचेताः समपद्यत।।	</td><td>	1-5-16a<br>1-5-16b	
</td></tr>
				
<tr><td>
	अभ्यागतं तु तद्रक्षः पुलोमा चारुदर्शना।<br>न्यमन्त्रयत वन्येन फलमूलादिना तदा।।	</td><td>	1-5-17a<br>1-5-17b	
</td></tr>
				
<tr><td>
	तां तु रक्षस्तदा ब्रह्मन्हृच्छयेनाभिपीडितम्।<br>दृष्ट्वा हृष्टमभूद्राजञ्जिहीर्षुस्तामनिन्दिताम्।।	</td><td>	1-5-18a<br>1-5-18b	
</td></tr>
				
<tr><td>
	जातमित्यब्रवीत्कार्यं जिहीर्षुर्मुदितः शुभाम्।<br>सा हि पूर्वं वृता तेन पुलोम्ना तु शुचिस्मिता।।	</td><td>	1-5-19a<br>1-5-19b	
</td></tr>			
<tr><td>
	<br>तस्य तत्किल्बिषं नित्यं हृदि वर्तति भार्गव।।	</td><td>	1-5-20a<br>1-5-20b	
</td></tr>
				
<tr><td>
	इदमन्तरमित्येवं हर्तुं चक्रे मनस्तदा।<br>अथाग्निशरणेऽपश्यज्ज्वलन्तं जातवेदसम्।।	</td><td>	1-5-21a<br>1-5-21b	
</td></tr>
				
<tr><td>
	तमपृच्छत्ततो रक्षः पावकं ज्वलितं तदा।<br>शंस मे कस्य भार्येयमग्ने पृच्छे ऋतेन वै।।	</td><td>	1-5-22a<br>1-5-22b	
</td></tr>
				
<tr><td>
	मुखं त्वमसि देवानां वद पावक पृच्छते।<br>मया हीयं वृता पूर्वं भार्यार्थे वरवर्णिनी।।	</td><td>	1-5-23a<br>1-5-23b	
</td></tr>
				
<tr><td>
	पश्चादिमां पिता प्रादाद्भृगवेऽनृतकारकः।<br>सेयं यदि वरारोहा भृगोर्भार्या रहोगता।।	</td><td>	1-5-24a<br>1-5-24b	
</td></tr>
				
<tr><td>
	तथा सत्यं समाख्याहि जिहीर्षाम्याश्रमादिमाम्।<br>स मन्युस्तत्र हृदयं प्रदहन्निव तिष्ठति।।	</td><td>	1-5-25a<br>1-5-25b	
</td></tr>
				
<tr><td>
	मत्पूर्वभार्यां यदिमां भृगुराप सुमध्यमाम्।<br>`असंमतमिदं मेऽद्य हरिष्याम्याश्रमादिमाम्'।।	</td><td>	1-5-26a<br>1-5-26b	
</td></tr>
<tr><td>
	<b>सौतिरुवाच।</b>	</td><td>	1-5-27x	
</td></tr>
				
<tr><td>
	एवं रक्षस्तमामन्त्र्य ज्वलितं जातवेदसम्।<br>शङ्कमानं भृगोर्भार्यां पुनःपुनरपृच्छत।।	</td><td>	1-5-27a<br>1-5-27b	
</td></tr>
				
<tr><td>
	त्वमग्ने सर्वभूतानामन्तश्चरसि नित्यदा।<br>साक्षिवत्पुण्यपापेषु सत्यं ब्रूहि कवे वचः।।	</td><td>	1-5-28a<br>1-5-28b	
</td></tr>
				
<tr><td>
	मत्पूर्वभार्याऽपहृता भृगुणाऽनृतकारिणा।<br>सेयं यदि तथा मे त्वं सत्यमाख्यातुमर्हसि।।	</td><td>	1-5-29a<br>1-5-29b	
</td></tr>
				
<tr><td>
	श्रुत्वा त्वत्तो भृगोर्भार्यां हरिष्याम्याश्रमादिमाम्।<br>जातवेदः पश्यतस्ते वद सत्यां गिरं मम।।	</td><td>	1-5-30a<br>1-5-30b	
</td></tr>
<tr><td>
	<b>सौतिरुवाच।</b>	</td><td>	1-5-31x	
</td></tr>
				
<tr><td>
	तस्यैतद्वचनं श्रुत्वा सप्तार्चिर्दुःखितोऽभवत्।<br>`सत्यं वदामि यदि मे शापः स्याद्ब्रह्मवित्तमात्।।	</td><td>	1-5-31a<br>1-5-31b	
</td></tr>
				
<tr><td>
	असत्यं चेदहं ब्रूयां पतिष्ये नरकान्ध्रुवम्।'<br>भीतोऽनृताच्च शापाच्च भृगोरित्यब्रवीच्छनैः।।	</td><td>	1-5-32a<br>1-5-32b	
</td></tr>
				
<tr><td>
	त्वया वृता पुलोमेयं पूर्वं दानवनन्दन।<br>किं त्वियं विधिना पूर्वं मन्त्रवन्न वृता त्वया।।	</td><td>	1-5-33a<br>1-5-33b	
</td></tr>
				
<tr><td>
	पित्रा तु भृगवे दत्ता पुलोमेयं यशस्विनी।<br>ददाति न पिता तुभ्यं वरलोभान्महायशाः।।	</td><td>	1-5-34a<br>1-5-34b	
</td></tr>
				
<tr><td>
	अथेमां वेददृष्टेन कर्मणा विधिपूर्वकम्।<br>भार्यामृषिर्भृगुः प्राप मां पुरस्कृत्य दानव।।	</td><td>	1-5-35a<br>1-5-35b	
</td></tr>
				
<tr><td>
	सेयमित्यवगच्छामि नानृतं वक्तुमुत्सहे।<br>नानृतं हि सदा लोके पूज्यते दानवोत्तम।।	</td><td>	1-5-36a<br>1-5-36b	
</td></tr>
<tr><td>
	।। इति श्रीमन्महाभारते आदिपर्वणि<br> पौलोमपर्वणि पञ्चमोऽध्यायः।। 5 ।।	</td><td>		
</td></tr></tbody>