				

<tbody><tr><td>
	<br>पौराणिकः पुराणे कृतश्रमः स कृताञ्जलिस्तानुवाच।<br>`मयोत्तङ्कस्य चरितमशेषमुक्तं जनमेजयस्य सार्पसत्रे निमित्तान्तरमिदमपि।'<br>किं भवन्तः श्रोतुमिच्छन्ति किमहं ब्रवाणीति।।	</td><td>	1-4-1a<br>1-4-2a<br>1-4-2b<br>1-4-2c	
</td></tr>
<tr><td>
	<b>तमृषय ऊचुः।</b>	</td><td>	1-4-3x	
</td></tr>
<tr><td>
	परं रौमहर्षणे प्रवक्ष्यामस्त्वां नः प्रतिवक्ष्यसि वचः शुश्रूषतां कथायोगं नः कथायोगे।।	</td><td>	1-4-3a	
</td></tr>
				
<tr><td>
	तत्र भगवान् कुलपतिस्तु शौनकोऽग्निशरणमध्यास्ते।<br>`दीर्घसत्रत्वात्सर्वाः कथाः श्रोतुं कालोस्ति।।'	</td><td>	1-4-4a<br>1-4-4b	
</td></tr>
				
<tr><td>
	यौऽसौ दिव्याः कथा वेद देवतासुरसंश्रिताः।<br>मनुष्योरगगन्धर्वकथा वेद च सर्वशः।।	</td><td>	1-4-5a<br>1-4-5b	
</td></tr>
				
<tr><td>
	स चाप्यस्मिन्मशे सौते विद्वान्कुलपतिर्दिवजः।<br>दक्षो धृतव्रतो धीमाञ्शास्त्रे चारण्यके गुरुः।।	</td><td>	1-4-6a<br>1-4-6b	
</td></tr>
				
<tr><td>
	सत्यवादी शमपरस्तपस्वी नियतव्रतः।<br>सर्वेषामेव नो मान्यः स तावत्प्रतिपाल्यताम्।।	</td><td>	1-4-7a<br>1-4-7b	
</td></tr>
				
<tr><td>
	तस्मिन्नध्यासति गुरावासनं परमार्चितम्।<br>ततो वक्ष्यसि यत्त्वां स प्रक्ष्यति द्विजसत्तमः।।	</td><td>	1-4-8a<br>1-4-8b	
</td></tr>
<tr><td>
	<b>सौतिरुवाच।</b>	</td><td>	1-4-9x	
</td></tr>
				
<tr><td>
	एवमस्तु गुरौ तस्मिन्नुपविष्टे महात्मनि।<br>तेन पृष्टः कथाः पुण्या वक्ष्यामि विविधाश्रयाः।।	</td><td>	1-4-9a<br>1-4-9b	
</td></tr>
				
<tr><td>
	सोऽथ विप्रर्षभः सर्वं कृत्वा कार्यं यथाविधि।<br>देवान्वाग्भिः पितॄनद्भिस्तर्पयित्वाऽऽजगाम ह।।	</td><td>	1-4-10a<br>1-4-10b	
</td></tr>
				
<tr><td>
	यत्र ब्रह्मर्षयः सिद्धाः सुखासीना धृतव्रताः।<br>यज्ञायतनमाश्रित्य सूतपुत्रपुरस्पराः।।	</td><td>	1-4-11a<br>1-4-11b	
</td></tr>
				
<tr><td>
	ऋत्विक्ष्वथ सदस्येषु स वै गृहपतिस्तदा।<br>उपविष्टेषूपविष्टः शौनकोऽथाब्रवीदिदम्।।	</td><td>	1-4-12a<br>1-4-12b	
</td></tr>
<tr><td>
	।। इति श्रीमन्महाभारते आदिपर्वणि<br> पौलोमपर्वणि चतुर्थोऽध्यायः।। 4 ।।	</td><td>		
</td></tr></tbody>