				
<tbody><tr><td>
	<b>ब्राह्मण्युवाच।</b>	</td><td>	1-172-1x	
</td></tr>
				
<tr><td>
	न सन्तापस्त्वया कार्यः प्राकृतेनेव कर्हिचित्।<br>न हि सन्तापकालोऽयं वैद्यस्य तव विद्यते।।	</td><td>	1-172-1a<br>1-172-1b	
</td></tr>
				
<tr><td>
	अवश्यं निधनं सर्वैर्गन्तव्यमिह मानवैः।<br>अवश्यभाविन्यर्थे वै संतापो नेह विद्यते।।	</td><td>	1-172-2a<br>1-172-2b	
</td></tr>
				
<tr><td>
	भार्या पुत्रोऽथ दुहिता सर्वमात्मार्थमिष्यते।<br>व्यथां जहि सुबुद्ध्या त्वं स्वयं यास्यामि तत्र च।।	</td><td>	1-172-3a<br>1-172-3b	
</td></tr>
				
<tr><td>
	एतद्धि परमं नार्याः कार्यं लोके सनातनम्।<br>प्राणानपि परित्यज्य यद्भर्तुर्हितमाचरेत्।।	</td><td>	1-172-4a<br>1-172-4b	
</td></tr>
				
<tr><td>
	तच्च तत्र कृतं कर्म तवापीदं सुखावहम्।<br>भवत्यमुत्र चाक्षय्यं लोकेऽस्मिंश्च यशस्करम्।।	</td><td>	1-172-5a<br>1-172-5b	
</td></tr>
				
<tr><td>
	एष चैव गुरुर्धर्मो यं प्रवक्ष्याम्यहं तव।<br>अर्थश्च तव धर्मश्च भूयानत्र प्रदृश्यते।।	</td><td>	1-172-6a<br>1-172-6b	
</td></tr>
				
<tr><td>
	यदर्थमिष्यते भार्या प्राप्तः सोऽर्थस्त्वया मयि।<br>कन्या चैका कुमारश्च कृताहमनृणा त्वया।।	</td><td>	1-172-7a<br>1-172-7b	
</td></tr>
				
<tr><td>
	समर्थः पोषणे चासि सुतयो रक्षणे तथा।<br>न त्वहं सुतयोः शक्ता तथा रक्षणपोषणे।।	</td><td>	1-172-8a<br>1-172-8b	
</td></tr>
				
<tr><td>
	मम हि त्वद्विहीनायाः सर्वप्राणधनेश्वर।<br>कथं स्यातां सुतौ बालौ भरेयं च कथं त्वहम्।।	</td><td>	1-172-9a<br>1-172-9b	
</td></tr>
				
<tr><td>
	कथं हि विधवाऽनाथा बालपुत्रा विना त्वया।<br>मिथुनं जीवयिष्यामि स्थिता साधुगते पथि।।	</td><td>	1-172-10a<br>1-172-10b	
</td></tr>
				
<tr><td>
	अहं कृतावलेपैश्च प्रार्थ्यमानामिमां सुताम्।<br>अयुक्तैस्तव संबन्धे कथं शक्ष्यामि रक्षितुम्।।	</td><td>	1-172-11a<br>1-172-11b	
</td></tr>
				
<tr><td>
	उत्सृष्टमामिषं भूमौ प्रार्थयन्ति यथा खगाः।<br>प्रार्थयन्ति जनाः सर्वे पतिहीनां तथा स्त्रियम्।।	</td><td>	1-172-12a<br>1-172-12b	
</td></tr>
				
<tr><td>
	साऽहं विचाल्यमाना वै प्रार्थ्यमाना दुरात्मभिः।<br>स्थातुं पथि न शक्ष्यामि सज्जनेष्टे द्विजोत्तम।।	</td><td>	1-172-13a<br>1-172-13b	
</td></tr>
				
<tr><td>
	`स्त्रीजन्म गर्हितं नाथ लोके दुष्टजनाकुले।<br>मातापित्रोर्वशे कन्या प्रौढा भर्तृवशे तथा।।	</td><td>	1-172-14a<br>1-172-14b	
</td></tr>
<tr><td>
	अभावे चानयोः पुत्रे खतन्त्रा स्त्री विगर्हिता।।	</td><td>	1-172-15a	
</td></tr>
				
<tr><td>
	अनाथत्वं स्त्रियो द्वारं दुष्टानां विवृतं हि तत्।<br>वस्त्रखण्डं घृताक्तं हि यथा संकृष्यते श्वभिः।।'	</td><td>	1-172-16a<br>1-172-16b	
</td></tr>
				
<tr><td>
	कथं तव कुलस्यैकमिमं बालमनागसम्।<br>पितृपैतामहे मार्गे नियोक्तुमहमुत्सहे।।	</td><td>	1-172-17a<br>1-172-17b	
</td></tr>
				
<tr><td>
	कथं शक्ष्यामि बालेऽस्मिन्गुणानाधातुमीप्सितान्।<br>अनाथे सर्वतो लुप्ते यथा त्वं धर्मदर्शिवान्।।	</td><td>	1-172-18a<br>1-172-18b	
</td></tr>
				
<tr><td>
	इमामपि च ते बालामनाथां परिभूय माम्।<br>अनर्हाः प्रार्थयिष्यन्ति शूद्रा वेदश्रुतिं यथा।।	</td><td>	1-172-19a<br>1-172-19b	
</td></tr>
				
<tr><td>
	तां चेदहं न दित्सेयं सद्गुणैरुपबृंहिताम्।<br>प्रमथ्यैनां हरेयुस्ते हविर्ध्वाङ्क्षा इवाध्वरात्।।	</td><td>	1-172-20a<br>1-172-20b	
</td></tr>
				
<tr><td>
	संप्रेक्षमाणा पुत्रीं ते नानुरूपमिवात्मनः।<br>अनर्हवशमापन्नामिमां चापि सुतां तव।।	</td><td>	1-172-21a<br>1-172-21b	
</td></tr>
				
<tr><td>
	अवज्ञाता च लोकेषु तथान्मानमजानती।<br>अवलिप्तैरैर्ब्रह्मन्मरिष्यामि न संशयः।।	</td><td>	1-172-22a<br>1-172-22b	
</td></tr>
				
<tr><td>
	तौ च हीनौ मया बालौ त्वया चैव तथात्मजौ।<br>विनश्येतां न सन्देहो मत्स्याविव जलक्षये।।	</td><td>	1-172-23a<br>1-172-23b	
</td></tr>
				
<tr><td>
	त्रितयं सर्वथाप्येवं विनशिष्यत्यसंशयम्।<br>त्वया विहीनं तस्मात्त्वं मां परित्यक्तुमर्हसि।।	</td><td>	1-172-24a<br>1-172-24b	
</td></tr>
				
<tr><td>
	व्युष्टिरेषा परा स्त्रीणां पूर्वं भर्तुः परा गतिः।<br>ननु ब्रह्मन्सपुत्राणामिति धर्मविदो विदुः।।	</td><td>	1-172-25a<br>1-172-25b	
</td></tr>
				
<tr><td>
	`अनिष्टमिह पुत्राणां विषये परिवर्तितुम्।<br>हरिद्राञ्जनपुष्पादिसौमङ्गल्ययुता सती।।	</td><td>	1-172-26a<br>1-172-26b	
</td></tr>
				
<tr><td>
	मरणं याति या भर्तुस्तद्दत्तजलपायिनी।<br>भर्तृपादार्पितमनाः सा याति गिरिजापदम्।।	</td><td>	1-172-27a<br>1-172-27b	
</td></tr>
				
<tr><td>
	गिराजायाः सखी भूत्वा मोदते नगकन्यया।<br>मितं ददाति हि पिता मितं माता मितं सुतः।।	</td><td>	1-172-28a<br>1-172-28b	
</td></tr>
				
<tr><td>
	अमितस्य हि दातारं का पतिं नाभिनन्दति।<br>आश्रमाश्चाग्निसंस्कारा जपहोमव्रतानि च।।	</td><td>	1-172-29a<br>1-172-29b	
</td></tr>
				
<tr><td>
	स्त्रीणां नैते विधातव्या विना पतिमनिन्दितम्।<br>क्षमा शौचमनाहारमेतावद्विहितं स्त्रियाः।।'	</td><td>	1-172-30a<br>1-172-30b	
</td></tr>
				
<tr><td>
	परित्यक्तः सुतश्चायं दुहितेयं तथा मया।<br>बान्धवाश्च परित्यक्तास्त्वदर्थं जीवितं च मे।।	</td><td>	1-172-31a<br>1-172-31b	
</td></tr>
				
<tr><td>
	यज्ञैस्तपोभिर्नियमैर्दानैश्च विविधैस्तथा।<br>विशिष्यते स्त्रिया भर्तुर्नित्यं प्रियहिते स्थितिः।।	</td><td>	1-172-32a<br>1-172-32b	
</td></tr>
				
<tr><td>
	तदिदं यच्चिकीर्षामि धर्मं परमसंमतम्।<br>इष्टं चैव हितं चैव तव चैव कुलस्य च।।	</td><td>	1-172-33a<br>1-172-33b	
</td></tr>
				
<tr><td>
	इष्टानि चाप्यपत्यानि द्रव्याणि सुहृदः प्रियाः।<br>आपद्धर्मप्रमोक्षाय भार्या चापि सतां मतम्।।	</td><td>	1-172-34a<br>1-172-34b	
</td></tr>
				
<tr><td>
	आपदर्थे धनं रक्षेद्दारान्रक्षेद्धनैरपि।<br>आत्मानं सततं रक्षेद्दारैरपि धनैरपि।।	</td><td>	1-172-35a<br>1-172-35b	
</td></tr>
				
<tr><td>
	दृष्टादृष्टफलार्थं हि भार्या पुत्रो धनं गृहम्।<br>सर्वमेतद्विधातव्यं बुधानामेष निश्चयः।।	</td><td>	1-172-36a<br>1-172-36b	
</td></tr>
				
<tr><td>
	एकतो वा कुलं कृत्स्नमात्मा वा कुलवर्धनः।<br>`उभयोः कोधिको विद्वन्नात्मा चैवाधिकः कुलात्।।	</td><td>	1-172-37a<br>1-172-37b	
</td></tr>
				
<tr><td>
	आत्मनो विद्यमानत्वाद्भुवनानि चतुर्दश।<br>विद्यन्ते द्विजशार्दूल आतमा रक्ष्यस्ततस्त्वया।।	</td><td>	1-172-38a<br>1-172-38b	
</td></tr>
				
<tr><td>
	आत्मन्यविद्यमाने चेदस्य नास्तीह किंचन।<br>एतज्जगदिदं सर्वमात्मना न समं किल।।'	</td><td>	1-172-39a<br>1-172-39b	
</td></tr>
				
<tr><td>
	स कुरुष्व मया कार्यं तारयात्मानमात्मना।<br>अनुजानीही मामार्य सुतौ मे परिपालय।।	</td><td>	1-172-40a<br>1-172-40b	
</td></tr>
				
<tr><td>
	अवध्याः स्त्रिय इत्याहुर्धर्मज्ञा धर्मनिश्चये।<br>धर्मज्ञान्राक्षसानाहुर्न हन्यात्स च मामपि।।	</td><td>	1-172-41a<br>1-172-41b	
</td></tr>
				
<tr><td>
	निःसंशयं वधः पुंसां स्त्रीणां संशयितो वधः।<br>अतो मामेव धर्मज्ञ प्रस्थापयितुमर्हसि।।	</td><td>	1-172-42a<br>1-172-42b	
</td></tr>
				
				
<tr><td>
	भुक्तं प्रियाण्यवाप्तानि धर्मश्च चरितो मया।<br>`त्वच्छुश्रूषणसंभूता कीर्तिश्चाप्यतुला मम।'<br>त्वत्प्रसूतिः प्रिया प्राप्ता न मां तप्स्यत्यजीवितं।।	</td><td>	1-172-43a<br>1-172-43b<br>1-172-43c	
</td></tr>
				
<tr><td>
	जातपुत्रा च वृद्धा च प्रियकामा च ते सदा।<br>समीक्ष्यैतदहं सर्वं व्यवसायं करोम्यतः।।	</td><td>	1-172-44a<br>1-172-44b	
</td></tr>
				
<tr><td>
	उत्सृज्यापि हि मामार्य प्राप्स्यस्यन्यामपि स्त्रियम्।<br>ततः प्रतिष्ठितो धर्मो भविष्यति पुनस्तव।।	</td><td>	1-172-45a<br>1-172-45b	
</td></tr>
				
<tr><td>
	न चाप्यधर्मः कल्याण बहुपत्नीकता नृणाम्।<br>स्त्रीणामधर्मः सुमहान्भर्तुः पूर्वस्य लङ्घने।।	</td><td>	1-172-46a<br>1-172-46b	
</td></tr>
				
<tr><td>
	एतत्सर्वं समीक्ष्य त्वमात्मत्यागं च गर्हितम्।<br>आत्मानं तारयाद्याशु कुलं चेमौ च दारकौ।।	</td><td>	1-172-47a<br>1-172-47b	
</td></tr>
<tr><td>
	<b>वैशंपायन उवाच।</b>	</td><td>	1-172-48x	
</td></tr>
				
<tr><td>
	एवमुक्तस्तया भर्ता तां समालिङ्ग्य भारत।<br>मुमोच बाष्पं शनकैः सभार्यो भृशदुःखितः।।	</td><td>	1-172-48a<br>1-172-48b	
</td></tr>
				
<tr><td>
	`मैवं वद त्वं कल्याणि तिष्ठ चेह सुमध्यमे।<br>न तु भार्यां त्यजेत्प्राज्ञः पुत्रान्वापि कदाचन।।	</td><td>	1-172-49a<br>1-172-49b	
</td></tr>
				
				
<tr><td>
	विशेषतः स्त्रियं रक्षेत्पुरुषो बुद्धिमानिह।<br>त्यक्त्वा तु पुरुषो जीवेन्न हातव्यानिमान्सदा।<br>न वेत्ति कामं धर्मं च अर्थं मोक्षं च तत्त्वतः।।'	</td><td>	1-172-50a<br>1-172-50b<br>1-172-50c	
</td></tr>
<tr><td>
	।। इति श्रीमन्महाभारते आदिपर्वणि <br> बकवधपर्वणि द्विसप्तत्यधिकशततमोऽध्यायः।। 172 ।।	</td><td>		
</td></tr></tbody>