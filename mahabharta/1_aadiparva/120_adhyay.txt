				
<tbody><tr><td>
	<b>वैशंपायन उवाच।</b>	</td><td>	1-120-1x	
</td></tr>
				
<tr><td>
	शूरो नाम यदुश्रेष्ठो वसुदेवपिताऽभवत्।<br>तस्य कन्या पृथा नाम रूपेणाप्रतिमा भुवि।।	</td><td>	1-120-1a<br>1-120-1b	
</td></tr>
				
<tr><td>
	पितृष्वस्रीयाय स तामनपत्याय भारत।<br>अग्र्यमग्रे प्रतिज्ञाय स्वस्यापत्यं स सत्यवाक्।।	</td><td>	1-120-2a<br>1-120-2b	
</td></tr>
				
<tr><td>
	अग्रजामथ तां कन्यां शूरोऽनुग्रहकाङ्क्षिणे।<br>प्रददौ कुन्तिभोजाय सखा सख्ये महात्मने।।	</td><td>	1-120-3a<br>1-120-3b	
</td></tr>
				
<tr><td>
	नियुक्ता सा पितुर्गेहे ब्राह्मणातिथिपूजने।<br>उग्रं पर्यचरत्तत्र ब्राह्मणं संशितब्रतम्।।	</td><td>	1-120-4a<br>1-120-4b	
</td></tr>
				
<tr><td>
	निगूढनिश्चयं धर्मे यं तं दुर्वाससं विदुः।<br>तमुग्रं संशितात्मानं सर्वयत्नैरतोषयत्।।	</td><td>	1-120-5a<br>1-120-5b	
</td></tr>
				
<tr><td>
	`दध्याज्यकादिभिर्नित्यं व्यञ्जनैः प्रत्यहं शुभा।<br>सहस्रसङ्ख्यैर्योगीन्द्रमुपचारदनुत्तमा।।	</td><td>	1-120-6a<br>1-120-6b	
</td></tr>
				
				
<tr><td>
	दुर्वासा वत्सरस्यान्ते ददौ मन्त्रमनुत्तमम्'।<br>यशस्विन्यै पृथायै तदापद्धर्मान्ववेक्षया।<br>अभिचाराभिसंयुक्तमब्रवीच्चैव तां मुनिः।।	</td><td>	1-120-7a<br>1-120-7b<br>1-120-7c	
</td></tr>
				
<tr><td>
	यं यं देवं त्वमेतेन मन्त्रेणावाहयिष्यसि।<br>तस्य तस्य प्रभावेण तव पुत्रो भविष्यति।।	</td><td>	1-120-8a<br>1-120-8b	
</td></tr>
				
<tr><td>
	तथोक्ता सा तु विप्रेण कुन्ती कौतूहलान्विता।<br>कन्या सती देवमर्कमाजुहाव यशस्विनी।।	</td><td>	1-120-9a<br>1-120-9b	
</td></tr>
				
<tr><td>
	ततो घनान्तरं कृत्वा स्वमार्गं तपनस्तदा।<br>उपतस्थे स तां कन्यां पृथां पृथुललोचनाम्।।	</td><td>	1-120-10a<br>1-120-10b	
</td></tr>
				
<tr><td>
	सा ददर्श तमायान्तं भास्करं लोकभावनम्।<br>विस्मिता चानवद्याङ्गी दृष्ट्वा तन्महदद्भुतम्।।	</td><td>	1-120-11a<br>1-120-11b	
</td></tr>
<tr><td>
	`साब्रवीद्भगवन्कस्त्वमाविर्भूतो ममाग्रतः।	</td><td>	1-120-12a	
</td></tr>
<tr><td>
	<b>आदित्य उवाच।</b>	</td><td>	1-120-12x	
</td></tr>
				
<tr><td>
	आहूतोपस्थितं भद्रे ऋषिमन्त्रेण चोदितम्।<br>विद्धि मां पुत्रलाभाय देवमर्कं शुचिस्मिते।।	</td><td>	1-120-12b<br>1-120-12c	
</td></tr>
				
<tr><td>
	पुत्रस्ते निर्मितः सुभ्रु शृणु महादृक्छुभानने।<br>आदित्ये कुण्डले बिभ्रत्कवचं चैव मामकम्।।	</td><td>	1-120-13a<br>1-120-13b	
</td></tr>
				
<tr><td>
	शस्त्रास्त्राणामभेद्यश्च भविष्यति शुचिस्मिते।<br>नास्य किंचिददेयं च ब्राह्मणेभ्यो भविष्यति।।	</td><td>	1-120-14a<br>1-120-14b	
</td></tr>
				
<tr><td>
	चोद्यमानो मया चापि न क्षमं चिन्तयिष्यति।<br>दास्यत्येव हि विप्रेभ्यो मानी चैव भविष्यति।।	</td><td>	1-120-15a<br>1-120-15b	
</td></tr>
<tr><td>
	<b>वैशंपायन उवाच।</b>	</td><td>	1-120-16x	
</td></tr>
				
<tr><td>
	एवमुक्ता ततः कुन्ती गोपतिं प्रत्युवाच ह।<br>कन्या पितृसा चाहं पुरुषार्थो न चैव मे।।'	</td><td>	1-120-16a<br>1-120-16b	
</td></tr>
				
<tr><td>
	कश्चिन्मे ब्राह्मणः प्रादाद्वरं विद्यां च शत्रुहन्।<br>तद्विजिज्ञासयाऽऽह्वानं कृतवत्यस्मि ते विभो।।	</td><td>	1-120-17a<br>1-120-17b	
</td></tr>
				
<tr><td>
	एतस्मिन्नपराधे त्वां शिरसाऽहं प्रसादये।<br>योषितो हि सदा रक्ष्यास्त्वपराधेऽपि नित्यशः।।	</td><td>	1-120-18a<br>1-120-18b	
</td></tr>
<tr><td>
	<b>सूर्य उवाच।</b>	</td><td>	1-120-19x	
</td></tr>
				
<tr><td>
	वेदाहं सर्वमेवैतद्यद्दुर्वासा वरं ददौ।<br>संत्यज्य भयमेवेह क्रियतां सङ्गमो मम।।	</td><td>	1-120-19a<br>1-120-19b	
</td></tr>
				
<tr><td>
	अमोघं दर्शनं मह्यमाहूतश्चास्मि ते शुभे।<br>वृथाऽऽह्वानेऽपि ते भीरु दोषः स्यान्नात्र संशयः।।	</td><td>	1-120-20a<br>1-120-20b	
</td></tr>
				
<tr><td>
	`यद्येवं मन्यसे भीरु किमाह्वयसि भास्करम्।<br>यदि मामवजानासि ऋषिः स न भविष्यति।।	</td><td>	1-120-21a<br>1-120-21b	
</td></tr>
				
<tr><td>
	मन्त्रदानेन यस्मात्त्वमवलेपेन दर्पिता।<br>कुलं च तेऽद्य धक्ष्यामि क्रोधदीप्तेन चक्षुषा'।।	</td><td>	1-120-22a<br>1-120-22b	
</td></tr>
<tr><td>
	<b>वैशंपायन उवाच।</b>	</td><td>	1-120-23x	
</td></tr>
				
<tr><td>
	एवमुक्ता बहुविधं सान्त्वपूर्वं विवस्वता।<br>सा तु नैच्छद्वरारोहा कन्याहमिति भारत।।	</td><td>	1-120-23a<br>1-120-23b	
</td></tr>
				
<tr><td>
	बन्धुपक्षभयाद्भीता लज्जया च यशस्विनी।<br>तामर्कः पुनरेवेदब्रवीद्भरतर्षभ।।?	</td><td>	1-120-24a<br>1-120-24b	
</td></tr>
<tr><td>
	मत्प्रसादान्न ते राज्ञि भविता दोष इत्युत।।	</td><td>	1-120-25a	
</td></tr>
<tr><td>
	<b>`कुन्त्युवाच।</b>	</td><td>	1-120-26x	
</td></tr>
				
<tr><td>
	प्रसीद भगवन्मह्यमवलेपो हि नास्ति मे।<br>त्वयैव परिहार्यं स्यात्कन्याभावस्य दूषणम्।।	</td><td>	1-120-26a<br>1-120-26b	
</td></tr>
<tr><td>
	<b>आदित्य उवाच।</b>	</td><td>	1-120-27x	
</td></tr>
				
<tr><td>
	व्यपयातु भयं तेऽद्य कुमारं प्रसमीक्षसे।<br>मया त्वं चाप्यनुज्ञाता पुनः कन्या भविष्यसि।।	</td><td>	1-120-27a<br>1-120-27b	
</td></tr>
<tr><td>
	<b>वैशंपायन उवाच।</b>	</td><td>	1-120-28x	
</td></tr>
				
<tr><td>
	एवमुक्ता ततः कुन्ती संप्रहृष्टतनूरुहा।<br>सङ्गताऽभूत्तदा सुभ्रूरादित्येन महात्मना।।	</td><td>	1-120-28a<br>1-120-28b	
</td></tr>
				
<tr><td>
	प्रकाशकर्मा तपनः कन्यागर्भं ददौ पुनः।'<br>तत्र वीरः समभवत्सर्वशस्त्रभृतां वरः।।	</td><td>	1-120-29a<br>1-120-29b	
</td></tr>
				
<tr><td>
	आमुक्तकवचः श्रीमान्देवगर्भः श्रियान्वितः।<br>सहजं कवचं बिभ्रत्कुण्डलोद्द्योतिताननः।।	</td><td>	1-120-30a<br>1-120-30b	
</td></tr>
				
<tr><td>
	अजायत सुतः कर्णः सर्वलोकेषु विश्रुतः।<br>प्रादाच्च तस्यै कन्यात्वं पुनः स परमद्युतिः।।	</td><td>	1-120-31a<br>1-120-31b	
</td></tr>
				
<tr><td>
	दत्त्वा च तपतां श्रेष्ठो दिवमाचक्रमे ततः।<br>दृष्ट्वा कुमारं जातं सा वार्ष्णेयी दीनमानसा।।	</td><td>	1-120-32a<br>1-120-32b	
</td></tr>
				
<tr><td>
	एकाग्रं चिन्तयामास किं कृत्वा सुकृतं भवेत्।<br>गूहमानापचारं सा बन्धुपक्षभयात्तदा।।	</td><td>	1-120-33a<br>1-120-33b	
</td></tr>
				
<tr><td>
	मञ्जूषां रत्नसंपूर्णां कृत्वा बालसमाश्रिताम्।<br>उत्ससर्ज कुमारं तं जले कुन्ती महाबलम्।।	</td><td>	1-120-34a<br>1-120-34b	
</td></tr>
				
<tr><td>
	तमुत्सृष्टं जले गर्भं राधाभर्ता महायशाः।<br>पुत्रत्वे कल्पयामास सभार्यः सूतनन्दनः।।	</td><td>	1-120-35a<br>1-120-35b	
</td></tr>
				
<tr><td>
	नामधेयं च चक्राते तस्य बालस्य तावुभौ।<br>वसुना सह जातोऽयं वसुषेणो भवत्विति।।	</td><td>	1-120-36a<br>1-120-36b	
</td></tr>
				
<tr><td>
	स वर्धमानो बलवान्सर्वास्त्रेषूद्यतोऽभवत्।<br>आपृष्ठतापादादित्यमुपातिष्ठत वीर्यवान्।।	</td><td>	1-120-37a<br>1-120-37b	
</td></tr>
				
<tr><td>
	तस्मिन्काले तु जपतस्तस्य वीरस्य धीमतः।<br>नादेयं ब्राह्मणेष्वासीत्किंचिद्वसु महीतले।।	</td><td>	1-120-38a<br>1-120-38b	
</td></tr>
				
<tr><td>
	`ततः काले तु कस्मिंश्चित्स्वप्नान्ते कर्णमब्रवीत्।<br>आदित्यो ब्राह्मणो भूत्वा शृणु वीर वचो मम।।	</td><td>	1-120-39a<br>1-120-39b	
</td></tr>
				
<tr><td>
	प्रभातायां रजन्यां त्वामागमिष्यति वासवः।<br>न तस्य भिक्षा दातव्या विप्ररूपी भविष्यति।।	</td><td>	1-120-40a<br>1-120-40b	
</td></tr>
				
<tr><td>
	निश्चयोऽस्यापहर्तुं ते कवचं कुण्डले तथा।<br>अतस्त्वां बोधयाम्येष स्मर्तासि वचनं मम।।	</td><td>	1-120-41a<br>1-120-41b	
</td></tr>
<tr><td>
	<b>कर्ण उवाच।</b>	</td><td>	1-120-42x	
</td></tr>
				
<tr><td>
	शक्रो मां विप्ररूपेण यदि वै याचते द्विज।<br>कथं तस्मै न दास्यामि यथा चास्म्यवबोधितः।।	</td><td>	1-120-42a<br>1-120-42b	
</td></tr>
				
<tr><td>
	विप्राः पूज्यास्तु देवानां सततं प्रियमिच्छताम्।<br>तं देवदेवं जानन्वै न शक्तोऽस्म्यवमन्त्रणे।।	</td><td>	1-120-43a<br>1-120-43b	
</td></tr>
<tr><td>
	<b>सूर्य उवाच।</b>	</td><td>	1-120-44x	
</td></tr>
				
<tr><td>
	यद्येवं शृणु मे वीर वरं ते सोऽपि दास्यति।<br>शक्तिं त्वमपि याचेथाः सर्वशत्रुविबाधिनीम्।।	</td><td>	1-120-44a<br>1-120-44b	
</td></tr>
<tr><td>
	<b>वैशंपायन उवाच।</b>	</td><td>	1-120-45x	
</td></tr>
				
<tr><td>
	एवमुक्त्वा द्विजः स्वप्ने तत्रैवान्तरधीयत।<br>कर्णः प्रबुद्धस्तं स्वप्नं चिन्तयानोऽभवत्तदा।।	</td><td>	1-120-45a<br>1-120-45b	
</td></tr>
				
<tr><td>
	तमिन्द्रो ब्राह्मणो भूत्वा पुत्रार्थं भूतभावनः।<br>कुण्डले प्रार्थयामास कवचं च महाद्युतिः।।	</td><td>	1-120-46a<br>1-120-46b	
</td></tr>
				
<tr><td>
	उत्कृत्याविमनाः स्वाङ्गात्कवचं रुधिरस्रवम्।<br>कर्णौ पार्श्वे च द्वे छित्त्वा प्रायच्छत्स कृताञ्जलिः।।	</td><td>	1-120-47a<br>1-120-47b	
</td></tr>
				
<tr><td>
	प्रतिगृह्य तु देवेशस्तुष्टस्तेनास्य कर्मणा।<br>अहो साहसमित्याह मनसा वासवो हसन्।।	</td><td>	1-120-48a<br>1-120-48b	
</td></tr>
				
<tr><td>
	देवदानवयक्षाणां गन्धर्वोरगरक्षसाम्।<br>न तं पश्यामि यो ह्येतत्कर्म कर्ता भविष्यति।।	</td><td>	1-120-49a<br>1-120-49b	
</td></tr>
<tr><td>
	प्रीतोऽस्मि कर्मणा तेन वरं ब्रूहि यदिच्छसि।	</td><td>	1-120-50a	
</td></tr>
<tr><td>
	<b>कर्ण उवाच।</b>	</td><td>	1-120-50x	
</td></tr>
<tr><td>
	इच्छामि भगवद्दत्तां शक्तिं शत्रुनिबर्हणीम्।।	</td><td>	1-120-50b	
</td></tr>
<tr><td>
	<b>वैशंपायन उवाच।</b>	</td><td>	1-120-51x	
</td></tr>
				
<tr><td>
	शक्तिं तस्मै ददौ शक्रो विस्मयाद्वाक्यमब्रवीत्।<br>देवदानवयक्षाणां गन्धर्वोरगरक्षसाम्।।	</td><td>	1-120-51a<br>1-120-51b	
</td></tr>
				
				
<tr><td>
	यस्मै क्षेप्स्यसि रुष्टः सन्सोऽनया न भविष्यति।<br>हत्वैकं समरे शत्रुं ततो मामागमिष्यति।<br>इत्युक्त्वान्तर्दधे शक्रो वरं दत्त्वा तु तस्य वै।।	</td><td>	1-120-52a<br>1-120-52b<br>1-120-52c	
</td></tr>
				
<tr><td>
	प्राङ्नाम तस्य कथितं वसुषेण इति क्षितौ।<br>कर्णो वैकर्तनश्चैव कर्मणा तेन सोऽभवत्।।	</td><td>	1-120-53a<br>1-120-53b	
</td></tr>
<tr><td>
	।। इति श्रीमन्महाभारते आदिपर्वणि संभवपर्वणि विंशत्यधिकशततमोऽध्यायः।। 120 ।।	</td><td>		
</td></tr></tbody>