				
<tbody><tr><td>
	<b>वैशंपायन उवाच।</b>	</td><td>	1-144-1x	
</td></tr>
				
<tr><td>
	कृतास्त्रान्धार्तराष्ट्रांश्च पाण्डुपुत्रांश्च भारत।<br>दृष्ट्वा द्रोणोऽब्रवीद्राजन्धृतराष्ट्रं जनेश्वरम्।।	</td><td>	1-144-1a<br>1-144-1b	
</td></tr>
				
<tr><td>
	कृपस्य सोमदत्तस्य वाह्लीकस्य च धीमतः।<br>गाङ्गेयस्य च सान्निध्ये व्यासस्य विदुरस्य च।।	</td><td>	1-144-2a<br>1-144-2b	
</td></tr>
				
<tr><td>
	राजन्संप्राप्तविद्यास्ते कुमाराः कुरुसत्तम।<br>ते दर्शयेयुः स्वां शिक्षां राजन्ननुमते तव।।	</td><td>	1-144-3a<br>1-144-3b	
</td></tr>
<tr><td>
	ततोऽब्रवीन्महाराजः प्रहृष्टेनान्तरात्मना।	</td><td>	1-144-4a	
</td></tr>
<tr><td>
	<b>धृतराष्ट्र उवाच।</b>	</td><td>	1-144-4x	
</td></tr>
<tr><td>
	भारद्वाज महत्कर्म कृतं ते द्विजसत्तम।।	</td><td>	1-144-4b	
</td></tr>
				
<tr><td>
	यदानुमन्यसे कालं यस्मिन्देशे यथायथा।<br>तथातथा विधानाय स्वयमाज्ञापयस्व माम्।।	</td><td>	1-144-5a<br>1-144-5b	
</td></tr>
				
<tr><td>
	स्पृहयाम्यद्य निर्वेदान्पुरुषाणां सचक्षुषाम्।<br>अस्त्रहेतोः पराक्रान्तान्ये मे द्रक्ष्यन्ति पुत्रकान्।।	</td><td>	1-144-6a<br>1-144-6b	
</td></tr>
				
<tr><td>
	क्षत्तर्यद्गुरुराचार्यो ब्रवीति कुरु तत्तथा।<br>न हीदृशं प्रियं मन्ये भविता धर्मवत्सल।।	</td><td>	1-144-7a<br>1-144-7b	
</td></tr>
				
<tr><td>
	ततो राजानमामन्त्र्य विदुरानुमतोपि हि।<br>भारद्वाजो महाप्राज्ञो मापयामास मेदिनीम्।।	</td><td>	1-144-8a<br>1-144-8b	
</td></tr>
				
<tr><td>
	समामवृक्षां निर्गुलमामुदक्प्रवणसंस्थिताम्।<br>तस्यां भूमौ बलिं चक्रे तिथौ नक्षत्रपूजिते।।	</td><td>	1-144-9a<br>1-144-9b	
</td></tr>
				
<tr><td>
	अवघुष्टं पुरं चापि तदर्थं भरतर्षभ।<br>रङ्गभूमौ सुविपुलं शास्त्रदृष्टं यथाविधि।।	</td><td>	1-144-10a<br>1-144-10b	
</td></tr>
				
<tr><td>
	प्रेक्षागारं सुविहितं चक्रस्ते तस्य शिल्पिनः।<br>रक्षां सर्वायुधोपेतां स्त्रीणां चैव नरर्षभ।।	</td><td>	1-144-11a<br>1-144-11b	
</td></tr>
				
<tr><td>
	मञ्चांश्च कारयामासुर्यत्र जानपदा जनाः।<br>विपुलानुच्छ्रयोपेताञ्शिबिकाश्च महाधनाः।।	</td><td>	1-144-12a<br>1-144-12b	
</td></tr>
				
				
<tr><td>
	तस्मिंस्ततोऽहनि प्राप्ते राजा ससचिवस्तदा।<br>`सान्तःपुरः सहामात्यो व्यासस्यानुमते तदा।'<br>भीष्मं प्रमुखतः कृत्वा कृपं चाचार्यसत्तमम्।।	</td><td>	1-144-13a<br>1-144-13b<br>1-144-13c	
</td></tr>
				
<tr><td>
	`बाह्लीकं सोमदत्तं च भूरिश्रवसमेव च।<br>कुरूनन्यांश्च सचिवानादाय नगराद्बहिः।।	</td><td>	1-144-14a<br>1-144-14b	
</td></tr>
<tr><td>
	रङ्गभूमिं समासाद्य ब्राह्मणैः सहितो नृपः।।'	</td><td>	1-144-15a	
</td></tr>
				
<tr><td>
	मुक्ताजालपरिक्षिप्तं वैदूर्यममिशोभितम्।<br>शातकुम्भमयं दिव्यं प्रेक्षागारमुपागमत्।।	</td><td>	1-144-16a<br>1-144-16b	
</td></tr>
				
<tr><td>
	गान्धारी च महाभागा कुन्ती च जयतां वर।<br>स्त्रियश्च राज्ञः सर्वास्ताः सप्रेष्याः सपरिच्छदाः।।	</td><td>	1-144-17a<br>1-144-17b	
</td></tr>
				
<tr><td>
	हर्षादारुरुहुर्मञ्चान्मेरुं देवस्त्रियो यथा।<br>ब्राह्मणक्षत्रियाद्यं च चातुर्वर्ण्यं पुराद्द्रुतम्।।	</td><td>	1-144-18a<br>1-144-18b	
</td></tr>
				
<tr><td>
	दर्शनेप्सुः समभ्यागात्कुमाराणां कृतास्त्रताम्।<br>क्षणेनैकस्थतां तत्र दर्शनेप्सुर्जगाम ह।।	</td><td>	1-144-19a<br>1-144-19b	
</td></tr>
				
<tr><td>
	प्रवादितैश्च वादित्रैर्जनकौतूहलेन च।<br>महार्णव इव क्षुब्धः समाजः सोऽभवत्तदा।।	</td><td>	1-144-20a<br>1-144-20b	
</td></tr>
				
<tr><td>
	ततः शुक्लाम्बरधरः शुक्लयज्ञोपवीतवान्।<br>शुक्लकेशः सितश्मश्रुः शुक्लाल्यानुलेपनः।।	</td><td>	1-144-21a<br>1-144-21b	
</td></tr>
				
<tr><td>
	रङ्गमध्यं तदाचार्यः सपुत्रः प्रविवेश ह।<br>नभो जलधरैर्हीनं साङ्गारक इवांशुमान्।।	</td><td>	1-144-22a<br>1-144-22b	
</td></tr>
				
<tr><td>
	व्यासस्यानुमते चक्रे बलिं बलवतां वरः।<br>ब्राह्मणांस्तु सुमन्त्रज्ञान्कारयामास मङ्गलम्।।	</td><td>	1-144-23a<br>1-144-23b	
</td></tr>
				
<tr><td>
	`सुवर्णमणिरत्नानि वस्त्राणि विविधानि च।<br>प्रददौ दक्षिणां राजा द्रोणाय च कृपाय च।।'	</td><td>	1-144-24a<br>1-144-24b	
</td></tr>
				
<tr><td>
	सुखपुण्याहघोषस्य पुण्यस्य समनन्तरम्।<br>विविशुर्विविधं गृह्य शस्त्रोपकरणं नराः।।	</td><td>	1-144-25a<br>1-144-25b	
</td></tr>
				
<tr><td>
	ततो बद्धाङ्गुलित्राणा बद्धकक्ष्या महारथाः।<br>बद्धथूणाः सधनुषो विविशुर्भरतर्षभाः।।	</td><td>	1-144-26a<br>1-144-26b	
</td></tr>
				
<tr><td>
	`रङ्गमध्ये स्थितं द्रोणमभिवाद्य नरर्षभाः।<br>चक्रुः पूजां यथान्यायं द्रोणस्य च कृपस्य च।।	</td><td>	1-144-27a<br>1-144-27b	
</td></tr>
				
<tr><td>
	आशीर्भिश्च प्रयुक्ताभिः सर्वे संहृष्टमानसाः।<br>अभिवाद्य पुनः शस्त्रान्बलिपुष्पैः समर्चितान्।।	</td><td>	1-144-28a<br>1-144-28b	
</td></tr>
				
<tr><td>
	रक्तचन्दनसंमिश्रैः स्वयमर्चन्ति कौरवाः।<br>रक्तचन्दनदिग्धाश्च रक्तमाल्यानुधारिणः।।	</td><td>	1-144-29a<br>1-144-29b	
</td></tr>
				
<tr><td>
	सर्वे रक्तपताकाश्च सर्वे रक्तान्तलोचनाः।<br>द्रोणेन समनुज्ञाता गृह्य शस्त्रं परन्तपाः।।	</td><td>	1-144-30a<br>1-144-30b	
</td></tr>
				
<tr><td>
	धनूंषि पूर्व संगृह्य तप्तकाञ्चनभूषिताः।<br>सज्यानि विविधाकाराः शरैः सन्धाय कौरवा।।	</td><td>	1-144-31a<br>1-144-31b	
</td></tr>
<tr><td>
	ज्याघोषं तलघोषं च कृत्वा भूतान्यमोहयन्।।'	</td><td>	1-144-32a	
</td></tr>
				
<tr><td>
	अनुज्येष्ठं च ते तत्र युधिष्ठिरपुनरोगमाः।<br>चक्रुरस्त्रं महावीर्याः कुमाराः परमाद्भुतम्।।	</td><td>	1-144-33a<br>1-144-33b	
</td></tr>
				
<tr><td>
	`केषांचित्तत्र माल्येषु शरा निपतिता नृप।<br>केषांचित्पुष्पमुकुटे निपतन्ति स्म सायकाः।।	</td><td>	1-144-34a<br>1-144-34b	
</td></tr>
				
<tr><td>
	केचिल्लक्ष्याणि विविधैर्बाणैराहितलक्षणैः।<br>बिभिदुर्लाघवोत्सृष्टैर्गुरूणि च लघूनि च।।'	</td><td>	1-144-35a<br>1-144-35b	
</td></tr>
				
<tr><td>
	केचिच्छराक्षेपभयाच्छिरांस्यवननामिरे।<br>मनुजा धृष्टमपरे वीक्षाञ्चक्रुः सुविस्मिताः।।	</td><td>	1-144-36a<br>1-144-36b	
</td></tr>
				
<tr><td>
	ते स्म लक्ष्याणि बिभिदुर्बाणैर्नामाङ्कशोभितैः।<br>विविधैर्लाघवोत्सृष्टैरुह्यन्तो वाजिभिर्द्रुतम्।।	</td><td>	1-144-37a<br>1-144-37b	
</td></tr>
				
<tr><td>
	तत्कुमारबलं तत्र गृहीतशरकार्मुकम्।<br>गन्धर्वनगराकारं प्रेक्ष्य ते विस्मिताभवन्।।	</td><td>	1-144-38a<br>1-144-38b	
</td></tr>
				
<tr><td>
	सहसा चुक्रुशुश्चान्ये नराः शतसहस्रशः।<br>विस्मयोत्फुल्लनयनाः साधुसाध्विति भारत।।	</td><td>	1-144-39a<br>1-144-39b	
</td></tr>
				
<tr><td>
	कृत्वा धनुषि ते मार्गान्रथचर्यासु चासकृत्।<br>गजपृष्ठेऽश्वपृष्ठे च नियुद्धे च महाबलाः।।	</td><td>	1-144-40a<br>1-144-40b	
</td></tr>
				
<tr><td>
	गृहीतखड्गचर्माणस्ततो भूयः प्रहारिणः।<br>त्सरुमार्गान्यथोद्दिष्टांश्चेरुः सर्वासु भूमिषु।।	</td><td>	1-144-41a<br>1-144-41b	
</td></tr>
				
<tr><td>
	लाघवं सौष्ठवं शोभां स्थिरत्वं दृढमुष्टिताम्।<br>ददृशुस्तत्र सर्वेषां प्रयोगं खड्गचर्मणोः।।	</td><td>	1-144-42a<br>1-144-42b	
</td></tr>
				
<tr><td>
	अथ तौ नित्यसंहृष्टौ सुयोधनवृकोदरौ।<br>अवतीर्णौ गदाहस्तावेकशृङ्गाविवाचलौ।।	</td><td>	1-144-43a<br>1-144-43b	
</td></tr>
				
<tr><td>
	बद्धकक्ष्यौ महाबाहू पौरुषे पर्यवस्थितौ।<br>बृंहन्तौ वासिताहेतोः समदाविव कुञ्जरौ।।	</td><td>	1-144-44a<br>1-144-44b	
</td></tr>
				
<tr><td>
	तौ प्रदक्षिणसव्यानि मण्डलानि महाबलौ।<br>चेरतुर्मण्डलगतौ समदाविव कुञ्जरौ।।	</td><td>	1-144-45a<br>1-144-45b	
</td></tr>
				
<tr><td>
	विदुरो धृतराष्ट्राय गान्धार्याः पाण्डवारणिः।<br>न्यवेदयेतां तत्सर्वं कुमाराणां विचेष्टितम्।।	</td><td>	1-144-46a<br>1-144-46b	
</td></tr>
<tr><td>
	।। इति श्रीमन्महाभारते आदिपर्वणि संभवपर्वणि चतुश्चत्वारिंशदधिकशततमोऽध्यायः।। 144 ।।	</td><td>		
</td></tr></tbody>