				
<tbody><tr><td>
	<b>युधिष्ठिर उवाच।</b>	</td><td>	1-177-1x	
</td></tr>
				
<tr><td>
	उपपन्नमिदं मातस्त्वया यद्बुद्धिपूर्वकम्।<br>आर्तस्य ब्राह्मणस्यैतदनुक्रोशादिदं कृतम्।।	</td><td>	1-177-1a<br>1-177-1b	
</td></tr>
				
<tr><td>
	ध्रुवमेष्यति भीमोऽयं निहत्य पुरुषादकम्।<br>सर्वथा ब्राह्मणस्यार्थे यदनुक्रोशवत्यसि।।	</td><td>	1-177-2a<br>1-177-2b	
</td></tr>
				
<tr><td>
	यथा त्विदं न विन्देयुर्नरा नगरवासिनः।<br>तथाऽयं ब्राह्मणो वाच्यः परिग्राह्यश्च यत्नतः।।	</td><td>	1-177-3a<br>1-177-3b	
</td></tr>
<tr><td>
	<b>वैशंपायन उवाच।</b>	</td><td>	1-177-4x	
</td></tr>
				
<tr><td>
	`युधिष्ठिरेण संमन्त्र्य ब्राह्मणार्थमरिन्दम।<br>कुन्ती प्रविश्य तान्सर्वान्मन्त्रयामास भारत।।	</td><td>	1-177-4a<br>1-177-4b	
</td></tr>
				
<tr><td>
	अथ रात्र्यां व्यतीतायां भीमसेनो महाबलः।<br>ब्राह्मणं समुपागम्य वचश्चेदमुवाच ह।।	</td><td>	1-177-5a<br>1-177-5b	
</td></tr>
				
<tr><td>
	आपदस्त्वां विमोक्ष्येऽहं सपुत्रं ब्राह्मण प्रियम्।<br>मा भैषी राक्षसात्तस्मान्मां ददातु बलिं भवान्।।	</td><td>	1-177-6a<br>1-177-6b	
</td></tr>
				
<tr><td>
	इद मामशितं कर्तुं प्रयतस्व सकृद्गृहे।<br>आथात्मानं प्रादास्यामि तस्मै घोराय रक्षसे।।	</td><td>	1-177-7a<br>1-177-7b	
</td></tr>
				
<tr><td>
	त्वरध्वं किं विलम्बध्वे मा चिरं कुरुतानघाः।<br>व्यवस्येयं मनः प्राणैर्युष्मान्रक्षितुमद्य वै।।	</td><td>	1-177-8a<br>1-177-8b	
</td></tr>
<tr><td>
	<b>वैशंपायन उवाच।</b>	</td><td>	1-177-9x	
</td></tr>
				
<tr><td>
	एवमुक्तः स भीमेन ब्राह्मणो भरतर्षभ।<br>सुहृदां तत्समाख्याय ददावन्नं सुसंस्कृतम्।।	</td><td>	1-177-9a<br>1-177-9b	
</td></tr>
				
<tr><td>
	पिशितोदनमाजह्रुरथास्मै पुरवासिनः।<br>सघृतं सोपदंशं च सूपैर्नानाविधैः सह।।	</td><td>	1-177-10a<br>1-177-10b	
</td></tr>
				
<tr><td>
	तदाऽशित्वा भीमसेनो मांसानि विविधानि च।<br>मोदकानि च मुख्यानि चित्रोदनचयान्बहून्।।	</td><td>	1-177-11a<br>1-177-11b	
</td></tr>
				
<tr><td>
	ततोऽपिबद्दधिघटान्सुबहून्द्रोणसंमितान्।<br>तस्य भुक्तवतः पौरा यथावत्समुपार्जितान्।।	</td><td>	1-177-12a<br>1-177-12b	
</td></tr>
				
<tr><td>
	उपजह्रुर्भृतं भागं समृद्धमनसस्तदा।<br>ततो रात्र्यां व्यतीतायां सव्यञ्जनदधिप्लुतम्।।	</td><td>	1-177-13a<br>1-177-13b	
</td></tr>
				
<tr><td>
	समारुह्यान्नसंपूर्णं शकटं स वृकोदरः।<br>प्रययौ तूर्यनिर्घोषैः पौरैश्च परिवारितः।।	</td><td>	1-177-14a<br>1-177-14b	
</td></tr>
				
<tr><td>
	आत्मानमेषोऽन्नभूतो राक्षसाय प्रदास्यति।<br>तरुणोऽप्रतिरूपश्च दृढ औदरिको युवा।।	</td><td>	1-177-15a<br>1-177-15b	
</td></tr>
				
<tr><td>
	वाग्भिरेवंप्रकाराभिः स्तूयमानो वृकोदरः।<br>चुचोद स बलीवर्दौ युक्तौ सर्वाङ्गकालकौ।।	</td><td>	1-177-16a<br>1-177-16b	
</td></tr>
				
<tr><td>
	वादित्राणां प्रवादेन ततस्तं पुरुषादकम्।<br>अभ्यगच्छत्सुसंहृष्टः सर्वत्र मनुजैर्वृतः।।	</td><td>	1-177-17a<br>1-177-17b	
</td></tr>
				
<tr><td>
	संप्राप्य स च तं देशमेकाकी समुपाययौ।<br>पुरुषादभयाद्भीतस्तत्रैवासीज्जनव्रजः।।	</td><td>	1-177-18a<br>1-177-18b	
</td></tr>
				
<tr><td>
	स गत्वा दूरमध्वानं दक्षिणामभितो दिशम्।<br>यतोपदिष्टमुद्देशे ददर्श विपुलं द्रुमम्।।	</td><td>	1-177-19a<br>1-177-19b	
</td></tr>
				
<tr><td>
	केशमज्जास्थिमेदोभिर्बाहूरुचरणैरपि।<br>आर्द्रैः शुष्कैश्च संकीर्णमभितोऽथ वनस्पतिम्।।	</td><td>	1-177-20a<br>1-177-20b	
</td></tr>
				
<tr><td>
	गृध्रकङ्कबलच्छन्नं गोमायुगणसेवितम्।<br>उग्रगन्धमचक्षुष्यं श्मशानमिव दारुणम्।।	</td><td>	1-177-21a<br>1-177-21b	
</td></tr>
				
<tr><td>
	तं प्रविश्य महावृक्षं चिन्तयामास वीर्यवान्।<br>यावन्न पश्यते रक्षो बकाभिख्यं बलोत्तरम्।।	</td><td>	1-177-22a<br>1-177-22b	
</td></tr>
				
<tr><td>
	आचितं विविधैर्भोज्यैरन्नैरुच्चावचैरिदम्।<br>शकटं सूपसंपूर्णं यावद्द्रक्ष्यति राक्षसः।।	</td><td>	1-177-23a<br>1-177-23b	
</td></tr>
				
<tr><td>
	तावदेवेह भोक्ष्येऽहं दुर्लभं हि पुनर्भवेत्।<br>विप्रकीर्येत सर्वं हि प्रयुद्धे मयि रक्षसा।।	</td><td>	1-177-24a<br>1-177-24b	
</td></tr>
				
<tr><td>
	अभोज्यं हि शवस्पर्शे निगृहीते बके भवेत्।<br>स त्वेवं भीमकर्मा तु भीमसेनोऽभिलक्ष्य च।।	</td><td>	1-177-25a<br>1-177-25b	
</td></tr>
				
<tr><td>
	उपविश्य विविक्तेऽन्नं भुङ्क्ते स्म परमं परः।<br>तं ततः सर्वतोऽपश्यन्द्रुमानारुह्य नागराः।।	</td><td>	1-177-26a<br>1-177-26b	
</td></tr>
				
<tr><td>
	नारक्षो बलिमश्नीयादेवं बहु च मानवाः।<br>भुङ्क्ते ब्राह्मणरूपेण बकोऽयमिति चाब्रुवन्।।	</td><td>	1-177-27a<br>1-177-27b	
</td></tr>
				
				
<tr><td>
	स तं हसति तेजस्वी तदन्नमुपभुज्य च।'<br>आसाद्य तु वनं तस्य रक्षसः पाण्डवो बली।<br>आजुहाव ततो नाम्ना तदन्नमुपपादयन्।।	</td><td>	1-177-28a<br>1-177-28b<br>1-177-28c	
</td></tr>
				
<tr><td>
	ततः स राक्षसः क्रुद्धो भीमस्य वचनात्तदा।<br>आजगाम सुसंक्रुद्धो यत्र भीमो व्यवस्थितः।।	</td><td>	1-177-29a<br>1-177-29b	
</td></tr>
				
<tr><td>
	महाकायो महावेगो दारयन्निव मेदिनीम्।<br>लोहिताक्षः करालश्च लोहितश्मश्रुमूर्धजः।।	</td><td>	1-177-30a<br>1-177-30b	
</td></tr>
				
<tr><td>
	आकर्णाद्भिन्नवक्त्रश्च शङ्कुकर्णो विभीषणः।<br>त्रिशिखां भ्रुकुटिं कृत्वा संदश्य दशनच्छदम्।।	</td><td>	1-177-31a<br>1-177-31b	
</td></tr>
				
<tr><td>
	भुञ्जानमन्नं तं दृष्ट्वा भीमसेनं स राक्षसः।<br>विवृत्य नयने क्रुद्ध इदं वचनमब्रवीत्।।	</td><td>	1-177-32a<br>1-177-32b	
</td></tr>
				
<tr><td>
	कोऽयमन्नमिदं भुङ्क्ते मदर्थमुपकल्पितम्।<br>पश्यतो मम दुर्बुद्धिर्यियासुर्यमसादनम्।।	</td><td>	1-177-33a<br>1-177-33b	
</td></tr>
				
<tr><td>
	भीमसेनस्ततः श्रुत्वा प्रहसन्निव भारत।<br>राक्षसं तमनादृत्य भुङ्क्त एव पराङ्मुखः।।	</td><td>	1-177-34a<br>1-177-34b	
</td></tr>
				
<tr><td>
	रवं स भैरवं कृत्वा समुद्यम्य करावुभौ।<br>अभ्यद्रवद्भीमसेनं जिङांसुः पुरुषादकः।।	</td><td>	1-177-35a<br>1-177-35b	
</td></tr>
				
<tr><td>
	तथापि परिभूयैनं प्रेक्षमाणो वृकोदरः।<br>राक्षसं भुङ्क्त एवान्नं पाण्डवः परवीरहा।।	</td><td>	1-177-36a<br>1-177-36b	
</td></tr>
				
<tr><td>
	अमर्षेण तु संपूर्णः कुन्तीपुत्रं वृकोदरम्।<br>जघान पृष्ठे पाणिभ्यामुभाभ्यां पृष्ठतः स्थितः।।	</td><td>	1-177-37a<br>1-177-37b	
</td></tr>
				
<tr><td>
	तथा बलवता भीमः पाणिभ्यां भृशमाहतः।<br>नैवावलोकयामास राक्षसं भुङ्क्त एव सः।।	</td><td>	1-177-38a<br>1-177-38b	
</td></tr>
				
<tr><td>
	ततः स भूयः संक्रुद्धो वृक्षमादाय राक्षसः।<br>ताडयिष्यंस्तदा भीमं पुनरभ्यद्रवद्बली।।	</td><td>	1-177-39a<br>1-177-39b	
</td></tr>
				
<tr><td>
	क्षिप्तं क्रुद्धेन तं वृक्षं प्रतिजग्राह वीर्यवान्।<br>सव्येन पाणिना भीमो दक्षिणेनाप्यभुङ्क्त ह।।	</td><td>	1-177-40a<br>1-177-40b	
</td></tr>
				
<tr><td>
	`शकटान्नं ततो भुक्त्वा रक्षसः पाणिना सह।<br>गृह्णन्नेव तदा वृक्षं निःशेषं पर्वतोपमम्।।	</td><td>	1-177-41a<br>1-177-41b	
</td></tr>
				
<tr><td>
	भीमसेनो हसन्नेव भुक्त्वा त्यक्त्वा च राक्षसम्।<br>पीत्वा दधिघटान्पूर्णान्घृतकुम्भाञ्शतं शतम्।।	</td><td>	1-177-42a<br>1-177-42b	
</td></tr>
				
<tr><td>
	वार्युपस्पृश्य संहृष्टस्तस्थौ गिरिरिवापरः।<br>भ्रामयन्तं महावृक्षमायान्तं भीमदर्शनम्।।	</td><td>	1-177-43a<br>1-177-43b	
</td></tr>
				
<tr><td>
	दृष्ट्वोत्थायाहवे वीरः सिंहनादं व्यनादयत्।<br>भुजवेगं तथाऽऽस्फोटं क्ष्वेलितं च महास्वनम्।।	</td><td>	1-177-44a<br>1-177-44b	
</td></tr>
				
<tr><td>
	कृत्वाऽऽह्वयत संक्रुद्धो भीमसेनोऽथ राक्षसम्।<br>उवाचाशनिशब्देन ध्वनिना भीषयन्निव।।	</td><td>	1-177-45a<br>1-177-45b	
</td></tr>
<tr><td>
	<b>भीम उवाच।</b>	</td><td>	1-177-46x	
</td></tr>
				
<tr><td>
	बहुकालं सुपुष्टं ते शरीरं राक्षसाधम।<br>द्विपच्चतुष्पन्मांसैश्च बहुभिश्चौदनैरपि।।	</td><td>	1-177-46a<br>1-177-46b	
</td></tr>
				
<tr><td>
	मद्बाहुबलमाश्रित्य न त्वं भूयस्त्वशिष्यसि।<br>अद्य मद्बाहुनिष्पिष्टो गमिष्यसि यमालयम्।।	</td><td>	1-177-47a<br>1-177-47b	
</td></tr>
				
<tr><td>
	अद्यप्रभृति स्वप्स्यन्ति वेत्रकीयनिवासिनः।<br>निरुद्विग्नाः पुरस्यास्य कण्टके सूद्धृते मया।।	</td><td>	1-177-48a<br>1-177-48b	
</td></tr>
				
<tr><td>
	अद्य युद्धे शरीरं ते कङ्कगोमायुवायसाः।<br>मया हतस्य खादन्तु विकर्षन्तु च भूतले।।	</td><td>	1-177-49a<br>1-177-49b	
</td></tr>
<tr><td>
	<b>वैशंपायन उवाच।</b>	</td><td>	1-177-50x	
</td></tr>
				
<tr><td>
	एवमुक्त्वा सुसंक्रुद्धः पार्थो बकजिघांसया।<br>उपाधावद्बकश्चापि पार्थं पार्थिवसत्तम।।	</td><td>	1-177-50a<br>1-177-50b	
</td></tr>
				
<tr><td>
	महाकायो महावेगो दारयन्निव मेदिनीम्।<br>पिशङ्गरूपः पिङ्गाक्षो भीमसेनमभिद्रवत्।।	</td><td>	1-177-51a<br>1-177-51b	
</td></tr>
				
<tr><td>
	त्रिशिखां भ्रुकुटीं कृत्वा संदश्य दशनच्छदम्।<br>भृशं स भूयः संक्रुद्धो वृक्षमादाय राक्षसः।।	</td><td>	1-177-52a<br>1-177-52b	
</td></tr>
				
<tr><td>
	ताडयिष्यंस्तदा भीमं तरसाऽभ्यद्रवद्बली।<br>क्रुद्धेनाभिहतं वृक्षं प्रतिजग्राह लीलया।।	</td><td>	1-177-53a<br>1-177-53b	
</td></tr>
				
<tr><td>
	सव्येन पाणिना भीमः प्रहसन्निव भारत।<br>ततः स पुनरुद्यम्य वृक्षान्बहुविधान्बली।।	</td><td>	1-177-54a<br>1-177-54b	
</td></tr>
				
<tr><td>
	प्राहिणोद्भीमसेनाय बकोऽपि बलवान्रणे।<br>सर्वानपोहयद्वृक्षान्स्वस्य हस्तस्य शाखया।।	</td><td>	1-177-55a<br>1-177-55b	
</td></tr>
				
<tr><td>
	तद्वृक्षयुद्धमभवद्वृक्षषण्डविनाशनम्।।<br>महत्सुघोरं राजेन्द्र बकपाण्डवयोस्तदा।।	</td><td>	1-177-56a<br>1-177-56b	
</td></tr>
				
<tr><td>
	नाम विश्राव्य स बकः समभिद्रुत्य पाण्डवम्।<br>समयुध्यत तीव्रेण वेगेन पुरुषादकः।।	</td><td>	1-177-57a<br>1-177-57b	
</td></tr>
				
<tr><td>
	तयोर्वेगेन महता पृथिवी समकम्पत।<br>पादपांश्च महामात्रांश्चूर्णयामासतुः क्षणात्।।	</td><td>	1-177-58a<br>1-177-58b	
</td></tr>
				
<tr><td>
	द्रुतमागत्य पाणिभ्यां गृहीत्वा चैनमाक्षिपत्।<br>आक्षिप्तो भीमसेनश्च पुनरेवोत्थितो हसन्।।	</td><td>	1-177-59a<br>1-177-59b	
</td></tr>
				
<tr><td>
	आलिङ्ग्यापि बकं भीमो न्यहनद्वसुधातले।<br>भीमो विसर्जयित्वैनं समाश्वसिहि राक्षस।।	</td><td>	1-177-60a<br>1-177-60b	
</td></tr>
				
<tr><td>
	इत्युक्त्वा पुनरास्फोट्य उत्तिष्ठेति च सोऽब्रवीत्।<br>समुत्पत्य ततः क्रुद्धो रूपं कृत्वा महत्तरम्।।	</td><td>	1-177-61a<br>1-177-61b	
</td></tr>
				
<tr><td>
	विरूपः सहसा तस्थौ2 तर्जयित्वा वृकोदरम्।<br>अहसद्भीमसेनोऽपि राक्षसं भीमदर्शनम्।।	</td><td>	1-177-62a<br>1-177-62b	
</td></tr>
				
<tr><td>
	असौ गृहीत्वा पाणिभ्यां पृष्ठतश्च व्यवस्थितः।<br>जानुभ्यां पीडयित्वाथ पातयामास भूतले।।	</td><td>	1-177-63a<br>1-177-63b	
</td></tr>
				
<tr><td>
	पुनः क्रुद्धो विसृज्यैनं राक्षसं क्रोधजीवितम्।<br>स्वां कटीमीषदुन्नम्य बाहू तस्य परामृशत्।।	</td><td>	1-177-64a<br>1-177-64b	
</td></tr>
				
<tr><td>
	तस्य बाहू समादाय त्वरमाणो वृकोदरः।<br>उत्क्षिप्य चावधूयैनं पातयन्बलवान्भुवि।।	</td><td>	1-177-65a<br>1-177-65b	
</td></tr>
				
<tr><td>
	तं तु वामेन पादेन क्रुद्धो भीमपराक्रमः।<br>उरस्येनं समाजघ्ने भीमस्तु पतितं भुवि।।	</td><td>	1-177-66a<br>1-177-66b	
</td></tr>
				
<tr><td>
	व्यात्ताननेन घोरेण लम्बजिह्वेन रक्षसा।<br>तेनाभिद्रुत्य भीमेन भीमो मूर्ध्नि समाहतः।।	</td><td>	1-177-67a<br>1-177-67b	
</td></tr>
				
<tr><td>
	एवं निहन्यमानः स राक्षसेन बलीयसा।<br>रोषेण महताऽऽविष्टो भीमो भीमपराक्रमः।।	</td><td>	1-177-68a<br>1-177-68b	
</td></tr>
				
<tr><td>
	गृहीत्वा मध्यमुत्क्षिप्य बली जग्राह राक्षसम्।<br>तावन्योन्यं पीडयन्तौ पुरुषादवृकोदरौ।।	</td><td>	1-177-69a<br>1-177-69b	
</td></tr>
<tr><td>
	मत्ताविव महानागावन्योन्यं विचकर्षतुः।।	</td><td>	1-177-70a	
</td></tr>
				
<tr><td>
	बाहुविक्षेपशब्दैश्च भीमराक्षसयोस्तदा।<br>वेत्रकीयपुरी सर्वा वित्रस्ता समपद्यत।।'	</td><td>	1-177-71a<br>1-177-71b	
</td></tr>
				
<tr><td>
	तयोर्वेगेन महता तत्र भूमिरकम्पत।<br>पादपान्वीरुधश्चैव चूर्णयामासतू रयात्।।	</td><td>	1-177-72a<br>1-177-72b	
</td></tr>
				
<tr><td>
	समागतौ च तौ वीरावन्योन्यवधकाङ्क्षिणौ।<br>गिरिभिर्गिरिशृह्गैश्च पाषाणैः पर्वतच्युतैः।।	</td><td>	1-177-73a<br>1-177-73b	
</td></tr>
				
<tr><td>
	अन्योन्यं ताडयन्तौ तौ चूर्णयामासतुस्तदा।<br>आयामविस्तराभ्यां च परितो योजनद्वयम्।।	</td><td>	1-177-74a<br>1-177-74b	
</td></tr>
				
<tr><td>
	निर्महीरुहपाषाणतृणकुञ्जलतावलिम्।<br>चक्रतुर्युद्धदुर्मत्तौ कूर्मपृष्ठोपमां महीम्।।	</td><td>	1-177-75a<br>1-177-75b	
</td></tr>
				
<tr><td>
	मुहूर्तमेवं संयुध्य समं रक्षःकुरूद्वहौ।<br>ततो रक्षोविनाशाय मतिं कृत्वा कुरूत्तमः।।	</td><td>	1-177-76a<br>1-177-76b	
</td></tr>
				
<tr><td>
	दन्तान्कटकटीकृत्य दष्ट्वा च दशनच्छदम्।<br>नेत्रे संवृत्य विकटं तिर्यक्प्रैक्षत राक्षसम्।।	</td><td>	1-177-77a<br>1-177-77b	
</td></tr>
				
<tr><td>
	अथ तं लोलयित्वा तु भीमसेनो महाबलः।<br>अगृह्णात्परिरभ्यैनं बाहुभ्यां परिरभ्य च।।	</td><td>	1-177-78a<br>1-177-78b	
</td></tr>
				
<tr><td>
	जानुभ्यां पार्श्वयोः कुक्षौ पृष्ठे वक्षसि जघ्निवान्।<br>भग्नोरुबाहुहृच्चैव विस्रंसद्देहबन्धनः।।	</td><td>	1-177-79a<br>1-177-79b	
</td></tr>
				
<tr><td>
	प्रस्वेददीर्घनिश्वासो निर्यञ्जीवाक्षितारकः।<br>अजाण्डास्फोटनं कुर्वन्नाक्रोशंश्च श्वसञ्छनैः।।	</td><td>	1-177-80a<br>1-177-80b	
</td></tr>
				
<tr><td>
	भूमौ निपत्य विलुठन्दण्डाहत इवोरगः।<br>विस्फुरन्तं महाकायं परितो विचकर्ष ह।।	</td><td>	1-177-81a<br>1-177-81b	
</td></tr>
				
<tr><td>
	विकृष्यमाणो वेगेन पाण्डवेन बलीयसा।<br>समयुज्यत तीव्रेण श्रमेण पुरुषादकः।।'	</td><td>	1-177-82a<br>1-177-82b	
</td></tr>
				
<tr><td>
	हीयमानबलं रक्षः समीक्ष्य पुरुषर्षभः।<br>निष्पिष्य भूमौ जानुभ्यां समाजघ्ने वृकोदरः।।	</td><td>	1-177-83a<br>1-177-83b	
</td></tr>
				
<tr><td>
	ततो।ञस्य जानुना पृष्ठमवपीड्य बलादिव।<br>बाहुना परिजग्राह दक्षिणेन शिरोधराम्।।	</td><td>	1-177-84a<br>1-177-84b	
</td></tr>
				
<tr><td>
	सव्येन च कटीदेशे गृह्य वाससि पाण्डवः।<br>जानुन्यारोप्य तत्पृष्ठं महाशब्दं बभञ्ज ह।।	</td><td>	1-177-85a<br>1-177-85b	
</td></tr>
				
<tr><td>
	ततोऽस्य रुधिरं वक्त्रात्प्रादुरासीद्विशांपते।<br>भज्यमानस्य भीमेन तस्य घोरस्य रक्षसः।।	</td><td>	1-177-86a<br>1-177-86b	
</td></tr>
<tr><td>
	।। इति श्रीमन्महाभारते आदिपर्वणि <br>बकवधपर्वणि सप्तसप्तत्यधिकशततमोऽध्यायः।। 177 ।।	</td><td>		
</td></tr></tbody>