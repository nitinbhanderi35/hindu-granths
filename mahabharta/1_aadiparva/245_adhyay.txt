				
<tbody><tr><td>
	<b>वैशंपायन उवाच।</b>	</td><td>	1-245-1x	
</td></tr>
				
<tr><td>
	उक्तवन्तो यथावीर्यमसकृत्सर्ववृष्णयः।<br>ततोऽब्रवीद्वासुदेवो वाक्यं धर्मार्थसंयुतम्।।	</td><td>	1-245-1a<br>1-245-1b	
</td></tr>
				
				
<tr><td>
	`मयोक्तं न श्रुतं पूर्वं सहितैः सर्वयादवैः।<br>अतिक्रान्तमतिक्रान्तं न निवर्तेत कर्हिचित्।<br>शृणुध्वं सहिताः सर्वे मम वाक्यं सहेतुकम्।।'	</td><td>	1-245-2a<br>1-245-2b<br>1-245-2c	
</td></tr>
				
<tr><td>
	नावमानं कुलस्यास्य गुडाकेशः प्रयुक्तवान्।<br>संमानोऽभ्यधिकस्तेन प्रयुक्तोऽयं न संशयः।।	</td><td>	1-245-3a<br>1-245-3b	
</td></tr>
				
<tr><td>
	अर्थलुब्धान्न वः पार्थो मन्यते सात्वतान्सदा।<br>स्वयंवरमनाधृष्यं मन्यते चापि पाण्डवः।।	</td><td>	1-245-4a<br>1-245-4b	
</td></tr>
				
<tr><td>
	प्रदानमपि कन्यायाः पशुवत्को नु मन्यते।<br>विक्रयं चाप्यपत्यस्य कः कुर्यात्पुरुषो भुवि।।	</td><td>	1-245-5a<br>1-245-5b	
</td></tr>
				
				
<tr><td>
	एतान्दोषांस्तु कौन्तेयो दृष्टवानिति मे मतिः।<br>`क्षत्रियाणां तु वीर्येण प्रशस्तं हरणं बलात्।'<br>अतः प्रसह्य हृतवान्कन्यां धर्मेण पाण्डवः।।	</td><td>	1-245-6a<br>1-245-6b<br>1-245-6c	
</td></tr>
				
<tr><td>
	उचितश्चैव संबन्धः सुभद्रा च शयस्विनी।<br>एष चापीदृशः पार्थः प्रसह्य हृतवानतः।।	</td><td>	1-245-7a<br>1-245-7b	
</td></tr>
				
<tr><td>
	भरतस्यान्वये जातं शान्तनोश्च यशस्विनः।<br>कुन्तिभोजात्माजापुत्रं का बुभूषेत नार्जुनम्।।	</td><td>	1-245-8a<br>1-245-8b	
</td></tr>
				
<tr><td>
	न तं पश्यामि यः पार्थं विजयेत रणे बलात्।<br>वर्जयित्वा विरूपाक्षं भगनेत्रहरं हरम्।।	</td><td>	1-245-9a<br>1-245-9b	
</td></tr>
				
<tr><td>
	अपि सर्वेषु लोकेषु सेन्द्ररुद्रेषु मारिष।<br>स च नाम रथस्तादृङ्मदीयास्ते च वाजिनः।।	</td><td>	1-245-10a<br>1-245-10b	
</td></tr>
				
				
<tr><td>
	`मम शस्त्रं विशेषेण तूणौ चाक्षयसायकौ।'<br>योद्धा पार्थश्च शीघ्रास्त्रः को नु तेन समो भवेत्।<br>तमभिद्रुत्य सान्त्वेन परमेण धनञ्जयम्।।	</td><td>	1-245-11a<br>1-245-11b<br>1-245-11c	
</td></tr>
				
<tr><td>
	निवर्तयत संहृष्टा ममैषा परमा मतिः।<br>यदि निर्जित्य वः पार्थो बलाद्गच्छेत्स्वकं पुरं।।	</td><td>	1-245-12a<br>1-245-12b	
</td></tr>
				
				
<tr><td>
	प्रणश्येद्वो यशः सद्यो न तु सान्त्वे पराजयः।<br>`पितृष्वसायाः पुत्रो मे संबन्धं नार्हति द्विषाम्।'<br>तच्छ्रुत्वा वासुदेवस्य तथा कर्तुं जनाधिप।।	</td><td>	1-245-13a<br>1-245-13b<br>1-245-13c	
</td></tr>
				
<tr><td>
	`उद्योगं कृतवन्तस्ते भेरीं सन्नाद्य यादवाः।<br>अर्जुनस्तु तदा श्रुत्वा भेरीसन्नादनं महत्।।	</td><td>	1-245-14a<br>1-245-14b	
</td></tr>
				
<tr><td>
	कौन्तेयस्त्वरमाणस्तु सुभद्रामभ्यभाषत। <br>आयान्ति वृष्णयः सर्वे ससुहृज्जनबान्धवाः।।	</td><td>	1-245-15a<br>1-245-15b	
</td></tr>
				
<tr><td>
	त्वदर्थं योद्धुकामास्ते मदरक्तान्तलोचनाः।<br>प्रमत्तानशुचीन्मूढान्सुरामत्तान्नराधमान्।।	</td><td>	1-245-16a<br>1-245-16b	
</td></tr>
				
<tr><td>
	वमनं पानशीलांस्तान्करिष्यामि शरोत्तमैः।<br>उताहो वा मदोन्मत्तान्नयिष्यामि यमक्षयम्।।	</td><td>	1-245-17a<br>1-245-17b	
</td></tr>
				
<tr><td>
	एवमुक्त्वा प्रियां पार्थो न्यवर्तत महाबलः।<br>निवर्तमानं दृष्ट्वैव सुभद्रा त्रस्ततां गता।।	</td><td>	1-245-18a<br>1-245-18b	
</td></tr>
				
<tr><td>
	एवं मा वद पार्थेति पादयोः पतिता तदा।<br>सुभद्रा तु कलिर्जाता वृष्णीनां निधाय च।।	</td><td>	1-245-19a<br>1-245-19b	
</td></tr>
				
				
<tr><td>
	एवं ब्रुवन्तः पौरास्ते ह्यपवादरताः प्रभो।<br>मम शोकं वर्धयन्ति तस्मान्नाशं न चिन्तये।<br>परिवादभयान्मुक्ता त्वत्प्रसादाद्भवाम्यहम्।।	</td><td>	1-245-20a<br>1-245-20b<br>1-245-20c	
</td></tr>
<tr><td>
	<b>वैशंपायन उवाच।</b>	</td><td>	1-245-21x	
</td></tr>
				
<tr><td>
	एवमुक्तस्ततः पार्थः प्रियया भद्रया तदा।<br>गमनाय मतिं चक्रे पार्थः सत्यपराक्रमः।।	</td><td>	1-245-21a<br>1-245-21b	
</td></tr>
				
<tr><td>
	स्तितपूर्वं तदाऽऽभाष्य परिष्वज्य प्रियां तदा।<br>उत्थाप्य च पुनः पार्थो याहि याहीति चाब्रवीत्।।	</td><td>	1-245-22a<br>1-245-22b	
</td></tr>
				
<tr><td>
	ततः सुभद्रा त्वरिता रश्मीन्संगृह्य पाणिना।<br>चोदयामास जवनाञ्शीग्रमश्वान्कृतत्वरा।।	</td><td>	1-245-23a<br>1-245-23b	
</td></tr>
				
<tr><td>
	ततस्तु कृतसन्नाहा वृष्णिवीराः समाहिताः।<br>प्रत्यानयार्थं पार्थस्य जवनैस्तुरगोत्तमैः।।	</td><td>	1-245-24a<br>1-245-24b	
</td></tr>
				
<tr><td>
	राजमार्गमनुप्राप्ता दृष्ट्वा पार्थस्य विक्रमम्।<br>प्रासादपङ्क्तिस्तम्भेषु वेदिकासु ध्वजेषु च।।	</td><td>	1-245-25a<br>1-245-25b	
</td></tr>
				
<tr><td>
	अर्जुनस्य शरान्दृष्ट्वा विस्मयं परमं गताः।<br>केशवस्य वचस्तथ्यं मन्यमानास्तु यादवाः।।	</td><td>	1-245-26a<br>1-245-26b	
</td></tr>
				
<tr><td>
	अतीत्य तं रैवतकं श्रुत्वा तु विपृथोर्वचः।<br>अर्जुनेन कृतं श्रुत्वा गन्तुकामास्तु वृष्णयः।।	</td><td>	1-245-27a<br>1-245-27b	
</td></tr>
				
<tr><td>
	श्रुत्वा दीर्घं गतं पार्थं न्यवर्तन्त महारथाः।<br>पुरोद्यानमतिक्रम्य विशालं च गिरिव्रजम्।।	</td><td>	1-245-28a<br>1-245-28b	
</td></tr>
				
<tr><td>
	सानुमुज्जयिनीं चैव वनान्युपवनानि च।<br>पुण्येष्वानर्तराष्ट्रेषु वापीपद्मसरांसि च।।	</td><td>	1-245-29a<br>1-245-29b	
</td></tr>
				
<tr><td>
	प्राप्य धेनुमतीतीर्थमश्वरोधसरः प्रति।<br>प्रेक्षावर्तं ततः शैलमम्बुदं च नगोत्तमम्।।	</td><td>	1-245-30a<br>1-245-30b	
</td></tr>
				
<tr><td>
	आराच्छृङ्गमथासाद्य तीर्णः करवतीं नदीम्।<br>प्राप्य साल्वेयराष्ट्राणि निषधानप्यतीत्य च।।	</td><td>	1-245-31a<br>1-245-31b	
</td></tr>
				
<tr><td>
	देवापृथुपुरं पश्यन् सर्वतः सुसमाहितः।<br>तमतीत्य महाबाहुर्देवारण्यमपश्यत।।	</td><td>	1-245-32a<br>1-245-32b	
</td></tr>
				
<tr><td>
	पूजयामासुरायान्तं देवारण्ये महर्षयः।<br>स वनानि नदीः शैलान् गिरिप्रस्रवणानि च।।	</td><td>	1-245-33a<br>1-245-33b	
</td></tr>
				
<tr><td>
	अतीत्य च तदा पार्थः सुभद्रासारथिस्तदा।<br>कौरवं विषयं प्राप्य विशोकः समपद्यत।।	</td><td>	1-245-34a<br>1-245-34b	
</td></tr>
				
<tr><td>
	सोदर्याणां महाबाहुः सिंहाशयमिवाशयम्।<br>दूरादुपवनोपेतं समन्तात्सलिलावृतम्।।	</td><td>	1-245-35a<br>1-245-35b	
</td></tr>
<tr><td>
	भद्रया मुदितो जिष्णुर्ददर्श वृजिनं पुरम्।।	</td><td>	1-245-36a	
</td></tr>
<tr><td>
	।। इति श्रीमन्महाभारते आदिपर्वणि <br>हरणाहरणपर्वणि <br>पञ्चत्वारिंशदधिकद्विशततमोऽध्यायः।। 245 ।।	</td><td>		
</td></tr></tbody>