				
<tbody><tr><td>
	<b>वैशंपायन उवाच।</b>	</td><td>	1-96-1x	
</td></tr>
				
<tr><td>
	तं कुमारमृषिर्दृष्ट्वा कर्म चास्यातिमानुषम्।<br>समयो यौवराज्याय इत्यनुध्याय स द्विजः।।	</td><td>	1-96-1a<br>1-96-1b	
</td></tr>
<tr><td>
	`शकुन्तलां समाहूय कण्वो वचनमब्रवीत्।	</td><td>	1-96-2a	
</td></tr>
<tr><td>
	<b>कण्व उवाच।</b>	</td><td>	1-96-2x	
</td></tr>
<tr><td>
	शृणु भद्रे मम सुते मम वाक्यं शुचिस्मिते।।	</td><td>	1-96-2b	
</td></tr>
				
<tr><td>
	पतिव्रतानां नारीणां विशिष्टमिति चोच्यते।<br>पतिशुश्रूषणं पूर्वं मनोवाक्कायचेष्टितैः।।	</td><td>	1-96-3a<br>1-96-3b	
</td></tr>
				
<tr><td>
	अनुज्ञाता मया पूर्वं पूजयैतद्व्रतं तव।<br>एतेनैव च वृत्तेन पुण्याँल्लोकानवाप्य च।।	</td><td>	1-96-4a<br>1-96-4b	
</td></tr>
				
<tr><td>
	तस्यान्ते मानुषे लोके विशिष्टां तप्स्यसे श्रियम्।<br>तस्माद्भद्रेऽद्य यातव्यं समीपं पौरवस्य ह।।	</td><td>	1-96-5a<br>1-96-5b	
</td></tr>
				
<tr><td>
	स्वयं नायाति मत्वा ते गतं कालं शुचिस्मिते।<br>गत्वाऽऽराधय राजानं दुष्यन्तं हितकाम्यया।।	</td><td>	1-96-6a<br>1-96-6b	
</td></tr>
				
<tr><td>
	दौष्यन्तिं यौवराज्यस्थं दृष्ट्वा प्रीतिमवाप्स्यसि।<br>देवतानां गुरूणां च क्षत्रियाणां च भामिनि।।	</td><td>	1-96-7a<br>1-96-7b	
</td></tr>
				
<tr><td>
	भर्तॄणां च विशेषेम हितं संगमनं भवेत्।<br>तस्मात्पुत्रि कुमारेण गन्तव्यं मत्प्रियेप्सया।।	</td><td>	1-96-8a<br>1-96-8b	
</td></tr>
<tr><td>
	प्रतिवाक्यं न दद्यास्त्वं शपिता मम पादयोः।।	</td><td>	1-96-9a	
</td></tr>
<tr><td>
	<b>वैशंपायन उवाच।</b>	</td><td>	1-96-10x	
</td></tr>
				
<tr><td>
	एवमुक्त्वा सुतां तत्र पौत्रं कण्वोऽभ्यभाषत।<br>परिष्वज्य च बाहुभ्यां मूर्ध्न्युपाघ्राय पौरवम्।।	</td><td>	1-96-10a<br>1-96-10b	
</td></tr>
				
<tr><td>
	सोमवंशोद्भवो राजा दुष्यन्त इति विश्रुतः।<br>तस्याग्रमहिषी चैषा तव माता शुचिव्रता।।	</td><td>	1-96-11a<br>1-96-11b	
</td></tr>
				
<tr><td>
	गन्तुकामा भर्तृपार्श्वं त्वया सह सुमध्यमा।<br>गत्वाऽभिवाद्य राजनं यौवराज्यमवाप्स्यसि।।	</td><td>	1-96-12a<br>1-96-12b	
</td></tr>
				
<tr><td>
	स पिता तव राजेन्द्रस्तस्य त्वं वशगो भव।<br>पितृपैतामहं राज्यमातिष्ठस्व स्वभावतः।।	</td><td>	1-96-13a<br>1-96-13b	
</td></tr>
<tr><td>
	तस्मिन्काले स्वराज्यस्थो मामनुस्मर पौरव।।	</td><td>	1-96-14a	
</td></tr>
<tr><td>
	<b>वैशंपायन उवाच।</b>	</td><td>	1-96-15x	
</td></tr>
				
<tr><td>
	अभिवाद्य मुनेः पादौ पौरवो वाक्यमब्रवीत्।<br>त्वं पिता मम विप्रर्षे त्वं माता त्वं गतिश्च मे।।	</td><td>	1-96-15a<br>1-96-15b	
</td></tr>
				
<tr><td>
	न चान्यं पितरं मन्ये त्वामृते तु महातपः।<br>तव शुश्रूषणं पुण्यमिह लोके परत्र च।।	</td><td>	1-96-16a<br>1-96-16b	
</td></tr>
				
<tr><td>
	शकुन्तला भर्तृकामा स्वयं यातु यथेष्टतः।<br>अहं सुश्रूषणपरः पादमूले वसामि वः।।	</td><td>	1-96-17a<br>1-96-17b	
</td></tr>
				
<tr><td>
	क्रीडां व्यालमृगैः सार्धं करिष्ये न पुरा यथा।<br>त्वच्छासनपरो नित्यं स्वाध्यायं च करोम्यहम्।।	</td><td>	1-96-18a<br>1-96-18b	
</td></tr>
				
<tr><td>
	एवमुक्त्वा तु संश्लिष्य पादौ कण्वस्य तिष्ठतः।<br>तस्य तद्वचनं श्रुत्वा प्ररुरोद शकुन्तला।।	</td><td>	1-96-19a<br>1-96-19b	
</td></tr>
				
<tr><td>
	स्नेहात्पितुश्च पुत्रस्य हर्षशोकसमन्विता।<br>निशाम्य रुदतीमार्तां दौष्यन्तिर्वाक्यमब्रवीत्।।	</td><td>	1-96-20a<br>1-96-20b	
</td></tr>
				
<tr><td>
	श्रुत्वा भगवतो वाक्यं किं रोदिषि शकुन्तले।<br>गन्तव्यं काल्य उत्थाय भर्तृप्रीतिस्ववास्ति चेत्।।	</td><td>	1-96-21a<br>1-96-21b	
</td></tr>
<tr><td>
	<b>शकुन्तलोवाच।</b>	</td><td>	1-96-22x	
</td></tr>
				
<tr><td>
	एकस्तु कुरुते पापं फलं भुङ्क्ते महाजनः।<br>मया निवारितो नित्यं न करोषि वचो मम।।	</td><td>	1-96-22a<br>1-96-22b	
</td></tr>
				
<tr><td>
	निःसृतान्कुञ्जरान्नित्यं बाहुभ्यां संप्रमथ्य वै।<br>वनं च लोडयन्नित्यं सिंहव्याघ्रगणैर्वृतम्।।	</td><td>	1-96-23a<br>1-96-23b	
</td></tr>
				
<tr><td>
	एवंविधानि चान्यानि कृत्वा वै पुरुनन्दन।<br>रुषितो भगवांस्तात तस्मादावां विवासितौ।।	</td><td>	1-96-24a<br>1-96-24b	
</td></tr>
				
<tr><td>
	नाहं गच्छामि दुष्यन्तं नास्मि पुत्र हितैषिणी।<br>पादमूले वसिष्यामि महर्षेर्भावितात्मनः।।	</td><td>	1-96-25a<br>1-96-25b	
</td></tr>
<tr><td>
	<b>वैशंपायन उवाच।</b>	</td><td>	1-96-26x	
</td></tr>
				
				
<tr><td>
	एवमुक्त्वा तु रुदती पपात मुनिपादयोः।<br>एवं विलपतीं कण्वश्चानुनीय च हेतुभिः।<br>पुनः प्रोवाच भगवानानृशंस्याद्धितं वचः।।	</td><td>	1-96-26a<br>1-96-26b<br>1-96-26c	
</td></tr>
<tr><td>
	<b>कण्व उवाच।</b>	</td><td>	1-96-27x	
</td></tr>
				
<tr><td>
	शकुन्तले शृणुष्वेदं हितं पथ्यं च भामिनि।<br>पतिव्रताभावगुणान्हित्वा साध्यं न किंचन।।	</td><td>	1-96-27a<br>1-96-27b	
</td></tr>
				
<tr><td>
	प्रतिव्रतानां देवा वै तुष्टाः सर्वरप्रदाः।<br>प्रसादं च करिष्यन्ति आपदो मोक्षयन्ति च।।	</td><td>	1-96-28a<br>1-96-28b	
</td></tr>
				
<tr><td>
	पतिप्रसादात्पुण्यं च प्राप्नुवन्ति न चाशुभम्।<br>तस्माद्गत्वा तु राजानमाराधय शुचिस्मिते।।	</td><td>	1-96-29a<br>1-96-29b	
</td></tr>
<tr><td>
	<b>वैशंपायन उवाच।</b>	</td><td>	1-96-30x	
</td></tr>
				
<tr><td>
	शकुन्तलां तथोक्त्वा वै शाकुन्तलमथाब्रवीत्।<br>दौहित्रो मम पौत्रस्त्वमिलिलस्य महात्मनः।।	</td><td>	1-96-30a<br>1-96-30b	
</td></tr>
				
<tr><td>
	शृणुष्व वचनं सत्यं प्रब्रवीमि तवानघ।<br>मनसा भर्तृकामा वै वाग्भिरुक्त्वा पृथग्विधम्।।	</td><td>	1-96-31a<br>1-96-31b	
</td></tr>
				
<tr><td>
	गन्तुं नेच्छति कल्याणी तस्मात्तात वहस्व वै।<br>शक्तस्त्वं प्रतिगन्तुं च मुनिभिः सह पौरव।।'	</td><td>	1-96-32a<br>1-96-32b	
</td></tr>
				
<tr><td>
	इत्युक्त्वा सर्वदमनं कण्वः शिष्यानथाब्रवीत्।<br>शकुन्तलामिमां शीग्रं सपुत्रामाश्रमादितः।।	</td><td>	1-96-33a<br>1-96-33b	
</td></tr>
				
<tr><td>
	भर्तुः प्रापयताभ्याशं सर्वलक्षणपूजिताम्।<br>नारीणां चिरवासो हि बान्धवेषु न रोचते।।	</td><td>	1-96-34a<br>1-96-34b	
</td></tr>
<tr><td>
	कीर्तिचारित्रधर्म्नस्तस्मान्नयत मा चिरम्।।	</td><td>	1-96-35a	
</td></tr>
<tr><td>
	<b>`वैशंपायन उवाच।</b>	</td><td>	1-96-36x	
</td></tr>
				
<tr><td>
	धर्माभिपूजितं पुत्रं काश्यपेन निशाम्य तु।<br>काश्यपात्प्राप्य चानुज्ञां मुमुदे च शकुन्तला।।	</td><td>	1-96-36a<br>1-96-36b	
</td></tr>
				
				
<tr><td>
	कण्वस्य वचनं श्रुत्वा प्रतिगच्छेति चासकृत्।<br>तथेत्युक्त्वा तु कण्वं च मातरं पौरवोऽब्रवीत्।<br>किं चिरायसि मातस्त्वं गमिष्यामो नृपालयम्।।	</td><td>	1-96-37a<br>1-96-37b<br>1-96-37c	
</td></tr>
				
<tr><td>
	एवमुक्त्वा तु तां देवीं दुष्यन्तस्य महात्मनः।<br>अभिवाद्य मुनेः पादौ गन्तुमैच्छत्स पौरवः।।	</td><td>	1-96-38a<br>1-96-38b	
</td></tr>
				
<tr><td>
	शकुन्तला च पितरमभिवाद्य कृताञ्जलिः।<br>प्रदक्षिणीकृत्य तदा पितरं वाक्यमब्रवीत्।।	</td><td>	1-96-39a<br>1-96-39b	
</td></tr>
				
<tr><td>
	अज्ञानान्मे पिता चेति दुरुक्तं वापि चानृतम्।<br>अकार्यं वाप्यनिष्टं वा क्षन्तुमर्हति तद्भवान्।।	</td><td>	1-96-40a<br>1-96-40b	
</td></tr>
				
<tr><td>
	एवमुक्तो नतशिरा मुनिर्नोवाच किंचन।<br>मनुष्यभावात्कण्वोऽपि मुनिरश्रूण्यवर्तयत्।।	</td><td>	1-96-41a<br>1-96-41b	
</td></tr>
				
<tr><td>
	अब्भक्षान्वायुभक्षांश्च शीर्णपर्णाशनान्मुनीन्।<br>फलमूलाशिनो दान्तान्कृशान्धमनिसंततान्।।	</td><td>	1-96-42a<br>1-96-42b	
</td></tr>
				
<tr><td>
	व्रतिनो जटिलान्मुण्डान्वल्कलाजिनसंवृतान्।<br>समाहूय मुनिः कण्वः कारुण्यादिदमब्रवीत्।।	</td><td>	1-96-43a<br>1-96-43b	
</td></tr>
				
<tr><td>
	मया तु लालिता नित्यं मम पुत्री यशस्विनी।<br>वने जाता विवृद्धा च न च जानाति किंचन।।	</td><td>	1-96-44a<br>1-96-44b	
</td></tr>
				
<tr><td>
	आश्रमात्तु पथा सर्वैर्नीयतां क्षत्रियालयम्।<br>द्वितीययोजने विप्राः प्रतिष्ठानं प्रतिष्ठितम्।।	</td><td>	1-96-45a<br>1-96-45b	
</td></tr>
				
<tr><td>
	प्रतिष्ठाने पुरे राजा शाकुन्तलपितामहः।<br>अध्युवास चिरं कालमुर्वश्या सहितः पुरा।।	</td><td>	1-96-46a<br>1-96-46b	
</td></tr>
				
<tr><td>
	अनूपजाङ्गलयुतं धनधान्यसमाकुलम्।<br>प्रतिष्ठितं पुरवरं गङ्गायामुनसङ्गमे।।	</td><td>	1-96-47a<br>1-96-47b	
</td></tr>
				
				
<tr><td>
	तत्र सङ्गममासाद्य स्नात्वा हुतहुताशनाः।<br>शाकमूलफलाहारा निवर्तध्वं तपोधनाः।<br>अन्यथा तु भवेद्विप्रा अध्वनो गमने श्रमः।।'	</td><td>	1-96-48a<br>1-96-48b<br>1-96-48c	
</td></tr>
				
<tr><td>
	तथेत्युक्त्वा च ते सर्वे प्रातिष्ठन्त महौजसः।<br>`शकुन्तलां पुरस्कृत्य दुष्यन्तस्य पुरं प्रति।।	</td><td>	1-96-49a<br>1-96-49b	
</td></tr>
				
<tr><td>
	गृहीत्वा चामरप्रख्यं पुत्रं कमललोचनम्।<br>आजग्मुश्च पुरं रम्यं दुष्यन्ताध्युषितं वनात्।।	</td><td>	1-96-50a<br>1-96-50b	
</td></tr>
				
<tr><td>
	शकुन्तलां समादाय मुनयो धर्मवत्सलाः।<br>ते वनानि नदीः शैलान्गिरिप्रस्रवणानि च।।	</td><td>	1-96-51a<br>1-96-51b	
</td></tr>
				
<tr><td>
	कन्दराणि नितम्बांश्च राष्ट्राणि नगराणि च।<br>आश्रमाणि च पुण्यानि गत्वा चैव गतश्रमाः।।	</td><td>	1-96-52a<br>1-96-52b	
</td></tr>
				
<tr><td>
	शनैर्मध्याह्नवेलायां प्रतिष्ठानं समाययुः।<br>तां पुरीं पुरुहूतेन ऐलस्यार्थे विनिर्मिताम्।।	</td><td>	1-96-53a<br>1-96-53b	
</td></tr>
				
<tr><td>
	परिघाट्टालकैर्मुख्यैरुपकल्पशतैरपि।<br>शतघ्नीचक्रयन्त्रैश्च गुप्तामन्यैर्दुरासदाम्।।	</td><td>	1-96-54a<br>1-96-54b	
</td></tr>
				
<tr><td>
	हर्म्यप्रसादसंबाधां नानापण्यविभूषिताम्।<br>मण्टपैः ससभै रम्यैः प्रपाभिश्च समावृताम्।।	</td><td>	1-96-55a<br>1-96-55b	
</td></tr>
				
<tr><td>
	राजमार्गेण महता सुविभक्तेन शोभिताम्।<br>कैलासशिखराकारैर्गोपुरैः समलङ्कृताम्।।	</td><td>	1-96-56a<br>1-96-56b	
</td></tr>
				
<tr><td>
	द्वारतोरणनिर्यूहैर्मङ्गलैरुपशोभिताम्।<br>उद्यानाम्रवणोपेतां महतीं सालमेखलाम्।।	</td><td>	1-96-57a<br>1-96-57b	
</td></tr>
				
<tr><td>
	सर्वपुष्करिणीभिश्च उद्यानैश्च समावृताम्।<br>वर्णाश्रमैः स्वधर्मस्थैर्नित्योत्सवसमाहितैः।।	</td><td>	1-96-58a<br>1-96-58b	
</td></tr>
				
<tr><td>
	धनधान्यसमृद्धैश्च संतुष्टै रत्नपूजितैः।<br>कृतयज्ञैश्च विद्वद्भिरग्निहोत्रपरैः सदा।।	</td><td>	1-96-59a<br>1-96-59b	
</td></tr>
				
<tr><td>
	वर्जिता कार्यकरणैर्दानशीलैर्दयापरैः।<br>अधर्मभीरुभिः सर्वैः स्वर्गलोकजिगीषुभिः।।	</td><td>	1-96-60a<br>1-96-60b	
</td></tr>
				
<tr><td>
	एवंविधजनोपेतमिन्द्रलोकमिवापरम्।<br>तस्मिन्नगरमध्ये तु राजवेश्म प्रतिष्ठितम्।।	</td><td>	1-96-61a<br>1-96-61b	
</td></tr>
				
<tr><td>
	इन्द्रसद्मप्रतीकाशं संपूर्णं वित्तसंचयैः।<br>तस्य मध्ये सभा दिव्या नानारत्नविभूषिता।।	</td><td>	1-96-62a<br>1-96-62b	
</td></tr>
				
<tr><td>
	तस्यां सभायां राजर्षिः सर्वालङ्कारभूषितः।<br>ब्राह्मणैः क्षत्रियैश्चापि मन्त्रिभिश्चापि संवृतः।।	</td><td>	1-96-63a<br>1-96-63b	
</td></tr>
				
<tr><td>
	संस्तूयमानो राजेन्द्रः सूतमागधबन्दिभिः।<br>कार्यार्थिषु तदाऽभ्येत्य कृत्वा कार्यं गतेषु सः।।	</td><td>	1-96-64a<br>1-96-64b	
</td></tr>
				
<tr><td>
	सुखासीनोऽभवद्राजा तस्मिन्काले महर्षयः।<br>शकुन्तानां स्वनं श्रुत्वा निमित्तज्ञास्त्वलक्षयन्।।	</td><td>	1-96-65a<br>1-96-65b	
</td></tr>
				
				
<tr><td>
	शकुन्तले निमित्तानि शोभनानि भवन्ति नः।<br>कार्यसिद्धिं वदन्त्येते ध्रुवं राज्ञी भविष्यसि।<br>अस्मिंस्तु दिवसे पुत्रो युवराजो भविष्यति।।	</td><td>	1-96-66a<br>1-96-66b<br>1-96-66c	
</td></tr>
<tr><td>
	<b>वैशंपायन उवाच।</b>	</td><td>	1-96-67x	
</td></tr>
				
<tr><td>
	वर्धमानपुरद्वारं तूर्यघोषनिनादितम्।<br>शकुन्तलां पुरस्कृत्य विविशुस्ते महर्षयः।।	</td><td>	1-96-67a<br>1-96-67b	
</td></tr>
				
<tr><td>
	प्रविशन्तं नृपसुतं प्रशशंसुश्च वीक्षकाः।<br>वर्धमानपुरद्वारं प्रविशन्नेव पौरवः।।	</td><td>	1-96-68a<br>1-96-68b	
</td></tr>
<tr><td>
	इन्द्रलोकस्थमात्मानं मेने हर्षसमन्वितः।।	</td><td>	1-96-69a	
</td></tr>
				
<tr><td>
	ततो वै नागराः सर्वे समाहूय परस्परम्।<br>द्रष्टुकामा नृपसुतं समपद्यन्त भारत।।	</td><td>	1-96-70a<br>1-96-70b	
</td></tr>
<tr><td>
	<b>नागरा ऊचुः।</b>	</td><td>	1-96-71x	
</td></tr>
				
<tr><td>
	देवतेव जनस्याग्रे भ्राजते श्रीरिवागता।<br>जयन्तेनेव पौलोमी इन्द्रलोकादिहागता।।	</td><td>	1-96-71a<br>1-96-71b	
</td></tr>
				
<tr><td>
	इति ब्रुवन्तस्ते सर्वे महर्षीनिदमब्रुवन्।<br>अभिवादयन्तः सहिता महर्षीन्देववर्चसः।।	</td><td>	1-96-72a<br>1-96-72b	
</td></tr>
				
<tr><td>
	अद्य नः सफलं जन्म कृतार्थाश्च ततो वयम्।<br>एवं ये स्म प्रपश्यामो महर्षीन्सूर्यवर्चसः।।	</td><td>	1-96-73a<br>1-96-73b	
</td></tr>
<tr><td>
	<b>वैशंपायन उवाच।</b>	</td><td>	1-96-74x	
</td></tr>
				
<tr><td>
	इत्युक्त्वा सहिताः केचिदन्वगच्छन्त पौरवम्।<br>हैमवत्याः सुतमिव कुमारं पुष्करेक्षणम्।।	</td><td>	1-96-74a<br>1-96-74b	
</td></tr>
				
<tr><td>
	ये केचिदब्रुवन्मूढाः शाकुन्तलदिदृक्षवः।<br>कृष्णाजिनेन संछन्नाननिच्छन्तो ह्यवेक्षितुम्।।	</td><td>	1-96-75a<br>1-96-75b	
</td></tr>
				
<tr><td>
	पिशाचा इव दृश्यन्ते नागराणां विरूपिणः।<br>विना सन्ध्यां पिशाचास्ते प्रविशन्ति पुरोत्तमम्।।	</td><td>	1-96-76a<br>1-96-76b	
</td></tr>
				
<tr><td>
	क्षुत्पिपासार्दितान्दीनान्वल्कलाजिनवाससः।<br>त्वगस्थिभूतान्निर्मांसान्धमनीसन्ततानपि।।	</td><td>	1-96-77a<br>1-96-77b	
</td></tr>
				
<tr><td>
	पिङ्गलाक्षान्पिङ्गजटान्दीर्घदन्तान्निरूदरान्।<br>विशीर्षकानूर्ध्वहस्तान्दृष्ट्वा हास्यन्ति नागराः।।	</td><td>	1-96-78a<br>1-96-78b	
</td></tr>
				
<tr><td>
	एवमुक्तवतां तेषां गिरं श्रुत्वा महर्षयः।<br>अन्योन्यं ते समाहूय इदं वचनमब्रुवन्।।	</td><td>	1-96-79a<br>1-96-79b	
</td></tr>
				
<tr><td>
	उक्तं भगवता वाक्यं न कृतं सत्यवादिना।<br>पुरप्रवेशनं नात्र कर्तव्यमिति शासनम्।।	</td><td>	1-96-80a<br>1-96-80b	
</td></tr>
				
<tr><td>
	किं कारणं प्रवेक्ष्यामो नगरं दुर्जनैर्वृतम्।<br>त्यक्तसङ्गस्य च मुनेर्नगरे किं प्रयोजनम्।।	</td><td>	1-96-81a<br>1-96-81b	
</td></tr>
				
<tr><td>
	गमिष्यामो वनं तस्माद्गङ्गायामुनसङ्गमम्।<br>एवमुक्त्वा मुनिगणाः प्रतिजग्मुर्यथागतम्।।	</td><td>	1-96-82a<br>1-96-82b	
</td></tr>
<tr><td>
	।। इति श्रीमन्महाभारते आदिपर्वणि संभवपर्वणि षण्णवतितमोऽध्यायः।। 96 ।।	</td><td>		
</td></tr> </tbody>