				
<tbody><tr><td>
	<b>वैशंपायन उवाच।</b>	</td><td>	1-251-1x	
</td></tr>
				
<tr><td>
	एवमुक्तः स भगवान्धूमकेतुर्हुताशनः।<br>चिन्तयामास वरुणं लोकपालं दिदृक्षया।।	</td><td>	1-251-1a<br>1-251-1b	
</td></tr>
				
<tr><td>
	आदित्यमुदके देवं निवसन्तं जलेश्वरम्।<br>स च तच्चिन्तितं ज्ञात्वा दर्शयामास पावकम्।।	</td><td>	1-251-2a<br>1-251-2b	
</td></tr>
				
<tr><td>
	तमब्रवीद्भमकेतुः प्रतिगृह्य जलेश्वरम्।<br>चतुर्थं लोकपालानां देवदेवं सनातनम्।।	</td><td>	1-251-3a<br>1-251-3b	
</td></tr>
				
<tr><td>
	सोमेन राज्ञा यद्दत्तं धनुश्चैवेषुधी च ते।<br>तत्प्रयच्छोभयं शीघ्रं रथं च कपिलक्षणम्।।	</td><td>	1-251-4a<br>1-251-4b	
</td></tr>
				
<tr><td>
	कार्यं च सुमहत्पार्थो गाण्डीवेन करिष्यति।<br>चक्रेण वासुदेवश्च तन्ममाद्य प्रदीयताम्।।	</td><td>	1-251-5a<br>1-251-5b	
</td></tr>
				
<tr><td>
	ददानीत्येव वरुणः पावकं प्रत्यभाषत।<br>तदद्भुतं महावीर्यं यशःकीर्तिविवर्धनम्।।	</td><td>	1-251-6a<br>1-251-6b	
</td></tr>
				
<tr><td>
	सर्वशस्त्रैरनाधृष्यं सर्वशस्त्रप्रमाथि च।<br>सर्वायुधमहामात्रं परसैन्यप्रधर्षणम्।।	</td><td>	1-251-7a<br>1-251-7b	
</td></tr>
				
<tr><td>
	एकं शतसहस्रेण संमितं राष्ट्रवर्धनम्।<br>चित्रमुच्चावचैर्वर्णैः शोभितं श्लक्ष्णमव्रणम्।।	</td><td>	1-251-8a<br>1-251-8b	
</td></tr>
				
<tr><td>
	देवदानवगन्धर्वैः पूजितं शाश्वतीः समाः।<br>प्रादाच्चैव धनूरत्नमक्षय्यौ च महेषुधी।।	</td><td>	1-251-9a<br>1-251-9b	
</td></tr>
				
<tr><td>
	रथं च दिव्याश्वयुजं कपिप्रवरकेतनम्।<br>उपेतं राजतैरश्वैर्गान्धर्वैर्हेममालिभिः।।	</td><td>	1-251-10a<br>1-251-10b	
</td></tr>
				
<tr><td>
	पाण्डुराभ्रप्रतीकाशैर्मनोवायुसमैर्जवे।<br>सर्वोपकरणैर्युक्तमजय्यं देवदानवैः।।	</td><td>	1-251-11a<br>1-251-11b	
</td></tr>
				
<tr><td>
	भावुमन्तं महाघोषं सर्वरत्नमनोरमम्।<br>ससर्ज यं सुतपसा भौमनो भुवनप्रभुः।।	</td><td>	1-251-12a<br>1-251-12b	
</td></tr>
				
<tr><td>
	प्रजापतिरनिर्देश्यं यस्य रूपं रवेरिव।<br>यं स्म सोमः समारुह्य दानवानजयत्प्रभुः।।	</td><td>	1-251-13a<br>1-251-13b	
</td></tr>
				
<tr><td>
	नवमेघप्रतीकाशं ज्ललन्तमिव च श्रिया।<br>आश्रितौ तं रथश्रेष्ठं शक्रायुधसमावुभौ।।	</td><td>	1-251-14a<br>1-251-14b	
</td></tr>
				
<tr><td>
	तापनीया सुरुचिरा ध्वजयष्टिरनुत्तमा।<br>तस्यां तु वानरो दिव्यः सिंहशार्दूलकेतनः।।	</td><td>	1-251-15a<br>1-251-15b	
</td></tr>
				
				
<tr><td>
	`हनूमान्नाम तेजस्वी कामरूपी महाबलः।'<br>दिधक्षन्निव तत्र स्म संस्थितो मूर्ध्न्यशोभत।<br>ध्वजे भूतानि तत्रासन्विविधानि महान्ति च।।	</td><td>	1-251-16a<br>1-251-16b<br>1-251-16c	
</td></tr>
				
<tr><td>
	नादेन रिपुसैन्यानां येषां संज्ञा प्रणश्यति।<br>स तं नानापताकाभिः शोभितं रथसत्तमम्।।	</td><td>	1-251-17a<br>1-251-17b	
</td></tr>
				
<tr><td>
	प्रदक्षिणमुपावृत्य दैवतेभ्यः प्रणम्य च।<br>सन्नद्धः कवची खड्गी बद्धगोधाङ्गुलित्रकः।।	</td><td>	1-251-18a<br>1-251-18b	
</td></tr>
				
<tr><td>
	आरुरोह तदा पार्थो विमानं सुकृती यथा।<br>तच्च दिव्यं धनुः श्रेष्ठं ब्रह्मणा निर्मितं पुरा।।	</td><td>	1-251-19a<br>1-251-19b	
</td></tr>
				
<tr><td>
	गाण्डीवमुपसंगृह्य बभूव मुदितोऽर्जुनः।<br>हुताशनं पुरस्कृत्य ततस्तदपि वीर्यवान्।।	</td><td>	1-251-20a<br>1-251-20b	
</td></tr>
				
<tr><td>
	जग्राह बलमास्थाय ज्यया च युयुजे धनुः।<br>मौर्व्यां तु योज्यमानायां बलिना पाण्डवेन ह।।	</td><td>	1-251-21a<br>1-251-21b	
</td></tr>
				
<tr><td>
	येऽशृष्वन्कूजितं यत्र तेषां वै व्यथितं मनः।<br>लब्ध्वा रथं धनुश्चैव तथाऽक्षय्ये महेषुधी।।	</td><td>	1-251-22a<br>1-251-22b	
</td></tr>
				
<tr><td>
	बभूव कल्यः कौन्तेयः प्रहृष्टः साह्यकर्मणि।<br>वज्रनाभं ततश्चक्रं ददौ कृष्णाय पावकः।।	</td><td>	1-251-23a<br>1-251-23b	
</td></tr>
				
<tr><td>
	आग्नेयमस्त्रं दयितं स च कल्योऽभवत्तदा।<br>अब्रवीत्पावकश्चैवमेतेन मधुसूदन।।	</td><td>	1-251-24a<br>1-251-24b	
</td></tr>
				
<tr><td>
	अमानुषानपि रणे जेष्यसि त्वमसंशयम्।<br>अनेन तु मनुष्याणां देवानामपि चाहवे।।	</td><td>	1-251-25a<br>1-251-25b	
</td></tr>
				
<tr><td>
	रक्षःपिशाचदैत्यानां नागानां चाधिकस्तथा।<br>भविष्यसि न सन्देहः प्रवरोऽपि निबर्हणे।।	</td><td>	1-251-26a<br>1-251-26b	
</td></tr>
				
<tr><td>
	क्षिप्तं क्षिप्तं रणे चैतत्त्वया माधव शत्रुषु।<br>हत्वाऽप्रतिहतं सङ्ख्ये पाणिमेष्यति ते पुनः।।	</td><td>	1-251-27a<br>1-251-27b	
</td></tr>
<tr><td>
	<b>वैशंपायन उवाच।</b>	</td><td>	1-251-28x	
</td></tr>
				
<tr><td>
	वरुणश्च ददौ तस्मै गदामशनिनिःस्वनाम्।<br>दैत्यान्तकरणीं घोरां नाम्ना कौमोदकीं प्रभुः।।	</td><td>	1-251-28a<br>1-251-28b	
</td></tr>
				
<tr><td>
	ततः पावकमब्रूतां प्रहृष्टावर्जुनाच्युतौ।<br>कृतास्त्रौ शस्त्रसंपन्नौ रथिनौ ध्वजिनावपि।।	</td><td>	1-251-29a<br>1-251-29b	
</td></tr>
				
<tr><td>
	कल्यौ स्वो भगवन्योद्धुमपि सर्वैः सुरासुरैः।<br>किं पुनर्वज्रिणैकेन पन्नगार्थे युयुत्सता।।	</td><td>	1-251-30a<br>1-251-30b	
</td></tr>
<tr><td>
	<b>अर्जुन उवाच।</b>	</td><td>	1-251-31x	
</td></tr>
				
				
<tr><td>
	चक्रपाणिर्हृषीकेशो विचरन्युधि वीर्यवान्।<br>चक्रेण भस्मसात्सर्वं विसृष्टेन तु वीर्यवान्।<br>त्रिषु लोकेषु तन्नास्ति यन्न कुर्याज्जनार्दनः।।	</td><td>	1-251-31a<br>1-251-31b<br>1-251-31c	
</td></tr>
				
<tr><td>
	गाण्डीवं धनुरादाय तथाऽक्षय्ये महेषुधी।<br>अहमप्युत्सहे लोकान्विजेतुं युधि पावक।।	</td><td>	1-251-32a<br>1-251-32b	
</td></tr>
				
<tr><td>
	सर्वतः परिवार्यैवं दावमेतं महाप्रभो।<br>कामं संप्रज्वलाद्यैव कल्यौ स्वः साह्यकर्मणि।।	</td><td>	1-251-33a<br>1-251-33b	
</td></tr>
				
				
				
<tr><td>
	`यदि खाण्डवमेष्यति प्रमादा-<br>त्सगणो वा परिरक्षितुं महेन्द्रः।<br>शरताडितगात्रकुण्डलानां<br>कदनं द्रक्ष्यति देववाहिनीनाम्।।'	</td><td>	1-251-34a<br>1-251-34b<br>1-251-34c<br>1-251-34d	
</td></tr>
<tr><td>
	<b>वैशंपायन उवाच।</b>	</td><td>	1-251-35x	
</td></tr>
				
<tr><td>
	एवमुक्तः स भगवान्दाशार्हेणार्जुनेन च।<br>तैजसं रपमास्थाय दावं दग्धुं प्रचक्रमे।।	</td><td>	1-251-35a<br>1-251-35b	
</td></tr>
				
<tr><td>
	सर्वतः परिवार्याथ सप्तार्चिर्ज्वलनस्तथा।<br>ददाह खाण्डवं दावं युगान्तमिव दर्शयन्।।	</td><td>	1-251-36a<br>1-251-36b	
</td></tr>
				
<tr><td>
	प्रतिगृह्य समाविश्य तद्वनं भरतर्षभ।<br>मेघस्तनितनिर्घोषः सर्वभूतान्यकम्पयत्।।	</td><td>	1-251-37a<br>1-251-37b	
</td></tr>
				
<tr><td>
	दह्यतस्तस्य च बभौ रूपं दावस्य भारत।<br>मेरोरिव नगेन्द्रस्य कीर्णस्यांशुमतोंशुभिः।।	</td><td>	1-251-38a<br>1-251-38b	
</td></tr>
<tr><td>
	।। इति श्रीमन्महाभारते आदिपर्वणि <br>खाण्डवदाहपर्वणि<br> एकपञ्चाशदधिकद्विशततमोऽध्यायः।। 251 ।। 	</td><td>		
</td></tr></tbody>