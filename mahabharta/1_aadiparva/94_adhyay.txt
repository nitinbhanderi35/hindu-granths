<tbody><tr><td>				
</td></tr><tr><td>
	<b>दुष्यन्त उवाच।</b>	</td><td>	1-94-1x	
</td></tr>
				
<tr><td>
	सुव्यक्तं राजपुत्री त्वं यथा कल्याणि भाषसे।<br>भार्या मे भव सुश्रोणि ब्रूहि किं करवाणि ते।।	</td><td>	1-94-1a<br>1-94-1b	
</td></tr>
				
<tr><td>
	सुवर्णमालां वासांसि कुण्डले परिहाटके।<br>नानापत्तनजे शुभ्रे मणिरत्ने च शोभने।।	</td><td>	1-94-2a<br>1-94-2b	
</td></tr>
				
<tr><td>
	आहरामि तवाद्याहं निष्कादीन्यजिनानि च।<br>सर्वं राज्यं तवाद्यास्तु भार्या मे भव शोभने।।	</td><td>	1-94-3a<br>1-94-3b	
</td></tr>
				
<tr><td>
	गान्धर्वेण च मां भीरु विवाहेनैहि सुन्दरि।<br>विवाहानां हि रम्भोरु गान्धर्वः श्रेष्ठ उच्यते।।	</td><td>	1-94-4a<br>1-94-4b	
</td></tr>
<tr><td>
	<b>शकुन्तलोवाच।</b>	</td><td>	1-94-5x	
</td></tr>
				
<tr><td>
	फलाहारो गतो राजन्पिता मे इत आश्रमात्।<br>मुहूर्तं संप्रतीक्षस्व स मां तुभ्यं प्रदास्यति।।	</td><td>	1-94-5a<br>1-94-5b	
</td></tr>
				
<tr><td>
	`पिता हि मे प्रभुर्नित्यं दैवतं परमं मम।<br>यस्मै मां दास्यति पिता स मे भर्ता भविष्यति।।	</td><td>	1-94-6a<br>1-94-6b	
</td></tr>
				
<tr><td>
	पिता रक्षति कौमारे भर्ता रक्षति यौवने।<br>पुत्रस्तु स्थाविरे भावे न स्त्री स्वातन्त्र्यमर्हति।।	</td><td>	1-94-7a<br>1-94-7b	
</td></tr>
				
<tr><td>
	समन्यमाना राजेन्द्र पितरं मे तपस्विनम्।<br>अधर्मेण हि धर्मिष्ठ कथं वरमुपास्महे।।	</td><td>	1-94-8a<br>1-94-8b	
</td></tr>
<tr><td>
	<b>दुष्यन्त उवाच।</b>	</td><td>	1-94-9x	
</td></tr>
<tr><td>
	मामैवं वद कल्याणि तपोराशिं दमात्मकम्।	</td><td>	1-94-9a	
</td></tr>
<tr><td>
	<b>शकुन्तलोवाच।</b>	</td><td>	1-94-9x	
</td></tr>
<tr><td>
	मन्युप्रहरणा विप्रा न विप्राः शस्त्रपाणयः।।	</td><td>	1-94-9b	
</td></tr>
				
<tr><td>
	मन्युना घ्नन्ति ते शत्रून्वज्रेणेन्द्र इवासुरान्।<br>अग्निर्दहति तेजोभिः सूर्यो दहति रश्मिभिः।।	</td><td>	1-94-10a<br>1-94-10b	
</td></tr>
				
<tr><td>
	राजा दहति दण्डेन ब्राह्मणो मन्युना दहेत्।<br>क्रोधिता मन्युना घ्नन्ति वज्रपाणिरिवासुरान्।।	</td><td>	1-94-11a<br>1-94-11b	
</td></tr>
<tr><td>
	<b>दुष्यन्त उवाच।</b>	</td><td>	1-94-12x	
</td></tr>
				
				
<tr><td>
	जाने भद्रे महर्षिं तं तस्य मन्युर्न विद्यते।'<br>इच्छामि त्वां वरारोहे भजमानामनिन्दिते।<br>त्वदर्थं मां स्थितं विद्धि त्वद्गतं हि मनो मम।।	</td><td>	1-94-12a<br>1-94-12b<br>1-94-12c	
</td></tr>
				
<tr><td>
	आत्मनो बन्धुरात्मैव गतिरात्मैव चात्मनः।<br>आत्मनैवात्मनो दानं कर्तुमर्हसि धर्मतः।।	</td><td>	1-94-13a<br>1-94-13b	
</td></tr>
				
<tr><td>
	अष्टावेव समासेन विवाहा धर्मतः स्मृताः।<br>ब्राह्मो दैवस्तथैवार्षः प्राजापत्यस्तथाऽऽसुरः।।	</td><td>	1-94-14a<br>1-94-14b	
</td></tr>
				
<tr><td>
	गान्धर्वो राक्षसश्चैव पैशाचश्चाष्टमः स्मृतः।<br>तेषां धर्म्यान्यथापूर्वं मनुः स्वायंभुवोऽब्रवीत्।।	</td><td>	1-94-15a<br>1-94-15b	
</td></tr>
				
<tr><td>
	प्रशस्तांश्चतुरः पूर्वान्ब्राह्मणस्योपधारय।<br>षडानुपूर्व्या क्षत्रस्य विद्धि धर्म्याननिन्दिते।।	</td><td>	1-94-16a<br>1-94-16b	
</td></tr>
				
<tr><td>
	राज्ञां तु राक्षसोऽप्युक्तो विट्शूद्रेष्वासुरः स्मृतः।<br>पञ्चानां तु त्रयो धर्म्या अधर्म्यौ द्वौ स्मृताविह।।	</td><td>	1-94-17a<br>1-94-17b	
</td></tr>
				
<tr><td>
	पैशाच आसुरश्चैव न कर्तव्यौ कदाचन।<br>अनेन विधिना कार्यो धर्मस्यैषा गतिः स्मृता।।	</td><td>	1-94-18a<br>1-94-18b	
</td></tr>
				
<tr><td>
	गान्धर्वराक्षसौ क्षत्रे धर्म्यौ तौ मा विशङ्किथाः।<br>पृथग्वा यदि वा मिश्रौ कर्तव्यौ नात्र संशयः।।	</td><td>	1-94-19a<br>1-94-19b	
</td></tr>
				
<tr><td>
	सा त्वं मम सकामस्य सकामा वरवर्णिनी।<br>गान्धर्वेण विवाहेन भार्या भवितुमर्हसि।।	</td><td>	1-94-20a<br>1-94-20b	
</td></tr>
<tr><td>
	<b>शकुन्तलोवाच।</b>	</td><td>	1-94-21x	
</td></tr>
				
<tr><td>
	यदि धर्मपथस्त्वेव यदि चात्मा प्रभुर्मम।<br>प्रदाने पौरवश्रेष्ठ शृणु मे समयं प्रभो।।	</td><td>	1-94-21a<br>1-94-21b	
</td></tr>
				
<tr><td>
	सत्यं मे प्रतिजानीहि यथा वक्ष्याम्यहं रहः।<br>मयि जायेत यः पुत्रः स भवेत्त्वदनन्तरः।।	</td><td>	1-94-22a<br>1-94-22b	
</td></tr>
				
<tr><td>
	युवराजो महाराज सत्यमेतद्ब्रवीमि ते।<br>यद्येतदेवं दुष्यन्त अस्तु मे सङ्गमस्त्वया।।	</td><td>	1-94-23a<br>1-94-23b	
</td></tr>
<tr><td>
	<b>वैशंपायन उवाच।</b>	</td><td>	1-94-24x	
</td></tr>
				
<tr><td>
	`तस्यास्तु सर्वं संश्रुत्य यथोक्तं स विशांपतिः।<br>दुष्यन्तः पुनरेवाह यद्यदिच्छसि तद्वद।।	</td><td>	1-94-24a<br>1-94-24b	
</td></tr>
<tr><td>
	<b>शकुन्तलोवाच।</b>	</td><td>	1-94-25x	
</td></tr>
				
<tr><td>
	ख्यातो लोकप्रवादोयं विवाह इति शास्त्रतः।<br>वैवाहिकीं क्रियां सन्तः प्रशंसन्ति प्रजाहिताम्।।	</td><td>	1-94-25a<br>1-94-25b	
</td></tr>
				
<tr><td>
	लोकप्रवादशान्त्यर्थं विवाहं विधिना कुरु।<br>सन्त्यत्र यज्ञपात्राणि दर्भाः सुमनसोऽक्षताः।।	</td><td>	1-94-26a<br>1-94-26b	
</td></tr>
				
<tr><td>
	यथा युक्तो विवाहः स्यात्तथा युक्ता प्रजा भवेत्।<br>तस्मादाज्यं हविर्लाजाः सिकता ब्राह्मणास्तव।।	</td><td>	1-94-27a<br>1-94-27b	
</td></tr>
				
<tr><td>
	वैवाहिकानि चान्यानि समस्तानीह पार्थिव।<br>दुरुक्तमपि राजेन्द्र क्षन्तव्यं धर्मकारणात्।।	</td><td>	1-94-28a<br>1-94-28b	
</td></tr>
<tr><td>
	<b>वैशंपायन उवाच।'</b>	</td><td>	1-94-29x	
</td></tr>
				
<tr><td>
	एवमस्त्विति तां राजा प्रत्युवाचाविचारयन्।<br>अपि च त्वां हि नेष्यामि नगरं स्वं शुचिस्मिते।।	</td><td>	1-94-29a<br>1-94-29b	
</td></tr>
				
<tr><td>
	यथा त्वमर्हा सुश्रोणि मन्यसे तद्ब्रवीमि ते।<br>एवमुक्त्वा स राजर्षिस्तामनिन्दितगामिनीम्।।	</td><td>	1-94-30a<br>1-94-30b	
</td></tr>
				
<tr><td>
	`पुरोहितं समाहूय वचनं युक्तमब्रवीत्।<br>राजपुत्र्या यदुक्तं वै न वृथा कर्तुमुत्सहे।।	</td><td>	1-94-31a<br>1-94-31b	
</td></tr>
				
<tr><td>
	क्रियाहीनो हि न भवेन्मम पुत्रो महाद्युतिः।<br>तथा कुरुष्व शास्त्रोक्तं विवाहं मा चिरंकुरु।।	</td><td>	1-94-32a<br>1-94-32b	
</td></tr>
				
<tr><td>
	एवमुक्तो नृपतिना द्विजः परमयन्त्रितः।<br>शोभनं राजराजेति विधिना कृतवान्द्विजः।।	</td><td>	1-94-33a<br>1-94-33b	
</td></tr>
				
<tr><td>
	शासनाद्विप्रमुख्यस्य कृतकौतुकमङ्गलः।'<br>जग्राह विधिवत्पाणावुवास च तया सह।।	</td><td>	1-94-34a<br>1-94-34b	
</td></tr>
				
<tr><td>
	विश्वास्य चैनां स प्रायादब्रवीच्च पुनः पुनः।<br>प्रेषयिष्ये तवार्थाय वाहिनीं चतुरङ्गिणीम्।।	</td><td>	1-94-35a<br>1-94-35b	
</td></tr>
				
<tr><td>
	`त्रैविद्यवृद्धैः सहितां नानाराजजनैः सह।<br>शिबिकासहस्रैः सहिता वयमायान्ति बान्धवाः।।	</td><td>	1-94-36a<br>1-94-36b	
</td></tr>
				
<tr><td>
	मूकाश्चैव किराताश्च कुब्जा वामनकैः सह।<br>सहिताः कञ्चुकिवरैर्वाहिनी सूतमागधैः।।	</td><td>	1-94-37a<br>1-94-37b	
</td></tr>
				
<tr><td>
	शङ्खदुन्दुभिनिर्घोषैर्वनं च समुपैष्यति।<br>तथा त्वामानयिष्यामि नगरं स्वं शुचिस्मिते।।	</td><td>	1-94-38a<br>1-94-38b	
</td></tr>
				
<tr><td>
	अन्यथा त्वां न नेष्यामि स्वनिवेशमसत्कृताम्।<br>सर्वमङ्गलसत्कारैः सुभ्रु सत्यं करोमि ते।।	</td><td>	1-94-39a<br>1-94-39b	
</td></tr>
<tr><td>
	<b>वैशंपायन उवाच।</b>	</td><td>	1-94-40x	
</td></tr>
				
<tr><td>
	एवमुक्त्वा स राजर्षिस्तामनिन्दितगामिनीम्।<br>परिष्वज्य च बाहुभ्यां स्मितपूर्वमुदैक्षत।।	</td><td>	1-94-40a<br>1-94-40b	
</td></tr>
				
<tr><td>
	प्रदक्षिणीकृतां देवीं पुनस्तां परिषस्वजे।<br>शकुन्तला सा सुमुखी पपात नृपपादयोः।।	</td><td>	1-94-41a<br>1-94-41b	
</td></tr>
				
<tr><td>
	तां देवीं पुनरुत्थाप्य मा शुचेति पुनः पुनः।<br>शपेयं सुकृतेनैव प्रापयिष्ये नृपात्मजे।।'	</td><td>	1-94-42a<br>1-94-42b	
</td></tr>
				
<tr><td>
	इति तस्याः प्रतिश्रुत्य स नृपो जनमेजय।<br>मनसा चिन्तयन्प्रायात्काश्यपं प्रति पार्थिव।।	</td><td>	1-94-43a<br>1-94-43b	
</td></tr>
				
				
<tr><td>
	भगवांस्तपसा युक्तः श्रुत्वा किं नु करिष्यति।<br>तं न प्रसाद्यागतोऽहं प्रसीदेति द्विजोत्तमम्।<br>एवं संचिन्तयन्नेव प्रविवेश स्वकं पुरम्।।	</td><td>	1-94-44a<br>1-94-44b<br>1-94-44c	
</td></tr>
				
<tr><td>
	ततो मुहूर्ते याते तु कण्वोऽप्याश्रममागमत्।<br>शकुन्तला च पितरं ह्रिया नोपजगाम तम्।।	</td><td>	1-94-45a<br>1-94-45b	
</td></tr>
				
<tr><td>
	`शङ्कितेव च विप्रर्षिमुपचक्राम सा शनैः।<br>ततोऽस्य भारं जग्राह आसनं चाप्यकल्पयत्।।	</td><td>	1-94-46a<br>1-94-46b	
</td></tr>
				
<tr><td>
	प्राक्षालयच्च सा पादौ काश्यपस्य महात्मनः।<br>न चैनं लज्जयाऽशक्नोदक्षिभ्यामभिवीक्षितुम्।।	</td><td>	1-94-47a<br>1-94-47b	
</td></tr>
				
<tr><td>
	शकुन्तला च सव्रीडा तमृषिं नाभ्यभाषत।<br>तस्मात्स्वधर्मात्स्खलिता भीता सा भरतर्षभ।।	</td><td>	1-94-48a<br>1-94-48b	
</td></tr>
				
<tr><td>
	अभवद्दोषदर्शित्वाद्ब्रह्मचारिण्ययन्त्रिता।<br>स तदा व्रीडितां दृष्ट्वा ऋषिस्तां प्रत्यभाषत।।	</td><td>	1-94-49a<br>1-94-49b	
</td></tr>
<tr><td>
	<b>कण्व उवाच।</b>	</td><td>	1-95-50x	
</td></tr>
				
<tr><td>
	सव्रीडैव च दीर्घायुः पुरेव भविता न च।<br>वृत्तं कथय रम्भोरु मा त्रासं च प्रकल्पय।।	</td><td>	1-94-50a<br>1-94-50b	
</td></tr>
<tr><td>
	<b>वैशंपायन उवाच।</b>	</td><td>	1-94-51x	
</td></tr>
				
<tr><td>
	ततः प्रक्षाल्य पादौ सा विश्रान्तं पुनरब्रवीत्।<br>निधाय कामं तस्यर्षेः कन्दानि च फलानि च।।	</td><td>	1-94-51a<br>1-94-51b	
</td></tr>
				
<tr><td>
	ततः संवाह्य पादौ सा विश्रान्तं वेदिमध्यमा।<br>शकुन्तला पौरवाणां दुष्यन्तं जग्मुषी पतिम्।।	</td><td>	1-94-52a<br>1-94-52b	
</td></tr>
				
<tr><td>
	ततः कृच्छ्रादतिशुभा सव्रीडा श्रमती तदा।<br>सगद्गदमुवाचेदं काश्यपं सा शुचिस्मिता।।	</td><td>	1-94-53a<br>1-94-53b	
</td></tr>
<tr><td>
	<b>शकुन्तलोवाच।</b>	</td><td>	1-94-54x	
</td></tr>
				
<tr><td>
	राजा ताताजगामेह दुष्यन्त इलिलात्मजः।<br>मया पतिर्वृतो योऽसौ दैवयोगादिहागतः।।	</td><td>	1-94-54a<br>1-94-54b	
</td></tr>
				
<tr><td>
	तस्य तात प्रसीद त्वं भर्ता मे सुमहायशाः।<br>अतः सर्वं तु यद्वृत्तं दिव्यज्ञानेन पश्यसि।।	</td><td>	1-94-55a<br>1-94-55b	
</td></tr>
<tr><td>
	अभयं क्षत्रियकुले प्रसादं कर्तुमर्हसि।	</td><td>	1-94-56a	
</td></tr>
<tr><td>
	<b>वैशंपायन उवाच।</b>	</td><td>	1-94-56x	
</td></tr>
<tr><td>
	चक्षुषा स तु दिव्येन सर्वं विज्ञाय काश्यपः।।	</td><td>	1-94-56b	
</td></tr>
				
<tr><td>
	ततो धर्मिष्ठतां मत्वा धर्मे चास्खलितं मनः।<br>उवाच भगवान्प्रीतस्तद्वृत्तं सुमहातपाः।।	</td><td>	1-94-57a<br>1-94-57b	
</td></tr>
<tr><td>
	<b>कण्व उवाच।</b>	</td><td>	1-94-58x	
</td></tr>
				
<tr><td>
	एवमेतन्मया ज्ञातं दृष्टं दिव्येन चक्षुषा।<br>त्वयाऽद्य राजान्वयया मामनादृत्य यत्कृतम्'।।	</td><td>	1-94-58a<br>1-94-58b	
</td></tr>
				
<tr><td>
	पुंसा सह समायोगो न स धर्मोपघातकः।<br>न भयं विद्यते भद्रे मा शुचः सुकृतं कृतम्।।	</td><td>	1-94-59a<br>1-94-59b	
</td></tr>
				
<tr><td>
	क्षत्रियस्य तु गान्धर्वो विवाहः श्रेष्ठ उच्यते।<br>सकामायाः सकामेन निमन्त्रः श्रेष्ठ उच्यते।।	</td><td>	1-94-60a<br>1-94-60b	
</td></tr>
				
<tr><td>
	`किं पुनर्विधिवत्कृत्वा सुप्रजस्त्वमवाप्स्यसि।'<br>धर्मात्मा च महात्मा च दुष्यन्तः पुरुषोत्तमः।।	</td><td>	1-94-61a<br>1-94-61b	
</td></tr>
				
<tr><td>
	अभ्यागच्छत्पतिर्यस्त्वां भजमानां शकुन्तले।<br>महात्मा जनिता लोके पुत्रस्तव महायशाः।।	</td><td>	1-94-62a<br>1-94-62b	
</td></tr>
				
<tr><td>
	स च सर्वां समुद्रान्तां कृत्स्नां भोक्ष्यति मेदिनीम्।<br>परं चाभिप्रयातस्य चक्रं तस्य महात्मनः।।	</td><td>	1-94-63a<br>1-94-63b	
</td></tr>
				
<tr><td>
	भविष्यत्यप्रतिहतं सततं चक्रवर्तिनः।<br>प्रसन्न एव तस्याहं त्वकृते वरवर्णिनि।।	</td><td>	1-94-64a<br>1-94-64b	
</td></tr>
				
				
<tr><td>
	ऋतवो बहवस्ते वै गता व्यर्थाः शुचिस्मिते।<br>सार्थकं सांप्रतं ह्येतन्न च पाप्मास्ति तेऽनघे।<br>गृहाण च वरं मत्तस्तत्कृते यदभीप्सितम्।।	</td><td>	1-94-65a<br>1-94-65b<br>1-94-65c	
</td></tr>
<tr><td>
	<b>शकुन्तलोवाच।</b>	</td><td>	1-94-66x	
</td></tr>
				
				
<tr><td>
	मया पतिर्वृतो योऽसौ दुष्यन्तः पुरुषोत्तमः।<br>मम चैव पतिर्दृष्टो देवतानां समक्षतः।<br>तस्मै ससचिवाय त्वं प्रसादं कर्तुमर्हसि।।	</td><td>	1-94-66a<br>1-94-66b<br>1-94-66c	
</td></tr>
<tr><td>
	<b>वैशंपायन उवाच।</b>	</td><td>	1-94-67x	
</td></tr>
				
<tr><td>
	इत्येवमुक्त्वा मनसा प्रणिधाय मनस्विनी।<br>ततो धर्मिष्ठतां वव्रे राज्ये चास्खलनं तथा।।	</td><td>	1-94-67a<br>1-94-67b	
</td></tr>
				
<tr><td>
	शकुन्तलां पौरवाणां दुष्यन्तहितकाम्यया।<br>`एवमस्त्विति तां प्राह कण्वो धर्मभृतां वरः।।	</td><td>	1-94-68a<br>1-94-68b	
</td></tr>
<tr><td>
	पस्पर्श चापि पाणिभ्यां सुतां श्रीमिवरूपिणीम्।।	</td><td>	1-94-69a	
</td></tr>
<tr><td>
	<b>कण्व उवाच।</b>	</td><td>	1-94-70x	
</td></tr>
				
<tr><td>
	अद्यप्रभृति देवी त्वं दुष्यन्तस्य महात्मनः।<br>पतिव्रतानां या वृत्तिस्तां वृत्तिमनुपालय।।	</td><td>	1-94-70a<br>1-94-70b	
</td></tr>
<tr><td>
	<b>वैशंपायन उवाच।</b>	</td><td>	1-94-71x	
</td></tr>
				
<tr><td>
	इत्येवमुक्त्वा धर्मात्मा तां विशुद्ध्यर्थमस्पृशत्।<br>स्पृष्टमात्रे शरीरे तु परं हर्षमवाप सा।।'	</td><td>	1-94-71a<br>1-94-71b	
</td></tr>
<tr><td>
	।। इति श्रीमन्महाभारते आदिपर्वणि संभवपर्वणि चतुर्नवतितमोऽध्यायः।। 94 ।।	</td><td>		
</td></tr>
<tr><td>
	</td><td>		
</td></tr></tbody>