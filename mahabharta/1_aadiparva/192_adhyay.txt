				
<tbody><tr><td>
	<b>`अर्जुन उवाच।</b>	</td><td>	1-192-1x	
</td></tr>
				
<tr><td>
	ऋष्योस्तु यत्कृते वैरं विश्वामित्रवसिष्ठयोः।<br>बभूव गन्धर्वपते शंस तत्सर्वमेव मे।।	</td><td>	1-192-1a<br>1-192-1b	
</td></tr>
				
<tr><td>
	माहात्म्यं च वसिष्ठस्य ब्राह्मण्यं ब्रह्मतेजसः।<br>विश्वामित्रस्य च तथा क्षत्रस्य च महात्मनः।।	</td><td>	1-192-2a<br>1-192-2b	
</td></tr>
				
<tr><td>
	न शृण्वानस्त्वहं तृप्तिमुपगच्छामि खेचर।<br>आख्याहि गन्धर्वपते शंस तत्सर्वमेव मे।।	</td><td>	1-192-3a<br>1-192-3b	
</td></tr>
<tr><td>
	माहात्म्यं च वसिष्ठस्य विश्वामित्रस्य भाषते।।	</td><td>	1-192-4a	
</td></tr>
<tr><td>
	<b>गन्धर्व उवाच।</b>	</td><td>	1-192-5x	
</td></tr>
				
<tr><td>
	इदं वासिष्ठमाख्यानं पुराणं पुण्यमुत्तमम्।<br>पार्थ सर्वेषु लोकेषु विश्रुतं तन्निबोध मे।।'	</td><td>	1-192-5a<br>1-192-5b	
</td></tr>
				
<tr><td>
	कल्माषपाद इत्येवं लोके राजा बभूव ह।<br>इक्ष्वाकुवंशजः पार्थ तेजसाऽसदृशो भुवि।।	</td><td>	1-192-6a<br>1-192-6b	
</td></tr>
				
<tr><td>
	स कदाचिद्वनं राजा मृगयां निर्ययौ पुरात्।<br>मृगान्विध्यन्वराहांश्च चचार रिपुमर्दनः।।	</td><td>	1-192-7a<br>1-192-7b	
</td></tr>
				
<tr><td>
	तस्मिन्वने महाघोरे खङ्गांश्च बहुशोऽहनत्।<br>हत्वा च सुचिरं श्रान्तो राजा निववृते ततः।।	</td><td>	1-192-8a<br>1-192-8b	
</td></tr>
				
<tr><td>
	अकामयत्तं याज्यार्थे विश्वामित्रः प्रतापवान्।<br>स तु राजा महात्मानं वासिष्ठमृषिसत्तमम्।।	</td><td>	1-192-9a<br>1-192-9b	
</td></tr>
				
<tr><td>
	तृषार्तश्च क्षुधार्तश्च एकायनगतः पथि।<br>अपश्यदजितः सङ्ख्ये मुनिं प्रतिमुखागतम्।।	</td><td>	1-192-10a<br>1-192-10b	
</td></tr>
				
<tr><td>
	शक्तिं नाम महाभागं वसिष्ठकुलवर्धनम्।<br>ज्येष्ठं पुत्रं पुत्रशताद्वसिष्ठस्य महात्मनः।।	</td><td>	1-192-11a<br>1-192-11b	
</td></tr>
				
<tr><td>
	अपगच्छ पथोऽस्माकमित्येवं पार्थिवोऽब्रवीत्।<br>तथा ऋषिरुवाचैनं सान्त्वयञ्श्लक्ष्णया गिरा।।	</td><td>	1-192-12a<br>1-192-12b	
</td></tr>
				
<tr><td>
	मम पन्था महाराज धर्म एष सनातनः।<br>`वृद्धभीरुनृपस्नातस्त्रीरोगिवरचक्रिणाम्।।	</td><td>	1-192-13a<br>1-192-13b	
</td></tr>
				
<tr><td>
	पन्था देयो नृपैस्तेषामन्यैस्तैस्तस्य भूपतेः।'<br>राज्ञा सर्वेषा धर्मेषु देयः पन्था द्विजातये।।	</td><td>	1-192-14a<br>1-192-14b	
</td></tr>
				
<tr><td>
	एवं परस्परं तौ तु पथोऽर्थं वाक्यमूचतुः।<br>अपसर्पापसर्पेति वागुत्तरमकुर्वताम्।।	</td><td>	1-192-15a<br>1-192-15b	
</td></tr>
				
<tr><td>
	ऋषिस्तु नापचक्राम तस्मिन्धर्मपथे स्थितः।<br>`अपि राजा मुनेर्मार्गात्क्रोधान्नापजगाम ह।।'	</td><td>	1-192-16a<br>1-192-16b	
</td></tr>
				
<tr><td>
	अमुञ्चन्तं तु पन्थानं तमृषिं नृपसत्तमः।<br>जगाम कशया मोहात्तदा राक्षसन्मुनिम्।।	</td><td>	1-192-17a<br>1-192-17b	
</td></tr>
				
<tr><td>
	कशाप्रहाराभिहतस्ततः स मुनिसत्तमः।<br>तं शशाप नृपश्रेष्ठं वासिष्ठः क्रोधमूर्च्छितः।।	</td><td>	1-192-18a<br>1-192-18b	
</td></tr>
				
<tr><td>
	हंसि राक्षसवद्यस्माद्राजापशद तापसम्।<br>तस्मात्त्वमद्यप्रभृति पुरुषादो भविष्यसि।।	</td><td>	1-192-19a<br>1-192-19b	
</td></tr>
				
<tr><td>
	मनुष्यपिशिते सक्तश्चरिष्यसि महीमिमाम्।<br>गच्छ राजाधमेत्युक्तः शक्तिना वीर्यशक्तिना।।	</td><td>	1-192-20a<br>1-192-20b	
</td></tr>
				
<tr><td>
	ततो याज्यनिमित्तं तु विश्वामित्रवसिष्ठयोः।<br>वैरमासीत्तदा तं तु विश्वामित्रोऽन्वपद्यत।।	</td><td>	1-192-21a<br>1-192-21b	
</td></tr>
				
<tr><td>
	तयोर्विवदतोरेवं समीपमुपचक्रमे।<br>ऋषिरुग्रतपाः पार्थ विश्वामित्रः प्रतापवान्।।	</td><td>	1-192-22a<br>1-192-22b	
</td></tr>
				
<tr><td>
	ततः स बुबुधे पश्चात्तमृषिं नृपसत्तमः।<br>ऋषेः पुत्रं वसिष्ठस्य वसिष्ठमिव तेजसा।।	</td><td>	1-192-23a<br>1-192-23b	
</td></tr>
				
<tr><td>
	अन्तर्धाय ततोऽत्मानं विश्वामित्रोऽपि भारत।<br>तावुभावतिचक्राम चिकीर्षन्नात्मनः प्रियम्।।	</td><td>	1-192-24a<br>1-192-24b	
</td></tr>
				
<tr><td>
	स तु शप्तस्तदा तेन शक्तिना वै नृपोत्तमः।<br>जगाम शरणं शक्तिं प्रसादयितुमर्हयन्।।	</td><td>	1-192-25a<br>1-192-25b	
</td></tr>
				
<tr><td>
	तस्य भावं विदित्वा स नृपतेः कुरुसत्तम।<br>विश्वामित्रस्ततो रक्ष आदिदेश नृपं प्रति।।	</td><td>	1-192-26a<br>1-192-26b	
</td></tr>
				
<tr><td>
	शापात्तस्य तु विप्रर्षेर्विश्वामित्रस्य चाज्ञया।<br>राक्षसः किङ्करो नाम विवेश नृपतिं तदा।।	</td><td>	1-192-27a<br>1-192-27b	
</td></tr>
				
<tr><td>
	रक्षसा तं गृहीतं तु विदित्वा मुनिसत्तमः।<br>विश्वामित्रोऽप्यपाक्रामत्तस्माद्देशादरिन्दम।।	</td><td>	1-192-28a<br>1-192-28b	
</td></tr>
				
<tr><td>
	ततः स नृपतिर्विद्वान्रक्षन्नात्मानमात्मना।<br>बलवत्पीड्यमानोऽपि रक्षसान्तर्गतेन ह।।	</td><td>	1-192-29a<br>1-192-29b	
</td></tr>
				
<tr><td>
	ददर्शाथ द्विजः कश्चिद्राजानं प्रस्थितं वनम्।<br>अयाचत क्षुधापन्नः समांसं भोजनं तदा।।	</td><td>	1-192-30a<br>1-192-30b	
</td></tr>
				
<tr><td>
	तमुवाचाथ राजर्षिर्द्विजं मित्रसहस्तदा।<br>आस्स्व ब्रह्मंस्त्वमत्रैव मुहूर्तं प्रतिपालयन्।।	</td><td>	1-192-31a<br>1-192-31b	
</td></tr>
				
<tr><td>
	निवृत्तः प्रतिदास्यामि भोजनं ते यथेप्सितम्।<br>इत्युक्त्वा प्रययौ राजा तस्थौ च द्विजसत्तमः।।	</td><td>	1-192-32a<br>1-192-32b	
</td></tr>
				
<tr><td>
	ततो राजा परिक्रम्य यथाकामं यथासुखम्।<br>निवृत्तोऽन्तःपुरं पार्थ प्रविवेश महामनाः।।	</td><td>	1-192-33a<br>1-192-33b	
</td></tr>
				
<tr><td>
	`अन्तर्गतस्तदा राजा श्रुत्वा ब्राह्मणभाषितम्।<br>सोऽन्तःपुरं प्रविश्याथ न सस्मार नराधिपः।।'	</td><td>	1-192-34a<br>1-192-34b	
</td></tr>
				
<tr><td>
	ततोऽर्धरात्र उत्थाय सूदमानाय्य सत्वरम्।<br>उवाच राजा संस्मृत्य ब्राह्मणस्य प्रतिश्रुतम्।।	</td><td>	1-192-35a<br>1-192-35b	
</td></tr>
				
<tr><td>
	गच्छामुष्मिन्वनोद्देशे ब्राह्मणो मां प्रतीक्षते।<br>अन्नार्थी तं त्वमन्नेन समांसेनोपपादय।।	</td><td>	1-192-36a<br>1-192-36b	
</td></tr>
<tr><td>
	<b>गन्धर्व उवाच।</b>	</td><td>	1-192-37x	
</td></tr>
				
<tr><td>
	एवमुक्तस्ततः सूदः सोऽनासाद्यामिषं क्वचित्।<br>निवेदयामास तदा तस्मै राज्ञे व्यथान्वितः।।	</td><td>	1-192-37a<br>1-192-37b	
</td></tr>
				
<tr><td>
	राजा तु रक्षसाविष्टः सूदमाह गतव्यथः।<br>अप्येनं नरमांसेन भोजयेति पुनः पुनः।।	</td><td>	1-192-38a<br>1-192-38b	
</td></tr>
				
<tr><td>
	तथेत्युक्त्वा ततः सूदः संस्थानं वध्यघातिनाम्।<br>गत्वाऽऽजहार त्वरितो नरमांसमपेतभीः।।	</td><td>	1-192-39a<br>1-192-39b	
</td></tr>
				
<tr><td>
	एतत्संस्कृत्य विधिवदन्नोपहितमाशु वै।<br>तस्मै प्रादाद्ब्राह्मणाय क्षुधिताय तपस्विने।।	</td><td>	1-192-40a<br>1-192-40b	
</td></tr>
				
<tr><td>
	स सिद्धचक्षुषा दृष्ट्वा तदन्नं द्विजसत्तमः।<br>अभोज्यमिदमित्याह क्रोधपर्याकुलेक्षणः।।	</td><td>	1-192-41a<br>1-192-41b	
</td></tr>
<tr><td>
	<b>ब्राह्मण उवाच।</b>	</td><td>	1-192-42x	
</td></tr>
<tr><td>
	यस्मादभोज्यमन्नं मे ददाति स नृपाधमः।।	</td><td>	1-192-42a	
</td></tr>
				
<tr><td>
	सक्तो मानुषमांसेषु यथोक्तः शक्तिना पुरा।<br>उद्वेजनीयो भूतानां चरिष्यति महीमिमाम्।।	</td><td>	1-192-43a<br>1-192-43b	
</td></tr>
<tr><td>
	<b>गन्धर्व उवाच।</b>	</td><td>	1-192-44x	
</td></tr>
				
<tr><td>
	द्विरनुव्याहृते राज्ञः स शापो बलवानभूत्।<br>रक्षोबलसमाविष्टो विसंज्ञश्चाभवन्नृपः।।	</td><td>	1-192-44a<br>1-192-44b	
</td></tr>
				
<tr><td>
	ततः स नृपतिश्रेष्ठो रक्षसापहृतेन्द्रियः।<br>उवाच शख्तिं तं दृष्ट्वा न चिरादिव भारत।।	</td><td>	1-192-45a<br>1-192-45b	
</td></tr>
				
<tr><td>
	यस्मादसदृशः शापः प्रयुक्तोऽयं मयि त्वया।<br>तस्मात्त्वत्तः प्रवर्तिष्ये खादितुं पुरुषानहम्।।	</td><td>	1-192-46a<br>1-192-46b	
</td></tr>
				
<tr><td>
	एवमुक्त्वा ततः सद्यस्तं प्राणैर्विप्रयोज्य च।<br>शक्तिं तं भक्षयामास व्याघ्रः पशुमिवेप्सितम्।।	</td><td>	1-192-47a<br>1-192-47b	
</td></tr>
				
<tr><td>
	शक्तिनं तु मृतं दृष्ट्वा विश्वामित्रः पुनःपुनः।<br>वसिष्ठस्यैव पुत्रेषु तद्रक्षः संदिदेश ह।।	</td><td>	1-192-48a<br>1-192-48b	
</td></tr>
				
<tr><td>
	स ताञ्शक्त्यवरान्पुत्रान्वसिष्ठस्य महात्मनः।<br>भक्षयामास संक्रुद्धः सिंहः क्षुद्रमृगानिव।।	</td><td>	1-192-49a<br>1-192-49b	
</td></tr>
				
<tr><td>
	वसिष्ठो घातिताञ्श्रुत्वा विश्वामित्रेण तान्सुतान्।<br>धारयामास तं शोकं महाद्रिरिव मेदिनीम्।।	</td><td>	1-192-50a<br>1-192-50b	
</td></tr>
				
<tr><td>
	चक्रे चात्मविनाशाय बुद्धिं स मुनिसत्तमः।<br>न त्वेव कौशिकोच्छेदं मेने मतिमतां वरः।।	</td><td>	1-192-51a<br>1-192-51b	
</td></tr>
				
<tr><td>
	स मेरुकूटादात्मानं मुमोच भगवानृषिः।<br>गिरेस्तस्य शिलायां तु तूलराशाविवापतत्।।	</td><td>	1-192-52a<br>1-192-52b	
</td></tr>
				
<tr><td>
	न ममार च पातेन स यदा तेन पाण्डव।<br>तदाग्निमिद्धं भगवान्संविवेश महावने।।	</td><td>	1-192-53a<br>1-192-53b	
</td></tr>
				
<tr><td>
	तं तदा सुसमिद्धोऽपि न ददाह हुताशनः।<br>दीप्यमानोऽप्यमित्रघ्न शीतोऽग्निरभवत्ततः।।	</td><td>	1-192-54a<br>1-192-54b	
</td></tr>
				
<tr><td>
	स समुद्रमभिप्रेक्ष्य शोकाविष्टो महामुनिः।<br>बद्ध्वा कण्ठे शिलां गुर्वीं निपपात तदाम्भसि।।	</td><td>	1-192-55a<br>1-192-55b	
</td></tr>
				
				
<tr><td>
	स समुद्रोर्मिवेगेन स्थले न्यस्तो महामुनिः।<br>न ममार यदा विप्रः कथंचित्संशितव्रतः।<br>जगाम स ततः खिन्नः पुनरेवाश्रमं प्रति।।	</td><td>	1-192-56a<br>1-192-56b<br>1-192-56c	
</td></tr>
<tr><td>
	।। इति श्रीमन्महाभारते आदिपर्वणि <br>चैत्ररथपर्वणि द्विनवत्यधिकशततमोऽध्यायः।। 192 ।।	</td><td>		
</td></tr></tbody>