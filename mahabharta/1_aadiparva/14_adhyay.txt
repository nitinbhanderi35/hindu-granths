<span style="font-size: 14pt; line-height: 200%">सौतिरुवाच।	<br>
ततो निवेशाय तदा स विप्रः संशितव्रतः।<br>
महीं चचार दारार्थी न च दारानविन्दत।।	1-14-1<br>
<br>
स कदाचिद्वनं गत्वा विप्रः पितृवचः स्मरन्।<br>
<sup id="cite_ref-1" class="reference"><a href="#cite_note-1">[१]</a></sup>चुक्रोश कन्याभिक्षार्थी <sup id="cite_ref-2" class="reference"><a href="#cite_note-2">[२]</a></sup>तिस्रो वाचः शनैरिव।।	1-14-2<br>
<br>
तं वासुकिः प्रत्यगृह्णादुद्यम्य भगिनीं तदा।<br>
न स तां प्रतिजग्राह न सनाम्नीति चिन्तयन्।।	1-14-3<br>
<br>
सनाम्नीं चोद्यतां भार्यां गृह्णीयामिति तस्य हि।<br>
मनो निविष्टमभवज्जरत्कारोर्महात्मनः।।	1-14-4<br>
1-14-4b<br>
तमुवाच महाप्राज्ञो जरत्कारुर्महातपाः।<br>
किंनाम्नी भगिनीयं ते ब्रूहि सत्यं भुजंगम।।	1-14-5<br>
<br>
वासुकिरुवाच।	<br>
<sup id="cite_ref-3" class="reference"><a href="#cite_note-3">[३]</a></sup>जरत्कारो जरत्कारुः स्वसेयमनुजा मम।<br>
प्रतिगृह्णीष्व भार्यार्थे मया दत्तां सुमध्यमाम्।<br>
त्वदर्थं रक्षिता पूर्वं प्रतीच्छेमां द्विजोत्तम।।	1-14-6<br>
<br>
<br>
सौतिरुवाच।<br>
एवमुक्त्वा ततः प्रादाद्भार्यार्थे वरवर्णिनीम्।<br>
स च तां प्रतिजग्राह विधिदृष्टेन कर्मणा।।	1-14-7<br>
<br>
।। इति श्रीमन्महाभारते आदिपर्वणि आस्तीकपर्वणि चतुर्दशोऽध्यायः।। 14 ।।<br>
</span>
