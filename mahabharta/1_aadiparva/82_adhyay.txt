				
<tbody><tr><td>
	<b>इन्द्र उवाच।</b>	</td><td>	1-82-1x	
</td></tr>

<tr><td>
	सर्वाणि कर्माणि समाप्य राजन्<br>गृहं परित्यज्य वनं गतोऽसि।<br>तत्त्वां पृच्छामि नहुषस्य पुत्र<br>केनासि तुल्यस्तपसा ययाते।।	</td><td>	1-82-1a<br>1-82-1b<br>1-82-1c<br>1-82-1d	
</td></tr>
<tr><td>
	<b>ययातिरुवाच।</b>	</td><td>	1-82-2x	
</td></tr>
				
<tr><td>
	नाहं देवमनुष्येषु गन्धर्वेषु महर्षिषु।<br>आत्मनस्तपसा तुल्यं कंचित्पश्यामि वासव।।	</td><td>	1-82-2a<br>1-82-2b	
</td></tr>
<tr><td>
	<b>इन्द्र उवाच।</b>	</td><td>	1-82-3x	
</td></tr>

<tr><td>
	यदाऽवमंस्थाः सदृशः श्रेयसश्च अल्पीयसश्चाविदितप्रभावः।<br>तस्माल्लोकास्त्वन्तवन्तस्तवे मे<br>क्षीणे पुण्ये पतिताऽस्यद्य राजन्।। 	</td><td>	1-82-3a<br>1-82-3b<br>1-82-3c<br>1-82-3d	
</td></tr>
<tr><td>
	<b>ययातिरुवाच।</b>	</td><td>	1-82-4x	
</td></tr>

<tr><td>
	सुरर्षिगन्धर्वनरावमाना-<br>त्क्षयं गता मे यदि शक्रलोकाः।<br>इच्छाम्यहं सुरलोकाद्विहीनः<br>सतां मध्ये पतितुं देवराज।।	</td><td>	1-82-4a<br>1-82-4b<br>1-82-4c<br>1-82-4d	
</td></tr>
<tr><td>
	<b>इन्द्र उवाच।</b>	</td><td>	1-82-5x	
</td></tr>

<tr><td>
	सतां सकाशे पतिताऽसि राजं-<br>श्च्युतः प्रतिष्ठां यत्र लब्धासि भूयः।<br>एतद्विदित्वा च पुनर्ययाते<br>त्वं माऽवमंस्थाः सदृशः श्रेयसश्च।।	</td><td>	1-82-5a<br>1-82-5b<br>1-82-5c<br>1-82-5d	
</td></tr>
<tr><td>
	<b>वैशंपायन उवाच।</b>	</td><td>	1-82-6x	
</td></tr>

<tr><td>
	ततः प्रहायामरराजजुष्टा-<br>न्पुण्याँल्लोकान्पतमानं ययातिम्।<br>संप्रेक्ष्य राजर्षिवरोऽष्टकस्त-<br>मुवाच सद्धर्मविधानगोप्ता।।	</td><td>	1-82-6a<br>1-82-6b<br>1-82-6c<br>1-82-6d	
</td></tr>
<tr><td>
	<b>अष्टक उवाच।</b>	</td><td>	1-82-7x	
</td></tr>

<tr><td>
	कस्त्वं युवा वासवतुल्यरूपः<br>स्वतेजसा दीप्यमानो यथाऽग्निः।<br>पतस्युदीर्णाम्बुधरान्धकारा-<br>त्खात्खेचराणां प्रवरो यथाऽर्कः।।	</td><td>	1-82-7a<br>1-82-7b<br>1-82-7c<br>1-82-7d	
</td></tr>

<tr><td>
	दृष्ट्वा च त्वां सूर्यपथात्पतन्तं<br>वैश्वानरार्कद्युतिमप्रमेयम्।<br>किं नु स्विदेतत्पततीति सर्वे<br>वितर्कयन्तः परिमोहिताः स्मः।।	</td><td>	1-82-8a<br>1-82-8b<br>1-82-8c<br>1-82-8d	
</td></tr>

<tr><td>
	दृष्ट्वा च त्वां धिष्ठितं देवमार्गे<br>शक्रार्कविष्णुप्रतिमप्रभावम्।<br>अभ्युद्गतास्त्वां वयमद्य सर्वे<br>तत्त्वं प्रपाते तव जिज्ञासमानाः।।	</td><td>	1-82-9a<br>1-82-9b<br>1-82-9c<br>1-82-9d	
</td></tr>

<tr><td>
	न चापि त्वां धृष्णुमः प्रष्टुमग्रे<br>न च त्वमस्मान्पृच्छसि ये वयं स्मः।<br>तत्त्वां पृच्छामि स्पृहणीयरूप<br>कस्य त्वं वा किंनिमित्तं त्वमागाः।।	</td><td>	1-82-10a<br>1-82-10b<br>1-82-10c<br>1-82-10d	
</td></tr>

<tr><td>
	भयं तु ते व्येतु विषादमोहौ<br>त्यजाशु चैवेन्द्रसमप्रभाव।<br>त्वां वर्तमानं हि सतां सकाशे<br>नालं प्रसोढुं बलहाऽपि शक्रः।।	</td><td>	1-82-11a<br>1-82-11b<br>1-82-11c<br>1-82-11d	
</td></tr>

<tr><td>
	सन्तः प्रतिष्ठा हि सुखच्युतानां<br>सतां सदैवामरराजकल्प।<br>ते सङ्गताः स्थावरजङ्गमेशाः<br>प्रतिष्ठितस्त्वं सदृशेषु सत्सु।।	</td><td>	1-82-12a<br>1-82-12b<br>1-82-12c<br>1-82-12d	
</td></tr>
				
<tr><td>
	प्रभुरग्निः प्रतपने भूमिरावपने प्रभुः।<br>प्रभुः सूर्यः प्रकाशित्वे सतां चाभ्यागतः प्रभुः।।	</td><td>	1-82-13a<br>1-82-13b	
</td></tr>
<tr><td>
	।। इति श्रीमन्महाभारते आदिपर्वणि <br>संभवपर्वणि द्व्यशीतितमोऽध्यायः।। 82 ।।	</td><td>		
</td></tr></tbody>