				
<tbody><tr><td>
	<b>सौतिरुवाच।</b>	</td><td>	1-19-1x	
</td></tr>
				
<tr><td>
	अथावरणमुख्यानि नानाप्रहरणानि च।<br>प्रगृह्याभ्यद्रवन्देवान्सहिता दैत्यदानवाः।।	</td><td>	1-19-1a<br>1-19-1b	
</td></tr>
				
<tr><td>
	ततस्तदमृतं देवो विष्णुरादाय वीर्यवान्।<br>जहार दानवेन्द्रेभ्यो नरेण सहितः प्रभुः।।	</td><td>	1-19-2a<br>1-19-2b	
</td></tr>
				
<tr><td>
	ततो देवगणाः सर्वे पपुस्तदमृतं तदा।<br>विष्णोः सकाशात्संप्राप्य संभ्रमे तुमुले सति।।	</td><td>	1-19-3a<br>1-19-3b	
</td></tr>
				
				
<tr><td>
	`पाययत्यमृतं देवान्हरौ बाहुबलान्नरः।<br>निरोधयति चापेन दूरीकृत्य धनुर्धरान्।<br>ये येऽमृतं पिबन्ति स्म ते ते युद्ध्यन्ति दानवैः;'।।	</td><td>	1-19-4a<br>1-19-4b<br>1-19-4c	
</td></tr>
				
<tr><td>
	ततः पिबत्सु तत्कालं देवेष्वमृतमीप्सितम्।<br>राहुर्विबुधरूपेण दानवः प्रापिबत्तदा।।	</td><td>	1-19-5a<br>1-19-5b	
</td></tr>
				
<tr><td>
	तस्य कण्ठमनुप्राप्ते दानवस्यामृते तदा।<br>आख्यातं चन्द्रसूर्याभ्यां सुराणां हितकाम्यया।।	</td><td>	1-19-6a<br>1-19-6b	
</td></tr>
				
<tr><td>
	ततो भगवता तस्य शिरश्छिन्नमलंकृतम्।<br>चक्रायुधेन चक्रेण पिबतोऽमृतमोजसा।।	</td><td>	1-19-7a<br>1-19-7b	
</td></tr>
				
<tr><td>
	तच्छैलशृह्गप्रङ्गिमं दानवस्य शिरो महत्।<br>`चक्रेणोत्कृत्तमपतच्चालयद्वसुधातलम्।।'	</td><td>	1-19-8a<br>1-19-8b	
</td></tr>
				
<tr><td>
	चक्रच्छिन्नं खमुत्पत्य ननादातिभयंकरम्।<br>तत्कबन्धं पपातास्य विस्फुरद्धरणीतले।।	</td><td>	1-19-9a<br>1-19-9b	
</td></tr>
				
<tr><td>
	`त्रयोदश सहस्राणि चतुरश्रं समन्ततः।<br>सपर्वतवनद्वीपां दैत्यस्याकम्पयन्महीम्।।	</td><td>	1-19-10a<br>1-19-10b	
</td></tr>
				
<tr><td>
	ततो वैरविनिर्बन्धः कृतो राहुमुखेन वै।<br>शाश्वतश्चन्द्रसूर्याभ्यां ग्रसत्यद्यापि चैव तौ।।	</td><td>	1-19-11a<br>1-19-11b	
</td></tr>
				
<tr><td>
	विहाय भगवांश्चापि स्त्रीरूपमतुलं हरिः।<br>नानाप्रहरणैर्भीमैर्दानवान्तमकम्पयत्।।	</td><td>	1-19-12a<br>1-19-12b	
</td></tr>
				
<tr><td>
	ततः प्रवृत्तः संग्रामः समीपे लवणाम्भसः।<br>सुराणामसुराणां च सर्वघोरतरो महान्।।	</td><td>	1-19-13a<br>1-19-13b	
</td></tr>
				
<tr><td>
	प्रासाश्च विपुलास्तीक्ष्णा न्यपतन्त सहस्रशः।<br>तोमराश्च सुतीक्ष्णाग्राः शस्त्राणि विविधानि च।।	</td><td>	1-19-14a<br>1-19-14b	
</td></tr>
				
<tr><td>
	ततोऽसुराश्चक्रभिन्ना वमन्तो रुधिरं बहु।<br>असिशक्तिगदारुग्णा निपेतुर्धरणीतले।।	</td><td>	1-19-15a<br>1-19-15b	
</td></tr>
				
<tr><td>
	छिन्नानि पट्टिशैश्चैव शिरांसि युधि दारुणैः।<br>तप्तकाञ्चनमालीनि निपेतुरनिशं तदा।।	</td><td>	1-19-16a<br>1-19-16b	
</td></tr>
				
<tr><td>
	रुधिरेणानुलिप्ताङ्गा निहताश्च महासुराः।<br>अद्रीणामिव कूटानि धातुरक्तानि शेरते।।	</td><td>	1-19-17a<br>1-19-17b	
</td></tr>
				
<tr><td>
	आहाकारः समभवत्तत्र तत्र सहस्रशः।<br>अन्योन्यंछिन्दतां शस्त्रैरादित्ये लोहितायति।।	</td><td>	1-19-18a<br>1-19-18b	
</td></tr>
				
<tr><td>
	परिघैरायसैस्तीक्ष्णैः सन्निकर्षे च मुष्टिभिः।<br>निघ्नतां समरेऽन्योन्यं शब्दो दिवमिवास्पृशत्।।	</td><td>	1-19-19a<br>1-19-19b	
</td></tr>
				
<tr><td>
	छिन्धिभिन्धि प्रधाव त्वं पातयाभिसरेति च।<br>व्यश्रूयन्त महाघोराः शब्दास्तत्र समन्ततः।।	</td><td>	1-19-20a<br>1-19-20b	
</td></tr>
				
<tr><td>
	एवं सुतुमुले युद्धे वर्तमाने महाभये।<br>नरनारायणौ देवौ समाजग्मतुराहवम्।।	</td><td>	1-19-21a<br>1-19-21b	
</td></tr>
				
<tr><td>
	तत्र दिव्यं धनुर्दृष्ट्वा नरस्य भगवानपि।<br>चिन्तयामास तच्चक्रं विष्णुर्दानवसूदनम्।।	</td><td>	1-19-22a<br>1-19-22b	
</td></tr>
				
				
				
<tr><td>
	ततोऽम्बराच्चिन्तितमात्रमागतं<br>महाप्रभं चक्रममित्रतापनम्।<br>विभावसोस्तुल्यमकुण्ठमण्डलं<br>सुदर्शनं संयति भीमदर्शनम्।।	</td><td>	1-19-23a<br>1-19-23b<br>1-19-23c<br>1-19-23d	
</td></tr>
				
				
				
<tr><td>
	तदागतं ज्वलितहुताशनप्रभं<br>भयंकरं करिकरबाहुरच्युतः।<br>मुमोच वै प्रबलवदुग्रवेगवा-<br>न्महाप्रभं परनगरावदारणम्।।	</td><td>	1-19-24a<br>1-19-24b<br>1-19-24c<br>1-19-24d	
</td></tr>
				
				
				
<tr><td>
	तदन्तकज्वलनसमानवर्चसं<br>पुनःपुनर्न्यपतत वेगवत्तदा।<br>विदारयद्दितिदनुजान्सहस्रशः<br>करेरितं पुरुषवरेण संयुगे।।	</td><td>	1-19-25a<br>1-19-25b<br>1-19-25c<br>1-19-25d	
</td></tr>
				
				
				
<tr><td>
	दहत्क्वचिज्ज्वलन इवावलेलिह-<br>त्प्रसह्य तानसुरगणान्न्यकृन्तत।<br>प्रवेरितं वियति मुहुः क्षितौ तथा<br>पपौ रणे रुधिरमथो पिशाचवत्।।	</td><td>	1-19-26a<br>1-19-26b<br>1-19-26c<br>1-19-26d	
</td></tr>
				
				
				
<tr><td>
	तथाऽसुरा गिरिभिरदीनचेतसो<br>मुहुर्मुहुः सुरगणमार्दयंस्तदा।<br>महाबला विगलितमेघवर्चसः<br>सहस्रशो गगनमभिप्रपद्यह।।	</td><td>	1-19-27a<br>1-19-27b<br>1-19-27c<br>1-19-27d	
</td></tr>
				
				
				
<tr><td>
	अथाम्बराद्भयजननाः प्रपेदिरे<br>सपादपा बहुविधमेघरूपिणः।<br>महाद्रयः परिगलिताग्रसानवः<br>परस्परं द्रुतमभिहत्य सस्वनाः।।	</td><td>	1-19-28a<br>1-19-28b<br>1-19-28c<br>1-19-28d	
</td></tr>
				
				
				
<tr><td>
	ततो मही प्रविचलिता सकानना<br>महाद्रिपाताभिहता समन्ततः।<br>परस्परं भृशमभिगर्जतां मुहू<br>रणाजिरे भृशमभिसंप्रवर्तिते।।	</td><td>	1-19-29a<br>1-19-29b<br>1-19-29c<br>1-19-29d	
</td></tr>
				
				
				
<tr><td>
	नरस्ततो वरकनकाग्रभूषणै-<br>र्महेषुभिर्गगनपथं समावृणोत्।<br>विदारयन्गिरिशिखराणि पत्रिभि-<br>र्महाभयेऽसुरगणविग्रहे तदा।।	</td><td>	1-19-30a<br>1-19-30b<br>1-19-30c<br>1-19-30d	
</td></tr>
				
				
				
<tr><td>
	ततो महीं लवणजलं च सागरं<br>महासुराः प्रविविशुरर्दिताः सुरैः।<br>वियद्गतं ज्वलितहुताशनप्रभं<br>सुदर्शनं परिकुपितं निशाम्य ते।।	</td><td>	1-19-31a<br>1-19-31b<br>1-19-31c<br>1-19-31d	
</td></tr>
				
				
				
<tr><td>
	ततः सुरैर्विजयमवाप्य मन्दरः<br>स्वमेव देशं गमितः सुपूजितः।<br>विनाद्य खं दिवमपि चैव सर्वश-<br>स्ततो गताः सलिलधरा यथागतम्।।	</td><td>	1-19-32a<br>1-19-32b<br>1-19-32c<br>1-19-32d	
</td></tr>
				
				
				
<tr><td>
	ततोऽमृतं सुनिहितमेव चक्रिरे<br>सुराः पुरां मुदमभिगम्य पुष्कलाम्।<br>ददो च तं निधिममृतस्य रक्षितुं<br>किरीटिने बलभिदथामरैः सह।।	</td><td>	1-19-33a<br>1-19-33b<br>1-19-33c<br>1-19-33d	
</td></tr>
<tr><td>
	।। इति श्रीमन्महाभारते आदिपर्वणि<br> आस्तीकपर्वणि एकोनविंशोऽध्यायः।। 19 ।।	</td><td>		
</td></tr></tbody>