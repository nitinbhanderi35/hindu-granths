<span style="font-size: 14pt; line-height: 200%">सौतिरुवाच। <br>
स श्रुत्वाऽथात्मनो देहं सुपर्णः प्रेक्ष्य च स्वयम्।<br>
शरीरप्रतिसंहारमात्मनः संप्रचक्रमे।।	1-24-1a<br>
&nbsp;<br>
सुपर्ण उवाच। <br>
न मे सर्वाणि भूतानि विभियुर्देहदर्शनात्।<br>
भीमरूपात्समुद्विग्रास्तस्मात्तेजस्तु संहरे।।	1-24-2a<br>
&nbsp;<br>
सौतिरुवाच।	 <br>
ततः कामगमः पक्षी कामवीर्यो विहंगमः।<br>
अरुणं चात्मनः पृष्ठमारोप्य स पितुर्गृहात्।।	1-24-3a<br>
&nbsp;<br>
मातुरन्तिकमागच्छत्परं तीरं महोदधेः।<br>
तत्रारुणश्च निक्षिप्तो पुरोदेशे महाद्युतेः।।	1-24-4a<br>
&nbsp;<br>
सूर्यस्तेजोभिरत्युग्रैर्लोकान्दग्धुमना यदा।	1-24-5a<br>
रुरुरुवाच।	 <br>
किमर्थं भगवान्सूर्यो लोकान्दग्धुमनास्तदा।।	1-24-5b<br>
किमस्तापहृतं देवैर्येनमं मन्युराविशत्।	1-24-6a<br>
प्रमतिरुवाच।	 <br>
चन्द्रार्काभ्यां यदा राहुराख्यातो ह्यमृतं पिबन्।।	1-24-6b<br>
वैरानुबन्धं कृतवांश्चन्द्रादित्यौ तदाऽनघ।<br>
बाध्यमानं ग्रहेणाथ ह्यादित्यं मन्युराविशत्।।	1-24-7a<br>
&nbsp;<br>
सुरार्थाय समुत्पन्नो रोषो राहोस्तु मां प्रति।<br>
बह्वनर्थकरं पापमेकोऽहं समवाप्नुयाम्।।	1-24-8a<br>
&nbsp;<br>
सहाय एव कार्येषु न च कृच्छ्रेषु दृश्यते।<br>
पश्यन्ति ग्रस्यमानं मां सहन्ते वै दिवौकसः।।	1-24-9a<br>
&nbsp;<br>
तस्माल्लोकविनाशार्थं ह्यवतिष्ठे न संशयः।<br>
एवं कृतमतिः सूर्यो ह्यस्तमभ्यगमद्गिरिम्।।	1-24-10a<br>
&nbsp;<br>
तस्माल्लोकविनाशाय संतापयत भास्करः।<br>
ततो देवानुपागम्य प्रोचुरेवं महर्षयः।।	1-24-11a<br>
&nbsp;<br>
आद्यार्धरात्रसमये सर्वलोकभयावहः।<br>
उत्पत्स्यते महान्दाहस्त्रैलोक्यस्य विनाशनः।।	1-24-12a<br>
&nbsp;<br>
ततो देवाः सर्षिगणा उपगम्य पितामहम्।<br>
अब्रुवन्किमिवेहाद्य महद्दाहकृतं भयम्।।	1-24-13a<br>
&nbsp;<br>
न तावद्दृश्यते सूर्यः क्षयोऽयं प्रतिभाति च।<br>
उदिते भगवन्भानौ कथनेतद्भविष्यति।।	1-24-14a<br>
&nbsp;<br>
पितामह उवाच।	 <br>
एष लोकविनाशाय रविरुद्यन्तुमुद्यतः।<br>
दृश्यन्नेव हि लोकान्स भस्मराशीकरिष्यति।।	1-24-15a<br>
&nbsp;<br>
तस्य प्रतिविधानं च विहितं पूर्वमेव हि।<br>
कश्यपस्य सुतो धीमानरुणेत्यभिविश्रुतः।।	1-24-16a<br>
&nbsp;<br>
महाकायो महातेजाः स स्थास्यति पुरो रवेः।<br>
करिष्यति च सारथ्यं तेजश्चास्य हरिष्यति।।	1-24-17a<br>
&nbsp;<br>
लोकानां स्वस्ति चैवं स्यादृषीणां च दिवौकसाम्।	1-24-18a<br>
प्रमतिरुवाच।	 <br>
ततः पितामहाज्ञातः सर्वं चक्रे तदाऽरुणः।।	1-24-18b<br>
उदितश्चैव सविता ह्यरुणेन समावृतः।<br>
एतत्ते सर्वमाख्यातं यत्सूर्यं मन्युराविशत्।।	1-24-19a<br>
&nbsp;<br>
अरुणश्च यथैवास्य सारथ्यमकरोत्प्रभुः।<br>
भूय एवापरं प्रश्नं शृणु पूर्वमुदाहृतम्।।	1-24-20a<br>
&nbsp;<br>
।। इति श्रीमन्महाभारते आदिपर्वणि<br>
आस्तीकपर्वणि चतुर्विंशोऽध्यायः।। 24 ।।	<br>
</span>
