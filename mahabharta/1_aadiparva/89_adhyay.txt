				
<tbody><tr><td>
	<b>जनमेजय उवाच।</b>	</td><td>	1-89-1x	
</td></tr>
				
<tr><td>
	भगवन्विस्तरेणेह भरतस्य महात्मनः।<br>जन्म कर्म च सुश्रूषोस्तन्मे शंसितुमर्हसि।।	</td><td>	1-89-1a<br>1-89-1b	
</td></tr>
<tr><td>
	<b>वैशंपायन उवाच।</b>	</td><td>	1-89-2x	
</td></tr>
				
<tr><td>
	पौरवाणां वंशकरो दुष्यन्तो नाम वीर्यवान्।<br>पृथिव्याश्चतुरन्ताया गोप्ता भरतसत्तम।।	</td><td>	1-89-2a<br>1-89-2b	
</td></tr>
				
<tr><td>
	चतुर्भागं भुवः कृत्स्नं यो भुङ्क्ते मनुजेश्वरः।<br>समुद्रावरणांश्चापि देशान्स समितिंजयः।।	</td><td>	1-89-3a<br>1-89-3b	
</td></tr>
				
<tr><td>
	आम्लेच्छावधिकान्सर्वान्स भुङ्क्ते रिपुमर्दनः।<br>रत्नाकरसमुद्रान्तांश्चातुर्वर्ण्यजनावृतान्।।	</td><td>	1-89-4a<br>1-89-4b	
</td></tr>
				
<tr><td>
	न वर्णसङ्करकरो न कृष्याकरकृज्जनः।<br>न पापकृत्कश्चिदासीत्तस्मिन्राजनि शासति।।	</td><td>	1-89-5a<br>1-89-5b	
</td></tr>
				
<tr><td>
	धर्मे रतिं सेवमाना धर्मार्थावभिपेदिरे।<br>तदा नरा नरव्याघ्र तस्मिञ्जनपदेश्वरे।।	</td><td>	1-89-6a<br>1-89-6b	
</td></tr>
				
<tr><td>
	नासीच्चोरभयं तात न क्षुधाभयमण्वपि।<br>नासीद्व्याधिभयं चापि तस्मिञ्जनपदेश्वरे।।	</td><td>	1-89-7a<br>1-89-7b	
</td></tr>
				
<tr><td>
	स्वधर्मै रेमिरे वर्णा दैवे कर्मणि निःस्पृहाः।<br>तमाश्रित्य महीपालमासंश्चैवाकुतोभयाः।।	</td><td>	1-89-8a<br>1-89-8b	
</td></tr>
				
<tr><td>
	कालवर्षी च पर्जन्यः सस्यानि रसवन्ति च।<br>सर्वरत्नसमृद्धा च मही पशुमती तथा।।	</td><td>	1-89-9a<br>1-89-9b	
</td></tr>
				
<tr><td>
	स्वकर्मनिरता विप्रा नानृतं तेषु विद्यते।<br>स चाद्भुतमहावीर्यो वज्रसंहननो युवा।।	</td><td>	1-89-10a<br>1-89-10b	
</td></tr>
				
<tr><td>
	उद्यम्य मन्दरं दोर्भ्यां वहेत्सवनकाननम्।<br>चतुष्पथगदायुद्धे सर्वप्रहरणेषु च।।	</td><td>	1-89-11a<br>1-89-11b	
</td></tr>
				
<tr><td>
	नागपृष्ठेऽश्वपृष्ठे च बभूव परिनिष्ठतः।<br>बले विष्णुसमश्चासीत्तेजसा भास्करोपमः।।	</td><td>	1-89-12a<br>1-89-12b	
</td></tr>
				
<tr><td>
	अक्षोभ्यत्वेऽर्णवसमः सहिष्णुत्वे धरासमः।<br>संमतः स महीपालः प्रसन्नपुरराष्ट्रवान्।।	</td><td>	1-89-13a<br>1-89-13b	
</td></tr>
<tr><td>
	भूयो धर्मपरैर्भावैर्मुदितं जनमादिशत्।।	</td><td>	1-89-14a	
</td></tr>
<tr><td>
	।। इति श्रीमन्महाभारते आदिपर्वणि<br> संभवपर्वणि एकोननवतितमोऽध्यायः।। 89 ।।	</td><td>		
</td></tr></tbody>