				
<tbody><tr><td>
	<b>वैशंपायन उवाच।</b>	</td><td>	1-128-1x	
</td></tr>
				
<tr><td>
	एवमुक्तस्तया राजा तां देवीं पुनरब्रवीत्।<br>धर्मविद्धर्मसंयुक्तमिदं वचनमुत्तमम्।।	</td><td>	1-128-1a<br>1-128-1b	
</td></tr>
<tr><td>
	<b>पाण्डुरुवाच।</b>	</td><td>	1-128-2x	
</td></tr>
				
<tr><td>
	एवमेतत्पुरा कुन्ति व्युषिताश्वश्चकार ह।<br>यथा त्वयोक्तं कल्याणि स ह्यासीदमरोपमः।।	</td><td>	1-128-2a<br>1-128-2b	
</td></tr>
				
<tr><td>
	अथ त्विदं प्रवक्ष्यामि धर्मतत्त्वं निबोध मे।<br>पुराणमृषिभिर्दृष्टं धर्मविद्भिर्महात्मभिः।।	</td><td>	1-128-3a<br>1-128-3b	
</td></tr>
				
<tr><td>
	अनावृताः किल पुरा स्त्रिय आसन्वरानने।<br>कामचारविहारिण्यः स्वतन्त्राश्चारुहासिनि।।	</td><td>	1-128-4a<br>1-128-4b	
</td></tr>
				
<tr><td>
	तासां व्युच्चरमाणानां कौमारात्सुभगे पतीन्।<br>नाधर्मोऽभूद्वरारोहे स हि धर्मः पुराऽभवत्।।	</td><td>	1-128-5a<br>1-128-5b	
</td></tr>
				
<tr><td>
	तं चैव धर्मं पौराणं तिर्यग्योनिगताः प्रजाः।<br>अद्याप्यनुविधीयन्ते कामक्रोधविवर्जिताः।।	</td><td>	1-128-6a<br>1-128-6b	
</td></tr>
				
				
<tr><td>
	प्रमाणदृष्टो धर्मोऽयं पूज्यते च महर्षिभिः।<br>उत्तरेषु च रम्भोरु कुरुष्वद्यापि पूज्यते।<br>स्त्रीणामनुग्रहकरः स हि धर्मः सनातनः।।	</td><td>	1-128-7a<br>1-128-7b<br>1-128-7c	
</td></tr>
				
<tr><td>
	`नाग्निस्तृप्यति काष्ठानां नापगानां महोदधिः।<br>नान्तकः सर्वभूतानां न पुंसां वामलोचनाः।।	</td><td>	1-128-8a<br>1-128-8b	
</td></tr>
				
<tr><td>
	एवं तृष्णा तु नारीणां पुरुषं पुरुषं प्रति।<br>अगम्यागमनं स्त्रीणां नास्ति नित्यं शुचिस्मिते।।	</td><td>	1-128-9a<br>1-128-9b	
</td></tr>
				
<tr><td>
	पुत्रं वा किल पौत्रं वा कासांचिद्धातरं तथा।<br>रहसीह नरं दृष्ट्वा योनिरुत्क्लिद्यते तदा।।	</td><td>	1-128-10a<br>1-128-10b	
</td></tr>
				
<tr><td>
	एतत्स्वाभाविकं स्त्रीणां न निमित्तकृतं शुभे।'<br>अस्मिंस्तु लोके नचिरान्मर्यादेयं शुचिस्मिते।।	</td><td>	1-128-11a<br>1-128-11b	
</td></tr>
				
<tr><td>
	स्थापिता येन यस्माच्च तन्मे विस्तरतः शृणु।<br>बभूवोद्दालको नाम महर्षिरिति नः श्रुतम्।।	</td><td>	1-128-12a<br>1-128-12b	
</td></tr>
				
<tr><td>
	श्वेतकेतुरिति ख्यातः पुत्रस्तस्याभवन्मुनिः।<br>मर्यादेयं कृता तेन धर्म्या वै श्वेतकेतुना।।	</td><td>	1-128-13a<br>1-128-13b	
</td></tr>
<tr><td>
	कोपात्कमलपत्राक्षि यदर्थं तन्निबोध मे।।	</td><td>	1-128-14a	
</td></tr>
				
<tr><td>
	`श्वेतकेतोः पिता देवि तप उग्रं समास्थितः।<br>ग्रीष्मे पञ्चतपा भूत्वा वर्षास्वाकाशगोऽभवत्।।	</td><td>	1-128-15a<br>1-128-15b	
</td></tr>
				
<tr><td>
	शिशइरे सलिलस्थायी सह पत्न्या महातपाः।<br>उद्दालकं तपस्यन्तं नियमेन समाहितम्।।	</td><td>	1-128-16a<br>1-128-16b	
</td></tr>
				
<tr><td>
	तस्य पुत्रः श्वेतकेतुः परिचर्यां चकार ह।<br>अभ्यागच्छद्द्विजः कश्चिद्वलीपलितसंततः।।	</td><td>	1-128-17a<br>1-128-17b	
</td></tr>
				
<tr><td>
	तं दृष्ट्वैव मुनिः प्रीतः पूजयामास शास्त्रतः।<br>स्वागतेन च पाद्येन मृदुवाक्यैश्च भारत।।	</td><td>	1-128-18a<br>1-128-18b	
</td></tr>
				
<tr><td>
	शाकमूलफलाद्यैश्च वन्यैरन्यैरपूजयत्।<br>क्षुत्पिपासाश्रमेंणार्तः पूजितश्च महर्षिणा।।	</td><td>	1-128-19a<br>1-128-19b	
</td></tr>
				
<tr><td>
	विश्रान्तो मुनिमासाद्य पर्यपृच्छद्द्विजस्तदा।<br>उद्दालक महर्षे त्वं सत्यं मे ब्रूहि माऽनृतम्।।	</td><td>	1-128-20a<br>1-128-20b	
</td></tr>
				
<tr><td>
	ऋषिपुत्रः कुमारोऽयं दर्शनीयो विशेषतः।<br>तव पुत्रमिमं मन्ये कृतकृत्योऽसि तद्वद।।	</td><td>	1-128-21a<br>1-128-21b	
</td></tr>
<tr><td>
	<b>उद्दालक उवाच।</b>	</td><td>	1-128-22x	
</td></tr>
				
<tr><td>
	मम पत्नी महाप्राज्ञ कुशिकस्य सुता मता।<br>मामेवानुगता पत्नी मम नित्यमनुव्रता।।	</td><td>	1-128-22a<br>1-128-22b	
</td></tr>
				
<tr><td>
	अरुन्धतीव पत्नीनां तपसा कर्शितस्तनी।<br>अस्यां जातः श्वेतकेतुर्मम पुत्रो महातपाः।।	</td><td>	1-128-23a<br>1-128-23b	
</td></tr>
				
<tr><td>
	वेदवेदाङ्गविद्विप्र मच्छासनपरायणः।<br>लोकज्ञः सर्वलोकेषु विश्रुतः सत्यवाग्घृणी।।	</td><td>	1-128-24a<br>1-128-24b	
</td></tr>
<tr><td>
	<b>ब्राह्मण उवाच।</b>	</td><td>	1-128-25x	
</td></tr>
				
<tr><td>
	अपुत्री भार्यया चार्थी वृद्धोऽहं मन्दचाक्षुषः।<br>पित्र्यादृणादनिर्मुक्तः पूर्वमेवाकृतस्त्रियः।।	</td><td>	1-128-25a<br>1-128-25b	
</td></tr>
				
<tr><td>
	प्रजारणिस्तु पत्नी ते कुलशीलसमन्विता।<br>सदृशी मम गोत्रेण वहाम्येनां क्षमस्व मे।।	</td><td>	1-128-26a<br>1-128-26b	
</td></tr>
<tr><td>
	<b>पाण्डुरुवाच।</b>	</td><td>	1-128-27x	
</td></tr>
				
<tr><td>
	इत्युक्त्वा मृगशावाक्षीं चीरकृष्णाजिनाम्बराम्।<br>यष्ट्याधारः स्रस्तगात्रो मन्दचक्षुरबुद्धिमान्।।	</td><td>	1-128-27a<br>1-128-27b	
</td></tr>
				
<tr><td>
	स्वव्यापाराक्षमां श्रेष्ठमचित्तामात्मनि द्विजः।'<br>श्वेतकेतोः किल पुरा समक्षं मातरं पितुः।।	</td><td>	1-128-28a<br>1-128-28b	
</td></tr>
				
<tr><td>
	जग्राह ब्राह्मणः पापौ गच्छाव इति चाब्रवीत्।<br>ऋषिपुत्रस्तदा कोपं चकारामर्षितस्तदा।।	</td><td>	1-128-29a<br>1-128-29b	
</td></tr>
				
<tr><td>
	मातरं तां तथा दृष्ट्वा नीयमानां बलादिव।<br>`तपसा दीप्तवीर्यो हि श्वेतकेतुर्न चक्षमे।।	</td><td>	1-128-30a<br>1-128-30b	
</td></tr>
				
<tr><td>
	संगृह्य मातरं हस्ते श्वेतकेतुरभाषत।<br>दुर्ब्राह्मण विमुञ्च त्वं मातरं मे पतिव्रताम्।।	</td><td>	1-128-31a<br>1-128-31b	
</td></tr>
				
<tr><td>
	स्वयं पिता मे ब्रह्मर्षिः क्षमावान्ब्रह्मवित्तमः।<br>शापानुग्रहयोः शक्तः तूष्णींभूतो महाव्रतः।।	</td><td>	1-128-32a<br>1-128-32b	
</td></tr>
				
<tr><td>
	तस्य पत्नी दमोपेता मम माता विशेषतः।<br>पतिव्रतां तपोवृद्धां साध्वाचारैरलङ्कृताम्।।	</td><td>	1-128-33a<br>1-128-33b	
</td></tr>
<tr><td>
	अप्रमादेन ते ब्रह्मन्मातृभूतां विमुञ्च वै।।	</td><td>	1-128-34a	
</td></tr>
				
<tr><td>
	एवमुक्त्वा तु याचन्तं विमुञ्चेति मुहुर्मुहुः।<br>प्रत्यवोचद्द्विजो राजन्नप्रगल्भमिदं वचः।।	</td><td>	1-128-35a<br>1-128-35b	
</td></tr>
<tr><td>
	<b>ब्राह्मण उवाच।</b>	</td><td>	1-128-36x	
</td></tr>
				
<tr><td>
	अपत्यार्थी श्वेतकेतो वृद्धोऽहं मन्दचाक्षुषः।<br>पिता ते ऋणनिर्मुक्तस्त्वया पुत्रेण काश्यप।।	</td><td>	1-128-36a<br>1-128-36b	
</td></tr>
				
<tr><td>
	ऋणादहमनिर्मुक्तो वृद्धोऽहं विगतस्पृहः।<br>मम को दास्यति सुतां कन्यां संप्राप्तयौवनाम्।।	</td><td>	1-128-37a<br>1-128-37b	
</td></tr>
				
<tr><td>
	प्रजारणिमिमां पत्नीं विमुञ्च त्वं महातपः।<br>एकया प्रजया प्रीतो मातरं ते ददाम्यहम्।।	</td><td>	1-128-38a<br>1-128-38b	
</td></tr>
				
<tr><td>
	एवमुक्तः श्वेतकेतुर्लज्जया क्रोधमेयिवान्।'<br>क्रुद्धं तं तु पिता दृष्ट्वा श्वेतकेतुमुवाच ह।।	</td><td>	1-128-39a<br>1-128-39b	
</td></tr>
				
<tr><td>
	मा तात कोपं कार्षीस्त्वमेष धर्मः सनातनः।<br>अनावृता हि सर्वेषां वर्णानामङ्गना भुवि।।	</td><td>	1-128-40a<br>1-128-40b	
</td></tr>
				
<tr><td>
	यथा गावः स्थिताः पुत्र स्वेस्वे वर्णे तथा प्रजाः।<br>`तथैव च कुटुम्बेषु न प्रमाद्यन्ति कर्हिचित्।।	</td><td>	1-128-41a<br>1-128-41b	
</td></tr>
				
<tr><td>
	ऋतुकाले तु संप्राप्ते भर्तारं न जहुस्तदा।'<br>ऋषिपुत्रोऽथ तं धर्मं श्वेतकेतुर्न चक्षमे।।	</td><td>	1-128-42a<br>1-128-42b	
</td></tr>
				
<tr><td>
	चकार चैव मर्यादामिमां स्त्रीपुंसयोर्भुवि।<br>मानुषेषु महाभागे न त्वेवान्येषु जन्तुषु।।	</td><td>	1-128-43a<br>1-128-43b	
</td></tr>
				
<tr><td>
	तदाप्रभृति मर्यादा स्थितेयमिति नः श्रुतम्।<br>व्युच्चरन्त्याः पतिं नार्या अद्यप्रभृति पातकम्।।	</td><td>	1-128-44a<br>1-128-44b	
</td></tr>
				
<tr><td>
	भ्रूणहत्यासमं घोरं भविष्यत्यसुखावहम्।<br>`अद्याप्यनुविधीयन्ते कामक्रोधविवर्जिताः।।	</td><td>	1-128-45a<br>1-128-45b	
</td></tr>
				
<tr><td>
	उत्तरेषु महाभागे कुरुष्वेवं यशस्विनि।<br>पुराणदृष्टो धर्मोऽयं पूज्यते च महर्षिभिः।।'	</td><td>	1-128-46a<br>1-128-46b	
</td></tr>
				
<tr><td>
	भार्यां तथा व्युच्चरतः कौमारब्रह्मचारिणीम्।<br>पतिव्रतामेतदेव भविता पातकं भुवि।।	</td><td>	1-128-47a<br>1-128-47b	
</td></tr>
				
				
<tr><td>
	नियुक्ता पतिना भार्या यद्यपत्यस्य कारणात्।<br>न कुर्यात्तत्तथा भीरु सैनः सुमहदाप्नुयात्।<br>इति तेन पुरा भीरु मर्यादा स्थापिता बलात्।।	</td><td>	1-128-48a<br>1-128-48b<br>1-128-48c	
</td></tr>
				
<tr><td>
	उद्दालकस्य पुत्रेण धर्म्या वै श्वेतकेतुना।<br>सौदासेन च रम्भोरु नियुक्ता पुत्रजन्मनि।।	</td><td>	1-128-49a<br>1-128-49b	
</td></tr>
				
<tr><td>
	मदयन्ती जगामर्षिं वसिष्ठमिति नः श्रुतम्।<br>तस्माल्लेभे च सा पुत्रमश्मकं नाम भामिनी।।	</td><td>	1-128-50a<br>1-128-50b	
</td></tr>
				
<tr><td>
	एवं कृतवती सापि भर्तुः प्रियचिकीर्षया।<br>अस्माकमपि ते जन्म विदितं कमलेक्षणे।।	</td><td>	1-128-51a<br>1-128-51b	
</td></tr>
				
<tr><td>
	कृष्णद्वैपायनाद्भीरु कुरूणां वंशवृद्धये।<br>अत एतानि सर्वाणि कारणानि समीक्ष्य वै।।	</td><td>	1-128-52a<br>1-128-52b	
</td></tr>
				
<tr><td>
	ममैतद्वचनं धर्म्यं कर्तुमर्हस्यनिन्दिते।<br>ऋतावृतौ राजपुत्रि स्त्रिया भर्ता पतिव्रते।।	</td><td>	1-128-53a<br>1-128-53b	
</td></tr>
				
<tr><td>
	नातिवर्तव्य इत्येवं धर्मं धर्मविदो विदुः।<br>शेषेष्वन्येषु कालेषु स्वातन्त्र्यं स्त्री किलार्हति।।	</td><td>	1-128-54a<br>1-128-54b	
</td></tr>
				
<tr><td>
	धर्ममेवं जनाः सन्तः पुराणं परिचक्षते।<br>भर्ता भार्यां राजपुत्रि धर्म्यं वाऽधर्म्यमेव वा।।	</td><td>	1-128-55a<br>1-128-55b	
</td></tr>
				
<tr><td>
	यद्ब्रूयात्तत्तथा कार्यमिति वेदविदो विदुः।<br>विशेषतः पुत्रगृद्धी हीनः प्रजननात्स्वयम्।।	</td><td>	1-128-56a<br>1-128-56b	
</td></tr>
				
<tr><td>
	यथाऽहमनवद्याङ्गि पुत्रदर्शनलालसः।<br>अयं रक्ताङ्गुलिनखः पद्मपत्रनिभः शुभे।।	</td><td>	1-128-57a<br>1-128-57b	
</td></tr>
				
<tr><td>
	प्रसादनार्थं सुश्रोणि शिरस्यभ्युद्यतोऽञ्जलिः।<br>मन्नियोगात्सुकेशान्ते द्विजातेस्तपसाऽधिकात्।।	</td><td>	1-128-58a<br>1-128-58b	
</td></tr>
				
<tr><td>
	पुत्रान्गुणसमायुक्तानुत्पादयितुमर्हसि।<br>त्वत्कृतेऽहं पृथुश्रोणि गच्छेयं पुत्रिणां गतिम्।।	</td><td>	1-128-59a<br>1-128-59b	
</td></tr>
<tr><td>
	<b>वैशंपायन उवाच।</b>	</td><td>	1-128-60x	
</td></tr>
				
<tr><td>
	एवमुक्ता ततः कुन्ती पाण्डुं परपुरञ्जयम्।<br>प्रत्युवाच वरारोहा भर्तुः प्रियहिते रता।।	</td><td>	1-128-60a<br>1-128-60b	
</td></tr>
				
				
<tr><td>
	`अधर्मः सुमहानेषु स्त्रीणां भरतसत्तम।<br>यत्प्रसादयते भर्ता प्रसाद्यः क्षत्रियर्षभ।<br>शृणु चेदं महाबाहो मम प्रीतिकरं चः।।'	</td><td>	1-128-61a<br>1-128-61b<br>1-128-61c	
</td></tr>
				
<tr><td>
	पितृवेश्मन्यहं बाला नियुक्ताऽतिथिपूजने।<br>उग्रं पर्यचरं तत्र ब्राह्मणं संशितव्रतम्।।	</td><td>	1-128-62a<br>1-128-62b	
</td></tr>
				
<tr><td>
	निगूढनिश्चयं धर्मे यं तं दुर्वाससं विदुः।<br>तमहं संशितात्मानं सर्वयत्नैरतोषयम्।।	</td><td>	1-128-63a<br>1-128-63b	
</td></tr>
				
<tr><td>
	स मेऽभिचारसंयुक्तमाचष्ट भगवान्वरम्।<br>मन्त्रं त्विमं च मे प्रादादब्रवीच्चैव मामिदम्।।	</td><td>	1-128-64a<br>1-128-64b	
</td></tr>
				
<tr><td>
	यं यं देवं त्वमेतेन मन्त्रेणावाहयिष्यसि।<br>अकामो वा सकामो वा वशं ते समुपैष्यति।।	</td><td>	1-128-65a<br>1-128-65b	
</td></tr>
				
<tr><td>
	तस्य तस्य प्रसादात्ते राज्ञि पुत्रो भविष्यति।<br>इत्युक्ताऽहं तदा तेन पितृवेश्मनि भारत।।	</td><td>	1-128-66a<br>1-128-66b	
</td></tr>
				
<tr><td>
	ब्राह्मणस्य वचस्तथ्यं तस्य कालोऽयमागतः।<br>अनुज्ञाता त्वया देवमाह्वयेयमहं नृप।।	</td><td>	1-128-67a<br>1-128-67b	
</td></tr>
				
				
<tr><td>
	`यां मे विद्यां महाराज अददात्स महायशाः।<br>तयाऽऽहूतः सुरः पुत्रं प्रदास्यति सुरोपमम्।<br>अनपत्यकृतं यस्ते शोकं वीर विनेष्यति।।'	</td><td>	1-128-68a<br>1-128-68b<br>1-128-68c	
</td></tr></tbody>