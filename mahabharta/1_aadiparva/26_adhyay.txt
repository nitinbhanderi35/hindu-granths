				
<tbody><tr><td>
	<b>सौतिरुवाच।</b>	</td><td>	1-26-1x	
</td></tr>
				
<tr><td>
	एवं स्तुतस्तदा कद्र्वा भगवान्हरिवाहनः।<br>नीलजीमूतसंघातैः सर्वमम्बरमावृणोत्।।	</td><td>	1-26-1a<br>1-26-1b	
</td></tr>
				
<tr><td>
	मेघानाज्ञापयामास वर्षध्वममृतं शुभम्।<br>ते मेघा मुमुचुस्तोयं प्रभूतं विद्युदुज्ज्वलाः।।	</td><td>	1-26-2a<br>1-26-2b	
</td></tr>
				
<tr><td>
	परस्परमिवात्यर्थं गर्जन्तः सततं दिवि।<br>संवर्तितमिवाकाशं जलदैः सुमहाद्भुतैः।।	</td><td>	1-26-3a<br>1-26-3b	
</td></tr>
				
<tr><td>
	सृजद्भिरतुलं तोयमजस्रं सुमहारवैः।<br>संप्रनृत्तमिवाकाशं धारोर्मिभिरनेकशः।।	</td><td>	1-26-4a<br>1-26-4b	
</td></tr>
				
<tr><td>
	मेघस्तनितनिर्घोषौर्विद्युत्पवनकम्पितैः।<br>तैर्मेघैः सततासारं वर्षद्भिरनिशं तदा।।	</td><td>	1-26-5a<br>1-26-5b	
</td></tr>
				
<tr><td>
	नष्टचन्द्रार्ककिरणमम्बरं समपद्यत।<br>नागानामुत्तमो हर्षस्तथा वर्षति वासवे।।	</td><td>	1-26-6a<br>1-26-6b	
</td></tr>
				
<tr><td>
	आपूर्यत मही चापि सलिलेन समन्ततः।<br>रसातलमनुप्राप्तं शीतलं विमलं जलम्।	</td><td>	1-26-7a<br>1-26-7b	
</td></tr>
				
<tr><td>
	तदा भूरभवच्छन्ना जलोर्मिभिरनेकशः।<br>रामणीयकमागच्छन्मात्रा सह भुजंगमाः।।	</td><td>	1-26-8a<br>1-26-8b	
</td></tr>
<tr><td>
	।। इति श्रीमन्महाभारते आदिपर्वणि पौलोमपर्वणि<br> षड्विंशोऽध्यायः।। 26 ।।	</td><td>		
</td></tr></tbody>