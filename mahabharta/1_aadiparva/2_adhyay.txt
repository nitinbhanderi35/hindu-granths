				
<tbody><tr><td>
	<b>ऋषय ऊचुः।</b>	</td><td>	1-2-1x	
</td></tr>
				
<tr><td>
	समन्तपञ्चकमिति यदुक्तं सूतनन्दन।<br>एतत्सर्वं यथातत्त्वं श्रोतुमिच्छामहे वयम्।। 	</td><td>	1-2-1a<br>1-2-1b	
</td></tr>
<tr><td>
	<b>सौतिरुवाच।</b>	</td><td>	1-2-2x	
</td></tr>
				
<tr><td>
	शृणुध्वं मम भो विप्रा ब्रुवतश्च कथाः शुभाः।<br>समन्तपञ्चकाख्यं च श्रोतुमर्हथ सत्तमाः।। 	</td><td>	1-2-2a<br>1-2-2b	
</td></tr>
				
<tr><td>
	त्रेताद्वापरयोः सन्धौ रामः शस्त्रभृतां वरः।<br>असकृत्पार्थिवं क्षत्रं जघानामर्षचोदितः।। 	</td><td>	1-2-3a<br>1-2-3b	
</td></tr>
				
<tr><td>
	स सर्वं क्षत्रमुत्साद्य स्ववीर्येणानलद्युतिः।<br>समन्तपञ्चके पञ्च चकार रुधिरह्रदान्।। 	</td><td>	1-2-4a<br>1-2-4b	
</td></tr>
				
<tr><td>
	स तेषु रुधिराम्भःसु ह्रदेषु क्रोधमूर्च्छितः।<br>पितॄन्संतर्पयामास रुधिरेणेति नः श्रुतम्।। 	</td><td>	1-2-5a<br>1-2-5b	
</td></tr>
				
<tr><td>
	अथर्चीकादयोऽभ्येत्य पितरो राममब्रुवन्।<br>राम राम महाभाग प्रीताः स्म तव भार्गव।। 	</td><td>	1-2-6a<br>1-2-6b	
</td></tr>
				
<tr><td>
	अनया पितृभक्त्या च विक्रमेण तव प्रभो।<br>वरं वृणीष्व भद्रं ते यमिच्छसि महाद्युते।। 	</td><td>	1-2-7a<br>1-2-7b	
</td></tr>
<tr><td>
	<b>राम उवाच।</b>	</td><td>	1-2-8x	
</td></tr>
				
<tr><td>
	यदि मे पितरः प्रीता यद्यनुग्राह्यता मयि।<br>यच्च रोषाभिभूतेन क्षत्रमुत्सादितं मया।। 	</td><td>	1-2-8a<br>1-2-8b	
</td></tr>
				
<tr><td>
	अतश्च पापान्मुच्येऽहमेष मे प्रार्थितो वरः।<br>ह्रदाश्च तीर्थभूता मे भवेयुर्भुवि विश्रुताः।। 	</td><td>	1-2-9a<br>1-2-9b	
</td></tr>
				
<tr><td>
	एवं भविष्यतीत्येवं पितरस्तमथाब्रुवन्।<br>तं क्षमस्वेति निषिषिधुस्ततः स विरराम ह।। 	</td><td>	1-2-10a<br>1-2-10b	
</td></tr>
		
<tr><td>
	तेषां समीपे यो देशो ह्रदानां रुधिराम्भसाम्।<br>समन्तपञ्चकमिति पुण्यं तत्परिकीर्तितम्।।	</td><td>	1-2-11a<br>1-2-11b	
</td></tr>
				
<tr><td>
	येन लिङ्गेन यो देशो युक्तः समुपलक्ष्यते।<br>तेनैव नाम्ना तं देशं वाच्यमाहुर्मनीषिणः।। 	</td><td>	1-2-12a<br>1-2-12b	
</td></tr>
				
<tr><td>
	अन्तरे चैव संप्राप्ते कलिद्वापरयोरभूत्।<br>समन्तपञ्चके युद्धं कुरुपाण्डवसेनयोः।।	</td><td>	1-2-13a<br>1-2-13b	
</td></tr>
				
<tr><td>
	तस्मिन्परमधर्मिष्ठे देशे भूदोषवर्जिते।<br>अष्टादश समाजग्मुरक्षौहिण्यो युयुत्सया।।	</td><td>	1-2-14a<br>1-2-14b	
</td></tr>
				
<tr><td>
	समेत्य तं द्विजास्ताश्च तत्रैव निधं गताः।<br>एतन्नामाभिनिर्वृत्तं तस्य देशस्य वै द्विजाः।।	</td><td>	1-2-15a<br>1-2-15b	
</td></tr>
<tr><td>
	पुण्यश्च रमणीयश्च स देशो वः प्रकीर्तितः।<br>तदेतत्कथितं सर्वं मया ब्राह्मणसत्तमाः।।<br>यथा देशः स विख्यातस्त्रिषु लोकेषु सुव्रताः।। 	</td><td>	1-2-16a<br>1-2-16b<br>1-2-16c	
</td></tr>
<tr><td>
	<b>ऋषय ऊचुः।</b>	</td><td>	1-2-17x	
</td></tr>
				
<tr><td>
	अक्षौहिण्य इति प्रोक्तं यत्त्वया सूतनन्दन।<br>एतदिच्छामहे श्रोतुं सर्वमेव यथातथम्।।	</td><td>	1-2-17a<br>1-2-17b	
</td></tr>
				
<tr><td>
	अक्षौहिण्याः परीमाणं नराश्वरथदन्तिनाम्।<br>यथावच्चैव नो ब्रूहि सर्वं हि विदितं तव।। 	</td><td>	1-2-18a<br>1-2-18b	
</td></tr>
<tr><td>
	<b>सौतिरुवाच।</b>	</td><td>	1-2-19x	
</td></tr>
				
<tr><td>
	एको रथो गजश्चैको नराः पञ्च पदातयः।<br>त्रयश्च तुरगास्तज्ज्ञैः पत्तिरित्यभिधीयते।। 	</td><td>	1-2-19a<br>1-2-19b	
</td></tr>
				
<tr><td>
पत्तिं तु त्रिगुणामेतामाहुः सेनामुखं बुधाः।	<br>	त्रीणि सेनामुखान्येको गुल्म इत्यभिधीयते।।</td><td>	1-2-20a<br>1-2-20b	
</td></tr>
				
<tr><td>
	त्रयो गुल्मा गणो नाम वाहिनी तु गणास्त्रयः।<br>स्मृतास्तिस्रस्तु वाहिन्यः पृतनेति विचक्षणैः।।	</td><td>	1-2-21a<br>1-2-21b	
</td></tr>
<tr><td>
	चमूस्तु पृतनास्तिस्रस्तिस्रश्चम्वस्त्वनीकिनी।<br>अनीकिनीं दशगुणां प्राहुरक्षौहिणीं बुधाः।।	</td><td>	1-2-22a<br>1-2-22b	
</td></tr>
				
<tr><td>
	अक्षौहिण्याः प्रसंख्याता रथानां द्विजसत्तमाः।<br>संख्यागणिततत्त्वज्ञैः सहस्राण्येकविंशतिः।।	</td><td>	1-2-23a<br>1-2-23b	
</td></tr>
				
<tr><td>
	शतान्युपरि चैवाष्टौ तथा भूयश्च सप्ततिः।<br>गजानां च परीमाणमेतदेव विनिर्दिशेत्।।	</td><td>	1-2-24a<br>1-2-24b	
</td></tr>
				
<tr><td>
	ज्ञेयं शतसहस्रं तु सहस्राणि नवैव तु।<br>नराणामपि पञ्चाशच्छतानि त्रीणि चानघाः।।	</td><td>	1-2-25a<br>1-2-25b	
</td></tr>
				
<tr><td>
	पञ्च षष्टिसहस्राणि तथाश्वानां शतानि च।<br>दशोत्तराणि षट् प्राहुर्यथावदिह संख्यया।।	</td><td>	1-2-26a<br>1-2-26b	
</td></tr>
				
<tr><td>
	एतामक्षौहिणीं प्राहुः संख्यातत्त्वदितो जनाः।<br>यां वः कथितवानस्मि विस्तरेण तपोधनाः।।	</td><td>	1-2-27a<br>1-2-27b	
</td></tr>
				
<tr><td>
	एतया संख्यया ह्यासन्कुरुपाण्डवसेनयोः।<br>अक्षौहिण्यो द्विजश्रेष्ठाः पिण्डिताष्टादशैव तु।।	</td><td>	1-2-28a<br>1-2-28b	
</td></tr>
<tr><td>
	समेतास्तत्र वै देशे तत्रैव निधं गताः।<br>कौरवान्कारणं कृत्वा कालेनाद्भुतकर्मणा।।	</td><td>	1-2-29a<br>1-2-29b	
</td></tr>
				
<tr><td>
	अहानि युयुधे भीष्मो दशैव परमास्त्रवित्।<br>अहानि पञ्च द्रोणस्तु ररक्ष कुरुवाहिनीम्।।	</td><td>	1-2-30a<br>1-2-30b	
</td></tr>

<tr><td>
	अहनी युयुधे द्वे तु कर्णः परबलार्दनः।<br>शल्योऽर्धदिवसं चैव गदायुद्धमतः परम्।।	</td><td>	1-2-31a<br>1-2-31b	
</td></tr>
		
<tr><td>
	तस्यैव दिवसस्यान्ते द्रौणिहार्दिक्यगौतमाः।<br>प्रसुप्तं निशि विश्वस्तं जघ्नुर्यौधिष्ठिरं बलम्।।	</td><td>	1-2-32a<br>1-2-32b	
</td></tr>
				
<tr><td>
	यत्तु शौनक सत्रे ते भारताख्यानमुत्तमम्।<br>जनमेजयस्य तत्सत्रे व्यासशिष्येण धीमता।।	</td><td>	1-2-33a<br>1-2-33b	
</td></tr>
				
<tr><td>
	कथितं विस्तरार्थं च यशो वीर्यं महीक्षिताम्।<br>पौष्यं तत्र च पौलोममास्तीकं चादितः स्मृतम्।।	</td><td>	1-2-34a<br>1-2-34b	
</td></tr>
				
<tr><td>
	विचित्रार्थपदाख्यानमनेकसमयान्वितम्।<br>प्रतिपन्नं नरैः प्राज्ञैर्वैराग्यमिव मोक्षिभिः।।	</td><td>	1-2-35a<br>1-2-35b	
</td></tr>
				
<tr><td>
	आत्मेव वेदितव्येषु प्रियेष्विव हि जीवितम्।<br>इतिहासः प्रधानार्थः श्रेष्ठः सर्वागमेष्वयम्।।	</td><td>	1-2-36a<br>1-2-36b	
</td></tr>
				
<tr><td>
	अनाश्रित्येदमाख्यानं कथा भुवि न विद्यते।<br>आहारमनपाश्रित्य शरीरस्येव धारणम्।।	</td><td>	1-2-37a<br>1-2-37b	
</td></tr>
				
<tr><td>
	तदेतद्भारतं नाम कविभिस्तूपजीव्यते।<br>उदयतेप्सुभिर्भृत्यैरभिजात इवेश्वरः।।	</td><td>	1-2-38a<br>1-2-38b	
</td></tr>
				
<tr><td>
	इतिहासोत्तमे यस्मिन्नर्पिता बुद्धिरुत्तमा।<br>स्वरव्यञ्जनयोः कृत्स्ना लोकवेदाश्रयेव वाक्।।	</td><td>	1-2-39a<br>1-2-39b	
</td></tr>
<tr><td>
	तस्य प्रज्ञाभिपन्नस्य विचित्रपदपर्वणः।<br>सूक्ष्मार्थन्याययुक्तस्य वेदार्थैर्भूषितस्य च।।	</td><td>	1-2-40a<br>1-2-40b	
</td></tr>
<tr><td>
	भारतस्येतिहासस्य श्रूयतां पर्वसंग्रहः।<br>पर्वानुक्रमणी पूर्वं द्वितीयः पर्वसंग्रहः।।	</td><td>	1-2-41a<br>1-2-41b	
</td></tr>
		
<tr><td>
	भारतस्येतिहासस्य श्रूयतां पर्वसंग्रहः।<br>पर्वानुक्रमणी पूर्वं द्वितीयः पर्वसंग्रहः।।	</td><td>	1-2-41a<br>1-2-41b	
</td></tr>
				
<tr><td>
	पौष्यं पौलोममास्तीकमादिरंशावतारणम्।<br>ततः संभवपर्वोक्तमद्भुतं रोमहर्षणम्।।	</td><td>	1-2-42a<br>1-2-42b	
</td></tr>
			
<tr><td>
	दाहो जतुगृहस्यात्र हैडिम्बं पर्व चोच्यते।<br>ततो बकवधः पर्व पर्व चैत्ररथं ततः।।	</td><td>	1-2-43a<br>1-2-43b	
</td></tr>
				
<tr><td>
	ततः स्वयंवरो देव्याः पाञ्चाल्याः पर्व चोच्यते।<br>क्षात्रधर्मेण निर्जित्य ततो वैवाहिकं स्मृतम्।।	</td><td>	1-2-44a<br>1-2-44b	
</td></tr>
				
<tr><td>
	विदुरागमनं पर्व राज्यलाभस्तथैव च।<br>अर्जुनस्य वने वासः सुभद्राहरणं ततः।।	</td><td>	1-2-45a<br>1-2-45b	
</td></tr>
				
<tr><td>
	सुभद्राहरणादूर्ध्वं ज्ञेया हरणहारिका।<br>ततः खाण्डवदाहाख्यं तत्रैव मयदर्शनम्।।	</td><td>	1-2-46a<br>1-2-46b	
</td></tr>
				
<tr><td>
	सभापर्व ततः प्रोक्तं मन्त्रपर्व ततः परम्।<br>जरासन्धवधः पर्व पर्व दिग्विजयं तथा।।	</td><td>	1-2-47a<br>1-2-47b	
</td></tr>
				
<tr><td>
	पर्व दिग्विजयादूर्ध्वं राजसूयिकमुच्यते।<br>ततश्चार्घाभिहरणं शिशुपालवधस्ततः।।	</td><td>	1-2-48a<br>1-2-48b	
</td></tr>
				
<tr><td>
	द्यूतपर्व ततः प्रोक्तमनुद्यूतमः परम्।<br>तत आरण्यकं पर्व किर्मीरवध एवच।।	</td><td>	1-2-49a<br>1-2-49b	
</td></tr>
<tr><td>
	अर्जुनस्याभिगमनं पर्व ज्ञेयमतः परम्।<br>ईश्वरार्जुनयोर्युद्धं पर्व कैरातसंज्ञितम्।।	</td><td>	1-2-50a<br>1-2-50b	
</td></tr>
				
<tr><td>
	इन्द्रलोकाभिगमनं पर्व ज्ञेयमतः परम्।<br>नलोपाख्यानमपि च धार्मिकं करुणोदयम्।।	</td><td>	1-2-51a<br>1-2-51b	
</td></tr>
<tr><td>
	तीर्थयात्रा ततः पर्व कुरुराजस्य धीमतः।<br>जटासुरवधः पर्व यक्षयुद्धमतः परम्।।	</td><td>	1-2-52a<br>1-2-52b	
</td></tr>
				
<tr><td>
	निवातकवचैर्युद्धं पर्व चाजगरं ततः।<br>मार्कण्डेयसमास्या च पर्वानन्तरमुच्यते।।	</td><td>	1-2-53a<br>1-2-53b	
</td></tr>

<tr><td>
	संवादश्च ततः पर्व द्रौपदीसत्यभामयोः।<br>घोषयात्रा ततः पर्व ततः प्रायोपवेशनेम्।<br>मन्त्रस्य निश्चयं चैव मृगस्वप्नोद्भवं ततः।।	</td><td>	1-2-54a<br>1-2-54b<br>1-2-54c	
</td></tr>
				
<tr><td>
	व्रीहिद्रौणिकमाख्यानमैन्द्रद्युम्नं तथैव च।<br>द्रौपदीहरणं पर्व जयद्रथविमोक्षणम्।।	</td><td>	1-2-55a<br>1-2-55b	
</td></tr>
				
<tr><td>
	रामोपाख्यानमत्रैव पर्व ज्ञेयमतः परम्।<br>पतिव्रताया माहात्म्यं सावित्र्याश्चैवमद्भुतम्।।	</td><td>	1-2-56a<br>1-2-56b	
</td></tr>

<tr><td>
	कुण्डलाहरणं पर्व ततः परमिहोच्यते।<br>आरणेयं ततः पर्व वैराटं तदनन्तरम्।।<br>पाण्डवानां प्रवेशश्च समयस्य च पालनम्।।	</td><td>	1-2-57a<br>1-2-57b<br>1-2-57c	
</td></tr>
				
<tr><td>
	कीचकानां वधः पर्व पर्व ग्रोग्रहणं ततः।<br>अभिमन्योश्च वैराट्याः पर्व वैवाहिकं स्मृतम्।।	</td><td>	1-2-58a<br>1-2-58b	
</td></tr>
				
<tr><td>
	उद्योगपर्व विज्ञेयमत ऊर्ध्वं महाद्भुतम्।<br>ततः संजययानाख्यं पर्व ज्ञेयमतः परम्।।	</td><td>	1-2-59a<br>1-2-59b	
</td></tr>
			
<tr><td>
	प्रजागरं तथा पर्व धृतराष्ट्रस्य चिन्तया।<br>पर्व सानत्सुजातं वै गुह्यमध्यात्मदर्शनम्।।	</td><td>	1-2-60a<br>1-2-60b	
</td></tr>
				
<tr><td>
	यानसन्धिस्ततः पर्व भगवद्यानमेव च।<br>मातलीयमुपाख्यानं चरितं गालवस्य च।।	</td><td>	1-2-61a<br>1-2-61b	
</td></tr>
				
<tr><td>
	सावित्रं वामदेव्यं च वैन्योपाख्यानमेव च।<br>जामदग्न्यमुपाख्यानं पर्व षोडशराजकम्।।	</td><td>	1-2-62a<br>1-2-62b	
</td></tr>
				
<tr><td>
	सभाप्रवेशः कृष्णस्य विदुलापुत्रशासनम्।<br>उद्योगः सैन्यनिर्याणं विश्वोपाख्यानमेव च।।	</td><td>	1-2-63a<br>1-2-63b	
</td></tr>
				
<tr><td>
	ज्ञेयं विवादपर्वात्र कर्णस्यापि महात्मनः।<br>`मन्त्रस्य निश्चयं कृत्वा कार्यस्य समनन्तरम्।।	</td><td>	1-2-64a<br>1-2-64b	
</td></tr>
				
<tr><td>
	श्वेतस्य वासुदेवेन चित्रं बहुकथाश्रयम्।'<br>निर्याणं च ततः पर्व कुरुपाण्डवसेनयोः।।	</td><td>	1-2-65a<br>1-2-65b	
</td></tr>
				
<tr><td>
	रथातिरथसंख्या च पर्वोक्तं तदनन्तरम्।<br>उलूकदूतागमनं पर्वामर्षविवर्धनम्।।	</td><td>	1-2-66a<br>1-2-66b	
</td></tr>
				
<tr><td>
	अम्बोपाख्यानमत्रैव पर्व ज्ञेयमतः परम्।।<br>भीष्माभिषेचनं पर्व ततश्चाद्भुतमुच्यते।।	</td><td>	1-2-67a<br>1-2-67b	
</td></tr>
				
<tr><td>
	जम्बूखम्डविनिर्माणं पर्वोक्तं तदनन्तरम्।।<br>भूमिपर्व ततः प्रोक्तं द्वीपविस्तारकीर्तनम्।।	</td><td>	1-2-68a<br>1-2-68b	
</td></tr>

<tr><td>
	`दिव्यं चक्षुर्ददौ यत्र संजयाय महामुनिः।'<br>पर्वोक्तं भगवद्गीता पर्व भीष्मवधस्ततः।<br>द्रोणाभिषेचनं पर्व संशप्तकवधस्ततः।।	</td><td>	1-2-69a<br>1-2-69b<br>1-2-69c	
</td></tr>
				
<tr><td>
	अभिमन्युवधः पर्व प्रतिज्ञा पर्व चोच्यते।<br>जयद्रथवधः पर्व घटोत्कचवधस्ततः।।	</td><td>	1-2-70a<br>1-2-70b	
</td></tr>
			
<tr><td>
	ततो द्रोणवधः पर्व विज्ञेयं लोमहर्षणम्।<br>मोक्षो नारायणास्त्रस्य पर्वानन्तरमुच्यते।।	</td><td>	1-2-71a<br>1-2-71b	
</td></tr>
				
<tr><td>
	कर्णपर्व ततो ज्ञेयं शल्यपर्व ततः परम्।<br>ह्रदप्रवेशनं पर्व गदायुद्धमतः परम्।।	</td><td>	1-2-72a<br>1-2-72b	
</td></tr>
				
<tr><td>
	सारस्वतं ततः पर्व तीर्थवंशानुकीर्तनम्।<br>अत ऊर्ध्वं सुबीभत्सं पर्व सौप्तिकमुच्यते।।	</td><td>	1-2-73a<br>1-2-73b	
</td></tr>
				
<tr><td>
	ऐषीकं पर्व चोद्दिष्टमत ऊर्ध्वं सुदारुणम्।<br>जलप्रदानिकं पर्व स्त्रीविलापस्ततः परम्।।	</td><td>	1-2-74a<br>1-2-74b	
</td></tr>
				
<tr><td>
	श्राद्धपर्व ततो ज्ञेयं कुरूणामौर्ध्वदेहिकम्।<br>चार्वाकनिग्रहः पर्व रक्षसो ब्रह्मरूपिणः।।	</td><td>	1-2-75a<br>1-2-75b	
</td></tr>
				
<tr><td>
	आभिषेचनिकं पर्व धर्मराजसर्य धीमतः।<br>प्रविभागो गृहाणां च पर्वोक्तं तदनन्तरम्।।	</td><td>	1-2-76a<br>1-2-76b	
</td></tr>
				
<tr><td>
	शान्तिपर्व ततो यत्र राजधर्मानुशासनम्।<br>आपद्धर्मश्च पर्वोक्तं मोक्षधर्मस्ततः परम्।।	</td><td>	1-2-77a<br>1-2-77b	
</td></tr>
				
<tr><td>
	शुकप्रश्नाभिगमनं ब्रह्मप्रश्नानुशासनम्।<br>प्रादुर्भावश्च दुर्वासःसंवादश्चैव मायया।।	</td><td>	1-2-78a<br>1-2-78b	
</td></tr>
				
<tr><td>
	ततः पर्व परिज्ञेयमानुशासनिकं परम्।<br>स्वर्गारोहणिकं चैव ततो भीष्मस्य धीमतः।।	</td><td>	1-2-79a<br>1-2-79b	
</td></tr>
<tr><td>
	पर्व चाश्रमवासाख्यं पुत्रदर्शनमेव च।<br>नारदागमनं पर्व ततः परमिहोच्यते।।	</td><td>	1-2-81a<br>1-2-81b	
</td></tr>
				
<tr><td>
	मौसलं पर्व चोद्दिष्टं ततो घोरं सुदारुणम्।<br>महाप्रस्थानिकं पर्व स्वर्गारोहणिकं ततः।।	</td><td>	1-2-82a<br>1-2-82b	
</td></tr>
				
<tr><td>
	हरिवंशस्ततः पर्व पुराणं खिलसंज्ञितम्।<br>विष्णुपर्व शिशोश्चर्या विष्णोः कंसवधस्तथा।।	</td><td>	1-2-83a<br>1-2-83b	
</td></tr>
				
<tr><td>
	भविष्यं पर्व चाप्युक्तं खिलेष्वेवाद्भुतं महत्।<br>एतत्पर्वशतं पूर्णं व्यासेनोक्तं महात्मना।।	</td><td>	1-2-84a<br>1-2-84b	
</td></tr>
				
<tr><td>
	यथावत्सूतपुत्रेण रौमहर्षणिना ततः।<br>उक्तानि नैमिशारण्ये पर्वाण्यष्टादशैव तु।।	</td><td>	1-2-85a<br>1-2-85b	
</td></tr>
				
<tr><td>
	समासो भारतस्यायमत्रोक्तः पर्वसंग्रहः।<br>पौष्यं पौलोममास्तीकमादिरंशावतारणम्।।	</td><td>	1-2-86a<br>1-2-86b	
</td></tr>
				
<tr><td>
	संभवो जतुवेश्माख्यं हिडिम्बबकयोर्वधः।<br>तथा चैत्ररथं देव्याः पाञ्चाल्याश्च स्वयंवरः।।	</td><td>	1-2-87a<br>1-2-87b	
</td></tr>
				
<tr><td>
	क्षात्रधर्मेण निर्जित्य ततो वैवाहिकं स्मृतम्।<br>विदुरागमनं चैव राज्यलाभस्तथैव च।।	</td><td>	1-2-88a<br>1-2-88b	
</td></tr>
				
<tr><td>
	वनवासोऽर्जुनस्यापि सुभद्राहरणं ततः।<br>हरणाहरणं चैव दहनं खाण्डवस्य च।।	</td><td>	1-2-89a<br>1-2-89b	
</td></tr>
			
<tr><td>
	पौलोमे भृगुवंशस्य विस्तारः परिकीर्तितः।<br>आस्तीके सर्वनागानां गरुडस्य च संभवः।।	</td><td>	1-2-91a<br>1-2-91b	
</td></tr>
				
<tr><td>
	क्षीरोदमथं चैव जन्मोच्चैःश्रवसस्तथा।<br>यजतः सर्पसत्रेण राज्ञः पारिक्षितस्य च।।	</td><td>	1-2-92a<br>1-2-92b	
</td></tr>
				
<tr><td>
	कथेयमभिनिर्वृत्ता भारतानां महात्मनाम्।<br>विविधाः संभवा राज्ञामुक्ताः संभवपर्वणि।।	</td><td>	1-2-93a<br>1-2-93b	
</td></tr>
				
<tr><td>
	अन्येषां चैव शूराणामृषेर्द्वैपायनस्य च।<br>अंशावतरणं चात्र देवानां परिकीर्तितम्।।	</td><td>	1-2-94a<br>1-2-94b	
</td></tr>
				
<tr><td>
	दैत्यानां दानवानां च यक्षाणां च महौजसाम्।<br>नागानामथ सर्पाणां गन्धर्वाणां पतत्त्रिणाम्।।	</td><td>	1-2-95a<br>1-2-95b	
</td></tr>
				
<tr><td>
	अन्येषां चैव भूतानां विविधानां समुद्भवः।<br>महर्षेराश्रमपदे कण्वस्य च तपस्विनः।।	</td><td>	1-2-96a<br>1-2-96b	
</td></tr>
				
<tr><td>
	शकुन्तलायां दुष्यन्ताद्भरतश्चापि जज्ञिवान्।<br>यस्य लोकेषु नाम्नेदं प्रथितं भारतं कुलम्।।	</td><td>	1-2-97a<br>1-2-97b	
</td></tr>
				
<tr><td>
	वसूनां पुनरुत्पत्तिर्भागीरथ्यां महात्मनाम्।<br>शन्तनोर्वेश्मनि पुनस्तेषां चारोहणं दिवि।।	</td><td>	1-2-98a<br>1-2-98b	
</td></tr>
				
<tr><td>
	तेजोंशानां च संपातो भीष्मस्याप्यत्र संभवः।<br>राज्यान्निवर्तनं तस्य ब्रह्मचर्यव्रते स्थितिः।।	</td><td>	1-2-99a<br>1-2-99b	
</td></tr>
<tr><td>
	प्रतिज्ञापालनं चैव रक्षा चित्राङ्गदस्य च।<br>हते चित्राङ्गदे चैव रक्षा भ्रातुर्यवीयसः।।	</td><td>	1-2-100a<br>1-2-100b	
</td></tr>
<tr><td>
	विचित्रवीर्यस्य तथा राज्ये संप्रतिपादनम्।<br>धर्मस्य नृषु संभूतिरणीमाण्डव्यशापजा।।	</td><td>	1-2-101a<br>1-2-101b	
</td></tr>
				
<tr><td>
	कृष्णद्वैपायनाच्चैव प्रसूतिर्वरदानजा।<br>धृतराष्ट्रस्य पाण्डोश्च पाण्डवानां च संभवः।।	</td><td>	1-2-102a<br>1-2-102b	
</td></tr>
				
<tr><td>
	वारणावतयात्रा च मन्त्रो दुर्योधनस्य च।<br>कूटस्य धार्तराष्ट्रेण प्रेषणं पाण्डवान्प्रति।।	</td><td>	1-2-103a<br>1-2-103b	
</td></tr>
				
<tr><td>
	हितोपदेशश्च पथि धर्मराजस्य धीमतः।<br>विदुरेण कृतो यत्र हितार्थं म्लेच्छभाषया।।	</td><td>	1-2-104a<br>1-2-104b	
</td></tr>
				
<tr><td>
	विदुरस्य च वाक्येन सुरुङ्गोपक्रमक्रिया।<br>निषाद्याः पञ्चपुत्रायाः सुप्ताया जतुवेश्मनि।।	</td><td>	1-2-105a<br>1-2-105b	
</td></tr>
				
<tr><td>
	पुरोचनस्य चात्रैव दहनं संप्रकीर्तितम्।<br>पाण्डवानां वने घोरे हिडिम्बायाश्च दर्शनम्।।	</td><td>	1-2-106a<br>1-2-106b	
</td></tr>
				
<tr><td>
	तत्रैव च हिडिम्बस्य वधो भीमान्महाबलात्।<br>घटोत्कचस्य चोत्पत्तिंरत्रैव परिकीर्तिता।।	</td><td>	1-2-107a<br>1-2-107b	
</td></tr>
				
<tr><td>
	महर्षेर्दर्शनं चैव व्यासस्यामिततेजसः।<br>तदाज्ञयैकचक्रायां ब्राह्मणस्य निवेशने।।	</td><td>	1-2-108a<br>1-2-108b	
</td></tr>
				
<tr><td>
	अज्ञातचर्यया वासो यत्र तेषां प्रकीर्तितः।<br>बकस्य निधनं चैव नागराणां च विस्मयः।।	</td><td>	1-2-109a<br>1-2-109b	
</td></tr>
<tr><td>
	संभवश्चैव कृष्णाया धृष्टद्युम्नस्य चैव ह।<br>ब्राह्मणात्समुपश्रुत्य व्यासवाक्यप्रचोदिताः।।	</td><td>	1-2-110a<br>1-2-110b	
</td></tr>

<tr><td>
	द्रौपदीं प्रार्थयन्तस्ते स्वयंवरदिदृक्षया।<br>पञ्चालानभितो जग्मुर्यत्र कौतूहलान्विताः।।	</td><td>	1-2-111a<br>1-2-111b	
</td></tr>
				
<tr><td>
	अङ्गारपर्णं निर्जित्य गङ्गाकूलेऽर्जुनस्तदा।<br>सख्यं कृत्वा ततस्तेन तस्मादेव च शुश्रुवे।।	</td><td>	1-2-112a<br>1-2-112b	
</td></tr>
				
<tr><td>
	तापत्यमथ वासिष्ठमौर्वं चाख्यानमुत्तमम्।<br>भ्रातृभिः सहितः सर्वैः पञ्चालानभितो ययौ।।	</td><td>	1-2-113a<br>1-2-113b	
</td></tr>
				
<tr><td>
	पाञ्चालनगरे चापि लक्ष्यं भित्त्वा धनञ्जयः।<br>द्रौपदीं लब्धवानत्र मध्ये सर्वमहीक्षिताम्।।	</td><td>	1-2-114a<br>1-2-114b	
</td></tr>
				
<tr><td>
	भीमसेनार्जुनौ यत्र संरब्धान्पृथिवीपतीन्।<br>शल्यकर्णौ च तरसा जितवन्तौ महामृधे।।	</td><td>	1-2-115a<br>1-2-115b	
</td></tr>
				
<tr><td>
	दृष्ट्वा तयोश्च तद्वीर्यमप्रमेयममानुषम्।<br>शङ्कमानौ पाण्डवांस्तान् रामकृष्णौ महामती।।	</td><td>	1-2-116a<br>1-2-116b	
</td></tr>
				
<tr><td>
	जग्मतुस्तैः समागन्तुं शालां भार्गववेश्मनि।<br>पञ्चानामेकपत्नीत्वे विमर्शो द्रुपदस्य च।।	</td><td>	1-2-117a<br>1-2-117b	
</td></tr>
				
<tr><td>
	पञ्चेन्द्राणामुपाख्यानमत्रैवाद्भुतमुच्यते।<br>द्रौपद्या देवविहीतो विवाहश्चाप्यमानुषः।।	</td><td>	1-2-118a<br>1-2-118b	
</td></tr>
				
<tr><td>
	क्षत्तुश्च धार्तराष्ट्रेण प्रेषणं पाण्डवान्प्रति।<br>विदुरस्य च संप्राप्तिर्दर्शनं केशवस्य च।।	</td><td>	1-2-119a<br>1-2-119b	
</td></tr>
				
<tr><td>
	खाण्डवप्रस्थवासश्च तथा राज्यार्धसर्जनम्।<br>नारदस्याज्ञया चैव द्रौपद्याः समयक्रिया।।	</td><td>	1-2-120a<br>1-2-120b	
</td></tr>
				
<tr><td>
	सुन्दोपसुन्दयोस्तद्वदाख्यानं परिकीर्तितम्।<br>अनन्तरं च द्रौपद्या सहासीनं युधिष्ठिरम्।।	</td><td>	1-2-121a<br>1-2-121b	
</td></tr>
				
<tr><td>
	अनु प्रविश्य विप्रार्थे फाल्गुनो गृह्य चायुधम्।<br>मोक्षयित्वा गृहं गत्वा विप्रार्थं कृतनिश्चयः।।	</td><td>	1-2-122a<br>1-2-122b	
</td></tr>
				
<tr><td>
	समयं पालयन्वीरो वनं यत्र जगाम ह।<br>पार्थस्य वनवासे च उलूप्या पथि सङ्गमः।।	</td><td>	1-2-123a<br>1-2-123b	
</td></tr>
				
<tr><td>
	पुण्यतीर्थानुसंयानं बभ्रुवाहनजन्म च।<br>तत्रैव मोक्षयामास पञ्च सोऽप्सरसः शुभाः।।	</td><td>	1-2-124a<br>1-2-124b	
</td></tr>
				
<tr><td>
	शापाद्ग्राहत्वमापन्ना ब्राह्मणस्य तपस्विनः।<br>प्रभासतीर्थे पार्थेन कृष्णस्य च समागमः।।	</td><td>	1-2-125a<br>1-2-125b	
</td></tr>
				
<tr><td>
	द्वारकायां सुभद्रा च कामयानेन कामिनी।<br>वासुदेवस्यानुमते प्राप्ता चैव किरीटिना।।	</td><td>	1-2-126a<br>1-2-126b	
</td></tr>
				
<tr><td>
	गृहीत्वा हरणं प्राप्ते कृष्णे देवकिनन्दने।<br>अभिमन्योः सुभद्रायां जन्म चोत्तमतेजसः।।	</td><td>	1-2-127a<br>1-2-127b	
</td></tr>
				
<tr><td>
	द्रौपद्यास्तनयानां च संभवोऽनुप्रकीर्तितः।<br>विहारार्थं च गतयोः कृष्णयोर्यमुनामनु।।	</td><td>	1-2-128a<br>1-2-128b	
</td></tr>
				
<tr><td>
	संप्राप्तिश्चक्रधनुषोः खाण्डवस्य च दाहनम्।<br>मयस्य मोक्षो ज्वलनाद्भुजङ्गस्य च मोक्षणम्।।	</td><td>	1-2-129a<br>1-2-129b	
</td></tr>
				
<tr><td>
	महर्षेर्मन्दपालस्य शार्ङ्ग्या तनयसंभवः।<br>इत्येतदादिपर्वोक्तं प्रथमं बहु विस्तरम्।।	</td><td>	1-2-130a<br>1-2-130b	
</td></tr>
				
<tr><td>
	अध्यायानां शते द्वे तु संख्याते परमर्षिणा।<br>सप्तविंशतिरध्याया व्यासेनोत्तमतेजसा।।	</td><td>	1-2-131a<br>1-2-131b	
</td></tr>
				
<tr><td>
	अष्टौ श्लोकसहस्राणि अष्टौ श्लोकशतानि च।<br>श्लोकाश्च चतुराशीतिर्मुनिनोक्ता महात्मना।।	</td><td>	1-2-132a<br>1-2-132b	
</td></tr>
				
<tr><td>
	द्वितीयं तु सभापर्व बहुवृत्तान्तमुच्यते।<br>सभाक्रिया पाण्डवानां किङ्कराणां च दर्शनम्।	</td><td>	1-2-133a<br>1-2-133b	
</td></tr>
				
<tr><td>
	लोकपालसभाख्यानं नारदाद्देवदर्शिनः।<br>राजसूयस्य चारम्भो जरासन्धवधस्तथा।।	</td><td>	1-2-134a<br>1-2-134b	
</td></tr>
				
<tr><td>
	गिरिव्रजे निरुद्धानां राज्ञां कृष्णेन मोक्षणम्।<br>तथा दिग्विजयोऽत्रैव पाम्डवानां प्रकीर्तितः।।	</td><td>	1-2-135a<br>1-2-135b	
</td></tr>
				
<tr><td>
	राज्ञामागमनं चैव सार्हणानां महक्रतौ।<br>राजसूयेऽर्घसंवादे शिशुपालवधस्तथा।।	</td><td>	1-2-136a<br>1-2-136b	
</td></tr>
				
<tr><td>
	यज्ञे विभूतिं तां दृष्ट्वा दुःखामर्षान्वितस्य च।<br>दुर्योधनस्यावहासो भीमेन च सभातले।।	</td><td>	1-2-137a<br>1-2-137b	
</td></tr>
				
<tr><td>
	यत्रास्य मन्युरुद्भूतो येन द्यूतमकारयत्।<br>यत्र धर्मसुतं द्यूते शकुनिः कितवोऽजयत्।।	</td><td>	1-2-138a<br>1-2-138b	
</td></tr>
				
<tr><td>
	यत्र द्यूतार्णवे मग्नां द्रौपदीं नौरिवार्णवात्।<br>धृतराष्ट्रो महाप्राज्ञः स्नुषां परमदुःखिताम्।।	</td><td>	1-2-139a<br>1-2-139b	
</td></tr>
				
<tr><td>
	तारयामास तांस्तीर्णाञ्ज्ञात्वा दुर्योधनो नृपः।<br>पुनरेव ततो द्यूते समाह्वयत पाण्डवान्।।	</td><td>	1-2-140a<br>1-2-140b	
</td></tr>
				
<tr><td>
	जित्वा स वनवासाय प्रेषयामास तांस्ततः।<br>एतत्सर्वं सभापर्व समाख्यातं महात्मना।।	</td><td>	1-2-141a<br>1-2-141b	
</td></tr>
				
<tr><td>
	अध्यायाः सप्ततिर्ज्ञेयास्तथा चाष्टौ प्रसंख्यया।<br>श्लोकानां द्वे सहस्रे तु पञ्च श्लोकशतानि च।।	</td><td>	1-2-142a<br>1-2-142b	
</td></tr>
				
<tr><td>
	श्लोकाश्चैकादश ज्ञेयाः पर्वण्यस्मिन्द्विजोत्तमाः।<br>अतः परं तृतीयं तु ज्ञेयमारण्यकं महत्।।	</td><td>	1-2-143a<br>1-2-143b	
</td></tr>
				
<tr><td>
	वनवासं प्रयातेषु पाण्डवेषु महात्मसु।<br>पौरानुगमनं चैव धर्मपुत्रस्य धीमतः।।	</td><td>	1-2-144a<br>1-2-144b	
</td></tr>
				
<tr><td>
	अन्नौषधीनां च कृते पाण्डवेन महात्मना।<br>द्विजानां भरणार्थं च कृतमाराधनं रवेः।।	</td><td>	1-2-145a<br>1-2-145b	
</td></tr>
				
<tr><td>
	धौम्योपदेशात्तिग्मांशुप्रसादादन्नसंभः।<br>हितं च ब्रुवतः क्षत्तुः परित्यागोऽम्बिकासुतात्।।	</td><td>	1-2-146a<br>1-2-146b	
</td></tr>
				
<tr><td>
	त्यक्तस्य पाण्डुपुत्राणां समीपगमनं तथा।<br>पुनरागमनं चैव धृतराष्ट्रस्य शासनात्।।	</td><td>	1-2-147a<br>1-2-147b	
</td></tr>
				
<tr><td>
	कर्णप्रोत्साहनाच्चैव धार्तराष्ट्रस्य दुर्मतेः।<br>वनस्थान्पाण्डवान्हन्तुं मन्त्रो दुर्योधनस्यच।।	</td><td>	1-2-148a<br>1-2-148b	
</td></tr>
				
<tr><td>
	तं दुष्टभावं विज्ञाय व्यासस्यागमनं द्रुतम्।<br>निर्याणप्रतिषेधश्च सुरभ्याख्यानमेव च।।	</td><td>	1-2-149a<br>1-2-149b	
</td></tr>
				
<tr><td>
	मैत्रेयागमनं चात्र राज्ञश्चैवानुशासनम्।<br>शापोत्सर्गश्च तेनैव राज्ञो दुर्योधनस्य च।।	</td><td>	1-2-150a<br>1-2-150b	
</td></tr>
				
<tr><td>
	किर्मीरस्य वधश्चात्र भीमसेनेन संयुगे।<br>वृष्णीनामागमश्चात्र पाञ्चालानां च सर्वशः।।	</td><td>	1-2-151a<br>1-2-151b	
</td></tr>
				
<tr><td>
	श्रुत्वा शकुनिना द्यूते निकृत्या निर्जितांश्च तान्।<br>क्रुद्धस्यानुप्रशमनं हरेश्चैव किरीटिना।।	</td><td>	1-2-152a<br>1-2-152b	
</td></tr>
				
<tr><td>
	परिदेवनं च पाञ्चाल्या वासुदेवस्य सन्निधौ।<br>आश्वासनं च कृष्णेन दुःखार्तायाः प्रकीर्तितम्।।	</td><td>	1-2-153a<br>1-2-153b	
</td></tr>
				
<tr><td>
	तथा सौभवधाख्यानमत्रैवोक्तं महर्षिणा।<br>सुभद्रायाः सपुत्रायाः कृष्णेन द्वारकां पुरीम्।।	</td><td>	1-2-154a<br>1-2-154b	
</td></tr>
				
<tr><td>
	नयनं द्रौपदेयानां धृष्टद्युम्नेन चैव ह।<br>प्रवेशः पाण्डवेयानां रम्ये द्वैतवने ततः।।	</td><td>	1-2-155a<br>1-2-155b	
</td></tr>
				
<tr><td>
	धर्मराजस्य चात्रैव संवादः कृष्णया सह।<br>संवादश्च तथा राज्ञा भीमस्यापि प्रकीर्तितः।।	</td><td>	1-2-156a<br>1-2-156b	
</td></tr>
				
<tr><td>
	समीपं पाण्डुपुत्राणां व्यासस्यागमनं तथा।<br>प्रतिश्रुत्याथ विद्याया दानं राज्ञो महर्षिणा।।	</td><td>	1-2-157a<br>1-2-157b	
</td></tr>
				
<tr><td>
	गमनं काम्यके चापि व्यासे प्रतिगते ततः।<br>अस्त्रहेतोर्विवासश्च पार्थस्यामिततेजसः।।	</td><td>	1-2-158a<br>1-2-158b	
</td></tr>
				
<tr><td>
	महादेवेन युद्धं च किरातवपुषा सह।<br>दर्शनं लोकपालानामस्त्रप्राप्तिस्तथैव च।।	</td><td>	1-2-159a<br>1-2-159b	
</td></tr>
				
<tr><td>
	महेन्द्रलोकगमनमस्त्रार्थे च किरीटिनः।<br>यत्र चिन्ता समुत्पन्ना धृतराष्ट्रस्य भूयसी।।	</td><td>	1-2-160a<br>1-2-160b	
</td></tr>
				
<tr><td>
	दर्शनं बृहदश्वस्य महर्षेर्भावितात्मनः।<br>युधिष्ठिरस्य चार्तस्य व्यसने परिदेवनम्।।	</td><td>	1-2-161a<br>1-2-161b	
</td></tr>
				
<tr><td>
	नलोपाख्यानमत्रैव धर्मिष्ठं करुणोदयम्।<br>दमयन्त्याः स्थितिर्यत्र नलस्य चरितं तथा।।	</td><td>	1-2-162a<br>1-2-162b	
</td></tr>
				
<tr><td>
	तथाक्षहृदयप्राप्तिस्तस्मादेव महर्षितः।<br>लोमशस्यागमस्तत्र स्वर्गात्पाण्डुसुतान्प्रति।।	</td><td>	1-2-163a<br>1-2-163b	
</td></tr>
				
<tr><td>
	वनवासगतानां च पाण्डवानां महात्मनाम्।<br>स्वर्गे प्रवृत्तिराख्याता लोमशेनार्जुनस्य वै।।	</td><td>	1-2-164a<br>1-2-164b	
</td></tr>
				
<tr><td>
	संदेशादर्जुनस्यात्र तीर्थाभिगमनक्रिया।<br>तीर्थानां च फलप्राप्तिः पुण्यत्वं चापि कीर्तितम्।।	</td><td>	1-2-165a<br>1-2-165b	
</td></tr>
				
<tr><td>
	पुलस्त्यतीर्थयात्रा च नारदेन महर्षिणा।<br>तीर्थयात्रा च तत्रैव पाण्डवानां महात्मनां।।	</td><td>	1-2-166a<br>1-2-166b	
</td></tr>
<tr><td>
	तथा यज्ञविभूतिश्च गयस्यात्र प्रकीर्तिता।।	</td><td>	1-2-167a	
</td></tr>
				
<tr><td>
	आगस्त्यमपि चाख्यानं यत्र वातापिभक्षणम्।<br>लोपामुद्राभिपमनमपत्यार्थमृषेस्तथा।।	</td><td>	1-2-168a<br>1-2-168b	
</td></tr>
				
<tr><td>
	ऋश्यशृङ्गस्य चरितं कौमारब्रह्मचारिणः।<br>जामदग्न्यस्य रामस्य चरितं भूरितेजसः।।	</td><td>	1-2-169a<br>1-2-169b	
</td></tr>
				
<tr><td>
	कार्तवीर्यवधो यत्र हैहयानां च वर्ण्यते।<br>प्रभासतीर्थे पाण्डूनां वृष्णिभिश्च समागमः।।	</td><td>	1-2-170a<br>1-2-170b	
</td></tr>
				
<tr><td>
	सौकन्यमपि चाख्यानं च्यवनो यत्र भार्गवः।<br>शर्यातियज्ञे नासत्यौ कृतवान्सोमपीथिनौ।।	</td><td>	1-2-171a<br>1-2-171b	
</td></tr>
				
<tr><td>
	ताभ्यां च यत्र स मुनिर्यौवनं प्रतिपादितः।<br>मान्धातुश्चाप्युपाख्यानं राज्ञोऽत्रैवप्रकीर्तितं।।	</td><td>	1-2-172a<br>1-2-172b	
</td></tr>
				
<tr><td>
	जन्तूपाख्यानमत्रैव यत्र पुत्रेण सोमकः।<br>पुत्रार्थमयजद्राजा लेभे पुत्रशतं च सः।।	</td><td>	1-2-173a<br>1-2-173b	
</td></tr>
				
<tr><td>
	ततः श्येनकपोतीयमुपाख्यानमनुत्तमम्।<br>इन्द्राग्नी यत्र धर्मश्चाप्यजिज्ञासञ्शिबिं नृपम्।।	</td><td>	1-2-174a<br>1-2-174b	
</td></tr>
				
<tr><td>
	अष्टावक्रीयमत्रैव विवादो यत्र बन्दिना।<br>अष्टावक्रस्य विप्रर्षेर्जनकस्याध्वरेऽभवत्।।	</td><td>	1-2-175a<br>1-2-175b	
</td></tr>
				
<tr><td>
	नैयायिकानां मुख्येन वरुणस्यात्मजेन च।<br>पराजितो यत्र बन्दी विवादेन महात्मना।।	</td><td>	1-2-176a<br>1-2-176b	
</td></tr>
				
				
<tr><td>
	विजित्य सागरं प्राप्तं पितरं लब्धवानृषिः।<br>यवक्रीतस्य चाख्यानं रैभ्यस्य च महात्मनः।<br>गन्धमादनयात्रा च वासो नारायणाश्रमे।।	</td><td>	1-2-177a<br>1-2-177b<br>1-2-177c	
</td></tr>
				
<tr><td>
	नियुक्तो भीमसेनश्च द्रौपद्या गन्धमादने।<br>व्रजन्पथि महाबाहुर्दृष्टवान्पवनात्मजम्।।	</td><td>	1-2-178a<br>1-2-178b	
</td></tr>
				
<tr><td>
	कदलीषण्डमध्यस्थं हनूमन्तं महाबलम्।<br>यत्र मन्दारपुष्पार्थे नलिनीं तामधर्षयत्।।	</td><td>	1-2-179a<br>1-2-179b	
</td></tr>
				
<tr><td>
	यत्रास्य युद्धमभवत्सुमहद्राक्षसैः सह।<br>यक्षैश्चैव महावीर्यैर्मणिमत्प्रमुखैस्तथा।।	</td><td>	1-2-180a<br>1-2-180b	
</td></tr>
				
<tr><td>
	जटासुरस्य च वधो राक्षसस्य वृकोदरात्।<br>वृषपर्वणो राजर्षेस्ततोऽभिगमनं स्मृतम्।।	</td><td>	1-2-181a<br>1-2-181b	
</td></tr>
				
<tr><td>
	आर्ष्टिषेणाश्रमे चैषां गमनं वास एव च।<br>प्रोत्साहनं च पाञ्चाल्या भीमस्यात्र महात्मनः।।	</td><td>	1-2-182a<br>1-2-182b	
</td></tr>
				
<tr><td>
	कैलासारोहणं प्रोक्तं यत्र यक्षैर्बलोत्कटैः।<br>युद्धमासीन्महाघोरं मणिमत्प्रमुखैः सह।।	</td><td>	1-2-183a<br>1-2-183b	
</td></tr>
				
<tr><td>
	समागमश्च पाण्डूनां यत्र वैश्रवणेन च।<br>समागमश्चार्जुनस्य तत्रैव भ्रातृभिः सह।।	</td><td>	1-2-184a<br>1-2-184b	
</td></tr>
				
<tr><td>
	अवाप्य दिव्यान्यस्त्राणि गुर्वर्थं सव्यसाचिना।<br>निवातकवचैर्युद्धं हिरण्यपुरवासिभिः।।	</td><td>	1-2-185a<br>1-2-185b	
</td></tr>
				
<tr><td>
	निवातकवचैर्घोरैर्दानवैः सुरशत्रुभिः।<br>पौलोमैः कालकेयैश्च यत्र युद्धं किरीटिनः।।	</td><td>	1-2-186a<br>1-2-186b	
</td></tr>
				
<tr><td>
	वधश्चैषां समाख्यातो राज्ञस्तेनैव धीमता।<br>अस्त्रसंदर्शनारम्भो धर्मराजस्य सन्निधौ।।	</td><td>	1-2-187a<br>1-2-187b	
</td></tr>
				
<tr><td>
	पार्थस्य प्रतिषेधश्छ नारदेन सुरर्षिणा।<br>अवरोहणं पुनश्चैव पाण्डूनां गन्धमादनात्।।	</td><td>	1-2-188a<br>1-2-188b	
</td></tr>
				
<tr><td>
	भीमस्य ग्रहणं चात्र पर्वताभोगवर्ष्मणा।<br>भुजगेन्द्रेण बलिना तस्मिन्सुगहने वने।।	</td><td>	1-2-189a<br>1-2-189b	
</td></tr>
				
<tr><td>
	अमोक्षयद्यत्र चैनं प्रश्नानुक्त्वा युधिष्ठिरः।<br>काम्यकागमनं चैव पुनस्तेषां महात्मनाम्।।	</td><td>	1-2-190a<br>1-2-190b	
</td></tr>
				
<tr><td>
	तत्रस्थांश्च पुनर्द्रष्टुं पाण्डवान्परुषर्षभान्।<br>वासुदेवस्यागमनमत्रैव परिकीर्तितम्।।	</td><td>	1-2-191a<br>1-2-191b	
</td></tr>
				
<tr><td>
	मार्कण्डेयसमास्यायामुपाख्यानानि सर्वशः।<br>पृथोर्वैन्यस्य यत्रोक्तमाख्यानं परमर्षिणा।।	</td><td>	1-2-192a<br>1-2-192b	
</td></tr>
				
<tr><td>
	संवादश्च सरस्वत्यास्तार्क्ष्यर्षेः सुमहात्मनः।<br>मत्स्योपाख्यानमत्रैव प्रोच्यते तदनन्तरम्।।	</td><td>	1-2-193a<br>1-2-193b	
</td></tr>
				
<tr><td>
	मार्कण्डेयसमास्या च पुराणं परिकीर्त्यते।<br>ऐन्द्रद्युम्नामुपाख्यानं तथैवाङ्गिरसं स्मृतम्।।	</td><td>	1-2-194a<br>1-2-194b	
</td></tr>
				
<tr><td>
	पतिव्रतायाश्चाख्यानं तथैवाङ्गिरसं स्मृतम्।<br>द्रौपद्याः कीर्तितश्चात्र संवादः सत्यभामया।।	</td><td>	1-2-195a<br>1-2-195b	
</td></tr>
				
<tr><td>
	पुनर्द्वैतवनं चैव पाण्डवाः समुपागताः।<br>घोषयात्रा च गन्धर्वैर्यत्र बद्धः सुयोधनः।।	</td><td>	1-2-196a<br>1-2-196b	
</td></tr>
				
<tr><td>
	ह्रियमाणस्तु मन्दात्मा मोक्षितोऽसौ किरीटिना।<br>धर्मराजस्य चात्रैव मृगस्वप्ननिदर्शनात्।।	</td><td>	1-2-197a<br>1-2-197b	
</td></tr>
				
<tr><td>
	काम्यके काननश्रेष्ठे पुनर्गमनमुच्यते।<br>व्रीहिद्रौणिकमाख्यानमत्रैव बहुविस्तरम्।।	</td><td>	1-2-198a<br>1-2-198b	
</td></tr>
				
<tr><td>
	दुर्वाससोऽप्युपाख्यानमत्रैव परिकीर्तितम्।<br>जयद्रथेनापहारो द्रौपद्याश्चाश्रमान्तरात्।।	</td><td>	1-2-199a<br>1-2-199b	
</td></tr>
				
<tr><td>
	यत्रैनमन्वयाद्भीमो वायुवेगसमो जवे।<br>चक्रे चैनं पञ्चशिखं यत्र भीमो महाबलः।।	</td><td>	1-2-200a<br>1-2-200b	
</td></tr>
				
<tr><td>
	रामायणमुपाख्यानमत्रैव बहुविस्तरम्।<br>यत्र रामेण विक्रम्य निहतो रावणो युधि।।	</td><td>	1-2-201a<br>1-2-201b	
</td></tr>
				
<tr><td>
	सावित्र्याश्चाप्युपाख्यानमत्रैव परिकीर्तितम्।<br>कर्णस्य परिमोक्षोऽत्र कुण्डलाभ्यां पुरंदरात्।।	</td><td>	1-2-202a<br>1-2-202b	
</td></tr>
				
<tr><td>
	यत्रास्य शक्तिं तुष्टोऽसावदादेकवधाय च।<br>आरणेयमुपाख्यानं यत्र धर्मोऽन्वशात्सुतम्।।	</td><td>	1-2-203a<br>1-2-203b	
</td></tr>
				
<tr><td>
	जग्मुर्लब्धवरा यत्र पाण्डवाः पश्चिमां दिशम्।<br>एतदारण्यकं पर्व तृतीयं परिकीर्तितम्।।	</td><td>	1-2-204a<br>1-2-204b	
</td></tr>
				
<tr><td>
	अत्राध्यायशते द्वे तु संख्यया परिकीर्तिते।<br>एकोनसप्ततिश्चैव तथाऽध्यायाः प्रकीर्तिताः।।	</td><td>	1-2-205a<br>1-2-205b	
</td></tr>
				
<tr><td>
	एकादश सहस्राणि श्लोकानां षट् शतानि च।<br>चतुःषष्टिस्तथा श्लोकाः पर्वण्यस्मिन्प्रकीर्तिताः।।	</td><td>	1-2-206a<br>1-2-206b	
</td></tr>
				
<tr><td>
	अतः परं निबोधेदं वैराटं पर्व विस्तरम्।<br>विराटनगरे गत्वा श्मशाने विपुलां शमीम्।।	</td><td>	1-2-207a<br>1-2-207b	
</td></tr>
				
<tr><td>
	दृष्ट्वा संनिदधुस्तत्र पाण्डवा ह्यायुधान्युत।<br>यत्र प्रविश्य नगरं छद्मना न्यवसंस्तु ते।।	</td><td>	1-2-208a<br>1-2-208b	
</td></tr>
				
<tr><td>
	पाञ्चालीं प्रार्थयानस्य कामोपहतचेतसः।<br>दुष्टात्मनो वधो यत्र कीचकस्य वृकोदरात्।।	</td><td>	1-2-209a<br>1-2-209b	
</td></tr>
				
<tr><td>
	पाण्डवान्वेषणार्थं च राज्ञो दुर्योधनस्य च।<br>चाराः प्रस्थापिताश्चात्र निपुणाः सर्वतोदिशं।।	</td><td>	1-2-210a<br>1-2-210b	
</td></tr>
				
<tr><td>
	न च प्रवृत्तिस्तैर्लब्धा पाण्डवानां महात्मनाम्।<br>गोग्रहश्च विराटस्य त्रिगर्तैः प्रथमं कृतः।। 	</td><td>	1-2-211a<br>1-2-211b	
</td></tr>
				
<tr><td>
	यत्रास्य युद्धं सुमहत्तैरासील्लोमहर्षणम्।<br>ह्रियमाणश्च यत्रासौ भीमसेनेन मोक्षितः।।	</td><td>	1-2-212a<br>1-2-212b	
</td></tr>
				
<tr><td>
	गोधनं च विराटस्य मोक्षितं यत्र पाण्डवैः।<br>अनन्तरं च कुरुभिस्तस्य गोग्रहणं कृतम्।।	</td><td>	1-2-213a<br>1-2-213b	
</td></tr>
				
<tr><td>
	समस्ता यत्र पार्थेन निर्जिताः कुरवो युधि।<br>प्रत्याहृतं गोधनं च विक्रमेण किरीटिना।।	</td><td>	1-2-214a<br>1-2-214b	
</td></tr>
				
<tr><td>
	विराटेनोत्तरा दत्ता स्नुषा यत्र किरीटिनः।<br>अभिमन्युं समुद्दिश्य सौभद्रमरिघातिनम्।।	</td><td>	1-2-215a<br>1-2-215b	
</td></tr>
				
<tr><td>
	चतुर्थमेतद्विपुलं वैराटं पर्व वर्णितम्।<br>अत्रापि परिसंख्याता अध्यायाः परमर्षिणा।।	</td><td>	1-2-216a<br>1-2-216b	
</td></tr>
				
<tr><td>
	सप्तषष्टिरथो पूर्णाः श्लोकानामपि मे शृणु।<br>श्लोकानां द्वे सहस्रे तु श्लोकाः पञ्चाशदेव तु।।	</td><td>	1-2-217a<br>1-2-217b	
</td></tr>
				
<tr><td>
	उक्तानि वेदविदुषा पर्वण्यस्मिन्महर्षिणा।<br>उद्योगपर्व विज्ञेयं पञ्चमं शृण्वतः परम्।।	</td><td>	1-2-218a<br>1-2-218b	
</td></tr>
				
<tr><td>
	उपप्लाव्ये निविष्टेषु पाण्डवेषु जिगीषया।<br>दुर्योधनोऽर्जुनश्चैव वासुदेवमुपस्थितौ।।	</td><td>	1-2-219a<br>1-2-219b	
</td></tr>
				
<tr><td>
	साहाय्यमस्मिन्समरे भवान्नौ कर्तुमर्हति।<br>इत्युक्ते वचने कृष्णो यत्रोवाच महामतिः।।	</td><td>	1-2-220a<br>1-2-220b	
</td></tr>
				
<tr><td>
	अयुध्यमानमात्मानं मन्त्रिणं पुरुषर्षभौ।<br>अक्षौहिणीं वा सैन्यस्य कस्य किं वा ददाम्यहम्।।	</td><td>	1-2-221a<br>1-2-221b	
</td></tr>
				
<tr><td>
	वव्रे दुर्योधनः सैन्यं मन्दात्मा यत्र दुर्मतिः।<br>अयुध्यभानं सचिवं वव्रे कृष्मं धनंजयः।।	</td><td>	1-2-222a<br>1-2-222b	
</td></tr>
				
<tr><td>
	मद्रराजं व राजानमायान्तं पाण्डवान्प्रति।<br>उपहारैर्वञ्चायत्वा वर्त्मन्येव सुयोधनः।।	</td><td>	1-2-223a<br>1-2-223b	
</td></tr>
				
<tr><td>
	वरदं तं वरं वव्रे साहाय्यं क्रियतां मम।<br>शल्यस्तस्मै प्रतिश्रुत्य जगामोद्दिश्य पाण्डवान्।।	</td><td>	1-2-224a<br>1-2-224b	
</td></tr>
				
<tr><td>
	शान्तिपूर्वं चाकथयद्यत्रेन्द्रविजयं नृपः।<br>पुरोहितप्रेषणं च पाण्डवैः कौरवान्प्रति।।	</td><td>	1-2-225a<br>1-2-225b	
</td></tr>
				
<tr><td>
	वैचित्रवीर्यस्य वचः समादाय पुरोधसः।<br>तथेन्द्रविजयं चापि यानं चैव पुरोधसः।।	</td><td>	1-2-226a<br>1-2-226b	
</td></tr>
				
<tr><td>
	संजयं प्रेषयामास शमार्थी पाण्डवान्प्रति।<br>यत्र दूतं महाराजो धृतराष्ट्रः प्रतापवान्।।	</td><td>	1-2-227a<br>1-2-227b	
</td></tr>
				
<tr><td>
	श्रुत्वा च पाण्डवान्यत्र वासुदेवपुरोगमान्।<br>प्रजागरः संप्रजज्ञे धृतराष्ट्रस्य चिन्तया।।	</td><td>	1-2-228a<br>1-2-228b	
</td></tr>
				
<tr><td>
	विदुरो यत्र वाक्यानि विचित्राणि हितानि च।<br>श्रावयामास राजानं धृतराष्ट्रं मनीषिणम्।।	</td><td>	1-2-229a<br>1-2-229b	
</td></tr>
				
<tr><td>
	तथा सनत्सुजातेन यत्राध्यात्ममनुत्तमम्।<br>मनस्तापान्वितो राजा श्रावितः शोकलालसः।।	</td><td>	1-2-230a<br>1-2-230b	
</td></tr>
				
<tr><td>
	प्रभाते राजसमितौ संजयो यत्र वा विभो।<br>ऐकात्म्यं वासुदेवस्य प्रोक्तवानर्जुनस्य च।।	</td><td>	1-2-231a<br>1-2-231b	
</td></tr>
				
<tr><td>
	यत्र कृष्णो दयापन्नः सन्धिमिच्छन्महामतिः।<br>स्वयमागाच्छणं कर्तुं नगरं नागसाह्वयम्।।	</td><td>	1-2-232a<br>1-2-232b	
</td></tr>
				
<tr><td>
	प्रत्याख्यानं च कृष्णस्य राज्ञा दुर्योधनेन वै।<br>शमार्थे याचमानस्य पक्षयोरुभयोर्हितम्।।	</td><td>	1-2-233a<br>1-2-233b	
</td></tr>
				
<tr><td>
	दम्भोद्भवस्य चाख्यानमत्रैव परिकीर्तितम्।<br>वरान्वेषणमत्रैव मातलेश्च महात्मनः।।	</td><td>	1-2-234a<br>1-2-234b	
</td></tr>
				
<tr><td>
	महर्षेश्चापि चरितं कथितं गालवस्य वै।<br>विदुलायाश्च पुत्रस्य प्रोक्तं चाप्यनुशासनम्।।	</td><td>	1-2-235a<br>1-2-235b	
</td></tr>
				
<tr><td>
	कर्णदुर्योधनादीनां दुष्टं विज्ञाय मन्त्रितम्।<br>योगेश्वरत्पं कृष्णेन यत्र राज्ञां प्रदर्शितम्।।	</td><td>	1-2-236a<br>1-2-236b	
</td></tr>
				
<tr><td>
	रथमारोप्य कृष्णेन यत्र कर्णोऽनुमन्त्रितः।<br>उपायपूर्वं शौटीर्यात्प्रत्याख्यातश्च तेन सः।।	</td><td>	1-2-237a<br>1-2-237b	
</td></tr>
				
<tr><td>
	आगम्य हास्तिनपुरादुपप्लाव्यमरिंदमः।<br>पाण्डवानां यथावृत्तं सर्वमाख्यातवान्हरिः।।	</td><td>	1-2-238a<br>1-2-238b	
</td></tr>
				
<tr><td>
	ते तस्य वचनं श्रुत्वा मन्त्रयित्वा च यद्धितम्।<br>साङ्ग्रामिकं ततः सर्वं सञ्जं चक्रुः परंतपाः।।	</td><td>	1-2-239a<br>1-2-239b	
</td></tr>
				
<tr><td>
	ततो युद्धाय निर्याता नराश्वरथदन्तिनः।<br>नगराद्धास्तिनपुराद्वलसंख्यानमेवच।।	</td><td>	1-2-240a<br>1-2-240b	
</td></tr>

<tr><td>
	यत्र राज्ञा ह्युलूकस्य प्रेषणं पाम्डवान्प्रति।<br>श्वोभाविनि महायुद्धे दौत्येन कृतवान्प्रभुः।।	</td><td>	1-2-241a<br>1-2-241b	
</td></tr>
				
<tr><td>
	रथातिरथसंख्यानमम्बोपाख्यानमेव च।<br>एतत्सुबहुवृत्तान्तं पञ्चमं पर्व भारते।।	</td><td>	1-2-242a<br>1-2-242b	
</td></tr>
				
<tr><td>
	उद्योगपर्व निर्दिष्टं सन्धिविग्रहमिश्रितम्।<br>अध्यायानां शतं प्रोक्तं षडशीतिर्महर्षिणा।।	</td><td>	1-2-243a<br>1-2-243b	
</td></tr>
				
<tr><td>
	श्लोकानां षट् सहस्राणि तावन्त्येव शतानि च।<br>श्लोकाश्च नवतिः प्रोक्तास्तथैवाष्टौ महात्मना।।	</td><td>	1-2-244a<br>1-2-244b	
</td></tr>
				
<tr><td>
	व्यासेनोदारमतिना पर्वण्यस्मिंस्तपोधनाः।<br>अतः परं विचित्रार्थं भीष्मपर्व प्रचक्षते।।	</td><td>	1-2-245a<br>1-2-245b	
</td></tr>
				
<tr><td>
	जम्बूखण्डविनिर्माणं यत्रोक्तं संजयेन ह।<br>यत्र यौधिष्ठिरं सैन्यं विषादमगमत्परम्।।	</td><td>	1-2-246a<br>1-2-246b	
</td></tr>
				
<tr><td>
	यत्र युद्धमभूद्धोरं दसाहानि सुदारुणम्।<br>कश्मलं यत्र पार्थस्य वासुदेवो महामतिः।।	</td><td>	1-2-247a<br>1-2-247b	
</td></tr>
				
<tr><td>
	मोहजं नाशयामास हेतुभिर्मोक्षदर्शिभिः।<br>समीक्ष्यादोक्षजः क्षिप्रं युधिष्ठिरहिते रतः।।	</td><td>	1-2-248a<br>1-2-248b	
</td></tr>
				
<tr><td>
	रथादाप्लुत्य वेगेन स्वयं कृष्ण उदारधीः।<br>प्रतोदपाणिराधावद्भीष्मं हन्तुं व्यपेतभीः।।	</td><td>	1-2-249a<br>1-2-249b	
</td></tr>
				
<tr><td>
	वाक्यप्रतोदाभिहतो यत्र कृष्णेन पाण्डवः।<br>गाण्डीवधन्वा समरे सर्वशस्त्रभृतां वरः।।	</td><td>	1-2-250a<br>1-2-250b	
</td></tr>
				
<tr><td>
	शिखण्डिनं पुरस्कृत्य यत्र पार्थो महाधनुः।<br>विनिघ्नन्निशितैर्बाणै रथाद्भीष्ममपातयत्।।	</td><td>	1-2-251a<br>1-2-251b	
</td></tr>
				
<tr><td>
	शरतल्पगतश्चैव भीष्मो यत्र बभूव ह।<br>षष्ठमेतत्समाख्यातं भारते पर्व विस्तृतम्।।	</td><td>	1-2-252a<br>1-2-252b	
</td></tr>
				
<tr><td>
	अध्यायानां शतं प्रोक्तं तथा सप्तदशापरे।<br>पञ्च श्लोकसहस्राणि संख्ययाष्टौ शतानि च।।	</td><td>	1-2-253a<br>1-2-253b	
</td></tr>
				
<tr><td>
	श्लोकाश्च चतुराशीतिरस्मिन्पर्वणि कीर्तिताः।<br>व्यासेन वेदविदुषा संख्याता भीष्मपर्वणि।।	</td><td>	1-2-254a<br>1-2-254b	
</td></tr>
				
<tr><td>
	द्रोणपर्व ततश्चित्रं बहुवृत्तान्तमुच्यते।<br>सैनापत्येऽभिषिक्तोऽथ यत्राचार्यः प्रतापवान्।।	</td><td>	1-2-255a<br>1-2-255b	
</td></tr>
				
<tr><td>
	दुर्योधनस्य प्रीत्यर्थं प्रतिजज्ञे महास्त्रवित्।<br>ग्रहणं धर्मराजस्य पाण्डुपुत्रस्य धीमतः।।	</td><td>	1-2-256a<br>1-2-256b	
</td></tr>
				
<tr><td>
	यत्र संशप्तकाः पार्थमपनिन्यू रणाजिरात्।<br>भगदत्तो महाराजो यत्र शक्रसमो युधि।।	</td><td>	1-2-257a<br>1-2-257b	
</td></tr>
				
<tr><td>
	सुप्रतीकेन नागेन स हि शान्तः किरीटिना।<br>यत्राभिमन्युं बहवो जघ्नुरेकं महारथाः।।	</td><td>	1-2-258a<br>1-2-258b	
</td></tr>
				
<tr><td>
	जयद्रथमुखा बालं शूरमप्राप्तयौवनम्।<br>हतेऽभिमन्यौ क्रुद्धेन यत्र पार्थेन संयुगे।।	</td><td>	1-2-259a<br>1-2-259b	
</td></tr>
				
<tr><td>
	अक्षौहिणीः सप्त हत्वा हतो राजा जयद्रथः।<br>यत्र भीमो महाबाहुः सात्यकिश्च महारथः।।	</td><td>	1-2-260a<br>1-2-260b	
</td></tr>
				
<tr><td>
	अन्वेषणार्थं पार्थस्य युधिष्ठिरनृपाज्ञया।<br>प्रविष्टौ भारतीं सेनामप्रधृष्यां सुरैरपि।।	</td><td>	1-2-261a<br>1-2-261b	
</td></tr>
				
<tr><td>
	संशप्तकावशेषं च कृतं निःशेषमाहवे।<br>संशप्तकानां वीराणां कोट्यो नव महात्मनाम्।।	</td><td>	1-2-262a<br>1-2-262b	
</td></tr>
				
<tr><td>
	किरीटिनाभिनिष्क्रम्य प्रापिता यमसादनम्।<br>धृतराष्ट्रस्य पुत्राश्च तथा पाषाणयोधिनः।।	</td><td>	1-2-263a<br>1-2-263b	
</td></tr>
				
<tr><td>
	नारायणाश्च गोपालाः समरे चित्रयोधिनः।<br>अलम्बुषः श्रुतायुश्च जलसन्धश्च वीर्यवान्।।	</td><td>	1-2-264a<br>1-2-264b	
</td></tr>
				
<tr><td>
	सौमदत्तिर्विराटश्च द्रुपदश्च महारथः।<br>घटोत्कचादयश्चान्ये निहता द्रोणपर्वणि।।	</td><td>	1-2-265a<br>1-2-265b	
</td></tr>
				
<tr><td>
	अश्वत्थामापि चात्रैव द्रोणे युधि निपातिते।<br>अस्त्रं प्रादुश्चकारोग्रं नारायणममर्षितः।।	</td><td>	1-2-266a<br>1-2-266b	
</td></tr>
				
<tr><td>
	आग्नेयं कीर्त्यते यत्र रुद्रमाहात्म्यमुत्तमम्।<br>व्यासस्य चाप्यागमनं माहात्म्यं कृष्णपार्थयोः।।	</td><td>	1-2-267a<br>1-2-267b	
</td></tr>
				
<tr><td>
	सप्तमं भारते पर्व महदेतदुदाहृतम्।<br>यत्र ते पृथिवीपालाः प्रायशो निधनं गताः।।	</td><td>	1-2-268a<br>1-2-268b	
</td></tr>
				
<tr><td>
	द्रोणपर्वणि ये शऊरा निर्दिष्टाः पुरुषर्षभाः।<br>अत्राध्यायशतं प्रोक्तं तथाध्यायाश्च सप्ततिः।।	</td><td>	1-2-269a<br>1-2-269b	
</td></tr>
				
<tr><td>
	अष्टौ श्लोकसहस्राणि तथा नव शतानि च।<br>श्लोका नव तथैवात्र संख्यातास्तत्त्वदर्शिना।।	</td><td>	1-2-270a<br>1-2-270b	
</td></tr>
				
<tr><td>
	पाराशर्येण मुनिनां संचिन्त्य द्रोणपर्वणि।<br>अतः परं कर्णपर्व प्रोच्यते परमाद्भुतम्।।	</td><td>	1-2-271a<br>1-2-271b	
</td></tr>
				
<tr><td>
	सारथ्ये विनियोगश्च मद्रराजस्य धीमतः।<br>आख्यातं यत्र पौरामं त्रिपुरस्य निपातनम्।।	</td><td>	1-2-272a<br>1-2-272b	
</td></tr>
				
<tr><td>
	प्रयाणे परुषश्चात्र संवादः कर्णशल्ययोः।<br>हंसकाकीयमाख्यानं तत्रैवाक्षेपसंहितम्।।	</td><td>	1-2-273a<br>1-2-273b	
</td></tr>
				
<tr><td>
	वधः पाण्ड्यस्य च तथा अश्वत्थाम्ना महात्मना।<br>दण्डसेनस्य च ततो दण्डस्य च वधस्तथा।।	</td><td>	1-2-274a<br>1-2-274b	
</td></tr>
				
<tr><td>
	द्वैरथे यत्र कर्णेन धर्मराजो युधिष्टिरः।<br>संशयं गमितो युद्धे मिषतां सर्वधन्विनाम्।।	</td><td>	1-2-275a<br>1-2-275b	
</td></tr>
				
<tr><td>
	अन्योन्यं प्रति च क्रोधो युधिष्ठिरकिरीटिनोः।<br>यत्रैवानुनयः प्रोक्तो माधवेनार्जुनस्य हि।।	</td><td>	1-2-276a<br>1-2-276b	
</td></tr>
				
<tr><td>
	प्रतिज्ञापूर्वकं चापि वक्षो दुःशासनस्य च।<br>भित्त्वा वृकोदरो रक्तं पीतवान्यत्र संयुगे।।	</td><td>	1-2-277a<br>1-2-277b	
</td></tr>
				
<tr><td>
	द्वैरथे यत्र पार्थेन हतः कर्णो महारथः।<br>अष्टमं पर्व निर्दिष्टमेतद्भारतचिन्तकैः।।	</td><td>	1-2-278a<br>1-2-278b	
</td></tr>
				
<tr><td>
	एकोनसप्ततिः प्रोक्ता अध्यायाः कर्णपर्वणि।<br>चत्वार्येव सहस्राणि नव श्लोकशतानि च।।	</td><td>	1-2-279a<br>1-2-279b	
</td></tr>
				
<tr><td>
	चतुःषष्टिस्तथा श्लोकाः पर्वण्यस्मिन्प्रकीर्तिताः।<br>अतः परं विचित्रार्थं शल्यपर्व प्रकीर्तितम्।।	</td><td>	1-2-280a<br>1-2-280b	
</td></tr>
				
<tr><td>
	हतप्रवीरे सैन्ये तु नेता मद्रेश्वरोऽभवत्।<br>यत्र कौमारमाख्यानमभिषेकस्य कर्म च।।	</td><td>	1-2-281a<br>1-2-281b	
</td></tr>
				
<tr><td>
	वृत्तानि चाथ युद्धानि कीर्त्यन्ते यत्र भागशः।<br>विनाशः कुरुमुख्यानां शल्यपर्वणि कीर्त्यते।।	</td><td>	1-2-282a<br>1-2-282b	
</td></tr>
				
<tr><td>
	शल्यस्य निधनं चात्र धर्मराजान्महात्मनः।<br>शकुनेश्च वधोऽत्रैव सहदेवेन संयुगे।।	</td><td>	1-2-283a<br>1-2-283b	
</td></tr>
				
<tr><td>
	सैन्ये च हतभूयिष्ठे किंचिच्छिष्टे सुयोधनः।<br>ह्रदं प्रविश्य यत्रासौ संस्तभ्यापोव्यवस्थितः।।	</td><td>	1-2-284a<br>1-2-284b	
</td></tr>
				
<tr><td>
	प्रवृत्तिस्तत्र चाख्याता यत्र भीमस्य लुब्धकैः।<br>क्षेपयुक्तैर्वचोभिश्च धर्मराजस्य धीमतः।।	</td><td>	1-2-285a<br>1-2-285b	
</td></tr>
				
<tr><td>
	ह्रदात्समुत्थितो यत्र धार्तराष्ट्रोऽत्यमर्षणः।<br>भीमेन गदया युद्धं यत्रासौ कृतवान्सह।।	</td><td>	1-2-286a<br>1-2-286b	
</td></tr>
				
<tr><td>
	समवाये च युद्धस्य रामस्यागमनं स्मृतम्।<br>सरस्वत्याश्च तीर्थानां पुण्यता परिकीर्तिता।।	</td><td>	1-2-287a<br>1-2-287b	
</td></tr>
				
<tr><td>
	गदायुद्धं च तुमुलमत्रैव परिकीर्तितम्।<br>दुर्योधनस्य राज्ञोऽथ यत्र भीमेन संयुगे।। 	</td><td>	1-2-288a<br>1-2-288b	
</td></tr>
				
<tr><td>
	ऊरू भग्नौ प्रसह्याजौ गदया भीमवेगया।<br>नवमं पर्व निर्दिष्टमेतदद्भुतमर्थवत्।।	</td><td>	1-2-289a<br>1-2-289b	
</td></tr>
				
<tr><td>
	एकोनपष्टिरध्यायाः पर्वण्यत्र प्रकीर्तिताः।<br>संख्याता बहुवृत्तान्ताः श्लोकसंख्याऽत्र कथ्यते।।	</td><td>	1-2-290a<br>1-2-290b	
</td></tr>
				
<tr><td>
	त्रीणि श्लोकसहस्राणि द्वे शते विंशतिस्तथा।<br>मुनिना संप्रणीतानि कौरवाणां यशोभृता।।	</td><td>	1-2-291a<br>1-2-291b	
</td></tr>
				
<tr><td>
	अतः परं प्रवक्ष्यामि सौप्तिकं पर्व दारुणम्।<br>भग्नोरुं यत्र राजानं दुर्योधनममर्षणम्।।	</td><td>	1-2-292a<br>1-2-292b	
</td></tr>
				
<tr><td>
	अपयातेषु पार्थेषु त्रयस्तेऽभ्याययू रथाः।<br>कृतवर्मा कृपो द्रौणिः सायाह्ने रुधिरोक्षितम्।।	</td><td>	1-2-293a<br>1-2-293b	
</td></tr>
				
<tr><td>
	समेत्य ददृशुर्भूमौ पतितं रणमूर्धनि।<br>प्रतिजज्ञे दृढक्रोधो द्रौणिर्यत्र महारथः।।	</td><td>	1-2-294a<br>1-2-294b	
</td></tr>
				
<tr><td>
	अहत्वा सर्वपाञ्चालान्धृष्टद्युम्नपुरोगमान्।<br>पाण्डवांश्च सहामात्यान्न विमोक्ष्यामि दंशनं।।	</td><td>	1-2-295a<br>1-2-295b	
</td></tr>
				
<tr><td>
	यत्रैवमुक्त्वा राजानमपक्रम्य त्रयो रथाः।<br>सूर्यास्तमनवेलायामासेदुस्ते महद्वनम्।।	</td><td>	1-2-296a<br>1-2-296b	
</td></tr>
				
<tr><td>
	न्यग्रोधस्याथ महतो यत्राधस्ताद्व्यवस्थिताः।<br>ततः काकान्बहून्रात्रौ दृष्ट्वोलूकेन हिंसितान्।।	</td><td>	1-2-297a<br>1-2-297b	
</td></tr>
				
<tr><td>
	द्रौणिः क्रोधसमाविष्टः पितुर्वधमनुस्मरन्।<br>पाञ्चालानां प्रसुप्तानां वधं प्रति मनो दधे।।	</td><td>	1-2-298a<br>1-2-298b	
</td></tr>
				
<tr><td>
	गत्वा च शिबिरद्वारि दुर्दर्शं तत्र राक्षसम्।<br>घोररूपमपश्यत्स दिवामावृत्य धिष्ठिरम्।।	</td><td>	1-2-299a<br>1-2-299b	
</td></tr>
				
<tr><td>
	तेन व्याघातमस्त्राणां क्रियमाणमवेक्ष्य च।<br>द्रौणिर्यत्र विरूपाक्षं रुद्रमाराध्य सत्वरः।।	</td><td>	1-2-300a<br>1-2-300b	
</td></tr>
				
<tr><td>
	प्रसुप्तान्निशि विश्वस्तान्धृष्टद्युम्नपुरोगमान्।<br>पाञ्चालान्सपरीवारान्द्रौपदेयांश्च सर्वशः।।	</td><td>	1-2-301a<br>1-2-301b	
</td></tr>
				
<tr><td>
	कृतवर्मणा च सहितः कृपेण च निजघ्निवान्।<br>यत्रामुच्यन्त ते पार्थाः पञ्च कृष्णबलाश्रयात्।।	</td><td>	1-2-302a<br>1-2-302b	
</td></tr>
				
<tr><td>
	सात्यकिश्च महेष्वासः शेषाश्च निधनं गताः।<br>पाञ्चालानां प्रसुप्तानां यत्र द्रोणसुताद्वधः।।	</td><td>	1-2-303a<br>1-2-303b	
</td></tr>
				
<tr><td>
	धृष्टद्युम्नस्य सूतेन पाण्डवेषु निवेदितः।<br>द्रौपदी पुत्रशोकार्ता पितृभ्रातृवधार्दिता।।	</td><td>	1-2-304a<br>1-2-304b	
</td></tr>
				
<tr><td>
	कृतानशनसंकल्पा यत्र भर्तृनुपाविशत्।<br>द्रौपदीवचनाद्यत्र भीमो भीमपराक्रमः।।	</td><td>	1-2-305a<br>1-2-305b	
</td></tr>
				
<tr><td>
	प्रियं तस्याश्चिकीर्षन्वै गदामादाय वीर्यवान्।<br>अन्वधावत्सुसंक्रुद्धो भारद्वाजं गुरोः सुतम्।।	</td><td>	1-2-306a<br>1-2-306b	
</td></tr>
				
<tr><td>
	भीमसेनभयाद्यत्र दैवेनाभिप्रचोदितः।<br>अपाण्डवायेति रुषा द्रौणिरस्त्रमवासडदत्।।	</td><td>	1-2-307a<br>1-2-307b	
</td></tr>
				
<tr><td>
	मैवमित्यब्रवीत्कृष्णः शमयंस्तस्य तद्वचः।<br>यत्रास्त्रमस्त्रेण च तच्छमयामास फाल्गुनः।।	</td><td>	1-2-308a<br>1-2-308b	
</td></tr>
				
<tr><td>
	द्रौणेश्च द्रोहबुद्धित्वं वीक्ष्य पापात्मनस्तदा।<br>द्रौणिद्वैपायनादीनां शापाश्चान्योन्यकारिताः।।	</td><td>	1-2-309a<br>1-2-309b	
</td></tr>
				
<tr><td>
	मणिं तथा समादाय द्रोणपुत्रान्महारथात्।<br>पाण्डवाः प्रददुर्हृष्टा द्रौपद्यै जितकाशिनः।।	</td><td>	1-2-310a<br>1-2-310b	
</td></tr>
				
<tr><td>
	एतद्वै दशमं पर्व सौप्तिकं समुदाहृतम्।<br>अष्टादशास्मिन्नद्यायाः पर्वम्युक्ता महात्मना।।	</td><td>	1-2-311a<br>1-2-311b	
</td></tr>
				
<tr><td>
	श्लोकानां कथितान्यत्र शतान्यष्टौ प्रसंख्यया।<br>श्लोकाश्च सप्ततिः प्रोक्ता मुनिना ब्रह्मवादिना।।	</td><td>	1-2-312a<br>1-2-312b	
</td></tr>
				
<tr><td>
	सौप्तिकैषीकसंबन्धे पर्वण्युत्तमतेजसी।<br>अत ऊर्ध्वमिदं प्राहुः स्त्रीपर्व करुणोदयम्।।	</td><td>	1-2-313a<br>1-2-313b	
</td></tr>
				
<tr><td>
	पुत्रशोकाभिसंतप्तः प्रज्ञाचक्षुर्नराधिपः।<br>कृष्णोपनीतां यत्रासावायसीं प्रतिमां दृढां।।	</td><td>	1-2-314a<br>1-2-314b	
</td></tr>
				
<tr><td>
	भीमसेनद्रोहबुद्धिर्धृतराष्ट्रो बभञ्जह।<br>तथा शोकाभितप्तस्य धृतराष्ट्रस्य धीमतः।।	</td><td>	1-2-315a<br>1-2-315b	
</td></tr>
				
<tr><td>
	संसारदहनं बुद्ध्या हेतुभिर्मोक्षदर्शनैः।<br>विदुरेण च यत्रास्य राज्ञ आश्वासनं कृतम्।।	</td><td>	1-2-316a<br>1-2-316b	
</td></tr>
				
<tr><td>
	धृतराष्ट्रस्य चात्रैव कौरवायोधनं तथा।<br>सान्तःपुरस्य गमनं शोकार्तस्य प्रकीर्तितम्।।	</td><td>	1-2-317a<br>1-2-317b	
</td></tr>
				
<tr><td>
	विलापो वीरपत्नीनां यत्रातिकरुणः स्मृतः।<br>क्रोधावेशः प्रमोहश्च गान्धारीधृतराष्ट्रयोः।।	</td><td>	1-2-318a<br>1-2-318b	
</td></tr>
				
<tr><td>
	यत्र तान्क्षत्रियाः शूरान्सङ्ग्रामेष्वनिवर्तिनः।<br>पुत्रान्भ्रातृन्पितॄंश्चैव ददृशुर्निहतान्रणे।।	</td><td>	1-2-319a<br>1-2-319b	
</td></tr>
				
<tr><td>
	पुत्रपौत्रवधार्तायास्तथात्रैव प्रकीर्तिता।<br>गान्धार्याश्चापि कृष्णेन क्रोधोपशमनक्रिया।।	</td><td>	1-2-320a<br>1-2-320b	
</td></tr>
				
<tr><td>
	यत्र राजा महाप्राज्ञः सर्वधर्मभृतां वरः।<br>राज्ञांतानि शरीराणि दाहयामास शास्त्रतः।।	</td><td>	1-2-321a<br>1-2-321b	
</td></tr>
				
<tr><td>
	तोयकर्मणि चारब्धे राज्ञामुदकदानिके।<br>गूढोत्पन्नस्य चाख्यानं कर्णस्य पृथयात्मनः।।	</td><td>	1-2-322a<br>1-2-322b	
</td></tr>
				
<tr><td>
	सुतस्यैतदिह प्रोक्तं व्यासेन परमर्षिणा।<br>एतदेकादशं पर्व शोकवैक्लव्यकारणम्।।	</td><td>	1-2-323a<br>1-2-323b	
</td></tr>
				
<tr><td>
	प्रणीतं सज्जनमनोवैक्लव्याश्रुप्रवर्तकम्।<br>सप्तविंशतिरध्यायाः पर्वण्यस्मिन्प्रकीर्तिताः।।	</td><td>	1-2-324a<br>1-2-324b	
</td></tr>
				
<tr><td>
	श्लोकसप्तशती चापि पञ्चसप्ततिसंयुता।<br>संख्यया भारताख्यानमुक्तं व्यासेन धीमता।।	</td><td>	1-2-325a<br>1-2-325b	
</td></tr>
				
<tr><td>
	अतः परं शान्तिपर्व द्वादशं बुद्धिवर्धनम्।<br>यत्र निर्वेदमापन्नो धर्मराजो युधिष्ठिरः।।	</td><td>	1-2-326a<br>1-2-326b	
</td></tr>
				
<tr><td>
	घातयित्वा पितॄन्भ्रातॄन्पुत्रान्संबन्धिमातुलान्।<br>शान्तिपर्वणि धर्माश्च व्याख्याताःशारतल्पिकाः।।	</td><td>	1-2-327a<br>1-2-327b	
</td></tr>
				
<tr><td>
	राजभिर्वेदितव्यास्ते सम्यग्ज्ञानबुभुत्सुभिः।<br>आपद्धर्माश्च तत्रैव कालहेतुप्रदर्शिनः।।	</td><td>	1-2-328a<br>1-2-328b	
</td></tr>
				
<tr><td>
	यान्बुद्ध्वा पुरुषः सम्यक्सर्वज्ञत्वमवाप्नुयात्।<br>मोक्षधर्माश्च कथिता विचित्रा बहुविस्तराः।।	</td><td>	1-2-329a<br>1-2-329b	
</td></tr>
<tr><td>
	द्वादशं पर्व निर्दिष्टमेतत्प्राज्ञजनप्रियम्।<br>अत्र पर्वणि विज्ञेयमध्यायानां शतत्रयम्।।	</td><td>	1-2-330a	
</td></tr>
				
<tr><td>
	विंशच्चैव तथाध्याया नव चैव तपोधाः।<br>चतुर्दशसहस्राणि तथा सप्तशतानि च।।	</td><td>	1-2-331a<br>1-2-331b	
</td></tr>
				
<tr><td>
	सप्तश्लोकास्तथैवात्र पञ्चविंशतिसंख्यया।<br>अत ऊर्ध्वं च विज्ञेयमनुशासनमुत्तमम्।।	</td><td>	1-2-332a<br>1-2-332b	
</td></tr>
				
<tr><td>
	यत्र प्रकृतिमापन्नः श्रुत्वा धर्मविनिश्चयम्।<br>भीष्माद्भागीरथीपुत्रात्कुरुराजो युधिष्ठिरः।।	</td><td>	1-2-333a<br>1-2-333b	
</td></tr>
				
<tr><td>
	व्यवहारोऽत्र कार्त्स्न्येन धर्मार्थीयः प्रकीर्तितः।<br>विविधानां च दानानां फलयोगाः प्रकीर्तिताः।।	</td><td>	1-2-334a<br>1-2-334b	
</td></tr>
				
<tr><td>
	तथा पात्रविशेषाश्च दानानां च परो विधिः।<br>आचारविधियोगश्च सत्यस्य च परा गतिः।।	</td><td>	1-2-335a<br>1-2-335b	
</td></tr>
				
<tr><td>
	महाभाग्यं गवां चैव ब्राह्मणानां तथैव च।<br>रहस्यं चैव धर्माणां देशकालोपसंहितम्।।	</td><td>	1-2-336a<br>1-2-336b	
</td></tr>
				
<tr><td>
	एतत्सुबहुवृत्तान्तमुत्तमं चानुशासनम्।<br>भीष्मस्यात्रैव संप्राप्तिः स्वर्गस्य परिकीर्तिता।।	</td><td>	1-2-337a<br>1-2-337b	
</td></tr>
				
<tr><td>
	एतत्त्रयोदशं पर्व धर्मनिश्चयकारकम्।<br>अध्यायानां शतं त्वत्र षट्चत्वारिंशदेव तु।।	</td><td>	1-2-338a<br>1-2-338b	
</td></tr>
				
<tr><td>
	श्लोकानां तु सहस्राणि प्रोक्तान्यष्टौ प्रसंख्यया।<br>ततोऽश्वमेधिकं नाम पर्व प्रोक्तं चतुर्दशम्।।	</td><td>	1-2-339a<br>1-2-339b	
</td></tr>
				
<tr><td>
	तत्संवर्तमरुत्तीयं यत्राख्यानमनुत्तमम्।<br>सुवर्णकोशसंप्राप्तिर्जन्म चोक्तं परीक्षितः।।	</td><td>	1-2-340a<br>1-2-340b	
</td></tr>
				
<tr><td>
	दग्धस्यास्त्राग्निना पूर्वं कृष्णात्संजीवनं पुनः।<br>चर्यायां हयमुत्सृष्टं पाण्डवस्यानुगच्छतः।।	</td><td>	1-2-341a<br>1-2-341b	
</td></tr>
				
<tr><td>
	तत्र तत्र च युद्धानि राजपुत्रैरमर्षणैः।<br>चित्राङ्गदायाः पुत्रेण स्वपुत्रेण धनंजयः।।	</td><td>	1-2-342a<br>1-2-342b	
</td></tr>

<tr><td>
	सङ्ग्रामे बभ्रुवाहेन संशयं चात्र जग्मिवान्।<br>सुदर्शनं तथाऽऽख्यानं वैष्णवं धर्ममेव च।<br>अश्वमेधे महायज्ञे नकुलाख्यानमेव च।।	</td><td>	1-2-343a<br>1-2-343b<br>1-2-343c	
</td></tr>
				
<tr><td>
	इत्याश्वमेधिकं पर्व प्रोक्तमेतन्महाद्भुतम्।<br>अध्यायानां शतं चैव त्रयोऽध्यायाश्च कीर्तिताः।।	</td><td>	1-2-344a<br>1-2-344b	
</td></tr>
				
<tr><td>
	त्रीणि श्लोकसहस्राणि तावन्त्येव शतानि च।<br>विंशतिश्च तथा श्लोकाः संख्यातास्तत्त्वदर्शिना।।	</td><td>	1-2-345a<br>1-2-345b	
</td></tr>
				
<tr><td>
	ततस्त्वाश्रमवासाख्यं पर्व पञ्चदशं स्मृतम्।<br>यत्र राज्यं समुत्सृज्य गान्धार्या सहितो नृपः।।	</td><td>	1-2-346a<br>1-2-346b	
</td></tr>
				
<tr><td>
	धृतराष्ट्रोश्रमपदं विदुरश्च जगाम ह।<br>यं दृष्ट्वा प्रस्थितं साध्वी पृथाप्यनुययौ तदा।।	</td><td>	1-2-347a<br>1-2-347b	
</td></tr>
				
<tr><td>
	पुत्रराज्यं परित्यज्य गुरुशुश्रूषणे रता।<br>यत्र राजा हतान्पुत्रान्पौत्रानन्यांश्च पार्थिवान्।।	</td><td>	1-2-348a<br>1-2-348b	
</td></tr>
				
<tr><td>
	लाकान्तरगतान्वीरानपश्यत्पुनरागतान्।<br>ऋषेः प्रसादात्कृष्णस्य दृष्ट्वाश्चर्यमनुत्तमम्।।	</td><td>	1-2-349a<br>1-2-349b	
</td></tr>
				
<tr><td>
	त्यक्त्वा शोकं सदारश्च सिद्धिं परमिकां गतः।<br>यत्र धर्मं समाश्रित्य विदुरः सुगतिं गतः।।	</td><td>	1-2-350a<br>1-2-350b	
</td></tr>
				
<tr><td>
	संजयश्च सहामात्यो विद्वान्गावल्गणिर्वशी।<br>ददर्श नारदं यत्र धर्मराजो युधिष्ठिरः।।	</td><td>	1-2-351a<br>1-2-351b	
</td></tr>
				
<tr><td>
	नारदाच्चैव शुश्राव वृष्णीनां कदनं महत्।<br>एतदाश्रमवासाख्यं पर्वोक्तं महदद्भुतम्।।	</td><td>	1-2-352a<br>1-2-352b	
</td></tr>
				
<tr><td>
	द्विचत्वारिंशदध्यायाः पर्वैतदभिसङ्ख्यया।<br>सहस्रमेकं श्लोकानां पञ्चश्लोकशतानि च।।	</td><td>	1-2-353a<br>1-2-353b	
</td></tr>
				
<tr><td>
	षडेव च तथा श्लोकाः संख्यातास्तत्त्वदर्शिना।<br>अतः परं निबोधेदं मौसलं पर्व दारुणम्।।	</td><td>	1-2-354a<br>1-2-354b	
</td></tr>
				
<tr><td>
	यत्र ते पुरुषव्याघ्राः शस्त्रस्पर्शहता युधि।<br>ब्रह्मदण्डविनिष्पिष्टाः समीपे लवणाम्भसः।।	</td><td>	1-2-355a<br>1-2-355b	
</td></tr>
				
<tr><td>
	आपाने पानकलिता दैवेनाभिप्रचोदिताः।<br>एरकारूपिभिर्वज्रैर्निजघ्नुरितरेतरम्।।	</td><td>	1-2-356a<br>1-2-356b	
</td></tr>
				
<tr><td>
	यत्र सर्वक्षयं कृत्वा तावुभौ रामकेशवौ।<br>नातिचक्रामतुः कालं प्राप्तं सर्वहरं महत्।।	</td><td>	1-2-357a<br>1-2-357b	
</td></tr>
				
<tr><td>
	यत्रार्जुनो द्वारवतीमेत्य वृष्णिविनाकृताम्।<br>दृष्ट्वा विपादमगमत्परां चार्तिं नरर्षभः।।	</td><td>	1-2-358a<br>1-2-358b	
</td></tr>
				
<tr><td>
	स संस्कृत्य नरश्रेष्ठं मातुलं शौरिमात्मनः।<br>ददर्श यदुवीराणामापाने वैशसं महत्।।	</td><td>	1-2-359a<br>1-2-359b	
</td></tr>
				
<tr><td>
	शरीरं वासुदेवस्य रामस्य च महात्मनः।<br>संस्कारं लम्भयामास वृष्णीनां च प्रधानतः।।	</td><td>	1-2-360a<br>1-2-360b	
</td></tr>
				
<tr><td>
	सवृद्धबालमादाय द्वारवत्यास्ततो जनम्।<br>ददर्शापदि कष्टायां गाण्डीवस्य पराभवम्।।	</td><td>	1-2-361a<br>1-2-361b	
</td></tr>
				
<tr><td>
	सर्वेषां चैव दिव्यानामस्त्राणामप्रसन्नताम्।<br>नाशं वृष्णिकलत्राणां प्रभावानामनित्यताम्।।	</td><td>	1-2-362a<br>1-2-362b	
</td></tr>
				
<tr><td>
	दृष्ट्वा निर्वेदमापन्नो व्यासवाक्यप्रचोदितः।<br>धर्मराजं समासाद्य संन्यासं समरोचयत्।।	</td><td>	1-2-363a<br>1-2-363b	
</td></tr>
				
<tr><td>
	इत्येतन्मौसलं पर्व षोडशं परिकीर्तितम्।<br>अध्यायाष्टौ समाख्याताः श्लोकानां च शतत्रयम्।।	</td><td>	1-2-364a<br>1-2-364b	
</td></tr>
				
<tr><td>
	श्लोकानां विंशतिश्चव संख्याता तत्त्वदर्शिना।<br>महाप्रस्थानिकं तस्मादूर्ध्वं सप्तदशं स्मृतम्।।	</td><td>	1-2-365a<br>1-2-365b	
</td></tr>
				
<tr><td>
	यत्र राज्यं परित्यज्य पाण्डवाः पुरुषर्षभाः।<br>द्रौपद्या सहिता देव्या महाप्रस्थानमास्थिताः।।	</td><td>	1-2-366a<br>1-2-366b	
</td></tr>
				
<tr><td>
	यत्र तेऽग्निं ददृशिरे लौहित्यं प्राप्य सागरम्।<br>यत्राग्निना चोदितश्च पार्थस्तस्मै महात्मने।।	</td><td>	1-2-367a<br>1-2-367b	
</td></tr>
				
<tr><td>
	ददौ संपूज्य तद्दिव्यं गाण्डीवं धनुरुत्तमम्।<br>यत्र भ्रातृन्निपतितान्द्रौपदीं च युधिष्ठिरः।।	</td><td>	1-2-368a<br>1-2-368b	
</td></tr>
				
<tr><td>
	दृष्ट्वा हित्वा जगामैव सर्वाननवलोकयन्।<br>एतत्सप्तदशं पर्व महाप्रस्थानिकं स्मृतम्।।	</td><td>	1-2-369a<br>1-2-369b	
</td></tr>
				
<tr><td>
	यत्राध्यायास्त्रयः प्रोक्ताः श्लोकानां च शतत्रयम्।<br>विंशतिश्च तथा श्लोकाः संख्यातास्तत्त्वदर्शिना।।	</td><td>	1-2-370a<br>1-2-370b	
</td></tr>
				
<tr><td>
	स्वर्गपर्व ततो ज्ञेयं दिव्यं यत्तदमानुषम्।<br>प्राप्तं दैवरथं स्वर्गान्नेष्टवान्यत्र धर्मराट्।।	</td><td>	1-2-371a<br>1-2-371b	
</td></tr>
				
<tr><td>
	आरोदुं सुमहाप्राज्ञ आनृशंस्याच्छुना विना।<br>तामस्याविचलां ज्ञात्वा स्थितिं धर्मे महात्मनः।।	</td><td>	1-2-372a<br>1-2-372b	
</td></tr>
				
<tr><td>
	श्वरूपं यत्र तत्त्यक्त्वा धर्मेणासौ समन्वितः।<br>स्वर्गं प्राप्तःसच तथा यातनाविपुला भृशम्।।	</td><td>	1-2-373a<br>1-2-373b	
</td></tr>
				
<tr><td>
	देवदूतेन नरकं यत्र व्याजेन दर्शितम्।<br>शुश्राव यत्र धर्मात्मा भ्रातॄणां करुणागिरः।।	</td><td>	1-2-374a<br>1-2-374b	
</td></tr>
				
<tr><td>
	निदेशे वर्तमानानां देशे तत्रैव वर्तताम्।<br>अनुदर्शितश्च धर्मेण देवराज्ञा च पाण्डवः।।	</td><td>	1-2-375a<br>1-2-375b	
</td></tr>
				
<tr><td>
	आप्लुत्याकाशगङ्गायां देहं त्यक्त्वा स मानुषम्।<br>स्वधर्मनिर्जितं स्थानं स्वर्गे प्राप्य स धर्मराट्।।	</td><td>	1-2-376a<br>1-2-376b	
</td></tr>
				
<tr><td>
	मुमुदे पूजितः सर्वैः सेन्द्रैः सुरगणैः सह।<br>एतदष्टादशं पर्व प्रोक्तं व्यासेन धीमता।।	</td><td>	1-2-377a<br>1-2-377b	
</td></tr>
				
<tr><td>
	अध्यायाः पञ्च संख्याताः पर्वम्यस्मिन्महात्मना।<br>श्लोकानां द्वे शते चैव प्रसंख्याते तपोधाः।।	</td><td>	1-2-378a<br>1-2-378b	
</td></tr>
				
<tr><td>
	नव श्लोकास्तथैवान्ये संख्याताः परमर्षिणा।<br>अष्टादशैवमेतानि पर्वाण्येतान्यशेषतः।।	</td><td>	1-2-379a<br>1-2-379b	
</td></tr>
				
<tr><td>
	खिलेषु हरिवंशश्च भविष्यं च प्रकीर्तितम्।<br>दश श्लोकसहस्राणि विंशच्छ्लोकशतानि च।।	</td><td>	1-2-380a<br>1-2-380b	
</td></tr>
				
<tr><td>
	खिलेषु हरिवंशे च संख्यातानि महर्षिणा।<br>एतत्सर्वं समाख्यातं भारते पर्वसंग्रहः।।	</td><td>	1-2-381a<br>1-2-381b	
</td></tr>
				
<tr><td>
	अष्टादश समाजग्मुरक्षौहिण्यो ययुत्सया।<br>तन्महादारुणं युद्धमहान्यष्टादशाभवत्।।	</td><td>	1-2-382a<br>1-2-382b	
</td></tr>
				
<tr><td>
	यो विद्याच्चतुरो वेदान्साङ्गोपनिषदो द्विजः।<br>न चाख्यानमिदं विद्यान्नैव स स्याद्विचक्षणः।।	</td><td>	1-2-383a<br>1-2-383b	
</td></tr>
				
<tr><td>
	अर्थशास्त्रमिदं प्रोक्तं धर्मशास्त्रमिदं महत्।<br>कामशास्त्रमिदं प्रोक्तं व्यासेनामितबुद्धिना।।	</td><td>	1-2-384a<br>1-2-384b	
</td></tr>
				
<tr><td>
	श्रुत्वा त्विदमुपाख्यानं श्राव्यमन्यन्न रोचते।<br>पुंस्कोकिलगिरं श्रुत्वा रूक्षा ध्वाङ्क्षस्य वागिव।।	</td><td>	1-2-385a<br>1-2-385b	
</td></tr>
				
<tr><td>
	इतिहासोत्तमादस्माञ्जायन्ते कविबुद्धयः।<br>पञ्चभ्य इव् भूतेभ्यो लोकसंविधयस्त्रयः।।	</td><td>	1-2-386a<br>1-2-386b	
</td></tr>
				
<tr><td>
	अस्याख्यानस्य विषये पुराणं वर्तते द्विजाः।<br>अन्तरिक्षस्य विषये प्रजा इव चतुर्विधाः।।	</td><td>	1-2-387a<br>1-2-387b	
</td></tr>
				
<tr><td>
	क्रियागुणानां सर्वेषामिदमाख्यानमाश्रयः।<br>इन्द्रियाणां समस्तानां चित्रा इव मनः क्रियाः।।	</td><td>	1-2-388a<br>1-2-388b	
</td></tr>
				
<tr><td>
	अनाश्रित्यैतदाख्यानं कथा भुवि न विद्यते।<br>आहारमनपाश्रित्य शरीरस्येव धारणम्।।	</td><td>	1-2-389a<br>1-2-389b	
</td></tr>
				
<tr><td>
	इदं कविवरैः सर्वैराख्यानमुपजीव्यते।<br>उदयप्रेप्सुभिर्भृत्यैरभिजात इवेश्वरः।।	</td><td>	1-2-390a<br>1-2-390b	
</td></tr>
				
<tr><td>
	अस्य काव्यस्य कवयो न समर्था विशेषणे।<br>साधोरिव गृहस्थस्य शेषास्त्रय इवाश्रमाः।।	</td><td>	1-2-391a<br>1-2-391b	
</td></tr>

<tr><td>
	धर्मे मतिर्भवतु वः सततोत्थितानां<br>स ह्येक एव परलोकगतस्य बन्धुः।<br>अर्थाः स्त्रियश्च निपुणैरपि सेव्यमाना<br>नैवाप्तभावमुपयान्ति न च स्थिरत्वम्।।	</td><td>	1-2-392a<br>1-2-392b<br>1-2-392c<br>1-2-392d	
</td></tr>
				
				
				
<tr><td>
	द्वैपायनौष्ठपुटनिःसृतमप्रमेयं<br>पुण्यं पवित्रमथ पापहरं शिवं च।<br>यो भारतं समधिगच्छति वाच्यमानं<br>किं तस्य पुष्करजलैरभिषेचनेन।।	</td><td>	1-2-393a<br>1-2-393b<br>1-2-393c<br>1-2-393d	
</td></tr>
				
<tr><td>
	यदह्ना कुरुते पाप ब्राह्मणस्त्विन्द्रियैश्चरन्।<br>महाभारतमाख्याय सन्ध्यां मुच्यति पश्चिमाम्।।	</td><td>	1-2-394a<br>1-2-394b	
</td></tr>
				
<tr><td>
	यद्रात्रौ कुरुते पापं कर्मणा मनसा गिरा।<br>महाभारतमाख्याय पूर्वां सन्ध्यां प्रमुच्यते।।	</td><td>	1-2-395a<br>1-2-395b	
</td></tr>

<tr><td>
	यो गोशतं कनकशृङ्गमयं ददाति<br>विप्राय वेदविदुषे च बहुश्रुताय।<br>पुण्यां च भारतकथां शृणुयाच्च नित्यं<br>तुल्यं फलं भवति तस्य च तस्य चैव।।	</td><td>	1-2-396a<br>1-2-396b<br>1-2-396c<br>1-2-396d	
</td></tr>

<tr><td>
	आख्यानं तदिदमनुत्तमं महार्थं<br>विज्ञेयं महदिह पर्वसंग्रहेण।<br>श्रुत्वादौ भवति नृणां सुखावगाहं<br>विस्तीर्णं लवणजलं यथा प्लवेन।।	</td><td>	1-2-397a<br>1-2-397b<br>1-2-397c<br>1-2-397d	
</td></tr>
<tr><td>
	इति श्रीमन्महाभारते आदिपर्वणि<br> पर्वसंग्रहपर्वणि द्वितीयोऽध्यायः </td><td> ।। 2 ।।
</td></tr>
<tr><td>
<p>।। समाप्तं पर्वसंग्रहपर्व ।।
</p>
</td></tr></tbody>