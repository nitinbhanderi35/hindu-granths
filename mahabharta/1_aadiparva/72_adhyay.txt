				
<tbody><tr><td>
	<b>वैशंपायन उवाच।</b>	</td><td>	1-72-1x	
</td></tr>
				
<tr><td>
	कृतविद्ये कचे प्राप्ते हृष्टरूपा दिवौकसः।<br>कचादधीत्य तां विद्यां कृतार्था भरतर्षभ।।	</td><td>	1-72-1a<br>1-72-1b	
</td></tr>
				
<tr><td>
	सर्व एव समागम्य शतक्रतुमथाब्रुवन्।<br>कालस्ते विक्रमस्याद्य जहि शत्रून्पुरन्दर।।	</td><td>	1-72-2a<br>1-72-2b	
</td></tr>
<tr><td>
	<b>वैशंपायन उवाच।</b>	</td><td>	1-72-3x	
</td></tr>
				
<tr><td>
	एवमुक्तस्तु सहितैस्त्रिदशैर्मघवांस्तदा।<br>तथेत्युक्त्वा प्रचक्राम सोऽपश्यत वने स्त्रियः।।	</td><td>	1-72-3a<br>1-72-3b	
</td></tr>
				
<tr><td>
	क्रीडन्तीनां तु कन्यानां वने चैत्ररथोपमे।<br>वायुभूतः स वस्त्राणि सर्वाण्येव व्यमिश्रयत्।।	</td><td>	1-72-4a<br>1-72-4b	
</td></tr>
				
<tr><td>
	ततो जलात्समुत्तीर्य कन्यास्ताः सहितास्तदा।<br>वस्त्राणि जगृहुस्तानि यथाऽऽसन्नान्यनेकशः।।	</td><td>	1-72-5a<br>1-72-5b	
</td></tr>
				
<tr><td>
	तत्र वासो देवयानयाः शर्मिष्ठा जगृहे तदा।<br>व्यतिमिश्रमजानन्ती दुहिता वृषपर्वणः।।	</td><td>	1-72-6a<br>1-72-6b	
</td></tr>
				
<tr><td>
	ततस्तयोर्मिथस्तत्र विरोधः समजायत।<br>देवयान्याश्च राजेन्द्र शर्मिष्ठायाश्च तत्कृते।।	</td><td>	1-72-7a<br>1-72-7b	
</td></tr>
<tr><td>
	<b>देवयान्युवाच।</b>	</td><td>	1-72-8x	
</td></tr>
				
<tr><td>
	कस्माद्गृह्णासि मे वस्त्रं शिष्या भूत्वा ममासुरि।<br>समुदाचारहीनाया न ते साधु भविष्यति।।	</td><td>	1-72-8a<br>1-72-8b	
</td></tr>
<tr><td>
	<b>सर्मिष्ठोवाच।</b>	</td><td>	1-72-9x	
</td></tr>
				
<tr><td>
	आसीनं च शयानं च पिता ते पितरं मम।<br>स्तौतिबन्दीव चाभीक्ष्णं नीचैः स्थित्वा विनीतवत्।।	</td><td>	1-72-9a<br>1-72-9b	
</td></tr>
				
<tr><td>
	याचतस्त्वं हि दुहिता स्तुवतः प्रतिगृह्णतः।<br>सुताहं स्तूयमानस्य ददतोऽप्रतिगृह्णतः।।	</td><td>	1-72-10a<br>1-72-10b	
</td></tr>
				
<tr><td>
	आदुन्वस्व विदुन्वस्व द्रुह्य कुप्यस्व याचकि।<br>अनायुधा सायुधाया रिक्ता क्षुभ्यसि भिक्षुकि।।	</td><td>	1-72-11a<br>1-72-11b	
</td></tr>
				
<tr><td>
	लप्स्यसे प्रतियोद्धारं न हि त्वां गणयाम्यहम्।<br>`प्रतिकूलं वदसि चेदितःप्रभृति याचकि।।'	</td><td>	1-72-12a<br>1-72-12b	
</td></tr>
<tr><td>
	<b>वैशंपायन उवाच।</b>	</td><td>	1-72-13x	
</td></tr>
				
				
<tr><td>
	समुच्छ्रयं देवयानीं गतां सक्तां च वाससि।<br>शर्मिष्ठा प्राक्षिपत्कूपे ततः स्वपुरमागमत्।<br>हतेयमिति विज्ञाय शर्मिष्ठा पापनिश्चया।।	</td><td>	1-72-13a<br>1-72-13b<br>1-72-13c	
</td></tr>
				
				
<tr><td>
	अनवेक्ष्य ययौ वेश्म क्रोधवेगपरायणा।<br>`प्रविश्य स्वगृहं स्वस्था धर्ममासुरमास्थिता।'<br>अथ तं देशमभ्यागाद्ययातिर्नहुषात्मजः।।	</td><td>	1-72-14a<br>1-72-14b<br>1-72-14c	
</td></tr>
				
<tr><td>
	श्रान्तयुग्यः श्रान्तहयो मृगलिप्सुः पिपासितः।<br>स नाहुषः प्रेक्षमाण उदपानं गतोदकम्।।	</td><td>	1-72-15a<br>1-72-15b	
</td></tr>
				
<tr><td>
	ददर्श राजा तां तत्र कन्यामग्निशिखामिव।<br>तामपृच्छत्स दृष्ट्वैव कन्याममरवर्णिनीम्।।	</td><td>	1-72-16a<br>1-72-16b	
</td></tr>
				
<tr><td>
	सान्त्वयित्वा नृपश्रेष्ठः साम्ना परमवल्गुना।<br>का त्वं ताम्रनखी श्यामा सुमृष्टमणिकुण्डला।।	</td><td>	1-72-17a<br>1-72-17b	
</td></tr>
				
<tr><td>
	दीर्घं ध्यायसि चात्यर्थं कस्माच्छ्वसिषि चातुरा।<br>कथं च पतिताऽस्यस्मिन्कूपे वीरुत्तृणावृते।।	</td><td>	1-72-18a<br>1-72-18b	
</td></tr>
<tr><td>
	दुहिता चैव कस्य त्वं वद सत्यं सुमध्यमे।	</td><td>	1-72-19a	
</td></tr>
<tr><td>
	<b>देवयान्युवाच।</b>	</td><td>	1-72-20x	
</td></tr>
<tr><td>
	योऽसौ देवैर्हतान्दैत्यानुत्थापयति विद्यया।।	</td><td>	1-72-19b	
</td></tr>
				
<tr><td>
	तस्य शुक्रस्य कन्याहं स मां नूनं न बुध्यते।<br>एष मे दक्षिणो राजन्पाणिस्ताम्रनखाङ्गुलिः।।	</td><td>	1-72-20a<br>1-72-20b	
</td></tr>
				
<tr><td>
	समुद्धर गृहीत्वा मां कुलीनस्त्वं हि मे मतः।<br>जानामि हि त्वां संशान्तं वीर्यवन्तं यशस्विनम्।।	</td><td>	1-72-21a<br>1-72-21b	
</td></tr>
<tr><td>
	तस्मान्मां पतितामस्मात्कूपादुद्धर्तुमर्हसि।	</td><td>	1-72-22a	
</td></tr>
<tr><td>
	<b>वैशंपायन उवाच।</b>	</td><td>	1-72-22x	
</td></tr>
<tr><td>
	तामथो ब्राह्मणीं कन्यां विज्ञायनहुषात्मजः।। 	</td><td>	1-72-22b	
</td></tr>
				
<tr><td>
	गृहीत्वा दक्षिणे पाणावुज्जहार ततोऽवटात्।<br>उद्धृत्य चैनां तरसा तस्मात्कूपान्नराधिपः।।	</td><td>	1-72-23a<br>1-72-23b	
</td></tr>
<tr><td>
	<b>`ययातिरुवाच।</b>	</td><td>	1-72-24x	
</td></tr>
				
<tr><td>
	गच्छ भद्रे यथाकामं न भयं विद्यते तव।<br>इत्युच्यमाना नृपतिं देवयानीदमुत्तरम्।।	</td><td>	1-72-24a<br>1-72-24b	
</td></tr>
				
<tr><td>
	उवाच मामुपादाय गच्छ शीघ्रं प्रियो हि मे।<br>गृहीताहं त्वया पाणौ तस्माद्भर्ता भविष्यसि।।	</td><td>	1-72-25a<br>1-72-25b	
</td></tr>
				
<tr><td>
	इत्येवमुक्तो नृपतिराह क्षत्रकुलोद्भवः।<br>त्वं भद्रे ब्राह्मणी तस्मान्मया नार्हसि सङ्गमम्।।	</td><td>	1-72-26a<br>1-72-26b	
</td></tr>
				
<tr><td>
	सर्वलोकगुरुः काव्यस्त्वं तस्य दुहिता शुभे।<br>तस्मादपि भयं मेऽद्य ततः कल्याणि नार्हसि।।	</td><td>	1-72-27a<br>1-72-27b	
</td></tr>
<tr><td>
	<b>देवयान्युवाच।</b>	</td><td>	1-72-28x	
</td></tr>
				
<tr><td>
	यदि मद्वचनान्नाद्य मां नेच्छसि नराधिप।<br>त्वामेव वरये पित्रा तस्माल्लप्स्यसि गच्छ हि।।	</td><td>	1-72-28a<br>1-72-28b	
</td></tr>
<tr><td>
	<b>वैशंपायन उवाच।</b>	</td><td>	1-72-29x	
</td></tr>
				
<tr><td>
	आमन्त्रयित्वा सुश्रोणीं ययातिः स्वपुरं ययौ।<br>गते तु नाहुषे तस्मिन्देवयान्यप्यनिन्दिता।।	</td><td>	1-72-29a<br>1-72-29b	
</td></tr>
				
<tr><td>
	क्वचिद्गत्वा च रुदती वृक्षमाश्रित्य धिष्ठिता।<br>ततश्चिरायमाणायां दुहितर्यथ भार्गवः।।	</td><td>	1-72-30a<br>1-72-30b	
</td></tr>
				
<tr><td>
	संस्मृत्योवाच धात्रीं तां दुहितुः स्नेहविक्लवः।<br>धात्रि त्वमानय क्षिप्रं देवयानीं समुध्यमाम्।।	</td><td>	1-72-31a<br>1-72-31b	
</td></tr>
				
<tr><td>
	इत्युक्तमात्रे सा धात्री त्वरिताऽऽनयितुं गता।<br>यत्रयत्र सशीभिः सा गता पदममार्गत।।	</td><td>	1-72-32a<br>1-72-32b	
</td></tr>
				
<tr><td>
	सा ददर्श तथा दीनां श्रमार्तां रुदतीं स्थिताम्।<br>वृत्तान्तं किमिदं भद्रे शीघ्रं वद पिताह्वयत्।।	</td><td>	1-72-33a<br>1-72-33b	
</td></tr>
				
<tr><td>
	एवमुक्ताह धात्रीं तां शर्मिष्ठावृजिनं कृतम्।<br>उवाच शोकसंतप्ता घूर्णिकामागतां पुरः'।।	</td><td>	1-72-34a<br>1-72-34b	
</td></tr>
<tr><td>
	<b>देवयान्युवाच।</b>	</td><td>	1-72-35x	
</td></tr>
<tr><td>
	त्वरितं घूर्णिके गच्छ शीघ्रमाचक्ष्व मे पितुः।।	</td><td>	1-72-35a	
</td></tr>
<tr><td>
	नेदानीं संप्रवेक्ष्यामि नगरं वृषपर्वणः।	</td><td>	1-72-36a	
</td></tr>
<tr><td>
	<b>वैशंपायन उवाच।</b>	</td><td>	1-72-36x	
</td></tr>
<tr><td>
	सा तत्र त्वरितं गत्वा घूर्णिकाऽसुरमन्दिरम्।।	</td><td>	1-72-36b	
</td></tr>
				
<tr><td>
	दृष्ट्वा काव्यमुवाचेदं संभ्रमाविष्टचेतना।<br>आचचक्षे महाप्राज्ञं देवयानीं वने हताम्।।	</td><td>	1-72-37a<br>1-72-37b	
</td></tr>
				
<tr><td>
	शर्मिष्ठया महाभाग दुहित्रा वृषपर्वणः।<br>श्रुत्वा दुहितरं काव्यस्तत्र शर्मिष्ठया हताम्।।	</td><td>	1-72-38a<br>1-72-38b	
</td></tr>
				
<tr><td>
	त्वरया निर्ययौ दुःखान्मार्गमाणः सुतां वने।<br>दृष्ट्वा दुहितरं काव्यो देवयानीं ततो वने।।	</td><td>	1-72-39a<br>1-72-39b	
</td></tr>
				
<tr><td>
	बाहुभ्यां संपरिष्वज्य दुःखितो वाक्यमब्रवीत्।<br>आत्मदोषैर्नियच्छन्ति सर्वे दुःखसुखे जनाः।।	</td><td>	1-72-40a<br>1-72-40b	
</td></tr>
<tr><td>
	मन्ये दुश्चरितं तेऽस्ति यस्येयं निष्कृतिः कृता।	</td><td>	1-72-41a	
</td></tr>
<tr><td>
	<b>देवयान्युवाच।</b>	</td><td>	1-72-41x	
</td></tr>
<tr><td>
	निष्कृतिर्मेऽस्तु वा मास्तु शृणुष्वावहितो मम।।	</td><td>	1-72-41b	
</td></tr>
				
<tr><td>
	शर्मिष्ठया यदुक्ताऽस्मि दुहित्रा वृषपर्वणः।।<br>सत्यं किलैतत्सा प्राह दैत्यानामसि गायनः।।	</td><td>	1-72-42a<br>1-72-42b	
</td></tr>
				
<tr><td>
	एवं हि मे कथयति शर्मिष्ठा वार्षपर्वणी।<br>वचनं तीक्ष्णपरुषं क्रोधरक्तेक्षणा भृशम्।।	</td><td>	1-72-43a<br>1-72-43b	
</td></tr>
				
<tr><td>
	स्तुवतो दुहिता नित्यं याचतः प्रतिगृह्णतः।<br>अहं तु स्तूयमानस्य ददतोऽप्रतिगृह्णतः।।	</td><td>	1-72-44a<br>1-72-44b	
</td></tr>
				
<tr><td>
	इदं मामाह शर्मिष्ठा दुहिता वृषपर्वणः।<br>क्रोधसंरक्तनयना दर्पपूर्णा पुनः पुनः।।	</td><td>	1-72-45a<br>1-72-45b	
</td></tr>
				
<tr><td>
	यद्यह स्तुवतस्तात दुहिता प्रतिगृह्णतः।<br>प्रसादयिष्ये शर्मिष्ठामित्युक्ता तु सखी मया।।	</td><td>	1-72-46a<br>1-72-46b	
</td></tr>
				
<tr><td>
	`उक्ताप्येवं भृशं मां सा निगृह्य विजने वने।<br>कूपे प्रक्षेपयामास प्रक्षिप्य गृहमागमत्।।'	</td><td>	1-72-47a<br>1-72-47b	
</td></tr>
<tr><td>
	<b>शुक्र उवाच।</b>	</td><td>	1-72-48x	
</td></tr>
				
<tr><td>
	स्तुवतो दुहिता न त्वं याचतः प्रतिगृह्णतः।<br>अस्तोतुः स्तूयमानस्य दुहिता देवयान्यसि।।	</td><td>	1-72-48a<br>1-72-48b	
</td></tr>
				
<tr><td>
	वृषपर्वैव तद्वेद शक्रो राजा च नाहुषः।<br>अचिन्त्यं ब्रह्म निर्द्वन्द्वमैश्वरं हि बलं मम।।	</td><td>	1-72-49a<br>1-72-49b	
</td></tr>
				
<tr><td>
	`जानामि जीविनीं विद्यां लोकेस्मिञ्शाश्वतीं ध्रुवम्।<br>मृतः संजीवते जन्तुर्यया कमललोचने।।	</td><td>	1-72-50a<br>1-72-50b	
</td></tr>
				
<tr><td>
	कत्थनं स्वगुणानां च कृत्वा तप्यति सज्जनः।<br>ततो वक्तुमशक्तोऽस्मित्वं मे जानासि यद्बलम्।।	</td><td>	1-72-51a<br>1-72-51b	
</td></tr>
				
<tr><td>
	तसमादुत्तिष्ठ गच्छामः स्वगृहं कुलनन्दिनि।<br>क्षमां कृत्वा विशालाक्षि क्षमासारा हि साधवः'।।	</td><td>	1-72-52a<br>1-72-52b	
</td></tr>
				
<tr><td>
	यच्च किंचित्सर्वगतं भूमौ वा यदि वा दिवि।<br>तस्याहमीश्वरो नित्यं तुष्टेनोक्तः स्वयंभुवा।।	</td><td>	1-72-53a<br>1-72-53b	
</td></tr>
				
<tr><td>
	अहं जलं विमुञ्चामि प्रजानां हितकाम्यया।<br>पुष्णाम्यौषधयः सर्वा इति सत्यं ब्रवीमि ते।।	</td><td>	1-72-54a<br>1-72-54b	
</td></tr>
<tr><td>
	<b>वैशंपायन उवाच।</b>	</td><td>	1-72-55x	
</td></tr>
				
<tr><td>
	एवं विषादमापन्नां मन्युना संप्रपीडिताम्।<br>वचनैर्मधुरैः श्लक्ष्णैः सान्त्वयामास तां पिता।।	</td><td>	1-72-55a<br>1-72-55b	
</td></tr>
<tr><td>
	।। इति श्रीमन्महाभारते आदिपर्वणि <br>संभवपर्वणि द्विसप्ततितमोऽध्यायः।। 72 ।।	</td><td>		
</td></tr></tbody>