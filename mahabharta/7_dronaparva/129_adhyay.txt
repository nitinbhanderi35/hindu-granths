				
<tbody><tr><td>
	<b>धृतराष्ट्र उवाच।</b>	</td><td>	5-129-1x	
</td></tr>
				
<tr><td>
	निनदन्तं तथा तं तु भीमसेनं महाबलम्।<br>मेघस्तनितनिर्घोषं के वीराः पर्यवारयन्।।	</td><td>	5-129-1a<br>5-129-1b	
</td></tr>
				
<tr><td>
	न हि पश्याम्यहं तं वै त्रिषु लोकेषु कञ्चन।<br>क्रुद्धस्य भीमसेनस्य यस्तिष्ठेदग्रतो रणे।।	</td><td>	5-129-2a<br>5-129-2b	
</td></tr>
				
<tr><td>
	गदां युयुत्समानस्य कालस्येवेह सञ्चय।<br>न हि पश्याम्यहं युद्धे यस्तिष्ठेदग्रतः पुमान्।।	</td><td>	5-129-3a<br>5-129-3b	
</td></tr>
				
<tr><td>
	रथं रथेन यो हन्यात्कुञ्जरं कुञ्चरेण च।<br>कस्तस्य समरे स्थाता साक्षादपि पुरन्दरः।।	</td><td>	5-129-4a<br>5-129-4b	
</td></tr>
				
<tr><td>
	क्रुद्धस्य भीमसेनस्य मम पुत्राञ्जिघांसतः।<br>दुर्योधनहिते युक्ताः समतिष्ठन्त केऽग्रतः।।	</td><td>	5-129-5a<br>5-129-5b	
</td></tr>
				
<tr><td>
	भीमसेनदवाग्नेस्तु मम पुत्रांस्तृणोलपम्।<br>प्रधक्ष्यतो रणमुखे केऽतिष्ठन्नग्रतो नराः।।	</td><td>	5-129-6a<br>5-129-6b	
</td></tr>
				
<tr><td>
	काल्यमानांस्तु पुत्रान्मे दृष्ट्वा भीमस्य संयुगे।<br>कालेनेव प्रजाः सर्वाः के भीमं पर्यवारयन्।।	</td><td>	5-129-7a<br>5-129-7b	
</td></tr>
				
<tr><td>
	न मेऽर्जुनाद्भयं तादृक्कृष्णान्नापि च सात्वतात्।<br>हुतभुग्जन्मनो नैव यादृग्भीमाद्भयं मम।।	</td><td>	5-129-8a<br>5-129-8b	
</td></tr>
				
<tr><td>
	भीमवह्नेः प्रदीप्तस्य मम पुत्रान्दिधक्षतः।<br>के शूराः पर्यवर्तन्त तन्ममाचक्ष्व सञ्जय।।	</td><td>	5-129-9a<br>5-129-9b	
</td></tr>
<tr><td>
	<b>सञ्चय उवाच।</b>	</td><td>	5-129-10x	
</td></tr>
				
<tr><td>
	तथा तु नर्दमानं तं भीमसेनं महाबलम्।<br>तुमुलेनैव शब्देन कर्णोऽप्यभ्यद्रवद्बली।।	</td><td>	5-129-10a<br>5-129-10b	
</td></tr>
				
<tr><td>
	व्याक्षिपन्सुमहच्चापमतिमात्रममर्षणः।<br>कर्णः सुयुद्धमाकाङ्क्षन्दर्शयिष्यन्बलं मृधे।।	</td><td>	5-129-11a<br>5-129-11b	
</td></tr>
				
<tr><td>
	रुरोध मार्गं भीमस्य वातस्येव महीरुहः।<br>भीमोऽपि दृष्ट्वा सावेगं पुरो वैकर्तनं स्थितम्।।	</td><td>	5-129-12a<br>5-129-12b	
</td></tr>
				
<tr><td>
	चुकोप बलवद्वीरश्चिक्षेपास्य शिलाशितान्।<br>तान्प्रत्यगृह्णात्कर्णोऽपि प्रतीपं प्रापयच्छरान्।।	</td><td>	5-129-13a<br>5-129-13b	
</td></tr>
				
<tr><td>
	ततस्तु सर्वयोधानां यतनां प्रेक्षतां तदा।<br>प्रावेपन्निव गात्राणि कर्णभीमसमागमे।।	</td><td>	5-129-14a<br>5-129-14b	
</td></tr>
				
<tr><td>
	रथिनां सादिनां चैव तयोः श्रुत्वा तलस्वनम्।<br>भीमसेनस्य निनदं श्रुत्वा घोरं रणाजिरे।।	</td><td>	5-129-15a<br>5-129-15b	
</td></tr>
				
<tr><td>
	खं च भूमिं च संरुद्धां मेनिरे क्षत्रियर्षभाः।<br>पुनर्घोरेण नादेन पाण्डवस्य महात्मनः।।	</td><td>	5-129-16a<br>5-129-16b	
</td></tr>
				
<tr><td>
	समरे सर्वयोधानां धनूंष्यभ्यपतन्क्षितौ।<br>शस्त्राणि न्यपतन्दोर्भ्यः केषाञ्चिच्चासवोऽद्रवन्।।	</td><td>	5-129-17a<br>5-129-17b	
</td></tr>
				
<tr><td>
	वित्रस्तानि च सर्वाणि शकृन्मूत्रं प्रसुस्रुवुः।<br>वाहनानि च सर्वाणि बभूवुर्विमनांसि च।।	</td><td>	5-129-18a<br>5-129-18b	
</td></tr>
				
<tr><td>
	प्रादुरासन्निमित्तानि घोराणि सुबहून्युत।<br>गृध्रकङ्कबलैश्चासीदन्तरिक्षं समावृतम्।।	</td><td>	5-129-19a<br>5-129-19b	
</td></tr>
				
<tr><td>
	तस्मिन्सुतुमुले राजन्कर्णभीमसमागमे।<br>ततः कर्णस्तु विंशत्या शराणां भीममार्दयत्।।	</td><td>	5-129-20a<br>5-129-20b	
</td></tr>
				
<tr><td>
	विव्याध चास्य त्वरितः सूतं पञ्चभिराशुगैः।<br>प्रहस्य भीमसेनोऽपि कर्णं प्रत्याद्रवद्रणे।।	</td><td>	5-129-21a<br>5-129-21b	
</td></tr>
				
<tr><td>
	सायकानां चतुः षष्ट्या क्षिप्रकारी महायशाः।<br>तस्य कर्णो महेष्वासः सायकांश्चतुरोऽक्षिपत्।।	</td><td>	5-129-22a<br>5-129-22b	
</td></tr>
				
<tr><td>
	असम्प्राप्तांश्च तान्भीमः सायकैर्नतपर्वभिः।<br>चिच्छेद बहुधा राजन्दर्शयन्पाणिलाघवम्।।	</td><td>	5-129-23a<br>5-129-23b	
</td></tr>
				
<tr><td>
	तं कर्णश्चादयामास शरव्रातैरनेकशः।<br>सञ्छाद्यमानः कर्णेन बहुधा पाण्‍डुनन्दनः।।	</td><td>	5-129-24a<br>5-129-24b	
</td></tr>
				
<tr><td>
	चिच्छेद चापं कर्णस्य मुष्टिदेशे महारथः।<br>विव्याध चैनं बहुभिः सायकैर्नतपर्वभिः।।	</td><td>	5-129-25a<br>5-129-25b	
</td></tr>
				
<tr><td>
	अथान्यद्धनुरादाय सञ्यं कृत्वा च सूतजः।<br>विव्याध समरे भीमं भीमकर्मा महारथः।।	</td><td>	5-129-26a<br>5-129-26b	
</td></tr>
				
<tr><td>
	तस्य बीमो भृशं क्रुद्धस्त्रीञ्शरान्नतपर्वणः।<br>निचखानोरसि क्रुद्धः सूतपुत्रस्य वेगतः।।	</td><td>	5-129-27a<br>5-129-27b	
</td></tr>
				
<tr><td>
	तैः कर्णोऽराजत शरैरुरोमध्यगतैः सदा।<br>महीधर इवोदग्रस्त्रिशृङ्गो भरतर्षभ।।	</td><td>	5-129-28a<br>5-129-28b	
</td></tr>
				
<tr><td>
	सुस्राव चास्य रुधिरं विद्धस्य परमेषुभिः।<br>धातुप्रस्यन्दिनः शैलाद्यथा गैरिकधातवः।।	</td><td>	5-129-29a<br>5-129-29b	
</td></tr>
				
<tr><td>
	किञ्चिद्विचलितः कर्णः सुप्रहाराभिपीडितः।<br>आकर्णपूर्णमाकृष्य भीमं विव्याध सायकैः।।	</td><td>	5-129-30a<br>5-129-30b	
</td></tr>
				
				
<tr><td>
	चिक्षेप च पुनर्बाणाञ्शतशोऽथ सहस्रशः।<br>स शरैरर्दितस्तेन कर्णेन दृढधन्विना।<br>धनुर्ज्यामच्छिनत्तूर्णं भीमस्तस्य क्षुरेण ह।।	</td><td>	5-129-31a<br>5-129-31b<br>5-129-31c	
</td></tr>
				
<tr><td>
	सारथिं चास्य भल्लेन रथनीडादपातयत्।<br>वाहांश्च चतुरस्तस्य व्यसूंश्चक्रे महारथः।।	</td><td>	5-129-32a<br>5-129-32b	
</td></tr>
				
<tr><td>
	हताश्वात्तु रथात्कर्णः समाप्लुत्य विशाम्पते।<br>स्यन्दनं वृषसेनस्य तूर्णमापुप्लुवे भयात्।।	</td><td>	5-129-33a<br>5-129-33b	
</td></tr>
				
<tr><td>
	निर्जित्य तु रणे कर्णं भीमसेनः प्रतापवान्।<br>ननाद बलवान्नादं पर्जन्यनिनदोपमम्।।	</td><td>	5-129-34a<br>5-129-34b	
</td></tr>
				
<tr><td>
	तस्य तं निनदं श्रुत्वा प्रहृष्टोऽभूद्युधिष्ठिरः।<br>कर्णं पराजितं मत्वा भीमसेनेन संयुगे।।	</td><td>	5-129-35a<br>5-129-35b	
</td></tr>
				
<tr><td>
	समन्ताच्छङ्खनिनदं पाण्डुसेनाऽकरोत्तदा।<br>शत्रुसेनाध्वनिं श्रुत्वा तावका ह्यनदन्भृशम्।।	</td><td>	5-129-36a<br>5-129-36b	
</td></tr>
				
				
<tr><td>
	स शङ्खबाणनिनदैर्हर्षाद्राजा स्ववाहिनीम्।<br>चक्रे युधिष्ठिरः सङ्ख्ये हर्षनादैश्च सङ्कुलाम्।।<br>गाण्डीवं व्याक्षिपत्पार्थः कृष्णोऽप्यब्जमवादयत्	</td><td>	5-129-37a<br>5-129-37b<br>5-129-37c	
</td></tr>
				
<tr><td>
	तमन्तर्धाय निनदं भीमस्य नदतो ध्वनिः।<br>अश्रूयत तदा राजन्सर्वसैन्येषु दारुणः।।	</td><td>	5-129-38a<br>5-129-38b	
</td></tr>
				
<tr><td>
	ततो व्यायच्छतामस्त्रैः पृथक्पृथगजिह्मगैः।<br>मृदुपूर्वं तु राधेयो दृढपूर्वं तु पाण्डवः।।	</td><td>	5-129-39a<br>5-129-39b	
</td></tr>
				
<tr><td>
	`भीमोऽपि च महाराज वैकर्तनमुपाद्रवत्।<br>आसुरे तु महासैन्ये तारकं पावकिर्यथा।।	</td><td>	5-129-40a<br>5-129-40b	
</td></tr>
				
<tr><td>
	तयोरेवं महद्युद्धमभवद्भीमकर्णयोः।<br>तं भीमसेनो महता शरवर्षेण वारयन्।।	</td><td>	5-129-41a<br>5-129-41b	
</td></tr>
				
				
<tr><td>
	विव्याध सारथिं चास्य हयांश्च चतुरः शरैः।<br>ध्वजं चास्य पताकां च भल्लैः सन्नतपर्वभिः।<br>रथं च चक्ररक्षौ च भीमश्चिच्छेद मारिष।।	</td><td>	5-129-42a<br>5-129-42b<br>5-129-42c	
</td></tr>
				
<tr><td>
	कर्णोऽपि रथिनां श्रेष्ठो भीमसेनेन कम्पितः।<br>खङ्गचर्मधरो राजन्भीममभ्यद्रवद्बली।।	</td><td>	5-129-43a<br>5-129-43b	
</td></tr>
<tr><td>
	भीमश्चिच्छेद खङ्गं च चर्मणा सह मारिष।।	</td><td>	5-129-44a	
</td></tr>
				
				
<tr><td>
	दृष्ट्वा कर्णं च पार्थेन बाधितं बहुभिः शरैः।<br>दुर्योधनो महाराज दुश्शलं प्रत्यभाषत।<br>कर्णं कृच्छ्रगतं पश्य शीघ्रं यानं प्रयच्छह।।	</td><td>	5-129-45a<br>5-129-45b<br>5-129-45b	
</td></tr>
<tr><td>
	<b>सञ्जय उवाच।</b>	</td><td>	5-129-46x	
</td></tr>
				
<tr><td>
	एवमुक्तस्ततो राज्ञा दुश्शलः समुपाद्रवत्।<br>दुश्शलस्य रथं कर्णश्चारुरोह महारथः।।	</td><td>	5-129-46a<br>5-129-46b	
</td></tr>
				
<tr><td>
	तौ पार्थः सहसा गत्वा विव्याध दशभिः शरैः।<br>पुनश्च कर्णं विद्ध्वाऽपि दुश्शलस्य शिरोऽहरत्।।	</td><td>	5-129-47a<br>5-129-47b	
</td></tr>
				
<tr><td>
	दुश्शलं निहतं दृष्ट्वा भीमसेनेन मारिष।<br>तस्यैव धनुरादाय कर्णो विव्याध पाण्डवम्।।	</td><td>	5-129-48a<br>5-129-48b	
</td></tr>
				
<tr><td>
	अन्योन्यं समरे वीरौ युयुधाते महाबलौ।<br>शत्रुघ्नौ शत्रुमध्ये तु बलवज्रभृताविव।।	</td><td>	5-129-49a<br>5-129-49b	
</td></tr>
				
<tr><td>
	भीमो विद्धा हयांश्चैव सारथिं च पुनः पुनः।<br>कर्णमभ्यद्रवत्पार्थः प्रहसंश्च महाबलः।।	</td><td>	5-129-50a<br>5-129-50b	
</td></tr>
				
<tr><td>
	ततो व्यायच्छमानस्य भीमसेनस्य संयुगे।<br>तत्सैन्यं कलिलीभूतं न प्राज्ञायत किञ्चन।।	</td><td>	5-129-51a<br>5-129-51b	
</td></tr>
<tr><td>
	।। इति श्रीमन्महाभारते द्रोणपर्वणि जयद्रथवधपर्वणि <br>चतुर्दशदिवसयुद्धे एकोनत्रिंशदधिकशततमोऽध्यायः।। 129 ।।	</td><td>		
</td></tr>
</tbody>