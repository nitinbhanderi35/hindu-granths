				
<tbody><tr><td>
	<b>धृतराष्ट्र उवाच।</b>	</td><td>	5-124-1x	
</td></tr>
				
<tr><td>
	किं तस्यां मम सेनायां नासन्केचिन्महारथाः।<br>ये तथा सात्यकिं यान्तं नैवाघ्नन्नाप्यवारयन्।।	</td><td>	5-124-1a<br>5-124-1b	
</td></tr>
				
<tr><td>
	एको हि समरे कर्म कृतवान्सत्यविक्रमः।<br>शक्रतुल्यबलो युद्धे महेन्द्रो दानवेष्विव।।	</td><td>	5-124-2a<br>5-124-2b	
</td></tr>
				
<tr><td>
	अथवा शून्यमासीत्तद्येन यातः स सात्यकिः।<br>हतभूयिष्ठमथवा येन यातः स सात्यकिः।।	</td><td>	5-124-3a<br>5-124-3b	
</td></tr>
				
<tr><td>
	यत्कृतं वृष्णिवीरेण कर्म शंससि मे रणे।<br>नैतदुत्सहते कर्तुं कर्म शक्रोऽपि सञ्जय।।	</td><td>	5-124-4a<br>5-124-4b	
</td></tr>
				
<tr><td>
	अश्रद्धेयमचिन्त्यं च कर्म तस्य महात्मनः।<br>वृष्ण्यन्धकप्रवीरस्य श्रुत्वा मे व्यथितं मनः।।	</td><td>	5-124-5a<br>5-124-5b	
</td></tr>
				
<tr><td>
	न सन्ति तस्मात्पुत्रा मे यथा सञ्जय भाषसे।<br>एको वै बहुलाः सेनाः प्रामृद्गात्सत्यविक्रमः।।	</td><td>	5-124-6a<br>5-124-6b	
</td></tr>
				
<tr><td>
	कथं च युध्यमानानामपक्रान्ती महात्मनाम्।<br>एको बहूनां शैनेयस्तन्ममाचक्ष्व सञ्जय।।	</td><td>	5-124-7a<br>5-124-7b	
</td></tr>
<tr><td>
	<b>सञ्जय उवाच।</b>	</td><td>	5-124-8x	
</td></tr>
				
<tr><td>
	राजन्सेनासमुद्योगो रथनागाश्वपत्तिमान्।<br>अतुल्यस्तव सेनायां युगान्तसदृशोऽभवत्।।	</td><td>	5-124-8a<br>5-124-8b	
</td></tr>
				
<tr><td>
	आहूतेषु समूहेषु तव सैन्यस्य मानद।<br>नास्ति लोके समः कश्चित्समूह इति मे मतिः।।	</td><td>	5-124-9a<br>5-124-9b	
</td></tr>
				
<tr><td>
	तत्रव देवास्त्वभाषन्त चारणाश्च समागताः।<br>एतदन्ताः समूहा वै भविष्यन्ति महीतले।।	</td><td>	5-124-10a<br>5-124-10b	
</td></tr>
				
<tr><td>
	न च वै तादृशो व्यूह आसीत्कश्चिद्विशाम्पते।<br>यादृग्जयद्रथवधे द्रोणेन विहितोऽभवत्।।	</td><td>	5-124-11a<br>5-124-11b	
</td></tr>
				
<tr><td>
	`उद्धृता पृथिवी नूनं युद्धहेतोः समागतैः।<br>इति तत्र जनाश्चाहुर्दृष्टा तां जनसंसदम्'।।	</td><td>	5-124-12a<br>5-124-12b	
</td></tr>
				
<tr><td>
	चण्डवातविभिन्नानां समुद्राणामिव स्वनः।<br>रणेऽभवद्बलौघानामन्योन्यमभिधावताम्।।	</td><td>	5-124-13a<br>5-124-13b	
</td></tr>
				
<tr><td>
	पार्थिवानां समेतानां बहून्यासन्नरोत्तम।<br>त्वद्बले प्राण्डवानां च सहस्राणि शतानि च।।	</td><td>	5-124-14a<br>5-124-14b	
</td></tr>
				
<tr><td>
	संरब्धानां प्रवीराणां समरे दृढकर्मणाम्।<br>तत्रासीत्सुमहाशब्दस्तुमुलो रोमहर्षणः।।	</td><td>	5-124-15a<br>5-124-15b	
</td></tr>
				
<tr><td>
	`पाण्‍डवानां कुरूणां च गर्जतामितरेतरम्।<br>क्ष्वेलाः किलकिलाशब्दास्तत्रासन्वै सहस्रशः।।	</td><td>	5-124-16a<br>5-124-16b	
</td></tr>
				
<tr><td>
	भेरीशब्दाश्च तुमुला बाणशब्दाश्च भारत।<br>अन्योन्यं निघ्नतां चैव नराणां शुश्रुवे स्वनः'।।	</td><td>	5-124-17a<br>5-124-17b	
</td></tr>
				
<tr><td>
	अथाक्रन्दन्भीसमेनो धृष्टद्युम्नश्च मारिष।<br>नकुलः सहदेवश्च धर्मराजश्च पाण्डवः।।	</td><td>	5-124-18a<br>5-124-18b	
</td></tr>
				
<tr><td>
	आगच्छत प्रहरत द्रुतं विपरिधावत।<br>प्रविष्टावरिसेनां हि वीरौ माधवपाण्डवौ।।	</td><td>	5-124-19a<br>5-124-19b	
</td></tr>
				
<tr><td>
	यथा सुखेन गच्छेतां जयद्रथवधं प्रति।<br>तथा प्रकुरुत क्षिप्रमिति सैन्यान्यचोदयन्।।	</td><td>	5-124-20a<br>5-124-20b	
</td></tr>
<tr><td>
	तयोरभावे कुरवः कृतार्थाः स्युर्वयं जिताः।।	</td><td>	5-124-21a	
</td></tr>
				
				
<tr><td>
	`यत्र यातौ महात्मानौ तूर्णं परपुरञ्जयौ'।<br>ते यूयं सहिता भूत्वा तूर्णमेव बलार्णवम्।<br>क्षोभयध्वं महावेगाः पवनः सागरं यथा।।	</td><td>	5-124-22a<br>5-124-22b<br>5-124-22c	
</td></tr>
				
<tr><td>
	भीमसेनेन ते राजन्पाञ्चाल्येन च नोदिताः।<br>आजघ्नुः कौरवान्सङ्ख्ये त्यक्त्वाऽसूनात्मनः प्रियान्।।	</td><td>	5-124-23a<br>5-124-23b	
</td></tr>
				
<tr><td>
	इच्छन्तो निधनं युद्धे शस्त्रैरुत्तमतेजसः।<br>स्वर्गेप्सवो मित्रकार्ये नाभ्यनन्दन्त जीवितम्।।	</td><td>	5-124-24a<br>5-124-24b	
</td></tr>
				
<tr><td>
	तथैव तावका राजन्प्रार्थयन्तो महद्यशः।<br>आर्यां युद्धे मतिं कृत्वा युद्धायैवावतस्थिरे।।	</td><td>	5-124-25a<br>5-124-25b	
</td></tr>
				
<tr><td>
	तस्मिन्सुतुमुले युद्धे वर्तमाने भयावहे।<br>जित्वा सर्वाणि सैन्यानि प्रायात्सात्यकिरर्जुनं ।।	</td><td>	5-124-26a<br>5-124-26b	
</td></tr>
				
				
<tr><td>
	कवचानां प्रभास्तत्र सूर्यरश्मिविराजिताः।<br>दृष्टीः सङ्ख्ये सैनिकानां प्रतिजघ्नुः समन्ततः।<br>`ध्वजशस्त्रप्रतिहता लोकान्समवदीपयन्।।	</td><td>	5-124-27a<br>5-124-27b<br>5-124-27c	
</td></tr>
				
<tr><td>
	चण्डवातोद्धतान्मेघान्विकिरन्रश्मिमानिव।<br>तथा तव महत्सैन्यं तद्व्यरोचत तापयन्।।	</td><td>	5-124-28a<br>5-124-28b	
</td></tr>
				
<tr><td>
	सम्प्रहृष्टः स सहसा तव सैन्यार्णवं प्रति।<br>लोलयन्सर्वतो गत्वा समुद्रं मकरो यथा।।	</td><td>	5-124-29a<br>5-124-29b	
</td></tr>
				
<tr><td>
	तत्र राजन्महानासीत्सङ्ग्रामो भीतिवर्धनः।<br>पाण्डवस्य महाबाहो तावकानां च दारुणः।।	</td><td>	5-124-30a<br>5-124-30b	
</td></tr>
				
<tr><td>
	रुद्रस्याक्रीडसङ्काशः संहारः सर्वदेहिनाम्।<br>ततः शब्दो महानासीत्प्रायाद्यत्र धनञ्चयः।।	</td><td>	5-124-31a<br>5-124-31b	
</td></tr>
				
<tr><td>
	तत्र स्म कदनं घोरं वर्तते पाण्डुपूर्वज।<br>अर्जुनस्य महाबाहोस्तावकानां च धन्विनाम्।।	</td><td>	5-124-32a<br>5-124-32b	
</td></tr>
				
<tr><td>
	मध्ये भारतसैन्यस्य माधवस्य महारणे।<br>द्रोणस्यापि परैः सार्धं व्यूहद्वारे सुदारुणम्।।	</td><td>	5-124-33a<br>5-124-33b	
</td></tr>
				
<tr><td>
	एवमेष क्षयो वृत्तः पृथिव्यां पृथिवीपते।<br>क्रुद्धेऽर्जुने तथा द्रोणे सात्वते च महारथे'।।	</td><td>	5-124-34a<br>5-124-34b	
</td></tr>
				
<tr><td>
	तथा प्रयतमानानां पाण्डवानां महात्मनाम्।<br>दुर्योधनो महाराजन्व्यगाहत महद्बलम्।।	</td><td>	5-124-35a<br>5-124-35b	
</td></tr>
				
<tr><td>
	स सन्निपातस्तुमुलस्तेषां तस्य च भारत।<br>अभवत्सर्वभूतानामभावकरणो महान्।।	</td><td>	5-124-36a<br>5-124-36b	
</td></tr>
<tr><td>
	<b>धृतराष्ट्र उवाच।</b>	</td><td>	5-124-37x	
</td></tr>
				
<tr><td>
	तथा यातेषु सैन्येषु तथा कृच्छ्रगतः स्वयम्।<br>कच्चिद्दुर्योधनः सूत नाकार्षीत्पृष्ठतो रणम्।।	</td><td>	5-124-37a<br>5-124-37b	
</td></tr>
				
<tr><td>
	एकस्य च बहूनां च सन्निपातो महाहवे।<br>विशेषतो नरपतेर्विषमः प्रतिभाति मे।।	</td><td>	5-124-38a<br>5-124-38b	
</td></tr>
				
<tr><td>
	सोऽत्यन्तसुखसंवृद्धो लक्ष्म्या लोकस्य चेश्वरः।<br>एको बहून्समासाद्य कच्चिन्नासीत्पराङ्मुखः।।	</td><td>	5-124-39a<br>5-124-39b	
</td></tr>
<tr><td>
	<b>सञ्जय उवाच।</b>	</td><td>	5-124-40x	
</td></tr>
				
<tr><td>
	राजन्सङ्ग्राममाश्चर्यं तव पुत्रस्य भारत।<br>एकस्य बहुभिः सार्धं शृणुष्व गदतो मम।।	</td><td>	5-124-40a<br>5-124-40b	
</td></tr>
				
<tr><td>
	दुर्योधनेन समरे पृतना पाण्डवी रणे।<br>नलिनी द्वरिदेनेव समन्तात्प्रतिलोडिता।।	</td><td>	5-124-41a<br>5-124-41b	
</td></tr>
				
<tr><td>
	ततस्तां प्रहतां सेनां दृष्ट्वा पुत्रेण ते नृप।<br>भीमसेनपुरोगास्तं पाञ्चालाः समुपाद्रुवन्।।	</td><td>	5-124-42a<br>5-124-42b	
</td></tr>
				
<tr><td>
	स भीमसेनं दशभिः शरैर्विव्याध पाण्डवम्।<br>त्रिभिस्त्रिभिर्यमौ वीरौ धर्मराजं च सप्तभिः।।	</td><td>	5-124-43a<br>5-124-43b	
</td></tr>
				
<tr><td>
	विराटद्रुपदौ षद्भिः शतेन च शिखण्डिनम्।<br>धृष्टद्युम्नं च विंशत्या द्रौपदेयांस्त्रिभिस्त्रिभिः।।	</td><td>	5-124-44a<br>5-124-44b	
</td></tr>
				
<tr><td>
	शतशश्चापरान्योधान्सद्विपांश्च रथान्रणे।<br>शरैरवचकर्तोग्रैः क्रुद्धोऽन्तक इव प्रजाः।।	</td><td>	5-124-45a<br>5-124-45b	
</td></tr>
				
<tr><td>
	न सन्दधद्विमुञ्चन्वा मण्डलीकृतकार्मुकः।<br>अदृश्यत रिपून्निघ्नञ्छिक्षयाऽस्तबलेन च।।	</td><td>	5-124-46a<br>5-124-46b	
</td></tr>
				
<tr><td>
	तस्य तान्निघ्नतः शत्रून्हेमपृष्ठं महद्धनुः।<br>अजस्रं मण्डलीभूतं ददृशुः समरे जनाः।।	</td><td>	5-124-47a<br>5-124-47b	
</td></tr>
				
<tr><td>
	ततो युधिष्ठिरो राजा भल्लाभ्यामच्छिनद्धनुः।<br>तव पुत्रस्य कौरव्य यतमानस्य संयुगे।।	</td><td>	5-124-48a<br>5-124-48b	
</td></tr>
				
<tr><td>
	विव्याध चैनं दशभिः सम्यगस्तैः शरोत्तमैः।<br>वर्म चाशु समासाद्य ते भित्त्वा क्षितिमाविशन्।।	</td><td>	5-124-49a<br>5-124-49b	
</td></tr>
				
<tr><td>
	ततः प्रमुदिताः पार्थाः परिवव्रुर्युधिष्ठिरम्।<br>यथा वृत्रवधे देवाः पुरा शक्रं महर्षयः।।	</td><td>	5-124-50a<br>5-124-50b	
</td></tr>
				
<tr><td>
	ततोऽन्यद्धनुरादाय तव पुत्रः प्रतापवान्।<br>तिष्ठेतिष्ठेति राजानं ब्रुवन्पाण्डवमभ्ययात्।।	</td><td>	5-124-51a<br>5-124-51b	
</td></tr>
				
<tr><td>
	तमायान्तमभिप्रेक्ष्य तव पुत्रं महामृधे।<br>प्रत्युद्ययुः समुदिताः पाञ्चाला जयगृद्धिनः।।	</td><td>	5-124-52a<br>5-124-52b	
</td></tr>
				
<tr><td>
	तान्द्रोणः प्रतिजग्राह परीप्सन्युधि पाण्डवम्।<br>चण्डवातोद्धुतान्मेघान्गिरिरम्बुमुचो यथा।।	</td><td>	5-124-53a<br>5-124-53b	
</td></tr>
				
<tr><td>
	तत्र राजन्महानासीत्सङ्ग्रामो रोमहर्षणः।<br>पाण्डवानां महाबाहो तावकानां च संयुगे।।	</td><td>	5-124-54a<br>5-124-54b	
</td></tr>
<tr><td>
	रुद्रस्याक्रीडसदृशः संहारः सर्वदेहिनाम्।।	</td><td>	5-124-55a	
</td></tr>
				
<tr><td>
	ततः शब्दो महानासीद्यातो येन धनञ्जयः।<br>अतीव सर्वशब्देभ्यो रोमहर्षकरः प्रभो।।	</td><td>	5-124-56a<br>5-124-56b	
</td></tr>
				
				
<tr><td>
	अर्जुनस्य महाबाहो तावकानां च धन्विनाम्।<br>मध्ये भारतसैन्यस्य माधवस्य महारणे।<br>द्रोणस्यापि परैः सार्धं व्यूहद्वारे महारणे।।	</td><td>	5-124-57a<br>5-124-57b<br>5-124-57c	
</td></tr>
				
<tr><td>
	एवमेष क्षयो वृत्तः पृथिव्यां पृथिवीपते।<br>क्रुद्धेऽर्जुने तथा द्रोणे सात्वते च महारथे।।	</td><td>	5-124-58a<br>5-124-58b	
</td></tr>
<tr><td>
	।। इति श्रीमन्महाभारते द्रोणपर्वणि जयद्रथवधपर्वणि <br>चतुर्दशदिवसयुद्धे चतुर्विंशत्यधिकशततमोऽध्यायः।। 124 ।।	</td><td>		
</td></tr>
</tbody>