				
<tbody><tr><td>
	<b>सञ्जय उवाच।</b>	</td><td>	5-197-1x	
</td></tr>
				
<tr><td>
	प्रादुर्भूते ततस्तस्मिन्नस्त्रे नारायणे प्रभो।<br>प्रावात्सपृषतो वायुरनभ्रे स्तनयित्नुमान्।।	</td><td>	5-197-1a<br>5-197-1b	
</td></tr>
				
<tr><td>
	चचाल पृथिवी चापि चुक्षुभे च महोदधिः।<br>प्रतिस्रोतः प्रवृत्ताश्च गन्तुं तत्र समुद्रगाः।।	</td><td>	5-197-2a<br>5-197-2b	
</td></tr>
				
<tr><td>
	शिखराणि व्यशीर्यन्त गिरीणां तत्र भारत।<br>अपसव्यं मृगाश्चैव पाण्डुसेनां प्रचक्रिरे।।	</td><td>	5-197-3a<br>5-197-3b	
</td></tr>
				
<tr><td>
	तमसा तावकीर्यन्त सूर्यश्च कलुषोऽभवत्।<br>सम्पतन्ति च भूतानि क्रव्यादानि प्रहृष्टवत्।।	</td><td>	5-197-4a<br>5-197-4b	
</td></tr>
				
<tr><td>
	देवदानवगन्धर्वास्त्रस्तास्त्वासन्विशाम्पते।<br>कथङ्खथाऽभवत्तीव्रा दृष्ट्वा तद्व्याकुलं महत्।।	</td><td>	5-197-5a<br>5-197-5b	
</td></tr>
				
<tr><td>
	व्यथिताः सर्वराजानस्त्रस्ताश्चासन्विशाम्पते।<br>तद्दृष्ट्वा घोररूपं वै द्रौणेरस्त्रं भयावहम्।।	</td><td>	5-197-6a<br>5-197-6b	
</td></tr>
<tr><td>
	<b>धृतराष्ट्र उवाच।</b>	</td><td>	5-197-7x	
</td></tr>
				
<tr><td>
	निवर्तितेषु सैन्येषु द्रोणपुत्रेण संयुगे।<br>भृशं शोकाभितप्तेन पितुर्वधममृष्यता।।	</td><td>	5-197-7a<br>5-197-7b	
</td></tr>
				
<tr><td>
	कुरूनापततो दृष्ट्वा धृष्टद्मुम्नस्य रक्षणे।<br>को मन्त्रः पाण्डवेष्वासीत्तन्ममाचक्ष्व सञ्जय।।	</td><td>	5-197-8a<br>5-197-8b	
</td></tr>
<tr><td>
	<b>सञ्जय उवाच।</b>	</td><td>	5-197-9x	
</td></tr>
				
<tr><td>
	प्रागेव विद्रुतान्दृष्ट्वा धार्तराष्ट्रान्युधिष्ठिरः।<br>पुनश्च तुमुलं शब्दं श्रुत्वाऽर्जुनमथाब्रवीत्।।	</td><td>	5-197-9a<br>5-197-9b	
</td></tr>
<tr><td>
	<b>युधिष्ठिर उवाच।</b>	</td><td>	5-197-10x	
</td></tr>
				
<tr><td>
	आचार्ये निहते द्रोणे धृष्टद्युम्नेन संयुगे।<br>निहते वज्रहस्तेन यथा वृत्रे महासुरे।।	</td><td>	5-197-10a<br>5-197-10b	
</td></tr>
				
<tr><td>
	नाशंसन्तो जयं युद्धे दीनात्मानो धनञ्जय।<br>आत्मत्राणे मतिं कृत्वा प्राद्रवन्कुरवो रणात्।।	</td><td>	5-197-11a<br>5-197-11b	
</td></tr>
				
<tr><td>
	केचिद्वान्तै रथैस्तूर्णं निहतैः पाष्णियन्तृभिः।<br>विपताकध्वजच्छत्रैः पार्थिवाः शीर्णकूबरैः।।	</td><td>	5-197-12a<br>5-197-12b	
</td></tr>
				
<tr><td>
	भग्ननीडैराकुलाश्वैः प्रारुह्यान्यान्विचेतसः।<br>भीताः पादैर्हयान्केचित्त्वरयन्तः स्वयं रथान्।।	</td><td>	5-197-13a<br>5-197-13b	
</td></tr>
				
<tr><td>
	भग्नाक्षयुगचक्रैश्च व्याकृष्यन्त समन्ततः।<br>रथान्विशीर्णानुत्सृज्य पद्भिः केचिच्च विद्रुताः।।	</td><td>	5-197-14a<br>5-197-14b	
</td></tr>
				
<tr><td>
	हयपृष्ठगताश्चान्ये कृष्यन्तेऽर्धच्युतासनाः।<br>गजस्कन्धेषु संस्यूता नाराचैश्चलितासनाः।।	</td><td>	5-197-15a<br>5-197-15b	
</td></tr>
				
<tr><td>
	शरार्तैर्विद्रुतैर्नागैर्हृताः केचिद्दिशो दश।<br>विशस्त्रकवचनाश्चान्ये वाहनेभ्यः क्षितिं गताः।।	</td><td>	5-197-16a<br>5-197-16b	
</td></tr>
				
<tr><td>
	सञ्छिन्ना नेमिभिश्चैव मृदिताश्च हयद्विपैः।<br>क्रोशन्तस्तात पुत्रेति पलायन्ते परे भयात्।।	</td><td>	5-197-17a<br>5-197-17b	
</td></tr>
				
<tr><td>
	नाभिजानन्ति चान्योन्यं कश्मलाभिहतौजसः।<br>पुत्रान्पितॄन्सखीन्भ्रातॄन्समारोप्य दृढक्षतान्।।	</td><td>	5-197-18a<br>5-197-18b	
</td></tr>
				
<tr><td>
	जलेन क्लेदयन्त्यन्ये विमुच्य कवचनान्यपि।<br>`पलायनपराश्चान्ये योधाः शतसहस्रशः'।।	</td><td>	5-197-19a<br>5-197-19b	
</td></tr>
				
<tr><td>
	अवस्थां तादृशीं प्राप्य हते द्रोणे द्रुतं बलम्।<br>पुनरावर्तितं केन यदि जानासि शंस मे।।	</td><td>	5-197-20a<br>5-197-20b	
</td></tr>
				
<tr><td>
	हयानां हेषतां शब्दः कुञ्जराणां च बृंहताम्।<br>रथनेमिस्वनैश्चात्र विमिश्रः श्रूयते महान्।।	</td><td>	5-197-21a<br>5-197-21b	
</td></tr>
				
<tr><td>
	एते शब्दा भृशं तीव्राः प्रवृत्ताः कुरुसागरे।<br>मुमुर्मुहुरुदीर्यन्ते कम्पयन्त्यपि मामकान्।।	</td><td>	5-197-22a<br>5-197-22b	
</td></tr>
				
<tr><td>
	य एष तुमुलः शब्दः श्रूयते रोमहर्षणः।<br>सेन्द्रानप्येष लोकांस्त्रीन्ग्रसेदिति मतिर्मम।।	</td><td>	5-197-23a<br>5-197-23b	
</td></tr>
				
<tr><td>
	मन्ये वज्रधरस्यैष निनादो भैरवस्वनः।<br>द्रोणे हते कौरवार्यं व्यक्तमभ्येति वासवः।।	</td><td>	5-197-24a<br>5-197-24b	
</td></tr>
				
<tr><td>
	प्रहृष्टरोमकूपाः स्मः संविग्नरथकुञ्जराः।<br>धनञ्जय गुरुं श्रुत्वा तत्र नादं सुभीषणम्।।	</td><td>	5-197-25a<br>5-197-25b	
</td></tr>
				
<tr><td>
	क एष कौरवान्दीर्णानवस्थाप्य महारथः।<br>निवर्तयति युद्धार्थं मृधे देवेश्वरो यथा।।	</td><td>	5-197-26a<br>5-197-26b	
</td></tr>
<tr><td>
	<b>अर्जुन उवाच।</b>	</td><td>	5-197-27x	
</td></tr>
				
<tr><td>
	उद्यम्यात्मानमुग्राय कर्मणे वीर्यमास्थिताः।<br>धमन्ति कौरवाः शङ्खान्यस्य वीर्यं समाश्रिताः।।	</td><td>	5-197-27a<br>5-197-27b	
</td></tr>
				
<tr><td>
	यत्र ते संशयो राजन्न्यस्तशस्त्रे गुरौ हते।<br>धार्तराष्ट्रानवस्थाप्य क एष नदतीति हि।।	</td><td>	5-197-28a<br>5-197-28b	
</td></tr>
				
<tr><td>
	हीमन्तं तं महाबाहुं मत्तद्विरदगामिनम्।<br>`इन्द्रविष्मुसमं वीर्ये कोपेऽन्तकमिव स्थितम्।।	</td><td>	5-197-29a<br>5-197-29b	
</td></tr>
				
<tr><td>
	बृहस्पतिसमं बुद्ध्या नीतिमन्तं महारथम्'।<br>आख्यास्याम्युग्रकर्माणं कुरूणामभयङ्करम्।।	</td><td>	5-197-30a<br>5-197-30b	
</td></tr>
				
<tr><td>
	यस्मिञ्जाते ददौ द्रोणो गवां दशशतं धनम्।<br>ब्राह्मणेभ्यो महार्हेभ्यः सोऽश्वत्थामैष गर्जति।।	</td><td>	5-197-31a<br>5-197-31b	
</td></tr>
				
<tr><td>
	जातमात्रेण वीरेण येनोच्चैः श्रवसा यथा।<br>हेषता कम्पिता भूमिर्लोकाश्च सकलास्त्रयः।।	</td><td>	5-197-32a<br>5-197-32b	
</td></tr>
				
<tr><td>
	तच्छ्रुत्वान्तर्हितं भूतं नाम तस्याकरोत्तदा।<br>अश्वत्थामेति सोऽद्यैष शूरो नदति पाण्डव।।	</td><td>	5-197-33a<br>5-197-33b	
</td></tr>
				
<tr><td>
	यो ह्यनाथ इवाक्रम्य पार्षतेन हतस्तथा।<br>कर्मणा सुनृशंसेन तस्य नाथो व्यवस्थितः।।	</td><td>	5-197-34a<br>5-197-34b	
</td></tr>
				
				
<tr><td>
	गुरुं मे यत्र पाञ्चाल्यः केशपक्षे परामृशत्।<br>तन्न जातुं क्षमेद्‌द्रौणिर्जानन्पौरुषमात्मनः।।<br>`स हि तेनैव नः सर्वान्क्षपयेदिति मे मतिः'।।	</td><td>	5-197-35a<br>5-197-35b<br>5-197-35c	
</td></tr>
				
<tr><td>
	उपचीर्णो गुरुर्मिथ्या भवता राज्यकारणात्।<br>धर्मज्ञेन सता नाम सोऽधर्मः सुमहान्कृतः।।	</td><td>	5-197-36a<br>5-197-36b	
</td></tr>
				
<tr><td>
	चिरं स्थास्यति चाकीर्तिस्त्रैलोक्ये सचराचरे।<br>रामे वालिवधाद्यद्वदेवं द्रोणे निपातिते।।	</td><td>	5-197-37a<br>5-197-37b	
</td></tr>
				
<tr><td>
	सर्वधर्मोपपन्नोऽयं स मे शिष्यश्च पाण्डवः।<br>नायं वक्ष्यति मिथ्येति प्रत्ययं कृतवांस्त्वयि।।	</td><td>	5-197-38a<br>5-197-38b	
</td></tr>
				
<tr><td>
	स सत्यकञ्चुकं नाम प्रविष्टेन ततोऽनृतम्।<br>आचार्य उक्तो भवता हतः कुञ्जर इत्युत।।	</td><td>	5-197-39a<br>5-197-39b	
</td></tr>
				
<tr><td>
	ततः शस्त्रं समुत्सृज्य निर्ममो गतचेतनः।<br>आसीत्सुविह्वलो राजन्यथा दृष्टस्त्वया विभुः।।	</td><td>	5-197-40a<br>5-197-40b	
</td></tr>
				
<tr><td>
	स तु शोकसमाविष्टो विमुखः पुत्रवत्सलः।<br>शाश्वतं धर्ममुत्सृज्य गुरुः शिष्येण घातितः।।	</td><td>	5-197-41a<br>5-197-41b	
</td></tr>
				
<tr><td>
	न्यस्तशस्त्रमधर्मेण घातयित्वा गुरुं भवान्।<br>रक्षत्विदानीं सामात्यो यदि शक्तोसि पार्षतम्।।	</td><td>	5-197-42a<br>5-197-42b	
</td></tr>
				
<tr><td>
	ग्रस्तमाचार्य पुत्रेण क्रुद्धेन हतबन्धुना।<br>सर्वे वयं परित्रातुं न शक्ष्यामोऽद्य पार्षतम्।।	</td><td>	5-197-43a<br>5-197-43b	
</td></tr>
				
<tr><td>
	सौहार्दं सर्वभूतेषु यः करोत्यतिमानुषः।<br>सोऽद्य केशग्रहं श्रुत्वा पितुर्धक्ष्यति नो रणे।।	</td><td>	5-197-44a<br>5-197-44b	
</td></tr>
				
<tr><td>
	विक्रोशमाने हि मयि भृशमाचार्यगृद्विनि।<br>अपाकीर्य स्वयं धर्मं शिप्येण निहतो गुरुः।।	</td><td>	5-197-45a<br>5-197-45b	
</td></tr>
				
<tr><td>
	यदा गतं वयो भूयः शिष्टमल्पतरं च नः।<br>तस्येदानीं विरोधोऽयमधर्मोऽयं कृतो महान्।।	</td><td>	5-197-46a<br>5-197-46b	
</td></tr>
				
<tr><td>
	पितेव नित्यं सौहार्दात्पितेव हि च धर्मतः।<br>सोऽल्पकालस्य राज्यस्य कारमाद्वातितो गुरुः।।	</td><td>	5-197-47a<br>5-197-47b	
</td></tr>
				
<tr><td>
	धृतराष्ट्रेण भीष्माय द्रोणाय च विशाम्पते।<br>विसृष्टा पृथिवी सर्वा सह पुत्रैश्च तत्परैः।।	</td><td>	5-197-48a<br>5-197-48b	
</td></tr>
				
<tr><td>
	सम्प्राप्य तादृशीं वृत्तिं सत्कृतः सततं परैः।<br>अब्रवीत्सततं पुत्रान्मामेवाभ्यधिकं गुरुः।।	</td><td>	5-197-49a<br>5-197-49b	
</td></tr>
				
<tr><td>
	अवेक्षमाणस्त्वां मां च न्यस्तास्त्रश्चाहवे हतः।<br>न त्वेनं युध्यमानं वै हन्यादपि शतक्रतुः।।	</td><td>	5-197-50a<br>5-197-50b	
</td></tr>
				
<tr><td>
	तस्याचार्यस्य वृद्धस्य द्रोहो नित्योपकारिणः।<br>कृतो ह्यनार्यैरस्माभीर राज्यार्थे लुब्धबुद्धिभिः।।	</td><td>	5-197-51a<br>5-197-51b	
</td></tr>
				
<tr><td>
	अहो बत महत्पापं कृतं कर्म सुदारुणम्।<br>यद्राज्यसुखलोभेन द्रोणोऽयं साधुघातितः।।	</td><td>	5-197-52a<br>5-197-52b	
</td></tr>
				
<tr><td>
	पुत्रान्भ्रातॄन्पितॄन्दाराञ्जीवितं चैव वासविः।<br>त्यजेत्सर्वं मम प्रेम्णा जानात्येवं हि मे गुरुः।।	</td><td>	5-197-53a<br>5-197-53b	
</td></tr>
				
<tr><td>
	स मया राज्यकामेन हन्यमानो ह्युपेक्षितः।<br>तस्मादर्वाक्शिरा राजन्प्राप्तोऽस्मि नरकं प्रभो।।	</td><td>	5-197-54a<br>5-197-54b	
</td></tr>
				
<tr><td>
	ब्राह्मणं वृद्धमाचार्यं न्यस्तशस्त्रं महामुनिम्।<br>घातयित्वाऽद्य राज्यार्थे मृतं श्रेयो न जीवितम्।।	</td><td>	5-197-55a<br>5-197-55b	
</td></tr>
<tr><td>
	।। इति श्रीमन्महाभारते द्रोणपर्वणि नारायणास्त्रमोक्षपर्वणि<br> पञ्चदशदिवसयुद्धे सप्तनवत्यधिकशततमोऽध्यायः।। 197 ।।	</td><td>		
</td></tr></tbody>