				
<tbody><tr><td>
	<b>सञ्जय उवाच।</b>	</td><td>	5-109-1x	
</td></tr>
				
<tr><td>
	`किरन्तं शरवर्षाणि रोषाद्दोणं महाहवे।<br>वित्रासयन्तं तां सेनां कौन्तेयानां महीपते।।	</td><td>	5-109-1a<br>5-109-1b	
</td></tr>
				
<tr><td>
	दृष्ट्वा ततो महेष्वासो निघ्नन्तं च रथान्भृशम्।<br>घटोत्कचो महाबाहू रणायाभिजगाम ह।।	</td><td>	5-109-2a<br>5-109-2b	
</td></tr>
				
<tr><td>
	पिशाचवदनैर्युक्तं रथं काञ्चनभूषितम्।<br>समास्थाय महाराज नानाप्रहरणैर्युतः।।	</td><td>	5-109-3a<br>5-109-3b	
</td></tr>
				
<tr><td>
	दंशितस्तपनीयेन कवचेन सुवर्चसा।<br>भूषणैराचिताङ्गश्च नदन्निव च तोयदः।।	</td><td>	5-109-4a<br>5-109-4b	
</td></tr>
				
<tr><td>
	हैडिम्बेयः सुसङ्क्रुद्धो द्रोणमभ्यद्रवद्बली।<br>तमभ्यधावदायान्तं क्रद्धरूपलम्बुसः।।	</td><td>	5-109-5a<br>5-109-5b	
</td></tr>
				
<tr><td>
	ऋक्षचर्मपरिक्षिप्तं रथमास्थाय दंशितः।<br>रक्तोष्ठः सधनुष्पाणिः प्रांशुः कल्प इव स्थितः।।	</td><td>	5-109-6a<br>5-109-6b	
</td></tr>
				
<tr><td>
	क्षिपञ्छतघ्नीर्विपुला मुसलोपमतोमरान्।<br>मुसण्ठीर्बहुलाश्चैव त्रिशूलानपि पट्टसान्।।	</td><td>	5-109-7a<br>5-109-7b	
</td></tr>
				
<tr><td>
	कर्पराञ्छतधारांश्च पिनाकान्विविधांस्तथा।<br>चक्राणि च क्षुरप्राणि क्षेपणीश्च कटङ्कटान्।।	</td><td>	5-109-8a<br>5-109-8b	
</td></tr>
				
<tr><td>
	नारायान्विविधानस्यन्सकङ्कोलूकवायसान्।<br>चिक्षेप धनुरादाय निनदन्भैरवान्रवान्।।	</td><td>	5-109-9a<br>5-109-9b	
</td></tr>
				
<tr><td>
	तं रौद्रं क्रूरमायान्तं दृष्ट्वा कालमिवागतम्।<br>प्राद्रवद्भयसंविग्ना राजन्पाण्डववाहिनी।।	</td><td>	5-109-10a<br>5-109-10b	
</td></tr>
				
<tr><td>
	सात्यकिस्तु रथव्याघ्रो दृष्ट्वा तं राक्षसं युधि।<br>अभ्ययादमरप्रख्यो भ्रामयित्वा महद्धनुः।।	</td><td>	5-109-11a<br>5-109-11b	
</td></tr>
				
<tr><td>
	अभ्यद्रवच्च तद्रक्षस्तिष्ठतिष्ठेति चाब्रवीत्।<br>अलम्बुसं राक्षसेन्दरं सोऽस्त्रवर्षैरवाकिरत्।।	</td><td>	5-109-12a<br>5-109-12b	
</td></tr>
				
<tr><td>
	ततः पाण्डवसैन्यानि विद्रुतान्यथ भारत।<br>निरीक्ष्याभ्यद्रवत्तूर्णं त्वरमाणो घटोत्कचः।।	</td><td>	5-109-13a<br>5-109-13b	
</td></tr>
				
<tr><td>
	चिक्षेप च गदाशक्तीस्तोमरानथ पट्टसान्।<br>हेमचित्रत्सरूनुग्रान्खङ्गानाकाशसप्रभान्।।	</td><td>	5-109-14a<br>5-109-14b	
</td></tr>
				
<tr><td>
	अन्योन्यमरादालोक्य राक्षसौ तौ महाबलौ।<br>भैरवं नदतुर्नादान्सतोयाविव तोयदौ।।	</td><td>	5-109-15a<br>5-109-15b	
</td></tr>
				
<tr><td>
	ततः प्रववृते युद्धं घोरं राक्षससिंहयोः।<br>यादृगेव पुरा वृत्तं रामरावणयोर्मृधे।।	</td><td>	5-109-16a<br>5-109-16b	
</td></tr>
				
<tr><td>
	स शक्तीश्च पिनाकांश्च वज्रान्खङ्गान्परश्वथान्।<br>अन्योन्यमभिसङ्क्रुद्धौ तदा व्यसृजतामुभौ।।	</td><td>	5-109-17a<br>5-109-17b	
</td></tr>
				
<tr><td>
	आकृष्यमाणे धनुषि तयोर्बाहुबलेन च।<br>यन्त्रेणेव तदा राजन्भृशं नादान्प्रचक्रतुः।।	</td><td>	5-109-18a<br>5-109-18b	
</td></tr>
				
<tr><td>
	अलम्बुसस्ततश्चक्रं कृतान्तज्वलनप्रभम्।<br>घटोत्कचाय चिक्षेप यत्नमास्थाय वीर्यवान्।।	</td><td>	5-109-19a<br>5-109-19b	
</td></tr>
				
<tr><td>
	तद्भैमसेनिः सम्प्रेक्ष्य चक्रं वेगवदन्तरे।<br>गदया ताडयामास तद्दीर्णं शतधाऽभवत्।।	</td><td>	5-109-20a<br>5-109-20b	
</td></tr>
				
<tr><td>
	ततोऽग्निचूर्णैः सहसा चक्रघातविनिःसृतैः।<br>दंशकैरिव सा सेना पतद्भिर्भृशसंकुला।।	</td><td>	5-109-21a<br>5-109-21b	
</td></tr>
				
<tr><td>
	ततः प्रतिहते चक्रे स वीरो रोषसंकुलः।<br>प्राहिणोत्तरसा शूलं शक्तीर्दशशतं तदा।।।	</td><td>	5-109-22a<br>5-109-22b	
</td></tr>
				
<tr><td>
	ज्वलन्तीश्च किरन्तीश्च ज्वालामालाः समन्ततः।<br>युगान्तोल्कानिभास्तीक्ष्णा हेमदण्डा महास्वनाः।।	</td><td>	5-109-23a<br>5-109-23b	
</td></tr>
				
<tr><td>
	ताश्चापतन्तीः सम्प्रेक्ष्य राक्षसस्य घटोत्कचः।<br>अर्धचन्द्रैः प्रचिच्छेद नाराचैः कङ्कपत्रिभिः।।	</td><td>	5-109-24a<br>5-109-24b	
</td></tr>
				
<tr><td>
	ततो रोषपरीताङ्गः प्रमुमोच स राक्षसः।<br>शरवर्षं महाघोरं घटोत्कचरथं प्रति'।।	</td><td>	5-109-25a<br>5-109-25b	
</td></tr>
				
<tr><td>
	तयोः प्रतिभयं युद्धमासीद्राक्षससिंहयोः।<br>कुर्वतोर्विविधा मायाः शक्रशम्बरयोरिव।।	</td><td>	5-109-26a<br>5-109-26b	
</td></tr>
<tr><td>
	अलम्बुसो भृशं क्रुद्धो घटोत्कचमताडयत्।।	</td><td>	5-109-27a	
</td></tr>
				
<tr><td>
	तयोर्युद्धं समभवद्रक्षोग्रामणिमुख्ययोः।<br>यादृगेव पुरा वृत्तं रामरावणयोः प्रभो।।	</td><td>	5-109-28a<br>5-109-28b	
</td></tr>
				
<tr><td>
	घटोत्कचस्तु विंशत्या नाराचानां स्तनान्तरे।<br>अलम्बुसमथो विद्धा सिंहवद्व्यनदन्मुहुः।।	</td><td>	5-109-29a<br>5-109-29b	
</td></tr>
				
<tr><td>
	तथैवालम्बुसो राजन्हैडिम्बिं युद्धदुर्मदम्।<br>विद्व्वा विद्वृऽनदद्वृष्टः पूरयन्खं समन्ततः।।	</td><td>	5-109-30a<br>5-109-30b	
</td></tr>
				
<tr><td>
	तथा तौ भृशसङ्क्रुद्धौ राक्षसेन्द्रौ महाबलौ।<br>निर्विशेषमयुध्येतां मायाभिरितरेतरम्।।	</td><td>	5-109-31a<br>5-109-31b	
</td></tr>
				
<tr><td>
	मायाशतसृजौ नित्यं मोहयन्तौ परस्परम्।<br>मायायुद्धेषु कुशलौ मायायुद्धमयुध्यताम्।।	</td><td>	5-109-32a<br>5-109-32b	
</td></tr>
				
<tr><td>
	यांयां घटोत्कचो युद्धे मायां दर्शयते नृप।<br>तां तामलम्बुसो राजन्माययैव निजघ्निवान्।।	</td><td>	5-109-33a<br>5-109-33b	
</td></tr>
				
<tr><td>
	तं तथा युध्यमानं तु मायायुद्धविशारदम्।<br>अलम्बुसं राक्षसेन्द्रं दृष्ट्वाऽक्रुध्यन्त पाण्डवाः।।	</td><td>	5-109-34a<br>5-109-34b	
</td></tr>
				
<tr><td>
	त एनं भृशसंविग्नाः सर्वतः प्रवरा रथैः।<br>अभ्यद्रवन्त सङ्कुद्धा भीमसेनादयो नृप।।	</td><td>	5-109-35a<br>5-109-35b	
</td></tr>
				
<tr><td>
	त एनं कोष्ठकीकृत्य रथवंशेन मारिष।<br>सर्वतो व्यकिरन्बाणैरुल्काभिरिव कुञ्जरम्।।	</td><td>	5-109-36a<br>5-109-36b	
</td></tr>
				
<tr><td>
	स तेषामस्त्रवेगं तं प्रतिहत्यास्त्रमायया।<br>तस्माद्रथव्रजान्मुक्तो वनदाहादिव द्विपः।।	</td><td>	5-109-37a<br>5-109-37b	
</td></tr>
				
<tr><td>
	स विष्फार्य अनुर्धोरमिन्द्राशनिसमस्वनम्।<br>मारुतिं पञ्चविंशत्या भैमसेनिं च पञ्चभिः।।	</td><td>	5-109-38a<br>5-109-38b	
</td></tr>
				
				
<tr><td>
	युधिष्ठिरं त्रिभिर्विद्धा सहदेवं च सप्तभिः।<br>नकुलं च त्रिसप्तत्या द्रोपदेयांश्च मारिष।<br>पञ्चभिःपञ्चभिर्विद्ध्वा घोरं नादं ननाद ह।।	</td><td>	5-109-39a<br>5-109-39b<br>5-109-39c	
</td></tr>
				
				
<tr><td>
	तं भीमसेनो नवभिः सहदेवस्तु पञ्चभिः।<br>युधिष्ठिरः शतेनैव राक्षसं प्रत्यविध्यत।<br>नकुलस्तु चतुःषष्ट्या द्रौपदेयास्त्रिभिस्त्रिभिः।।	</td><td>	5-109-40a<br>5-109-40b<br>5-109-40c	
</td></tr>
				
<tr><td>
	हैडिम्बो राक्षसं विद्ध्वा युद्धे पञ्चाशता शरैः।<br>पुनर्विव्याध सप्तत्या ननाद च महाबलः।।	</td><td>	5-109-41a<br>5-109-41b	
</td></tr>
				
<tr><td>
	तस्य नादेन महता कम्पितेयं वसुन्धरा।<br>सपर्वतवना राजन्सपादपजलाशया।।	</td><td>	5-109-42a<br>5-109-42b	
</td></tr>
				
<tr><td>
	सोऽतिविद्धो महेष्वासैः सर्वतस्तैर्महारथैः।<br>प्रतिविव्याध तान्सर्वान्पञ्चभिः पञ्चभिः शरैः।।	</td><td>	5-109-43a<br>5-109-43b	
</td></tr>
				
<tr><td>
	तं क्रुद्धं राक्षसं युद्धे प्रतिक्रुद्धस्तु राक्षसः।<br>हैडिम्बो भरतश्रेष्ठ शरैर्विव्याध सप्तभिः।।	</td><td>	5-109-44a<br>5-109-44b	
</td></tr>
				
<tr><td>
	सोऽतिविद्धो बलवता राक्षसेन्द्रो महाबलः।<br>व्यसृजत्सायकांस्तूर्णं रुक्मपुङ्खाञ्शिलाशितान्।।	</td><td>	5-109-45a<br>5-109-45b	
</td></tr>
				
<tr><td>
	ते शऱा नतपर्वाणो भैमसेनिविनिर्भिदः।<br>रुषिताः पन्नगा यद्वद्योधमुख्यानुपागमन्।।	</td><td>	5-109-46a<br>5-109-46b	
</td></tr>
				
<tr><td>
	ततस्ते पाण्डवा राजन्समन्तान्निशिताञ्शरान्।<br>प्रेषयामासुरुद्विग्ना हैडिम्बश्च घटोत्कचः।।	</td><td>	5-109-47a<br>5-109-47b	
</td></tr>
				
<tr><td>
	स विध्यमानः समरे पाण्डवैर्जितकाशिभिः।<br>`*नाभ्यपद्यत कर्तव्यमार्श्यशृङ्गिर्महाबलः।।	</td><td>	5-109-48a<br>5-109-48b	
</td></tr>
				
<tr><td>
	घटोत्कचं महाराज शरवर्षैरवाकिरत्।<br>दग्धाद्रिकूटसदृशं तमञ्जनचयोपरमम्।।	</td><td>	5-109-49a<br>5-109-49b	
</td></tr>
				
<tr><td>
	घटोत्कचोऽप्यसम्भ्रान्तः शरवर्षं महत्तरम्।<br>अलम्बुसवधप्रेप्सुर्मुमोचाग्निरिव ज्वलन्।।	</td><td>	5-109-50a<br>5-109-50b	
</td></tr>
				
<tr><td>
	अलम्बुसवधाच्चोग्राद्धटोत्कचवधादपि।<br>शराः प्रादुर्भवन्ति स्म द्विरेफा इव शाखिनः।।	</td><td>	5-109-51a<br>5-109-51b	
</td></tr>
				
<tr><td>
	अभ्रच्छायेव रचिता बाणैस्तत्र नरेश्वर।<br>न स्म विज्ञायते किञ्चिदन्धकारे कृते शरैः।।	</td><td>	5-109-52a<br>5-109-52b	
</td></tr>
				
<tr><td>
	तत आकर्णमुक्तेन भल्लेन च घटोत्कचः।<br>अलम्बुसस्य चिच्छेद शिरो यन्तुर्महाबलः।।	</td><td>	5-109-53a<br>5-109-53b	
</td></tr>
				
<tr><td>
	ततोऽपरैर्वेगवद्भिः क्षुरैस्तस्य घटोत्कचः।<br>अक्षमीषां युगं चैव चिच्छेद युधि ताडयन्।।	</td><td>	5-109-54a<br>5-109-54b	
</td></tr>
				
<tr><td>
	अवस्कन्द्य रथात्तूर्णं कैर्मीरः क्रोधमूर्च्छितः।<br>तस्मिन्मायामयं घोरमस्त्रवर्षं ववर्ष ह।।	</td><td>	5-109-55a<br>5-109-55b	
</td></tr>
				
<tr><td>
	घटोत्कचोऽप्याशु रथात्प्रस्कन्द्य स तमेव च।<br>मायास्त्रेणैव मायास्त्रं व्यधमत्समरे रिपोः।।	</td><td>	5-109-56a<br>5-109-56b	
</td></tr>
				
<tr><td>
	हैडिम्बेनार्द्यमानस्तु युधि सोऽलम्बुसोऽद्रवत्।<br>अन्तर्हितो महाराज घटोत्कचमयोधयत्।।	</td><td>	5-109-57a<br>5-109-57b	
</td></tr>
				
<tr><td>
	अन्तर्धानगतं दृष्ट्वा तत्रतत्र घटोत्कचः।<br>गदया ताडयामास वेगवत्या महाबलः।।	</td><td>	5-109-58a<br>5-109-58b	
</td></tr>
				
<tr><td>
	उत्पपात ततो व्योम्नि प्रहारपरिपीडितः।<br>अलम्बुसो राक्षसेन्द्रः सहसा पक्षिराडिव।।	</td><td>	5-109-59a<br>5-109-59b	
</td></tr>
				
<tr><td>
	घटोत्कचोऽप्यसम्भ्रान्तः खङ्गपाणिरथोत्पतत्।<br>ततो वेगेन महता विवर्षिषुरिवाम्बुदः।।	</td><td>	5-109-60a<br>5-109-60b	
</td></tr>
				
<tr><td>
	तमापतन्तं सम्प्रेक्ष्य कैर्मीरी राक्षसोत्तमः।<br>अभिदुद्राव वेगेन सिंहः सिंहमिव स्थितम्।।	</td><td>	5-109-61a<br>5-109-61b	
</td></tr>
				
<tr><td>
	दक्षिणेनासिमुद्यम्य वक्षः प्रच्छाद्य वर्मणा।<br>अभिदुद्राव वेगेन वेगवन्तं घटोत्कचः।।	</td><td>	5-109-62a<br>5-109-62b	
</td></tr>
				
<tr><td>
	तावुभौ वेगसंरब्धावलम्बुसघटोत्कचौ।<br>अन्योन्यस्य तथैवोरू समाजघ्नतुरञ्जसा।।	</td><td>	5-109-63a<br>5-109-63b	
</td></tr>
				
<tr><td>
	अन्योन्यस्याभिघातेन तयो राक्षससिंहयोः।<br>शैलेनाभिहतस्येव शैलस्याभून्महास्वनः।।	</td><td>	5-109-64a<br>5-109-64b	
</td></tr>
				
<tr><td>
	ततोऽपसृत्य सहसा पुनरापेततुर्भृशम्।<br>चरन्तावसिमार्गांस्तान्विविधान्राक्षसोत्तमौ।।	</td><td>	5-109-65a<br>5-109-65b	
</td></tr>
				
<tr><td>
	तयोर्गात्रेषु पतितावसी भिन्नौ निपेततुः।<br>वेगोत्सृष्टे मघवता वज्रे शैलतटेष्विव।।	</td><td>	5-109-66a<br>5-109-66b	
</td></tr>
				
<tr><td>
	ततः सैन्यानि ददृशुस्तद्युद्धमतिदारुणम्।<br>युद्धं तयो राक्षसयोरामिषे श्येनयोरिव।।	</td><td>	5-109-67a<br>5-109-67b	
</td></tr>
				
<tr><td>
	ततो लोहितरक्ताक्षावुभौ तौ राक्षसोत्तमौ।<br>तथैक्ष्येतां तु शार्दूलौ सन्ध्यारक्ताविवाम्बुदौ।।	</td><td>	5-109-68a<br>5-109-68b	
</td></tr>
				
<tr><td>
	चक्राते श्येनवच्चैव मण्डलानि सहस्रशः।<br>उभौ निस्त्रिंशहस्तौ तौ सपक्षाविव पक्षिणौ।।	</td><td>	5-109-69a<br>5-109-69b	
</td></tr>
				
<tr><td>
	भ्रामयित्वा तु तं खङ्गं पाण्डोः किर्मीरनन्दनः।<br>चिक्षेपास्य शिरो हर्तुं स च तस्य घटोत्कचः।।	</td><td>	5-109-70a<br>5-109-70b	
</td></tr>
				
<tr><td>
	तावसी युगपद्दीप्तौ समेत्य विपुलौ भुवि।<br>पतितौ तौ तु बाहुभ्यां राक्षसौ समसज्जताम्।।	</td><td>	5-109-71a<br>5-109-71b	
</td></tr>
				
<tr><td>
	शीर्षाघातांसधातैश्च परस्परमथाहतौ।<br>पुनर्विमिश्रितौ वीरौ व्यायुध्येते मुहुर्मुहुः।।	</td><td>	5-109-72a<br>5-109-72b	
</td></tr>
				
<tr><td>
	भैमसेनिरथोत्क्षिप्य समाविध्य पुनः पुनः।<br>निष्पिपेष क्षितौ क्षिप्रं पूर्णकुम्भमिवाश्मनि।।	</td><td>	5-109-73a<br>5-109-73b	
</td></tr>
				
<tr><td>
	बललाघवसम्पन्नः सम्पन्नो विक्रमेण च।<br>भैमसेनिरथ क्रुद्धः सर्वसैन्यस्य पश्यतः।।	</td><td>	5-109-74a<br>5-109-74b	
</td></tr>
				
<tr><td>
	असृक्क्षरितसर्वाङ्गश्चूर्णितास्थिविभूषणः।<br>घटोत्कचेन निष्पिष्टो हतः सालकटङ्कटः।।	</td><td>	5-109-75a<br>5-109-75b	
</td></tr>
				
<tr><td>
	पाण्डवानां ततः सेना तं दृष्ट्वा विनिपातितम्।<br>ननाद सुमहानादं हर्षवेगसमाप्लुता।।	</td><td>	5-109-76a<br>5-109-76b	
</td></tr>
				
<tr><td>
	ततस्तु निपपाताशु गतासुर्भुवि राक्षसः।<br>शिखरं पर्वतस्येव वज्रवेगेन पातितम्।।	</td><td>	5-109-77a<br>5-109-77b	
</td></tr>
				
<tr><td>
	पतता तेन महता रथिनां दन्तिनां दश।<br>तव सैन्ये महाराज निहताः सुबृहत्तया।।	</td><td>	5-109-78a<br>5-109-78b	
</td></tr>
				
<tr><td>
	ततो घटोत्कचो हत्वा तद्रक्षो वृत्रसन्निभम्।<br>पुनः स रथमास्थाय विजिगीषुर्ननादह'।।	</td><td>	5-109-79a<br>5-109-79b	
</td></tr>
				
<tr><td>
	ततः सुमनसः पार्था हते तस्मिन्निशाचरे।<br>चुक्रुशुः सिंहनादांश्च वासांस्यादुधुवुश्च ह।।	</td><td>	5-109-80a<br>5-109-80b	
</td></tr>
				
				
<tr><td>
	तावकाश्च हतं दृष्ट्वा राक्षसेन्द्रं महाबलम्।<br>अलम्बुसं तथा शूरा विशीर्णमिव पर्वतम्।<br>हाहाकारमकार्षुश्च सैन्यानि भरतर्षभ।।	</td><td>	5-109-81a<br>5-109-81b<br>5-109-81c	
</td></tr>
				
<tr><td>
	जनाश्च तद्ददृशिरे रक्षः कौतूहलान्विताः।<br>यदृच्छया निपतितं भूमावङ्गारकं यथा।।	</td><td>	5-109-82a<br>5-109-82b	
</td></tr>
				
<tr><td>
	घटोत्कचस्तु तद्धत्वा रक्षो बलवतां वरम्।<br>मुमोच बलवन्नादं बलं हत्वेव वासवः।।	</td><td>	5-109-83a<br>5-109-83b	
</td></tr>
				
				
				
<tr><td>
	स पूज्यमानः पितृभिः सबान्धवै--<br>र्घटोत्कचः कर्मणि दुष्करे कृते।<br>रिपुं निहत्याभिननन्द वै तदा<br>ह्यलम्बुसं पक्वमलम्बुषं यथा।।	</td><td>	5-109-84a<br>5-109-84b<br>5-109-84c<br>5-109-84d	
</td></tr>
				
				
				
<tr><td>
	ततो निनादः सुमहान्समुत्थितः<br>सशङ्खनानाविधबाणघोषवान्।<br>निशम्य तं प्रत्यनदंस्तु पाण्डवा--<br>स्ततो ध्वनिर्भुवनमथाऽस्पृशद्भृशम्।।	</td><td>	5-109-85a<br>5-109-85b<br>5-109-85c<br>5-109-85d	
</td></tr>
				
<tr><td>
	`ततोऽभिगम्य राजानं धर्मपुत्रं युधिष्ठिरम्।<br>स्वकर्मावेदयन्मूर्ध्ना प्राञ्जलिर्निपपात ह।।	</td><td>	5-109-86a<br>5-109-86b	
</td></tr>
				
<tr><td>
	मूर्ध्न्युपाघ्राय तं ज्येष्ठः परिष्वज्य च पाण्डवः।<br>प्रितोऽस्मीत्यब्रवीद्राजन्हर्षादुत्फुल्ललोचनः।।	</td><td>	5-109-87a<br>5-109-87b	
</td></tr>
				
<tr><td>
	घटोत्कचेन निष्पिष्टे हते सालकटङ्कटे।<br>बभूवुर्मुदिताः सर्वे हते तस्मिन्निशाचरे'।।	</td><td>	5-109-88a<br>5-109-88b	
</td></tr>
<tr><td>
	।। इति श्रीमन्महाभारते द्रोणपर्वणि जयद्रथवधपर्वणि<br> चतुर्दशदिवसयुद्धे नवाधिकशततमोऽध्यायः।। 109 ।।	</td><td>		
</td></tr></tbody>