				
<tbody><tr><td>
	<b>सञ्जय उवाच।</b>	</td><td>	5-160-1x	
</td></tr>
				
<tr><td>
	तथा परुषितं दृष्ट्वा सूतपुत्रेण मातुलम्।<br>खङ्गमुद्यम्य वेगेन द्रौणिरभ्यपतद्द्रुतम्।।	</td><td>	5-160-1a<br>5-160-1b	
</td></tr>
				
<tr><td>
	ततः परमसङ्क्रुद्धः सिंहो मत्तमिव द्विपम्।<br>प्रेक्षतः कुरुराजस्य द्रौणिः कर्णं समभ्ययात्।।	</td><td>	5-160-2a<br>5-160-2b	
</td></tr>
<tr><td>
	<b>अश्वत्थामोवाच।</b>	</td><td>	5-160-3x	
</td></tr>
				
<tr><td>
	यदर्युनगुणांस्तथ्यान्कीर्तयानं नराधम।<br>शूरं द्वेषात्सुदुर्बुद्धे त्वं भर्त्सयसि मातुलम्।।	</td><td>	5-160-3a<br>5-160-3b	
</td></tr>
				
<tr><td>
	विकत्थमानः शौर्येण सर्वलोकधनुर्धरम्।।<br>दर्पोत्सेधगृहीतोऽद्य न कञ्चिद्गणयन्मृधे।।	</td><td>	5-160-4a<br>5-160-4b	
</td></tr>
				
<tr><td>
	क्व ते वीर्यं क्व चास्त्राणि यं त्वां निर्जित्य संयुगे।<br>गाण्डीवधन्वा हतवान्प्रेक्षतस्ते जयद्रथम्।।	</td><td>	5-160-5a<br>5-160-5b	
</td></tr>
				
<tr><td>
	येन साक्षान्महादेवो योधितः समरे पुरा।<br>तमिच्छसि वृथा जेतुं सूताधम मनोरथैः।।	</td><td>	5-160-6a<br>5-160-6b	
</td></tr>
				
<tr><td>
	यं हि कृष्णेन सहितं सर्वशस्त्रभृतां वरम्।<br>जेतुं न शक्ताः सहिताः सेन्द्रा अपि सुरासुराः।।	</td><td>	5-160-7a<br>5-160-7b	
</td></tr>
				
<tr><td>
	लोकैकवीरमजितमर्जुनं सूत संयुगे।<br>किं पुनस्त्वं सुदुर्बुद्धे सहैभिर्वसुधाधिपैः।।	</td><td>	5-160-8a<br>5-160-8b	
</td></tr>
				
				
<tr><td>
	कर्ण पश्य सुदुर्बुद्धे तिष्ठेदानीं नराधम।<br>एष तेऽद्य शिरः कायादुद्धरामि सुदुर्मते।।<br>सञ्जय उवाच।	</td><td>	5-160-9a<br>5-160-9b<br>5-160-9c	
</td></tr>
				
<tr><td>
	तमुद्यतं तु वेगेन राजा दुर्योधनः स्वयम्।<br>न्यवारयन्महातेजाः कृपश्च द्विपदां वरः।।	</td><td>	5-160-10a<br>5-160-10b	
</td></tr>
<tr><td>
	<b>कर्ण उवाच।</b>	</td><td>	5-160-11x	
</td></tr>
				
<tr><td>
	शूरोऽयं समरश्लाघी दुर्मतिश्च द्विजाधमः।<br>आसादयतु मद्वीर्यं मुञ्चेमं कुरुसत्तम।।	</td><td>	5-160-11a<br>5-160-11b	
</td></tr>
<tr><td>
	<b>अश्वत्थामोवाच।</b>	</td><td>	5-160-12x	
</td></tr>
				
<tr><td>
	तैवतत्क्षम्यतेऽस्माभिः सूतात्मज सुदुर्मते।<br>दर्पमुत्सिक्तमेतत्ते फल्गुनो नाशयिष्यति।।	</td><td>	5-160-12a<br>5-160-12b	
</td></tr>
<tr><td>
	<b>दुर्योधन उवाच।</b>	</td><td>	5-160-13x	
</td></tr>
				
<tr><td>
	अश्वत्थामन्प्रसीदस्व क्षन्तुमर्हसि मानद।<br>कोपः खलु न कर्तव्यः सूतपुत्रं कथञ्चन।।	</td><td>	5-160-13a<br>5-160-13b	
</td></tr>
				
<tr><td>
	त्वयि कर्णे कृपे द्रोणे मद्रराजेऽथ सौबले।<br>महत्कार्यं समासक्तं प्रसीद द्विजसत्तम।।	</td><td>	5-160-14a<br>5-160-14b	
</td></tr>
				
<tr><td>
	एते ह्यभिमुखाः सर्वे राधेयेन युयुत्सवः।<br>आयान्ति पाण्डवा ब्रह्मन्नाह्वयन्तः समन्ततः।।	</td><td>	5-160-15a<br>5-160-15b	
</td></tr>
<tr><td>
	<b>सञ्जय उवाच।</b>	</td><td>	5-160-16x	
</td></tr>
				
<tr><td>
	प्रसाद्यमानस्तु ततो राज्ञा द्रौणिर्महामनाः।<br>प्रससाद महाराज क्रोधवेगसमन्वितः।।	</td><td>	5-160-16a<br>5-160-16b	
</td></tr>
				
<tr><td>
	ततः कृपोऽप्युवाचेदमाचार्यः सुमहामनाः।<br>सौम्यस्वभावाद्राजनेन्द्र क्षिप्रमागतमार्दवः।।	</td><td>	5-160-17a<br>5-160-17b	
</td></tr>
<tr><td>
	<b>कृप उवाच।</b>	</td><td>	5-160-18x	
</td></tr>
				
<tr><td>
	तवैतत्क्षम्यतेऽस्माभिः सूतात्मज सुदुर्मते।<br>दर्पमुत्सिक्तमेतत्ते फल्गुनो नाशयिष्यति।।	</td><td>	5-160-18a<br>5-160-18b	
</td></tr>
<tr><td>
	<b>सञ्जय उवाच।</b>	</td><td>	5-160-19x	
</td></tr>
				
<tr><td>
	ततस्ते पाण्डवा राजन्पाञ्चालाश्च यशस्विनः।<br>आजग्मुः सहिताः कर्णं तर्जयन्तः समन्ततः।।	</td><td>	5-160-19a<br>5-160-19b	
</td></tr>
				
				
<tr><td>
	कर्णोऽपि रथिनां श्रेष्ठश्चापमुद्यम्य वीर्यवान्।<br>कौरवाग्र्यैः परिवृतः शक्रो देवगणैरिव।<br>पर्यतिष्ठत तेजस्वी स्वबाहुबलमाश्रितः।।	</td><td>	5-160-20a<br>5-160-20b<br>5-160-20c	
</td></tr>
				
<tr><td>
	ततः प्रववृते युद्धं कर्णस्य सह पाण्डवैः।<br>भीषणं सुमहाराज सिंहनादविराजितम्।।	</td><td>	5-160-21a<br>5-160-21b	
</td></tr>
				
<tr><td>
	ततस्ते पाण्डवा राजन्पाञ्चालाश्च यशस्विनः।<br>दृष्ट्वा कर्णं महाबाहुमुच्चैः शब्दमथानदन्।।	</td><td>	5-160-22a<br>5-160-22b	
</td></tr>
				
<tr><td>
	अयं कर्णः कुतः कर्णस्तिष्ठ कर्ण महारणे।<br>युध्यस्व सहितोऽस्माभिर्दुरात्मन्पुरुषाधम।।	</td><td>	5-160-23a<br>5-160-23b	
</td></tr>
				
				
<tr><td>
	अन्ये तु दृष्ट्वा राधेयं क्रोधरक्रेक्षणाऽब्रुवन्।<br>हन्यतामयमुत्सिक्तः सूतपुत्रोऽल्पचेतनः।<br>सर्वैः पार्थिवशार्दूलैर्नानेनार्थोऽस्ति जीवता।	</td><td>	5-160-24a<br>5-160-24b<br>5-160-24c	
</td></tr>
				
<tr><td>
	अत्यन्तवैरी पार्थानां सततं पापपूरुषः।<br>एष मूलमनर्थानां दुर्योधनमते स्थितः।।	</td><td>	5-160-25a<br>5-160-25b	
</td></tr>
				
				
<tr><td>
	घ्नतैनमिति जल्पन्तः क्षत्रियाः समुपाद्रवन्।<br>महता शरवर्षेण च्छादयन्तो महारथाः।<br>वधार्थं सूतपुत्रस्य पाण्डवेयेन चोदिताः।।	</td><td>	5-160-26a<br>5-160-26b<br>5-160-26c	
</td></tr>
				
<tr><td>
	तांस्तु सर्वांस्तथा दृष्ट्वा धावमानान्महारथान्।<br>न विव्यथे सूतपुत्रो न च त्रासमगच्छत।।	</td><td>	5-160-27a<br>5-160-27b	
</td></tr>
				
<tr><td>
	दृष्ट्वा सागस्कल्पं तमुद्धूतं सैन्यसागरम्।<br>पिप्रीषुस्तव पुत्राणां सङ्ग्रामेष्वपराजितः।।	</td><td>	5-160-28a<br>5-160-28b	
</td></tr>
				
<tr><td>
	सायकौधेन बलवान्क्षिप्रकारी महाबलः।<br>वारयामास तत्सैन्यं समन्ताद्भरतर्पभ।।	</td><td>	5-160-29a<br>5-160-29b	
</td></tr>
				
				
<tr><td>
	ततस्तु शरवर्षेण पार्थिवास्तमवारयन्।<br>धनुम्पि ते विधुन्वानाः शतशोऽथ सहस्रशः।<br>अयोधयन्त राधेयं शक्रं दैत्यगणा इव।।	</td><td>	5-160-30a<br>5-160-30b<br>5-160-30c	
</td></tr>
				
<tr><td>
	शरवर्पं तु तत्कर्णः पार्थिवैः समुदीरितम्।<br>शरवर्षेण महता समन्ताद्व्यकिरत्प्रभो।।	</td><td>	5-160-31a<br>5-160-31b	
</td></tr>
				
<tr><td>
	तद्युद्धमभवत्तेषां कृतप्रतिकृतैषिणाम्।<br>यथा देवासुरे युद्धे शक्रस्य सह दानैवः।।	</td><td>	5-160-32a<br>5-160-32b	
</td></tr>
				
<tr><td>
	तत्राद्भुतमपश्याम सूतपुत्रस्य लाघवम्।<br>यदेनं सर्वतो यत्ता नाप्नुवन्ति परे युधि।।	</td><td>	5-160-33a<br>5-160-33b	
</td></tr>
				
				
<tr><td>
	निवार्य च शरौघांस्तान्पार्थिवानां महारथः।<br>युगेष्वीषासु च्छत्रेषु ध्वजेषु च हयेषु च।<br>आत्मनामाङ्कितान्घोरान्राधेयः प्राहिणोच्छरान्।।	</td><td>	5-160-34a<br>5-160-34b<br>5-160-34c	
</td></tr>
				
<tr><td>
	ततस्ते व्याकुलीभूता राजानः कर्णपीडिताः।<br>बभ्रुमुस्तत्र तत्रैव गावः शीतार्दिता इव।।	</td><td>	5-160-35a<br>5-160-35b	
</td></tr>
				
<tr><td>
	हयानां वध्यमानानां गजानां रथिनां तथा।<br>तत्रतत्राभ्यवेक्षाम सङ्घान्कर्णेन ताडितान्।।	</td><td>	5-160-36a<br>5-160-36b	
</td></tr>
				
<tr><td>
	शिरोभिः पतितै राजन्बाहुभिश्च समन्ततः।<br>आस्तीर्णा वसुधा सर्वा शूराणामनिवर्तिनाम्।।	</td><td>	5-160-37a<br>5-160-37b	
</td></tr>
				
<tr><td>
	हतैश्च हन्यमानैश्च निष्टनद्भिश्च सर्वशः।<br>बभूवायोधनं रौद्रं वैवस्वतपुरोपमम्।।	</td><td>	5-160-38a<br>5-160-38b	
</td></tr>
				
<tr><td>
	ततो दुर्योधनो राजा दृष्ट्वा कर्णस्य विक्रमम्।<br>अश्वत्थामानमासाद्य वाक्यमेतदुवाच ह।।	</td><td>	5-160-39a<br>5-160-39b	
</td></tr>
<tr><td>
	युध्यतेऽसौ रणे कर्णो दंशितः सर्वपार्थिवैः।।	</td><td>	5-160-40a	
</td></tr>
				
<tr><td>
	पश्यैतां द्रवतीं सेनां कर्णसायकपीडिताम्।<br>कार्तिकेयेन विध्वस्तामासुरीं पृतनामिव।।	</td><td>	5-160-41a<br>5-160-41b	
</td></tr>
				
<tr><td>
	दृष्ट्वैतां निर्जितां सेनां रणे कर्णेन धीमता।<br>अभियात्येष बीभत्सुः सूतपुत्रजिघांसया।।	</td><td>	5-160-42a<br>5-160-42b	
</td></tr>
				
<tr><td>
	तद्यथा प्रेक्षमाणानां सूतपुत्रं महारथम्।<br>न हन्यात्पाण्डवः सङ्ख्ये तथा नीतिर्विधीयतां।।	</td><td>	5-160-43a<br>5-160-43b	
</td></tr>
				
				
<tr><td>
	ततो द्रौणिः कृपः शल्यो हार्दिक्यश्च महारथः।<br>प्रत्युद्ययुस्तदा पार्थं सूतपुत्रपरीप्सया।<br>आयान्तं वीक्ष्य कौन्तेयं शक्रं दैत्यचमूमिव।।	</td><td>	5-160-44a<br>5-160-44b<br>5-160-44c	
</td></tr>
				
<tr><td>
	बीभत्सुरपि राजेन्द्र पाञ्चालैरभिसंवृतः।<br>प्रत्युद्ययौ तदा कर्णं यथा वृत्रं शतक्रतुः।।	</td><td>	5-160-45a<br>5-160-45b	
</td></tr>
<tr><td>
	<b>धृतराष्ट्र उवाच।</b>	</td><td>	5-160-46x	
</td></tr>
				
<tr><td>
	संरब्धं फल्गुनं दृष्ट्वा कालान्तकयमोपमम्।<br>कर्णो वैकर्तनः सूत प्रत्यपद्यत्किमुत्तरम्।।	</td><td>	5-160-46a<br>5-160-46b	
</td></tr>
				
<tr><td>
	यो ह्यस्पर्धत पार्थेन नित्यमेव महारथः।<br>आशंसते च बीभत्सुं युद्धे जेतुं सुदारुणम्।।	</td><td>	5-160-47a<br>5-160-47b	
</td></tr>
				
<tr><td>
	स तु तं सहसा प्राप्तं नित्यमत्यन्तवैरिणम्।<br>कर्णो वैकर्तनः सूत किमुत्तरमपद्यत।।	</td><td>	5-160-48a<br>5-160-48b	
</td></tr>
<tr><td>
	<b>सञ्जय उवाच।</b>	</td><td>	5-160-49x	
</td></tr>
				
<tr><td>
	आयान्तं पाण्डव दृष्ट्वा गजं प्रतिगजो यथा।<br>असम्भ्रान्तो रणे कर्णः प्रत्युदीयाद्धनञ्जयम्।।	</td><td>	5-160-49a<br>5-160-49b	
</td></tr>
				
<tr><td>
	तमापतन्तं वेगेन वैकर्तनमजिह्मगैः।<br>छादयामास पार्थोऽथ कर्णस्तु विजयं शरैः।।	</td><td>	5-160-50a<br>5-160-50b	
</td></tr>
				
<tr><td>
	स कर्णं शरजालेन च्छादयामास पाण्‍डवः।<br>ततः कर्णः सुसंरब्धः शरैस्त्रिभिरविध्यत।।	</td><td>	5-160-51a<br>5-160-51b	
</td></tr>
<tr><td>
	तस्य तल्लाघवं पार्थो नामृष्यत महाबलः।।	</td><td>	5-160-52a	
</td></tr>
				
<tr><td>
	तस्मै बाणाञ्शिलाधौतान्प्रसन्नाग्रानजिह्मगान्।<br>प्राहिणोत्सूतपुत्राय त्रिशतं शत्रुतापनः।।	</td><td>	5-160-53a<br>5-160-53b	
</td></tr>
				
<tr><td>
	विव्याध चैनं संरब्धो बाणेनैकेन वीर्यवान्।<br>सव्ये भुजाग्रे बलवान्नाराचेन हसन्निव।।	</td><td>	5-160-54a<br>5-160-54b	
</td></tr>
<tr><td>
	तस्य विद्धस्य बाणेन कराच्चापं पपात ह।।	</td><td>	5-160-55a	
</td></tr>
				
<tr><td>
	पुनरादाय तच्चापं निमेषार्धान्महाबलः।<br>छादयामास बाणौघैः फल्गुनं कृतहस्तवत्।।	</td><td>	5-160-56a<br>5-160-56b	
</td></tr>
				
<tr><td>
	शरवृष्टिं तु तां मुक्तां सूतपुत्रेण भारत।<br>व्यधमच्छरवर्षेण स्मयन्निव धनञ्जयः।।	</td><td>	5-160-57a<br>5-160-57b	
</td></tr>
				
<tr><td>
	तौ परस्परमासाद्य शरवर्षेण पार्थिव।<br>छादयेतां महेष्वासौ कृतप्रतिकृतैषिणौ।।	</td><td>	5-160-58a<br>5-160-58b	
</td></tr>
				
<tr><td>
	तदद्भुतं महद्युद्धं कर्णपाण्डवयोर्मृधे।<br>क्रुद्धयोर्वासिताहेतोर्वन्ययोर्गजयोरिव।।	</td><td>	5-160-59a<br>5-160-59b	
</td></tr>
				
<tr><td>
	ततः पार्थो महेष्वासो दृष्ट्वा कर्णस्य विक्रमम्।<br>मुष्टिदेशे धनुस्तस्य चिच्छेद त्वरयाऽन्वितः।।	</td><td>	5-160-60a<br>5-160-60b	
</td></tr>
				
<tr><td>
	अश्वांश्च चतुरो भल्लैरनयद्यमसादनम्।<br>सारथेश्च शिसः कायादहरच्छत्रुतापनः।।	</td><td>	5-160-61a<br>5-160-61b	
</td></tr>
				
<tr><td>
	अथैनं छिन्नधन्वानं हताश्वं हतसारथिम्।<br>विव्याध सायकैः पार्थश्चतुर्भिः पाण्डुनन्दनः।।	</td><td>	5-160-62a<br>5-160-62b	
</td></tr>
				
<tr><td>
	हताश्वात्तु रथात्तूर्णमवप्लुत्य नरर्षभः।<br>आरुरोह रथं तूर्णं कृपस्य शरपीडितः।।	</td><td>	5-160-63a<br>5-160-63b	
</td></tr>
				
<tr><td>
	स नुन्नोऽर्जुनबाणौघैराचितः शल्यको यथा।<br>जीवितार्थमभिप्रेप्सुः कृपस्य रथमारुहत्।।	</td><td>	5-160-64a<br>5-160-64b	
</td></tr>
				
<tr><td>
	राधेयं निर्जितं दृष्ट्वा तावका भरतर्षभ।<br>धनञ्जयशरैर्नुन्नाः प्राद्रवन्त दिशो दश।।	</td><td>	5-160-65a<br>5-160-65b	
</td></tr>
				
<tr><td>
	द्रवतस्तान्समालोक्य राजा दुर्योधनो नृप।<br>निवर्तयामास तदा वाक्यमेतदुवाच ह।।	</td><td>	5-160-66a<br>5-160-66b	
</td></tr>
				
				
<tr><td>
	अलं द्रुतेन वः शूरास्तिष्ठध्वं क्षत्रियर्षभाः।<br>एष पार्थवधायाहं स्वयं गच्छामि संयुगे।<br>अहं पार्थान्हनिष्यामि सपाञ्चालान्ससोमकान्।।	</td><td>	5-160-67a<br>5-160-67b<br>5-160-67c	
</td></tr>
				
<tr><td>
	अद्य मे युध्यमानस्य सह गाण्डीवधन्वना।<br>द्रक्ष्यन्ति विक्रमं पार्थाः कालस्येव युगक्षये।।	</td><td>	5-160-68a<br>5-160-68b	
</td></tr>
				
<tr><td>
	अद्य मद्बाणजालानि विमुक्तानि सहस्रशः।<br>द्रक्ष्यन्ति समरे योधाः शलभानामिवायतीः।।	</td><td>	5-160-69a<br>5-160-69b	
</td></tr>
				
<tr><td>
	अद्य बाणमयं वर्षं सृजतो मम धन्विनः।<br>जीमूतस्येव घर्मान्ते द्रक्ष्यन्ति युधि सैनिकाः।।	</td><td>	5-160-70a<br>5-160-70b	
</td></tr>
				
<tr><td>
	जेष्याम्यद्य रणे पार्थं सायकैर्नतपर्वभिः।<br>तिष्ठध्वं समरे शूरा भयं त्यजत फल्गुनात्।।	</td><td>	5-160-71a<br>5-160-71b	
</td></tr>
				
<tr><td>
	न हि मद्वीर्यमासाद्य फल्गुनः प्रसहिष्यति।<br>यथा वेलां समासाद्य सागरो मकरालयः।।	</td><td>	5-160-72a<br>5-160-72b	
</td></tr>
				
<tr><td>
	इत्युक्त्वा प्रययौ राजा सैन्येन महता वृतः।<br>फल्गुनं प्रतिदुर्धर्षः क्रोधात्संरक्तलोचनः।।	</td><td>	5-160-73a<br>5-160-73b	
</td></tr>
				
<tr><td>
	तं प्रयान्तं महाबाहुं दृष्ट्वा शारद्वतस्तदा।<br>अश्वत्थामानमासाद्य वाक्यमेतदुवाच ह।।	</td><td>	5-160-74a<br>5-160-74b	
</td></tr>
				
<tr><td>
	एष राजा महाबाहुरमर्षी क्रोधमूर्च्छितः।<br>पतङ्गवृत्तिमास्थाय फल्गुनं योद्धुमिच्छति।।	</td><td>	5-160-75a<br>5-160-75b	
</td></tr>
				
<tr><td>
	यावन्नः पश्यमानानां प्राणान्पार्थेन संगतः।<br>न जह्यात्पुरुषव्याघ्रस्तावद्वारय कौरवम्।।	</td><td>	5-160-76a<br>5-160-76b	
</td></tr>
				
<tr><td>
	यावत्फल्गुनबाणानां गोचरं नाद्य गच्छति।<br>कौरवः पार्थिवो वीरस्तावद्वारय संयुगे।।	</td><td>	5-160-77a<br>5-160-77b	
</td></tr>
				
<tr><td>
	यावत्पार्थशरैर्घोरैर्निर्मुक्तोरगसन्निभैः।<br>न भस्मीक्रियते राजा तावद्युद्धान्निवार्यताम्।।	</td><td>	5-160-78a<br>5-160-78b	
</td></tr>
				
<tr><td>
	अयुक्तमिव पश्यामि तिष्ठत्स्वस्मासु मानद।<br>स्वयं युद्धाय यद्राजा पार्थं यात्यसहायवान्।।	</td><td>	5-160-79a<br>5-160-79b	
</td></tr>
				
<tr><td>
	दुर्लभं जीवितं मन्ये कौरव्यस्य किरीटिना।<br>युध्यमानस्य पार्थेन शार्दूलेनेव हस्तिनः।।	</td><td>	5-160-80a<br>5-160-80b	
</td></tr>
				
<tr><td>
	मातुलेनैवमुक्तस्तु द्रौणिः शस्त्रभृतां वरः।<br>दुर्योधनमिदं वाक्यं त्वरितः समभाषत।।	</td><td>	5-160-81a<br>5-160-81b	
</td></tr>
				
<tr><td>
	मयि जीवति गान्धारे न युद्धं गन्तुमर्हसि।<br>मामनादृत्य कौरव्य तव नित्यं हितैषिणम्।।	</td><td>	5-160-82a<br>5-160-82b	
</td></tr>
				
<tr><td>
	न हि सम्भ्रमः कार्यः पार्थस्य विजयं प्रति।<br>अहमावारयिष्यामि पार्थं तिष्ठ सुयोधन।।	</td><td>	5-160-83a<br>5-160-83b	
</td></tr>
<tr><td>
	<b>दुर्योधन उवाच।</b>	</td><td>	5-160-84x	
</td></tr>
				
<tr><td>
	आचार्यः पाण्डुपुत्रान्वै पुत्रवत्परिरक्षति।<br>त्वमप्युपेक्षां कुरुषे तेषु नित्यं द्विजोत्तम्।।	</td><td>	5-160-84a<br>5-160-84b	
</td></tr>
				
<tr><td>
	मम वा मन्दभाग्यत्वान्मन्दस्ते विक्रमो युधि।<br>धर्मराजप्नियार्थं वा द्रौपद्या वा न विद्म तत्।।	</td><td>	5-160-85a<br>5-160-85b	
</td></tr>
				
<tr><td>
	धिगस्तु मम लुब्धस्य यत्कृते सर्वबान्धवाः।<br>सुखार्हाः परमं दुःखं प्राप्नुवन्त्यपराजिताः।।	</td><td>	5-160-86a<br>5-160-86b	
</td></tr>
				
<tr><td>
	को हि शस्त्रविदां मुख्यो महेश्वरसमो युधि।<br>शत्रुं न क्षपयेच्छक्तो यो न स्याद्गौतमीसुतः।।	</td><td>	5-160-87a<br>5-160-87b	
</td></tr>
				
<tr><td>
	अश्वत्थामन्प्रसीदस्व नाशयैतान्ममाहितान्।<br>तवास्त्रगोचरे शक्ताः स्थातुं देवा न दानवाः।।	</td><td>	5-160-88a<br>5-160-88b	
</td></tr>
				
<tr><td>
	पाञ्चालान्सोमकांश्चैव जहि द्रौणे सहानुगान्।<br>वयं शेषान्हनिष्यामस्त्वयैव परिरक्षिताः।।	</td><td>	5-160-89a<br>5-160-89b	
</td></tr>
				
<tr><td>
	एते हि सोमका विप्र पाञ्चालाश्च यशस्विनः।<br>मम सैन्येषु सङ्क्रुद्धा विचरन्ति दवाग्निवत्।।	</td><td>	5-160-90a<br>5-160-90b	
</td></tr>
				
<tr><td>
	तान्वारय महाबाहो केकयांश्च नरोत्तम।<br>पुरा कुर्वन्ति निःशेषं रक्ष्यमाणाः किरीटिना।।	</td><td>	5-160-91a<br>5-160-91b	
</td></tr>
				
<tr><td>
	अश्वत्थामंस्त्वरायुक्तो याहि शीघ्रमरिन्दम।<br>आदौ वा यदि वा पश्चात्तवेदं कर्म मारिष।।	</td><td>	5-160-92a<br>5-160-92b	
</td></tr>
				
<tr><td>
	त्वमुत्पन्नो महाबाहो पाञ्चालानां वधं प्रति।<br>करिष्यसि जगत्सर्वमपाञ्चालं किलोद्यतः।।	</td><td>	5-160-93a<br>5-160-93b	
</td></tr>
				
<tr><td>
	एवं सिद्धाऽब्रुवन्वाचो भविष्यति च तत्तथा।<br>तस्मात्त्वं पुरुषव्याघ्र पाञ्चालाञ्जहि सानुगान्।।	</td><td>	5-160-94a<br>5-160-94b	
</td></tr>
				
<tr><td>
	न तेऽस्त्रगोचरे शक्ताः स्थातुं देवाः सवासवाः।<br>किमु पार्थाः सपाञ्चालाः सत्यमेतद्ब्रवीमि ते।।	</td><td>	5-160-95a<br>5-160-95b	
</td></tr>
				
<tr><td>
	न त्वां समर्थाः सङ्ग्रामे पाण्डवाः सह सोमकैः।<br>बलाद्योधयितुं वीर सत्यमेतद्ब्रवीमि ते।।	</td><td>	5-160-96a<br>5-160-96b	
</td></tr>
				
<tr><td>
	गच्छगच्छ महाबाहो न नः कालात्ययो भवेत्।<br>इयं हि द्रवते सेना पार्तसायकपीडिता।।	</td><td>	5-160-97a<br>5-160-97b	
</td></tr>
				
<tr><td>
	शक्तो ह्यसि महाबाहो दिव्येन स्वेन तेजसा।<br>निग्रहे पाण्डुपुत्राणां पाञ्चालानां च मानद।।	</td><td>	5-160-98a<br>5-160-98b	
</td></tr>
<tr><td>
	।। इति श्रीमन्महाभारते द्रोणपर्वणि घटोत्कचवधपर्वणि <br>चतुर्दशरात्रियुद्धे षष्ट्यधिकशततमोऽध्यायः।। 160 ।।	</td><td>		
</td></tr>
</tbody>