				
<tbody><tr><td>
	<b>`सञ्जय उवाच।</b>	</td><td>	5-119-1x	
</td></tr>
				
<tr><td>
	निर्जित्य कृतवर्माणं भारद्वाजं च संयुगे।<br>स सात्यकिः सत्यधृतिर्महात्मा शिनिपुङ्गवः।।	</td><td>	5-119-1a<br>5-119-1b	
</td></tr>
				
<tr><td>
	*दुर्योधनं च निर्जित्य शूरं चैव सुयोधनम्।<br>जलसन्धं निहत्याजौ शूरसेनं च पार्थिवम्।।	</td><td>	5-119-2a<br>5-119-2b	
</td></tr>
				
<tr><td>
	म्लेच्छांश्च बहुधा राजन्काश्यपुत्रं च संयुगे।<br>निषादांस्तङ्कणांश्चैव कलिङ्गान्मगधानपि।।	</td><td>	5-119-3a<br>5-119-3b	
</td></tr>
				
<tr><td>
	केकयाञ्छूरसेनांश्च तथा पर्वतवासिनः।<br>काम्भोजान्यवनांश्चैव वसातींश्च शिबीनपि।।	</td><td>	5-119-4a<br>5-119-4b	
</td></tr>
				
<tr><td>
	कोसलान्मगधांश्चैव यातुधानान्सतित्तिरान्।<br>एतांश्चान्यान्रणे हत्वाऽगच्छद्युद्धे स सात्यकिः।।	</td><td>	5-119-5a<br>5-119-5b	
</td></tr>
				
<tr><td>
	रुधिरौघनदीं घोरां केशशैवालशाद्वलाम्।<br>शक्तिग्राहसमाकीर्णां छत्रहंसोपशोभिताम्।।	</td><td>	5-119-6a<br>5-119-6b	
</td></tr>
				
<tr><td>
	दुस्तरां भीरुभिर्नित्यं शूरलोकप्रवाहिनीम्।<br>प्रवर्त्य हृषितो राजन्पुनर्यन्तारमब्रवीत्।।	</td><td>	5-119-7a<br>5-119-7b	
</td></tr>
				
<tr><td>
	ध्वजनागाश्वकलिलं शरशक्त्यूर्मिमालिनम्'।<br>खङ्कमत्स्यं गदाग्राहं शूरायुधमहास्वनम्।।	</td><td>	5-119-8a<br>5-119-8b	
</td></tr>
				
				
<tr><td>
	प्राणापहारिणं रौद्रं वादित्रोद्धुष्टनादितम्।<br>शूराणां सुखसंस्पर्शमस्पृश्यमथ भीरुणाम्।<br>तीर्णाः स्म दुस्तरं तात द्रोणानीकमहार्णवम्।।	</td><td>	5-119-9a<br>5-119-9b<br>5-119-9c	
</td></tr>
				
<tr><td>
	जलसन्धबलेनाजौ पुरुषादैरिवावृतम्।<br>अतोऽन्यत्पृतनाशेषं मन्ये कुनदिकामिव।।	</td><td>	5-119-10a<br>5-119-10b	
</td></tr>
				
<tr><td>
	तर्तव्यामल्पसलिलां चोदयाश्वानसम्भ्रमम्।<br>हस्तप्राप्तमहं मन्ये साम्प्रतं सव्यसाचिनम्।।	</td><td>	5-119-11a<br>5-119-11b	
</td></tr>
				
<tr><td>
	निर्जित्य दुर्धरं द्रोणं सपदानुगमाहवे।<br>हार्दिक्यं योधवर्यं च मन्ये प्राप्तं धनञ्जयम्।।	</td><td>	5-119-12a<br>5-119-12b	
</td></tr>
				
<tr><td>
	न हि मे जायते त्रासो दृष्ट्वा सैन्यान्यनेकशः।<br>वह्नेरिव प्रदीप्तस्य वने शुष्कतृणालयम्।।	</td><td>	5-119-13a<br>5-119-13b	
</td></tr>
				
<tr><td>
	पश्य पाण्डवमुख्येन यातां भूमिं किरीटिना।<br>पत्त्यश्वरथनागौघैः पतितैर्विषमीकृताम्।।	</td><td>	5-119-14a<br>5-119-14b	
</td></tr>
				
				
<tr><td>
	द्रवते तद्यथा सैन्यं तेन भग्नं महात्मना।<br>रथैर्विपरिधावद्भिर्गजैरश्वैश्च सारथे।<br>कौशेयारुणसंकाशमेतदुद्वूयते रजः।।	</td><td>	5-119-15a<br>5-119-15b<br>5-119-15c	
</td></tr>
<tr><td>
	अभ्याशस्थमहं मन्ये श्वेताश्वं कृष्णसारथिम्।।	</td><td>	5-119-16a	
</td></tr>
				
<tr><td>
	श्रूयते ह्येष निर्घोषो जलदस्येव गर्जतः।<br>विष्फार्यमाणस्य रणे गाण्डीवस्यामितौजसः।।	</td><td>	5-119-17a<br>5-119-17b	
</td></tr>
				
<tr><td>
	अभ्याशस्थमहं मन्ये सैन्धवस्य किरीटिनम्।<br>तादृशः श्रूयते शब्दः सैन्यानां सागरोपमः।।	</td><td>	5-119-18a<br>5-119-18b	
</td></tr>
				
<tr><td>
	यादृशानि निमित्तानि मम प्रादुर्भवन्ति वै।<br>अनस्तंगत आदित्ये हन्ता सैन्धवमर्जुनः।।	</td><td>	5-119-19a<br>5-119-19b	
</td></tr>
<tr><td>
	शनैर्विस्रम्भयन्नश्वान्याहि यत्रारिवाहिनी।।	</td><td>	5-119-20a	
</td></tr>
				
<tr><td>
	यत्रैते सतलत्रामाः सुयोधनपुरोगमाः।<br>दंशिताः क्रूरकर्माणः काम्भोजा युद्धदुर्मदाः।।	</td><td>	5-119-21a<br>5-119-21b	
</td></tr>
				
<tr><td>
	शरबाणासनधरा यवनाश्च प्रहारिणः।<br>शकाः किराता दरदा बर्बरास्ताम्रलिप्तकाः।।	</td><td>	5-119-22a<br>5-119-22b	
</td></tr>
				
<tr><td>
	अन्ये च बहवो म्लेच्छा विविधायुधपाणयः।<br>मामेवाभिमुखाः सर्वे तिष्ठन्ति समरार्थिनः।।	</td><td>	5-119-23a<br>5-119-23b	
</td></tr>
				
<tr><td>
	एतान्सरथनागाश्वान्निहत्याजौ सपत्तिनः।<br>इदं दुर्गं महाघोरं तीर्णमेवोपधारय।।	</td><td>	5-119-24a<br>5-119-24b	
</td></tr>
<tr><td>
	<b>सूत उवाच।</b>	</td><td>	5-119-25x	
</td></tr>
				
<tr><td>
	न सम्भ्रमो मे वार्ष्णेय विद्यते सत्यविक्रम।<br>यद्यपि स्यात्तव क्रुद्धो जामदग्न्योऽग्रतः स्थितः।।	</td><td>	5-119-25a<br>5-119-25b	
</td></tr>
				
<tr><td>
	द्रोणो वा रथिनां श्रेष्ठः कृपो मद्रेश्वरोऽपि वा।<br>तथापि सम्भ्रामो न स्यात्त्वामाश्रित्य महाभुज।।	</td><td>	5-119-26a<br>5-119-26b	
</td></tr>
				
<tr><td>
	त्वया सुबहवो युद्धे निर्जिताः शत्रुसूदन।<br>दंशिताःक्रूरकर्माणः काम्भोजा युद्धदुर्मदाः।।	</td><td>	5-119-27a<br>5-119-27b	
</td></tr>
				
				
<tr><td>
	शरवाणासनधरा यवनाश्च प्रहारिणः।<br>शकाः किराता दरदा बर्बरास्ताम्रलिप्तकाः।<br>अन्ये च बहवो म्लेच्छा विविधायुधपाणयः।।	</td><td>	5-119-28a<br>5-119-28b<br>5-119-28c	
</td></tr>
				
<tr><td>
	न च मे सम्भ्रमः कश्चिद्भूतपूर्वः कथञ्चन।<br>किमुतैतत्समासाद्य धीरं संयुगगोष्पदम्।।	</td><td>	5-119-29a<br>5-119-29b	
</td></tr>
				
<tr><td>
	आयुष्मन्कतरेण त्वां प्रापयामि धनञ्जयम्।<br>केभ्यः क्रुद्धोऽसि वार्ष्णेय कान्स्विन्मृत्युरुपस्थितः।।	</td><td>	5-119-30a<br>5-119-30b	
</td></tr>
				
<tr><td>
	केषां सङ्घमनीकस्य हन्तुमुत्सहते मनः।<br>केत्वां युधि पराक्रान्तं कालान्तकयमोपमम्।।	</td><td>	5-119-31a<br>5-119-31b	
</td></tr>
				
<tr><td>
	दृष्ट्वा विक्रमसम्पन्नं विद्रविष्यन्ति संयुगे।<br>केषां वैवस्वतो राजा स्मरतेऽद्य महाभुज।।	</td><td>	5-119-32a<br>5-119-32b	
</td></tr>
<tr><td>
	<b>सात्यकिरुवाच।</b>	</td><td>	5-119-33x	
</td></tr>
				
<tr><td>
	मुण्डानेतान्हनिष्यामि दानवानिव वासवः।<br>प्रतिज्ञां पारयिष्यामि काम्भोजानेव मां वह।।	</td><td>	5-119-33a<br>5-119-33b	
</td></tr>
<tr><td>
	xxxxxकदनं कृत्वा क्षिप्रं यास्यामि पाण्डवम्।।	</td><td>	5-119-34a	
</td></tr>
				
<tr><td>
	xxxxxयन्ति मे वीर्यं कौरवाः ससुयोधनाः।<br>xxxxxxनाके हते सूत सर्वसैन्येषु चासकृत्।।	</td><td>	5-119-35a<br>5-119-35b	
</td></tr>
				
<tr><td>
	अद्य कौरवसैन्यस्य दीर्घमाणस्य संयुगे।<br>श्रुत्वा विरावं बहुधा सन्तप्स्यति सुयोधनः।।	</td><td>	5-119-36a<br>5-119-36b	
</td></tr>
				
<tr><td>
	अद्य पाण्डवमुख्यस्य श्वेताश्वस्य महात्मनः।<br>आचार्यककृतं मार्गं दर्शयिष्यामि संयुगे।।	</td><td>	5-119-37a<br>5-119-37b	
</td></tr>
				
<tr><td>
	अद्य मद्बाणनिहतान्योधमुख्यान्सहस्रशः।<br>दृष्ट्वा दुर्योधनो राजा पश्चात्तापं गमिष्यति।।	</td><td>	5-119-38a<br>5-119-38b	
</td></tr>
				
<tr><td>
	अद्य मे क्षिप्रहस्तस्य क्षिपतः सायकोत्तमान्।<br>अलातचक्रप्रतिमं धनुर्द्रक्ष्यन्ति कौरवाः।।	</td><td>	5-119-39a<br>5-119-39b	
</td></tr>
				
<tr><td>
	मत्सायकचिताङ्गानां रुधिरं स्रवतां मुहुः।<br>सैनिकानां वधं दृष्ट्वा सन्तप्स्यति सुयोधनः।।	</td><td>	5-119-40a<br>5-119-40b	
</td></tr>
				
<tr><td>
	अद्य मे क्रुद्धरूपस्य निघ्नतश्च वरान्वरान्।<br>द्विफल्गुनामिमं लोकं मंस्यतेऽद्य सुयोधनः।।	</td><td>	5-119-41a<br>5-119-41b	
</td></tr>
				
<tr><td>
	अद्य राजसहस्राणि निहतानि मया रणे।<br>दृष्ट्वा दुर्योधनो राजा सन्तप्स्यति महामृधे।।	</td><td>	5-119-42a<br>5-119-42b	
</td></tr>
				
<tr><td>
	अद्य स्नेहं च भक्तिं च पाण्डवेषु महात्मसु।<br>हत्वा राजसहस्राणि दर्शयिष्यामि राजसु।।	</td><td>	5-119-43a<br>5-119-43b	
</td></tr>
<tr><td>
	बलं वीर्यं कृतज्ञत्वं मम ज्ञास्यन्ति कौरवाः।।	</td><td>	5-119-44a	
</td></tr>
<tr><td>
	<b>सञ्जय उवाच।</b>	</td><td>	5-119-45x	
</td></tr>
				
<tr><td>
	एवमुक्तस्तदा सूतः शिक्षितान्साधुवाहिनः।<br>शशाङ्कसन्निकाशान्वै वाजिनो व्यनुदद्भृशम्।।	</td><td>	5-119-45a<br>5-119-45b	
</td></tr>
				
<tr><td>
	ते पिबन्त इवाकाशं युयुधानं हयोत्तमाः।<br>प्रापयन्यवनाञ्शनीघ्रं मनः पवनरंहसः।।	</td><td>	5-119-46a<br>5-119-46b	
</td></tr>
				
<tr><td>
	सात्यकिं ते समासाद्य पृतनास्वनिवर्तिनम्।<br>बहवो लघुहस्ताश्च शरवर्षैरवाकिरन्।।	</td><td>	5-119-47a<br>5-119-47b	
</td></tr>
				
<tr><td>
	तेषामिषूनथास्त्राणि वेगवान्नतपर्वभिः।<br>अच्छिनत्सात्यकी राजन्नैनं ते प्राप्नुवञ्शराः।।	</td><td>	5-119-48a<br>5-119-48b	
</td></tr>
				
<tr><td>
	रुक्मपुङ्खैः सुनिशितैर्गार्ध्रपत्रैरजिह्मगैः।<br>उच्चकर्त शिरांस्युग्रो यवनानां भुजानपि।।	</td><td>	5-119-49a<br>5-119-49b	
</td></tr>
				
<tr><td>
	शैक्यायसानि वर्माणि कांस्यानि च समन्ततः।<br>भित्त्वा देहांस्तथा तेषां शरा जग्मुर्महीतलम्।।	</td><td>	5-119-50a<br>5-119-50b	
</td></tr>
				
<tr><td>
	ते हन्यमाना वीरेण म्लेच्छाः सात्यकिना रणे।<br>शतशोऽभ्यपतंस्तत्र व्यसवो वसुधातले।।	</td><td>	5-119-51a<br>5-119-51b	
</td></tr>
				
<tr><td>
	सुपूर्णायतमुक्तैस्तानव्यवच्छिन्नपिण्डितैः।<br>पञ्च षट् सप्त चाष्टौ च भिभेद यवनाञ्शरैः।।	</td><td>	5-119-52a<br>5-119-52b	
</td></tr>
				
<tr><td>
	काम्भोजानां सहस्रैश्च शकानां च विशाम्पते।<br>शबराणां किरातानां बर्बराणां तथैव च।।	</td><td>	5-119-53a<br>5-119-53b	
</td></tr>
				
<tr><td>
	अगम्यरूपां पृथिवीं मांसशोणितकर्दमाम्।<br>कृतवांस्तत्र शैनेयः क्षपयंस्तावकं बलम्।।	</td><td>	5-119-54a<br>5-119-54b	
</td></tr>
				
<tr><td>
	दस्यूनां सशिरस्त्राणैः शिरोभिर्लूनमूर्धदौः।<br>दीर्घकूर्चैर्मही कीर्णा विबर्हैरण्डजैरिव।।	</td><td>	5-119-55a<br>5-119-55b	
</td></tr>
				
<tr><td>
	रुधिरोक्षितसर्वाङ्गैस्तैस्तदायोधनं बभौ।<br>कबन्धैः संवृतं सर्वं ताम्राभ्रैः खमिवावृतम्।।	</td><td>	5-119-56a<br>5-119-56b	
</td></tr>
				
<tr><td>
	वज्राशनिसमस्पर्शैः सुपर्वभिरजिह्मगैः।<br>ते सात्वतेन निहताः समावव्रुर्वसुन्धराम्।।	</td><td>	5-119-57a<br>5-119-57b	
</td></tr>
				
<tr><td>
	`तेषामस्त्राणि बाणांश्च शैनेयो नतपर्वभिः।<br>निचकर्त महाराज यवनानां शिरोधराः।।	</td><td>	5-119-58a<br>5-119-58b	
</td></tr>
				
<tr><td>
	ते शरा नतपर्वाणो युयुधानप्रचोदिताः।<br>हित्वा देहांस्तथा तेषां पतन्ति स्म महीतले।।	</td><td>	5-119-59a<br>5-119-59b	
</td></tr>
				
<tr><td>
	ते हन्यमाना वीरास्तु वृष्णिवीरेण संयुगे।<br>शस्त्राहताः पतन्त्युर्व्यां काम्भोजाः सपदानुगाः।।	</td><td>	5-119-60a<br>5-119-60b	
</td></tr>
				
<tr><td>
	काम्भोजानां भुजैश्छिन्नैर्यवनानां च भारत।<br>तत्रतत्र मही भाति पञ्चास्यैरिव पन्नगैः'।।	</td><td>	5-119-61a<br>5-119-61b	
</td></tr>
				
<tr><td>
	अल्पावशिष्टाः सम्भग्नाः कृच्छ्रप्राणा विचेतसः।<br>जिताः सङ्ख्ये महाराज युयुधानेन दंशिताः।।	</td><td>	5-119-62a<br>5-119-62b	
</td></tr>
				
<tr><td>
	पार्ष्णिभिश्च कशाभिश्च ताडयन्तस्तुरङ्गमान्।<br>जवमुत्तममास्थाय सर्वतः प्राद्रवन्भयात्।।	</td><td>	5-119-63a<br>5-119-63b	
</td></tr>
				
<tr><td>
	काम्भोजसैन्यं विद्राव्य दुर्जयं युधि भारत।<br>यवनानां च तत्सैन्यं शकानां च महद्बलम्।।	</td><td>	5-119-64a<br>5-119-64b	
</td></tr>
				
<tr><td>
	ततः स पुरुषव्याघ्रः सात्यकिः सत्यविक्रमः।<br>प्रहृष्टस्तावकाञ्जित्वा सूतं याहीत्यचोदयत्।।	</td><td>	5-119-65a<br>5-119-65b	
</td></tr>
				
<tr><td>
	तत्तस्य समरे कर्म दृष्ट्वाऽन्यैरकृतं पुरा।<br>चारणाः सहगन्धर्वाः पूजयाञ्चक्रिरे भृशम्।।	</td><td>	5-119-66a<br>5-119-66b	
</td></tr>
				
<tr><td>
	तं यान्तं पृष्ठगोप्तारमर्जुनस्य विशाम्पते।<br>चारणाः प्रेक्ष्य संहृष्टास्त्वदीयाश्चाभ्यपूजयन्।।	</td><td>	5-119-67a<br>5-119-67b	
</td></tr>
<tr><td>
	।। इति श्रीमन्महाभारते द्रोणपर्वणि जयद्रथवधपर्वणि <br>चतुर्दशदिवसयुद्धे एकोनविंशत्यधिकशततमोऽध्यायः।। 119 ।।	</td><td>		
</td></tr>
</tbody>