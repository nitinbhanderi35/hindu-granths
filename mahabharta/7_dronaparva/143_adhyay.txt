				
<tbody><tr><td>
	<b>सञ्जय उवाच।</b>	</td><td>	5-143-1x	
</td></tr>
				
				
<tr><td>
	स बाहुर्न्यपतद्भूमौ सखङ्गः सशुभाङ्गदः।<br>आदधज्जीवलोकस्य दुःखमद्भुतमुत्तमः।<br>`यन्त्रमुक्तो महेन्द्रस्य ध्वजो वृत्तोत्सवो यथा'।।	</td><td>	5-143-1a<br>5-143-1b<br>5-143-1c	
</td></tr>
				
<tr><td>
	प्रहरिष्यन्हृतो बाहुरदृश्यते किरीटिना।<br>वेगेन न्यपतद्भूमौ पञ्चास्य इव पन्नगः।।	</td><td>	5-143-2a<br>5-143-2b	
</td></tr>
				
<tr><td>
	स मोघं कृतमात्मानं दृष्ट्वा पार्थेन कौरवः।<br>उत्सृज्य सात्यकिं क्रोधाद्ग्रर्हयामास पाण्डवम्।।	</td><td>	5-143-3a<br>5-143-3b	
</td></tr>
				
				
<tr><td>
	`स विबाहुर्महाराज एकपक्ष इवाण्डजः।<br>एकचक्रो रथो यद्वद्धरणीमास्थितो नृपः।<br>उवाच पाण्डवं चैव सर्वक्षत्रस्य पश्यतः।।	</td><td>	5-143-4a<br>5-143-4b<br>5-143-4c	
</td></tr>
<tr><td>
	<b>भूरिश्रवा उवाच।</b>	</td><td>	5-143-5x	
</td></tr>
				
<tr><td>
	नृशंसं बत कौन्तेय कर्मेदं कृतवानसि।<br>अपश्यतो विषक्तस्य यन्मे त्वं बाहुमच्छिनः।।	</td><td>	5-143-5a<br>5-143-5b	
</td></tr>
				
<tr><td>
	येषु येषु नरः पार्थ वर्तते सुसमाहितः।<br>आशु तच्छीलतामेति तदिदं दृश्यते त्वयि।।	</td><td>	5-143-6a<br>5-143-6b	
</td></tr>
				
<tr><td>
	किं नु वक्ष्यसि राजानं धर्मपुत्रं युधिष्ठिरम्<br>किं कुर्वाणो मया सङ्ख्ये हतो भूरिश्रवा इति।।	</td><td>	5-143-7a<br>5-143-7b	
</td></tr>
				
<tr><td>
	इदमिन्द्रेण ते साक्षादुपदिष्टं महात्मना।<br>अस्त्रं रुद्रेण वा पार्थ द्रोणेनाथ कृपेण वा।।	</td><td>	5-143-8a<br>5-143-8b	
</td></tr>
				
<tr><td>
	ननु नामास्त्रधर्मज्ञस्त्वं लोकेऽभ्यधिकः परैः।<br>सोऽयुध्यमानस्य कथं रणे प्रहृतवानसि।।	</td><td>	5-143-9a<br>5-143-9b	
</td></tr>
				
<tr><td>
	न प्रमत्ताय भीताय विरथाय प्रयाचते।<br>व्यसने वर्तमानाय प्रहरन्ति मनीषिणः।।	</td><td>	5-143-10a<br>5-143-10b	
</td></tr>
				
<tr><td>
	इदं तु नीचाचरितमसत्पुरुषसेवितम्।<br>कथमाचरितं पार्थ पापकर्म सुदुष्करम्।।	</td><td>	5-143-11a<br>5-143-11b	
</td></tr>
				
<tr><td>
	आर्येण सुकरं त्वाहुरार्यकर्म धनञ्जय।<br>अनार्यकर्म त्वार्येण सुदुष्करतमं भुवि।।	</td><td>	5-143-12a<br>5-143-12b	
</td></tr>
				
<tr><td>
	कथं हि राजवंश्यस्त्वं कौरवेयो विशेषतः।<br>क्षत्रधर्मादपक्रान्तः सुवृत्तश्चारितव्रतः।।	</td><td>	5-143-13a<br>5-143-13b	
</td></tr>
				
<tr><td>
	`अल्पस्तवापराधोऽत्र न त्वां तात विगर्हये।<br>वार्ष्णेयापशदं प्राप्य क्षुद्रं कृतमिदं त्वया'।।	</td><td>	5-143-14a<br>5-143-14b	
</td></tr>
				
<tr><td>
	इदं तु यदतिक्षुद्रं वार्ष्णेयार्थे कृतं त्वया।<br>वासुदेवमतं नूनं नैतत्त्वय्युपपद्यते।।	</td><td>	5-143-15a<br>5-143-15b	
</td></tr>
				
<tr><td>
	को हि नाम प्रमत्ताय परेण सह युध्यते।<br>ईदृशं व्यसनं दद्याद्यो न कृष्णसखो भवेत्।।	</td><td>	5-143-16a<br>5-143-16b	
</td></tr>
				
<tr><td>
	व्रात्याः सङ्क्लिष्टकर्माणः प्रकृत्यैव च गर्हिताः।<br>वृष्ण्यन्धकाः कथं पार्थ प्रमाणं भवता कृताः।।	</td><td>	5-143-17a<br>5-143-17b	
</td></tr>
<tr><td>
	<b>सञ्जय उवाच।</b>	</td><td>	5-143-18x	
</td></tr>
				
				
<tr><td>
	एवमुक्तो रणे पार्थो भूरिश्रवसमब्रवीत्।<br>व्यक्तं हि जीर्यमाणोऽपि बुद्धिं जरयते नरः।<br>अनर्थकमिदं सर्वं यत्त्वया व्याहृतं प्रभो।।	</td><td>	5-143-18a<br>5-143-18b<br>5-143-18c	
</td></tr>
				
<tr><td>
	जानन्नेव हृषीकेशं गर्हसे मां च पाण्डवम्।<br>सङ्गामाणां हि धर्मज्ञः सर्वशास्त्रार्थपारगः।।	</td><td>	5-143-19a<br>5-143-19b	
</td></tr>
<tr><td>
	न चाधर्ममहं कुर्यां जानंश्चैव हि मुह्यसे।।	</td><td>	5-143-20a	
</td></tr>
				
				
<tr><td>
	युध्यन्ते क्षत्रियाः शत्रून्स्वैःस्वैः परिवृता नराः।<br>भ्रातृभिः पितृभिः पुत्रैस्तथा सम्बन्धिबान्धवैः।<br>वयस्यैरथ मित्रैश्च स्वबाहुबलमाश्रिताः।।	</td><td>	5-143-21a<br>5-143-21b<br>5-143-21c	
</td></tr>
				
<tr><td>
	स कथं सात्यकिं शिष्यं सुखसम्बन्धिमेव च।<br>अस्मदर्थे च युध्यन्तं त्यक्त्वा प्राणान्सुदुस्त्यजान्।।	</td><td>	5-143-22a<br>5-143-22b	
</td></tr>
				
<tr><td>
	मम बाहुं रणे राजन्दक्षिणं युद्धदुर्मदम्।<br>*त्वया निकृष्यमाणं च दृष्टवानस्मि निष्क्रियम्।।	</td><td>	5-143-23a<br>5-143-23b	
</td></tr>
				
				
<tr><td>
	न च त्वं रक्षितव्यो हि एको रणगतेन हि।<br>यो यस्य युध्यतेऽर्थाय संरक्ष्यो नराधिप।<br>तै रक्ष्यमाणैः स नृपो रक्षितव्यो महामृधे।।	</td><td>	5-143-24a<br>5-143-24b<br>5-143-24c	
</td></tr>
				
<tr><td>
	यद्यहं सात्यकिं दृष्ट्वा तूष्णीमासिष्य आहवे।<br>ततस्तेन वियोगश्च प्राप्यं नरकमेव च।।	</td><td>	5-143-25a<br>5-143-25b	
</td></tr>
				
<tr><td>
	रक्षितव्यो मया यस्मात्तस्माल्लब्धो मया स च।<br>यशश्चैव स्वपक्षेभ्यः फलं मित्रस्य रक्षणात्।।	</td><td>	5-143-26a<br>5-143-26b	
</td></tr>
				
<tr><td>
	यच्च मां गर्हसे राजन्कृष्णेन सह सङ्गतम्।<br>कस्तेन सङ्गमं नेच्छेत्तत्र ते बुद्धिविभ्रमः।।	</td><td>	5-143-27a<br>5-143-27b	
</td></tr>
				
<tr><td>
	आबद्धकवचस्येह रथमारुह्य तिष्ठतः।<br>सर्वायुधैरुपेतस्य प्रतियोद्धृप्रतीक्षिणः।।	</td><td>	5-143-28a<br>5-143-28b	
</td></tr>
				
<tr><td>
	अस्मिन्रथगजानीके हयपत्तिसमाकुले।<br>सिंहनादोद्धतरवे गम्भीरे सैन्यसागरे।।	</td><td>	5-143-29a<br>5-143-29b	
</td></tr>
				
<tr><td>
	स्वैश्चापि समुपेतस्य विक्रान्तस्य तथा रणे।<br>सात्यकेन कथं योग्यः सङ्ग्रामस्ते भविष्यति।।	</td><td>	5-143-30a<br>5-143-30b	
</td></tr>
				
				
<tr><td>
	बहुभिः सह सङ्गम्य निर्जित्य च महारथान्।<br>श्रान्तश्च श्रान्तवाहश्च क्षीणसर्वायुधस्त्वया।<br>समेतः सात्यकिः सङ्ख्ये निर्जितश्च महारथः।।	</td><td>	5-143-31a<br>5-143-31b<br>5-143-31c	
</td></tr>
				
<tr><td>
	ईदृशं सात्यकिं सङ्ख्ये निर्जित्य च महारथम्।<br>अधिकत्वं विजानीपे स्ववीर्यवशमागतम्।।	</td><td>	5-143-32a<br>5-143-32b	
</td></tr>
				
				
<tr><td>
	इच्छसि त्वं शिरस्तस्य असिना हर्तुमाहवे।<br>तथा कृच्छ्रगतं दृष्ट्वा सात्यकिं कः क्षमिष्यति।<br>एकस्यैकेन हि कथं सङ्ग्रामः सम्भविष्यति।।	</td><td>	5-143-33a<br>5-143-33b<br>5-143-33c	
</td></tr>
				
<tr><td>
	त्वं तु गर्हय चात्मानं स्वधर्मं यो न रक्षसि।<br>कथं रक्षिष्यसे वीर ये वै त्वां संश्रिता जनाः।।	</td><td>	5-143-34a<br>5-143-34b	
</td></tr>
				
<tr><td>
	आत्तशस्त्रस्य हि रणे वृष्णिपुत्रं जिघांसतः।<br>छिन्नवान्यदहं बाहुं नैतल्लोकविगर्हितम्।।	</td><td>	5-143-35a<br>5-143-35b	
</td></tr>
				
<tr><td>
	न्यस्तशस्त्रस्य हि पुनर्विकलस्य विवर्मणः।<br>अभिमन्योर्वधं तात धार्मिकः को नु पूजयेत्।।	</td><td>	5-143-36a<br>5-143-36b	
</td></tr>
<tr><td>
	<b>सञ्जय उवाच।</b>	</td><td>	5-143-37x	
</td></tr>
				
<tr><td>
	एवमुक्तो महार्बाहुर्यूपकेतुर्महायशाः।<br>युयुधानं समुत्सृज्य रणे प्रायमुपाविशत्।।	</td><td>	5-143-37a<br>5-143-37b	
</td></tr>
				
<tr><td>
	शरानास्तीर्य सव्येन पाणिना पुण्यलक्षणः।<br>यियासुर्ब्रह्मलोकाय प्राणान्प्राणेष्वथाजुहोत्।।	</td><td>	5-143-38a<br>5-143-38b	
</td></tr>
				
<tr><td>
	सूर्ये चक्षुः समाधाय प्रसन्नं सलिले मनः।<br>ध्यायन्महोपनिषदं योगयुक्तोऽभवन्मुनिः।।	</td><td>	5-143-39a<br>5-143-39b	
</td></tr>
				
<tr><td>
	ततस्ते सर्वसेनासु जनाः कृष्णधनञ्जयौ।<br>गर्हयामासुरप्येतौ शशंसुर्भूरिदक्षिणम्।।	</td><td>	5-143-40a<br>5-143-40b	
</td></tr>
				
<tr><td>
	निन्द्यमानौ तथा कृष्णौ नोचतुः किञ्चिदप्रियम्।<br>ततः प्रशस्यमानश्च नाहृष्यद्यूपकेतनः।।	</td><td>	5-143-41a<br>5-143-41b	
</td></tr>
				
<tr><td>
	तांस्तथावादिनो राजन्पुत्रांस्तव धनञ्जयः।<br>अमूष्यमाणो मनसा तेषां तस्य च भाषितम्।।	</td><td>	5-143-42a<br>5-143-42b	
</td></tr>
				
<tr><td>
	असङ्क्रुद्धमना वाचः स्मारयन्निव भारत।<br>उवाच पाण्डुतनयः साक्षेपमिव फल्गुनः।।	</td><td>	5-143-43a<br>5-143-43b	
</td></tr>
				
<tr><td>
	मम सर्वेऽपि राजानो जानन्त्येतन्महाव्रतम्।<br>न शक्यो मामको हन्तुं यो मे स्याद्बाणगोचरे।।	</td><td>	5-143-44a<br>5-143-44b	
</td></tr>
				
<tr><td>
	यूपकेतुं समीक्ष्यैतन्न मां गर्हितुमर्हथ।<br>न हि धर्ममविज्ञाय युक्तं गर्हयितुं परम्।।	</td><td>	5-143-45a<br>5-143-45b	
</td></tr>
				
<tr><td>
	न्यस्तशस्त्रस्य बालस्य विरथस्य विवर्मणः।<br>`नाभिमन्योर्वधं यूयं गर्हयध्वं कुतस्तदा।।	</td><td>	5-143-46a<br>5-143-46b	
</td></tr>
				
<tr><td>
	दुर्योधनस्य क्षुद्रस्य अप्रमाणे च तिष्ठतः।<br>सौमदत्तेरथं साधुः सर्वसाहाय्यकारिणः।।	</td><td>	5-143-47a<br>5-143-47b	
</td></tr>
				
<tr><td>
	अस्मदीया मया रक्ष्याः प्राणबाध उपस्थिते।<br>ये मे प्रत्यक्षतो वीरा हन्येरन्निति मे मतिः।।	</td><td>	5-143-48a<br>5-143-48b	
</td></tr>
				
<tr><td>
	सात्यकश्च वशं नीतः कौरवेण महात्मना।<br>ततो मयैतच्चरितं प्रतिज्ञारक्षणं प्रति।।	</td><td>	5-143-49a<br>5-143-49b	
</td></tr>
<tr><td>
	<b>सञ्जय उवाच।</b>	</td><td>	5-143-50x	
</td></tr>
				
<tr><td>
	पुनश्च कृपयाऽऽविष्टो बहु तत्तद्विचिन्तयन्।<br>उवाच चैनं कौरव्यमर्जुनः शोकपीडितः।।	</td><td>	5-143-50a<br>5-143-50b	
</td></tr>
				
<tr><td>
	धिगस्तु क्षत्रधर्मं तु यत्र त्वं पुरुषेश्वरः।<br>अवस्थामीदृशीं प्राप्तः शरण्यः शरणप्रदः।।	</td><td>	5-143-51a<br>5-143-51b	
</td></tr>
				
<tr><td>
	नातिभारः कृतान्तस्य विद्यते कुरुनन्दन।<br>यत्र त्वं पुरुषव्याघ्रः प्राप्तः पापामिमां दशाम्।।	</td><td>	5-143-52a<br>5-143-52b	
</td></tr>
				
<tr><td>
	नात्मनः सुकृतस्यास्य फलं वै नृपसत्तम।<br>यत्र त्वं कुरुशार्दूल प्राप्तः पापामिमां दशाम्।।	</td><td>	5-143-53a<br>5-143-53b	
</td></tr>
				
<tr><td>
	रौरवं नरकं भीमं गमिष्यति सुयोधनः।<br>यत्कृते नरशार्दूलः प्राप्तः पापामिमां दशाम्।।	</td><td>	5-143-54a<br>5-143-54b	
</td></tr>
				
<tr><td>
	को हि नाम पुमाँल्लोके मादृशः पुरुषोत्तम।<br>प्रहरेत्त्वद्विधे त्वद्य प्रतिज्ञा यदि नो भवेत्'।।	</td><td>	5-143-55a<br>5-143-55b	
</td></tr>
				
<tr><td>
	एवमुक्तः स पार्थेन शिरसा भूमिमस्पृशत्।<br>पाणिना चैव सव्येन प्राहिणोदस्य दक्षिणम्।।	</td><td>	5-143-56a<br>5-143-56b	
</td></tr>
				
<tr><td>
	एतत्पार्थस्य तु वचस्ततः श्रुत्वा महाद्युतिः।<br>युपकेतुर्महाराज तूष्णीमासीदवाङ्मुखः।।	</td><td>	5-143-57a<br>5-143-57b	
</td></tr>
<tr><td>
	<b>अर्जुन उवाच।</b>	</td><td>	5-143-58x	
</td></tr>
				
<tr><td>
	या प्रीतिर्धर्मराजे मे भीमे च बलिनां वरे।<br>नकुले सहदेवे च सा मे त्वयि शलाग्रज।।	</td><td>	5-143-58a<br>5-143-58b	
</td></tr>
				
<tr><td>
	मया त्वं समनुज्ञातः कृष्णेन च महात्मना।<br>गच्छ पुण्यकृतां लोकाञ्छिबिरौशीनरो यथा।।	</td><td>	5-143-59a<br>5-143-59b	
</td></tr>
<tr><td>
	<b>वासुदेव उवाच।</b>	</td><td>	5-143-60x	
</td></tr>
				
				
				
<tr><td>
	ये लोका मम विमलाः सकृद्विभाता<br>ब्रह्माद्यैः सुरवृषभैरपीष्यमाणाः।<br>तान्क्षिप्रं व्रज सतताग्निहोत्रयाजि--<br>न्मत्तुल्यो भव गरुडोत्तमाङ्गयानः।।	</td><td>	5-143-60a<br>5-143-60b<br>5-143-60c<br>5-143-60d	
</td></tr>
<tr><td>
	<b>सञ्जय उवाच।</b>	</td><td>	5-143-61x	
</td></tr>
				
<tr><td>
	`धनञ्जये ब्रुवत्येवं घृणया च परिप्लुते।<br>अवाङ्मुखा बभूवुश्च सैनिकाः सर्व एव ते।।	</td><td>	5-143-61a<br>5-143-61b	
</td></tr>
				
<tr><td>
	मुहूर्तादिव विश्रम्य सात्यकिः क्रोधमूर्च्छितः।<br>अमर्षवशमापन्नः सौमदत्तिनिराकृतः'।।	</td><td>	5-143-62a<br>5-143-62b	
</td></tr>
				
<tr><td>
	उत्थितः स तु शैनेयो विमुक्तः सौमदत्तिना।<br>सङ्गमादाय चिच्छित्सुः शिरस्तस्य महात्मनः।।	</td><td>	5-143-63a<br>5-143-63b	
</td></tr>
				
<tr><td>
	निहतं पाण्डुपुत्रेण प्रसक्तं भूरिदक्षिणम्।<br>इयेष सात्यकिर्हन्तुं शलाग्रजमकल्मषम्।।	</td><td>	5-143-64a<br>5-143-64b	
</td></tr>
				
<tr><td>
	निकृत्तभुजमासीनं छिन्नहस्तमिव द्विपम्।<br>क्रोशतां सर्वसैन्यानां निन्द्यमानः सुदुर्मनाः।।	</td><td>	5-143-65a<br>5-143-65b	
</td></tr>
				
<tr><td>
	वार्यमाणः स कृष्णेन पार्थेन च महात्मना।<br>भीमेन चक्रक्षाभ्यामश्वत्थाम्ना कृपेण च।।	</td><td>	5-143-66a<br>5-143-66b	
</td></tr>
				
<tr><td>
	कर्णेन वृषसेनेन सैन्धवेन तथैव च।<br>विक्रोशतां च सैन्यानामवधीत्तं धृतव्रतम्।।	</td><td>	5-143-67a<br>5-143-67b	
</td></tr>
				
<tr><td>
	प्रायोपविष्टस्य रणे पार्थेन च्छिन्नबाहुनः।<br>सात्यकिः कौरवेयस्य खङ्गेनापाहरच्छिरः।।	</td><td>	5-143-68a<br>5-143-68b	
</td></tr>
				
<tr><td>
	नाभ्यनन्दन्त तं सैन्याः सात्यकिं तेन कर्मणा।<br>अर्जुनेन हतं पूर्वं यज्जघान कुरूद्वहम्।।	</td><td>	5-143-69a<br>5-143-69b	
</td></tr>
				
<tr><td>
	सहस्राक्षसमं चैव सिद्धचारणमानवाः।<br>भूरिश्रवसमालोक्य युद्धे प्रायगतं हतम्।।	</td><td>	5-143-70a<br>5-143-70b	
</td></tr>
				
<tr><td>
	अपूजयन्त तं देवा विस्मितास्तेऽस्य कर्मभिः।<br>पक्षवादांश्च सुबहून्प्रावदंस्तव सैनिकाः।।	</td><td>	5-143-71a<br>5-143-71b	
</td></tr>
				
<tr><td>
	न वार्ष्णेयस्यापराधो भवितव्यं हि तत्तथा।<br>तस्मान्मन्युर्न वः कार्यः क्रोधो दुःखतरो नृणाम्।।	</td><td>	5-143-72a<br>5-143-72b	
</td></tr>
				
<tr><td>
	हन्तव्यश्चैष वीरेण नात्र कार्या विचारणा।<br>विहितो ह्यस्य धात्रैव मृत्युः सात्यकिराहवे।।	</td><td>	5-143-73a<br>5-143-73b	
</td></tr>
				
<tr><td>
	`मर्तव्यमेव सर्वेण चरमं पूर्वमेव वा।<br>मन्यध्वं मृत इत्येष माभूद्वो बुद्धिलाघवम्।।	</td><td>	5-143-74a<br>5-143-74b	
</td></tr>
				
<tr><td>
	तस्मिन्हते महाबाहौ यूपकेतौ महात्मनि।<br>धिगेनमिति चाक्रन्दन्क्षत्रियाः क्रोधमूर्च्छिताः।।	</td><td>	5-143-75a<br>5-143-75b	
</td></tr>
				
<tr><td>
	अन्ये न युक्तमित्येव भवितव्यं तथेति च।<br>केचिदासन्विमनसः केचिद्दुःखसमन्विताः'।।	</td><td>	5-143-76a<br>5-143-76b	
</td></tr>
<tr><td>
	<b>सात्यकिरुवाच।</b>	</td><td>	5-143-77x	
</td></tr>
				
<tr><td>
	न हन्तव्यो न हन्तव्य इति मन्दाः प्रभाषत।<br>धर्मवादैरधर्मिष्ठा धर्मकञ्चुकमास्थिताः।।	</td><td>	5-143-77a<br>5-143-77b	
</td></tr>
				
<tr><td>
	यदा बालः सुभद्रायाः सुतः शस्त्रनिनाकृतः।<br>युष्माभिर्निहतो युद्धे तदा धर्मः क्व वो गतः।।	</td><td>	5-143-78a<br>5-143-78b	
</td></tr>
				
				
<tr><td>
	मया त्वेतत्प्रतिज्ञातं क्षेपे कस्मिंश्चिदेव हि।<br>`श्रुत्वा तत्सर्वभावेन गर्हयध्वं न चार्जुनम्।<br>शृणुध्वं सर्वमेवेह श्रुत्वा गर्हथ मानवाः'।।	</td><td>	5-143-79a<br>5-143-79b<br>5-143-79c	
</td></tr>
				
<tr><td>
	यो मां निष्पिष्य सङ्ग्रमे जीवन्हन्यात्पदा रुषा।<br>स मे वध्यो भवेच्छत्रुर्यद्यपि स्यान्मुनिव्रतः।।	</td><td>	5-143-80a<br>5-143-80b	
</td></tr>
				
<tr><td>
	चेष्टमानं प्रतीघाते सभुजं मां सचक्षुषः।<br>मन्यध्वं मृत इत्येवमेतद्वो बुद्धिलाघवम्।।	</td><td>	5-143-81a<br>5-143-81b	
</td></tr>
<tr><td>
	युक्तो ह्यस्य प्रतीघातः कृतो मे कुरुपुङ्गवाः।।	</td><td>	5-143-82a	
</td></tr>
				
<tr><td>
	यत्तु पार्थेन मां दृष्ट्वा प्रतिज्ञामभिरक्षता।<br>सखङ्गोऽस्य हृतो बाहुरेतेनैवास्मि वञ्चितः।।	</td><td>	5-143-83a<br>5-143-83b	
</td></tr>
				
<tr><td>
	भवितव्यं हि यद्भावि दैवं चेष्टयते हि तत्।<br>सोयं हतो विमर्देऽस्मिन्किमत्राधर्मचेष्टितम्।।	</td><td>	5-143-84a<br>5-143-84b	
</td></tr>
				
<tr><td>
	अपि चापं पुरा गीतः श्लोको वाल्मीकिना भुवि।<br>न हन्तव्याः स्त्रिय इति यद्ब्रवीषि प्लवङ्गम।।	</td><td>	5-143-85a<br>5-143-85b	
</td></tr>
				
				
<tr><td>
	सर्वकालं मनुष्येण व्यवसायवता सदा।<br>पीडाकरममित्राणां यत्स्यात्कर्तव्यमेव तत्।<br>अनुष्ठितं मया तच्च कस्माद्गर्हथ मूढवत्।।	</td><td>	5-143-86a<br>5-143-86b<br>5-143-86c	
</td></tr>
<tr><td>
	<b>सञ्चय उवाच।</b>	</td><td>	5-143-87x	
</td></tr>
				
<tr><td>
	एवमुक्ते महाराज सर्वे कौरवपुङ्गवाः।<br>न स्म किंचिदभाषन्त मनसा समपूजयन्।।	</td><td>	5-143-87a<br>5-143-87b	
</td></tr>
				
				
				
<tr><td>
	मन्त्रभिपूतस्य महाध्वरेषु<br>यशस्विनो भूरिसहस्रदस्य।<br>मुनेरिवारण्यगतस्य तस्य<br>न तत्र कश्चिद्वधमभ्यनन्दत्।।	</td><td>	5-143-88a<br>5-143-88b<br>5-143-88c<br>5-143-88d	
</td></tr>
				
				
				
<tr><td>
	सुनीलकेशं वरदस्य तस्य<br>सूरस्य पारावतलोहिताक्षम्।<br>अश्वस्य मेध्यस्य शिरो निकृत्तं<br>न्यस्तं हविर्धानमिवान्तरेण।।	</td><td>	5-143-89a<br>5-143-89b<br>5-143-89c<br>5-143-89d	
</td></tr>
				
				
				
<tr><td>
	स तेजसा शस्त्रकृतेन पूतो<br>महाहवे देहवरं विसृज्य।<br>आक्रामदूर्ध्वं वरदो वरार्हो<br>व्यावृत्त्य धर्मेण परेम रोदसी।।	</td><td>	5-143-90a<br>5-143-90b<br>5-143-90c<br>5-143-90d	
</td></tr>
<tr><td>
	।। इति श्रीमन्महाभारते द्रोणपर्वणि जयद्रथवधपर्वणि<br> चतुर्दशदिवसयुद्धे त्रिचत्वारिंशदधिकशततमोऽध्यायः।। 143 ।।	</td><td>		
</td></tr>
</tbody>