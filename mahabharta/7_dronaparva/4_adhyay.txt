				
<tbody><tr><td>
	<b>सञ्जय उवाच।</b>	</td><td>	5-4-1x	
</td></tr>
				
<tr><td>
	तस्य लालप्यमानस्य कुरुवृद्धः पितामहः।<br>देशकालोचितं वाक्यमब्रवीत्प्रीतमानसः।।	</td><td>	5-4-1a<br>5-4-1b	
</td></tr>
<tr><td>
	<b>भीष्म उवाच।</b>	</td><td>	5-4-2x	
</td></tr>
				
<tr><td>
	समुद्र इव सिन्धूनां ज्योतिषामिव भास्करः।<br>सत्यस्य च यथा सन्तो बीजानामिव चोर्वरा।।	</td><td>	5-4-2a<br>5-4-2b	
</td></tr>
				
<tr><td>
	पर्जन्य इव भूतानां प्रतिष्ठा सुहृदां भवान्।<br>बान्धवास्त्वाऽनुजीवन्तु स्वादुवृक्षमिवाण्‍डजाः।।	</td><td>	5-4-3a<br>5-4-3b	
</td></tr>
				
<tr><td>
	मानहा भव शत्रूणां मित्राणां नन्दिवर्धनः।<br>कौरवाणां भव गतिर्यथा विष्णुर्दिवौकसाम्।।	</td><td>	5-4-4a<br>5-4-4b	
</td></tr>
				
<tr><td>
	स्वबाहुबलवीर्येण धार्तराष्ट्रप्रियैषिणा।<br>कर्ण राजपुरं गत्वा काम्भोजा निर्जितास्त्वया।।	</td><td>	5-4-5a<br>5-4-5b	
</td></tr>
				
<tr><td>
	गिरिव्रजगताश्चापि नग्नजित्प्रमुखा नृपाः।<br>अम्बष्ठाश्च विदेहाश्च गान्धाराश्च जितास्त्वया।।	</td><td>	5-4-6a<br>5-4-6b	
</td></tr>
				
<tr><td>
	हिमवद्दुर्गनिलयाः किराता रणकर्कशाः।<br>दुर्योधनस्य वशगास्त्वया कर्ण पुरा कृताः।।	</td><td>	5-4-7a<br>5-4-7b	
</td></tr>
				
<tr><td>
	उत्कला मेकलाः पौण्ड्राः कलिङ्गान्ध्राश्च संयुगे।<br>निषादाश्च त्रिगर्ताश्च बाह्लीकाश्च जितास्त्वया	</td><td>	5-4-8a<br>5-4-8b	
</td></tr>
				
<tr><td>
	तत्रतत्र च संग्रामे दुर्योधनहितैषिणा।<br>बहवश्च जिताः कर्ण त्वया वीरा महौजसा।।	</td><td>	5-4-9a<br>5-4-9b	
</td></tr>
				
<tr><td>
	यथा दुर्योधनस्यातः सज्ञातिकुलबान्धवः।<br>तथा त्वमपि सर्वेषां कौरवाणां गतिर्भव।।	</td><td>	5-4-10a<br>5-4-10b	
</td></tr>
				
<tr><td>
	शिवेशनाभिवदामि त्वां गच्छ युध्यस्व शत्रुभिः।<br>अनुशास्य कुरून्सर्वान्धत्स्व दुर्योधने जयम्।।	</td><td>	5-4-11a<br>5-4-11b	
</td></tr>
				
<tr><td>
	भवान्पौत्रसमोऽस्माकं यथा दुर्योधनस्तथा।<br>तवापि धर्मतः सर्वे यथा तस्य वयं तथा।।	</td><td>	5-4-12a<br>5-4-12b	
</td></tr>
				
<tr><td>
	यौनात्सम्बन्धकाल्लोके विशिष्टं सङ्गतं सताम्।<br>सद्भिः सङ्गममिच्छन्ति तस्मात्प्राज्ञाः परैरपि।।	</td><td>	5-4-13a<br>5-4-13b	
</td></tr>
				
<tr><td>
	स सत्यसङ्गरो भूत्वा ममेदमिति निश्चितः।<br>कुरूणां पालय बलं यथा दुर्योधनस्तथा।।	</td><td>	5-4-14a<br>5-4-14b	
</td></tr>
				
<tr><td>
	`यथा च कुरवो युद्धे योधयन्ति स्म पाण्डवान्।<br>तथा कर्ण त्वया कार्यं दुर्योधनहितैषिणा'।।	</td><td>	5-4-15a<br>5-4-15b	
</td></tr>
				
<tr><td>
	निशम्य वचनं तस्य चरणावभिवाद्य च।<br>ययौ वैकर्तनः कर्णस्तूर्णमायोधनं प्रति।।	</td><td>	5-4-16a<br>5-4-16b	
</td></tr>
				
<tr><td>
	सोऽभिवीक्ष्य नरौघाणां स्थानमप्रतिमं महत्।<br>व्यूढप्रहरणोरस्कं सैन्यं तत्समबृंहयत्।।	</td><td>	5-4-17a<br>5-4-17b	
</td></tr>
				
<tr><td>
	हृषिताः कुरवः सर्वे दुर्योधनपुरोगमाः।<br>उपागतं महाबाहुं सर्वानीकपुरःसरम्।।	</td><td>	5-4-18a<br>5-4-18b	
</td></tr>
				
				
<tr><td>
	कर्णं दृष्ट्वा महात्मानं युद्धाय समुपस्थितम्।<br>क्ष्वेडितास्फोटितरवैः सिंहनादरवैरपि।<br>धनुःशब्दैश्च विविधैः कुरवः समपूजयन्।।	</td><td>	5-4-19a<br>5-4-19b<br>5-4-19c	
</td></tr></tbody>