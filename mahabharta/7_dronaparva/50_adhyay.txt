				
<tbody><tr><td>
	<b>सञ्जय उवाच।</b>	</td><td>	5-50-1x	
</td></tr>
				
<tr><td>
	वयं तु प्रवरं हत्वा तेषां तैः शरपीडिताः।<br>निवेशायाभ्युपायामः सायाह्ने रुधिरोक्षिताः।।	</td><td>	5-50-1a<br>5-50-1b	
</td></tr>
				
<tr><td>
	निरीक्षमाणास्तु वयं परे चायोधनं शनैः।<br>अपयाता महाराज ग्लानिं प्राप्ता विचेतसः।।	</td><td>	5-50-2a<br>5-50-2b	
</td></tr>
				
				
				
<tr><td>
	ततो निशाया दिवसस्य चाशिवः<br>शिवारुतैः सन्धिरवर्तताद्भुतः।<br>कुशेशयापीडनिभे दिवाकरे<br>विलम्बमानेऽस्तमुपेत्य पर्वतम्।।	</td><td>	5-50-3a<br>5-50-3b<br>5-50-3c<br>5-50-3d	
</td></tr>
				
				
				
<tr><td>
	वरासिशक्त्यृष्टिवरूथचर्मणां<br>विभूषणानां च समाक्षिपन्प्रभाः।<br>दिवं च भूमिं च समानयन्निव<br>प्रियां तनुं भानुरुपैति पावकम्।।	</td><td>	5-50-4a<br>5-50-4b<br>5-50-4c<br>5-50-4c	
</td></tr>
				
				
				
<tr><td>
	महाभ्रकूटाचलशृङ्गसन्निभै--<br>र्गजैरनेकैरिव वज्रपातितैः।<br>सवैजयन्त्यङ्कुशवर्मयन्तृभि--<br>र्निपातितैर्नष्टगतिश्चिता क्षितिः।।	</td><td>	5-50-5a<br>5-50-5b<br>5-50-5c<br>5-50-5d	
</td></tr>
				
				
				
<tr><td>
	हतेश्वरैश्चूर्णितचक्रकूबरै--<br>र्हताश्वसूतैर्विपताककेतुभिः।<br>महारथैर्भूः शुशुभे विचूर्णितैः<br>पुरैरिवामित्रहतैर्नराधिप।।	</td><td>	5-50-6a<br>5-50-6b<br>5-50-6c<br>5-50-6d	
</td></tr>
				
				
				
<tr><td>
	रथाश्वबृन्दैः सहसादिभिर्हतैः<br>प्रविद्धभाण्डाभरणैः पृथग्विधैः।<br>निरस्तजिह्वादशनान्त्रलोचनै--<br>र्धरा बभौ घोरविरूपदर्शना।।	</td><td>	5-50-7a<br>5-50-7b<br>5-50-7c<br>5-50-7d	
</td></tr>
				
				
				
<tr><td>
	प्रविद्धवर्माभणाम्बरायुधा<br>विपन्नहस्त्यश्वरथानुगा नराः।<br>महार्हशय्यास्तरणोचितास्तदा<br>क्षितावनाथा इव शेरते हताः।।	</td><td>	5-50-8a<br>5-50-8b<br>5-50-8c<br>5-50-8d	
</td></tr>
				
				
				
<tr><td>
	अतीव हृष्टाः श्वशृगालवायसा<br>बकाः सुपर्णाश्च वृकास्तरक्षवः।<br>वयांस्यसृक्पान्यथ रक्षसां गणाः<br>पिशाचसङ्घाश्च सुदारुणा रणे।।	</td><td>	5-50-9a<br>5-50-9b<br>5-50-9c<br>5-50-9d	
</td></tr>
				
				
				
<tr><td>
	त्वचो विनिर्भिद्य पिबन्वसामसृक्<br>तथैव मज्जाः पिशितानि चाश्नुवन्।<br>वपां विलुम्पन्ति हसन्ति गान्ति च<br>प्रकर्षमाणाः कुणपान्यनेकशः।।	</td><td>	5-50-10a<br>5-50-10b<br>5-50-10c<br>5-50-10d	
</td></tr>
				
				
				
<tr><td>
	शरीरसङ्घाटवहा ह्यसृग्जला<br>रथोडुपा कुञ्जरशैलसङ्कटा।<br>मनुष्यशीर्षोपलमांसकर्दमा<br>प्रविद्धनानाविधशस्त्रमालिनी।।	</td><td>	5-50-11a<br>5-50-11b<br>5-50-11c<br>5-50-11d	
</td></tr>
				
				
				
<tr><td>
	भयावहा वैतरणीव दुस्तरा<br>प्रवर्तिता योधवरैस्तदा नदी।<br>उवाह मध्येन रणाजिरे भृशं<br>भयावहा दीनमृतप्रवाहिनी।।	</td><td>	5-50-12a<br>5-50-12b<br>5-50-12c<br>5-50-12d	
</td></tr>
				
				
				
<tr><td>
	पिबन्ति च स्नान्ति च यत्र दुर्दृशाः<br>पिशाचसङ्घास्तु नदन्ति भैरवाः।<br>सुनन्दिताः प्रणभृतां क्षयंकराः<br>समानभक्षाः श्वसृगालपक्षिणः।।	</td><td>	5-50-13a<br>5-50-13b<br>5-50-13c<br>5-50-13d	
</td></tr>
				
				
				
<tr><td>
	तथा तदायोधनमुग्रदर्शनं<br>निशामुखे पितृपतिराष्ट्रवर्धनम्।<br>निरीक्षमाणः शनकैर्जहुर्नराः<br>समुत्थिता नृत्तकबन्धसङ्कुलम्।।	</td><td>	5-50-14a<br>5-50-14b<br>5-50-14c<br>5-50-14d	
</td></tr>
				
				
				
<tr><td>
	अपेतविध्वस्तमहार्हभूषणं<br>निपातितं शक्रसमं महाबलम्।<br>रणेऽभिमन्युं ददृशुस्तदा जना<br>व्यपोढहव्यं सदसीव पावकम्।।	</td><td>	5-50-15a<br>5-50-15b<br>5-50-15c<br>5-50-15d	
</td></tr>
<tr><td>
	।। इति श्रीमन्महाभारते द्रोणपर्वणि अभिमन्युवधपर्वणि<br> त्रयोदशदिवसयुद्धावहारे पञ्चाशत्तमोऽध्यायः।। 50 ।।	</td><td>		
</td></tr>
</tbody>