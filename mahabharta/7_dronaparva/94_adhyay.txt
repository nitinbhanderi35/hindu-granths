				
<tbody><tr><td>
	<b>सञ्जय उवाच।</b>	</td><td>	5-94-1x	
</td></tr>
				
<tr><td>
	ततः प्रविष्टे कौन्तेये सिन्धुराजजिघांसया।<br>द्रोणानीकं विनिर्भिद्य भोजानीकं च दुस्तरम्।।	</td><td>	5-94-1a<br>5-94-1b	
</td></tr>
				
<tr><td>
	काम्भोजस्य च दायादे हते राजन्सुदक्षिणे।<br>श्रुतायुषि च विक्रान्ते निहते सव्यसाचिना।।	</td><td>	5-94-2a<br>5-94-2b	
</td></tr>
				
<tr><td>
	विप्रद्रुतेष्वनीकेषु विध्वस्तेषु समन्ततः।<br>प्रभग्नं स्वबलं दृष्ट्वा पुत्रस्ते द्रोणमभ्ययात्।।	</td><td>	5-94-3a<br>5-94-3b	
</td></tr>
				
<tr><td>
	त्वरन्नेकरथेनैव समेत्य द्रोणमब्रवीत्।<br>गतः स पुरुषव्याघ्रः प्रमथ्यैतां महाचमूम्।।	</td><td>	5-94-4a<br>5-94-4b	
</td></tr>
				
<tr><td>
	अथ बुद्ध्या समीक्षस्व किन्नु कार्यमनन्तरम्।<br>अर्जुनस्य विघाताय दारुणेऽस्मिञ्जनक्षये।।	</td><td>	5-94-5a<br>5-94-5b	
</td></tr>
				
<tr><td>
	यथा स पुरुषव्याघ्रो न हन्येत जयद्रथः।<br>तथा विधत्स्व भद्रं ते त्वं हि नः परमा गतिः।।	</td><td>	5-94-6a<br>5-94-6b	
</td></tr>
				
<tr><td>
	असौ धनञ्जयाग्निर्हि कोपमारुतचोदितः।<br>सेनाकक्षं दहति मे वह्निः कक्षमिवोत्थितः।।	</td><td>	5-94-7a<br>5-94-7b	
</td></tr>
				
<tr><td>
	अतिक्रान्ते हि कौन्तेये भित्त्वा सैन्यं परन्तप।<br>जयद्रथस्य गोप्तारः संशयं परमं गताः।।	</td><td>	5-94-8a<br>5-94-8b	
</td></tr>
				
<tr><td>
	स्थिरा बुद्धिर्नरेन्द्राणमासीद्ब्रह्मविदां वर।<br>नातिक्रमिष्यति द्रोणं जातु जीवन्धनञ्जयः।।	</td><td>	5-94-9a<br>5-94-9b	
</td></tr>
				
<tr><td>
	योऽसौ पाथो व्यतिक्रान्तो मिषतस्ते महाद्युते।<br>सर्वं ह्यद्यातुरं मन्ये नेदमस्ति बलं मम।।	</td><td>	5-94-10a<br>5-94-10b	
</td></tr>
				
<tr><td>
	जानामि त्वां महाभाग पाण्डवानां हिते रतम्।<br>ततो मुह्यामि च ब्रह्मन्कार्यवत्तां विचिन्तयन्।।	</td><td>	5-94-11a<br>5-94-11b	
</td></tr>
				
<tr><td>
	यथाशक्ति च ते ब्रह्मन्वर्धयन्वृत्तिमुत्तमाम्।<br>प्रीणामि च यथाशक्ति तच्च त्वं नावबुध्यसे।।	</td><td>	5-94-12a<br>5-94-12b	
</td></tr>
				
<tr><td>
	अस्मान्न त्वं सदा भक्तानिच्छस्यमितविक्रम।<br>पाण्डवान्सततं प्रीणास्यास्माकं विप्रिये रतान्।।	</td><td>	5-94-13a<br>5-94-13b	
</td></tr>
				
<tr><td>
	अस्मानेवोपजीवंस्त्वमस्माकं विप्रिये रतः।<br>न ह्यहं त्वां विजानामि मधुदिग्धमिव क्षुरम्।।	</td><td>	5-94-14a<br>5-94-14b	
</td></tr>
				
				
<tr><td>
	`नह्यहं त्वां विजानामि सर्वं मण्डूकराविणम्'।<br>नादास्यच्चेद्वरं मह्यं भवान्पाण्डवनिग्रहे।<br>नावारयिष्यं गच्छन्तमहं सिन्धुपतिं गृहान्।।	</td><td>	5-94-15a<br>5-94-15b<br>5-94-15c	
</td></tr>
				
<tr><td>
	मया त्वाशंसमानेन त्वत्तस्त्राणमबुद्धिना।<br>आश्वासितः सिन्धुपतिर्मोहाद्दत्तश्च मृत्यवे।।	</td><td>	5-94-16a<br>5-94-16b	
</td></tr>
				
<tr><td>
	यमदंष्ट्रान्तरं प्राप्तो मुच्येतापि हि मानवः।<br>नार्जुनस्य वशं प्राप्तो मुच्येताजौ जयद्रथः।।	</td><td>	5-94-17a<br>5-94-17b	
</td></tr>
				
<tr><td>
	स तथा कुरु शोणश्व यथा मुच्येत सैन्धवः।<br>मम चार्तप्रलापानां माक्रुधः पाहि सैन्धवम्।।	</td><td>	5-94-18a<br>5-94-18b	
</td></tr>
<tr><td>
	<b>द्रोण उवाच।</b>	</td><td>	5-94-19x	
</td></tr>
				
<tr><td>
	नाभ्यसूयामि ते वाक्यमश्वत्थाम्नाऽसि मे समः।<br>सत्यं तु ते प्रवक्ष्यामि तज्जुषस्व विशाम्पते।।	</td><td>	5-94-19a<br>5-94-19b	
</td></tr>
				
<tr><td>
	सारथिः प्रवरः कृष्णः शीघ्राश्चास्य हयोत्तमाः।<br>अल्पं च विवरं कृत्वा पूर्णं याति धनञ्जयः।।	</td><td>	5-94-20a<br>5-94-20b	
</td></tr>
				
<tr><td>
	किं न पश्यसि बाणौघान्क्रोशमात्रे किरीटिनः।<br>पश्चाद्रथस्य पतितान्क्षिप्ताञ्शीघ्रं हि गच्छतः।।	</td><td>	5-94-21a<br>5-94-21b	
</td></tr>
				
<tr><td>
	न ताबं शीघ्रयानेऽद्य समर्थो वयसान्वितः।<br>सेनामुखे च पार्थानामेतद्बलमुपस्थितम्।।	</td><td>	5-94-22a<br>5-94-22b	
</td></tr>
				
<tr><td>
	युधिष्ठिरश्च मे ग्राह्यो मिषतां सर्वधन्विनाम्।<br>एवं मया प्रतिज्ञातं क्षत्रमध्ये महाभुज।।	</td><td>	5-94-23a<br>5-94-23b	
</td></tr>
				
<tr><td>
	धनञ्जयेन चोत्सृष्टो वर्तते प्रमुखे नृप।<br>तस्माद्व्यूहमुखं हित्वा नाहं यास्यामि फल्गुनम्।।	</td><td>	5-94-24a<br>5-94-24b	
</td></tr>
				
<tr><td>
	तुल्याभिजनकर्माणं शत्रुमेकं सहायवान्।<br>गत्वा योधय मा भैस्त्वं त्वं ह्यस्य जगतः पतिः।।	</td><td>	5-94-25a<br>5-94-25b	
</td></tr>
				
<tr><td>
	राजा शूरः कृती दक्षो वैरमुत्पाद्य पाण्डवैः।<br>वीरः स्वयं प्रयाह्याशु यत्र पार्थो धनञ्जयः।।	</td><td>	5-94-26a<br>5-94-26b	
</td></tr>
<tr><td>
	<b>दुर्योधन उवाच।</b>	</td><td>	5-94-27x	
</td></tr>
				
<tr><td>
	कथं त्वामप्यतिक्रान्तः सर्वशस्त्रभृतां वरम्।<br>धनञ्जयो मया शक्य आचार्य प्रतिबाधितुम्।।	</td><td>	5-94-27a<br>5-94-27b	
</td></tr>
				
<tr><td>
	अपि शक्यो रणे जेतुं वज्रहस्तः पुरन्दरः।<br>नार्जुनः समरे शक्यो जेतुं परपुरञ्जयः।।	</td><td>	5-94-28a<br>5-94-28b	
</td></tr>
				
<tr><td>
	येन भोजश्च हार्दिक्यो भवांश्च त्रिदशोपमः।<br>अस्त्रप्रतापेन जितौ श्रुतायुश्च निबर्हितः।।	</td><td>	5-94-29a<br>5-94-29b	
</td></tr>
				
<tr><td>
	सुदक्षिणश्च निहतः स च राजा श्रुतायुधः।<br>श्रुतायुश्चाश्रुतायुश्च भ्लेच्छाश्चायुतशो हताः।।	</td><td>	5-94-30a<br>5-94-30b	
</td></tr>
				
<tr><td>
	तं कथं पाण्डवं युद्धे दहन्तमिव पावकम्।<br>प्रतियोत्स्यामि दुर्धर्षं तन्ममाचक्ष्व सत्तम्।	</td><td>	5-94-31a<br>5-94-31b	
</td></tr>
				
<tr><td>
	क्षमं चेन्मन्यसे युद्धं मम तेनाद्य शाधि माम्।<br>परवानस्मि भवतः प्रेष्यवद्रक्ष मे यशः।।	</td><td>	5-94-32a<br>5-94-32b	
</td></tr>
<tr><td>
	<b>द्रोण उवाच।</b>	</td><td>	5-94-33x	
</td></tr>
				
<tr><td>
	सत्यं वदसि कौरव्य दुराधर्षो धनञ्जयः।<br>अहं तु तत्करिष्यामि यथैनं प्रसहिष्यसि।।	</td><td>	5-94-33a<br>5-94-33b	
</td></tr>
				
<tr><td>
	अद्भुतं चाद्य पश्यन्तु लोके सर्वधनुर्धराः।<br>विषक्तं त्वयि कौन्तेयं वासुदेवस्य पश्यतः।।	</td><td>	5-94-34a<br>5-94-34b	
</td></tr>
				
<tr><td>
	एष ते कवचं राजंस्तथा बध्नामि काञ्चनम्।<br>यथा न बाणा नास्त्राणि प्रहरिष्यन्ति ते रणे।।	</td><td>	5-94-35a<br>5-94-35b	
</td></tr>
				
<tr><td>
	यदि त्वां सासुरसुराः सयक्षोरगराक्षसाः।<br>योधयन्ति त्रयो लोकाः सनरा नास्ति ते भयम्।।	</td><td>	5-94-36a<br>5-94-36b	
</td></tr>
				
<tr><td>
	न कृष्णो न च कौन्तेयो न चान्यः शस्त्रभृद्रणे।<br>शरानर्पयितुं कश्चित्कवचे तव शक्ष्यति।।	</td><td>	5-94-37a<br>5-94-37b	
</td></tr>
				
<tr><td>
	स त्वं कवचमास्थाय क्रुद्धमद्य रणेऽर्जुनम्।<br>त्वरमाणः स्वयं याहि न त्वाऽसौ विषहिष्यति।।	</td><td>	5-94-38a<br>5-94-38b	
</td></tr>
<tr><td>
	<b>सञ्जय उवाच।</b>	</td><td>	5-94-39x	
</td></tr>
				
<tr><td>
	एवमुक्त्वा त्वरन्द्रोणः स्पृष्ट्वाम्भो वर्म भास्वरम्।<br>आबबन्धाद्भुततमं जपन्मन्त्रं यथाविधि।।	</td><td>	5-94-39a<br>5-94-39b	
</td></tr>
				
<tr><td>
	रणे तस्मिन्सुमहति विजयस्य सुतस्य ते।<br>विसिष्मापयिषुर्लोकान्विद्यया ब्रह्मवित्तमः।।	</td><td>	5-94-40a<br>5-94-40b	
</td></tr>
<tr><td>
	<b>द्रोण उवाच।</b>	</td><td>	5-94-41x	
</td></tr>
				
<tr><td>
	करोतु स्वस्ति ते ब्रह्मा स्वस्ति कुर्वन्तु ब्राह्मणाः।<br>सरीसृपाश्च ये श्रेष्ठास्तेभ्यस्ते स्वस्ति भारत।।	</td><td>	5-94-41a<br>5-94-41b	
</td></tr>
				
<tr><td>
	ययातिर्नहुषश्चैव धुन्धुमारो भगीरथः।<br>तुभ्यं राजर्षयः सर्वे स्वस्ति कुर्वन्तु ते सदा।।	</td><td>	5-94-42a<br>5-94-42b	
</td></tr>
				
<tr><td>
	स्वस्ति तेऽस्त्वेकपादेभ्यो बहुपादेभ्य एव च।<br>स्वस्त्यस्त्वपादकेभ्यश्च नित्यं तव महारणे।।	</td><td>	5-94-43a<br>5-94-43b	
</td></tr>
				
<tr><td>
	स्वाहा स्वधा शची चैव स्वस्ति कुर्वन्तु ते सदा।<br>लक्ष्मीररुन्धती चैव कुरुतां स्वस्ति तेऽनघ।।	</td><td>	5-94-44a<br>5-94-44b	
</td></tr>
				
<tr><td>
	अमितो देवलश्चैव विश्वामित्रस्तथाङ्गिराः।<br>वसिष्ठः कश्यपश्चैव स्वस्ति कुर्वन्तु ते नृप।।	</td><td>	5-94-45a<br>5-94-45b	
</td></tr>
				
<tr><td>
	धाता विधाता लोकेशो दिशश्च सदिगीश्वराः।<br>स्वस्ति तेऽद्य प्रयच्छन्तु कार्तिकेयश्च षण्मुखः।।	</td><td>	5-94-46a<br>5-94-46b	
</td></tr>
				
<tr><td>
	`येन देवाः सकृद्भग्नाः सङ्ग्रमे तारकामये।<br>धृताः स च हतः शूरो ह्यवध्यो देवतागणैः।।	</td><td>	5-94-47a<br>5-94-47b	
</td></tr>
				
<tr><td>
	विवस्वान्कुरुतां स्वस्ति तथा वैवस्वतो यमः।<br>पार्षिदा वशगा यस्य स्वस्ति तुभ्यं प्रयच्छतु'।।	</td><td>	5-94-48a<br>5-94-48b	
</td></tr>
				
				
<tr><td>
	दिग्गजाश्चैव चत्वारः क्षितिश्च गगनं ग्रहाः।<br>`दिशश्च विदिशश्चैव सिद्धा लोकहिते रताः।<br>स्वस्ति कुर्वन्तु ते नित्यं मन्त्रेणानेन रस्तुताः'।।	</td><td>	5-94-49a<br>5-94-49b<br>5-94-49c	
</td></tr>
				
<tr><td>
	अधस्ताद्धरणीं योऽसौ सदा धारयते नृप।<br>शेषश्च पन्नगश्रेष्ठः स्वस्ति तुभ्यं प्रयच्छतु।।	</td><td>	5-94-50a<br>5-94-50b	
</td></tr>
				
<tr><td>
	गान्धारे युधि विक्रम्य निर्जिते पाकशासनेः।<br>पुरा वृत्रेण दैत्येन भिन्नदेहाः सहस्रशः।।	</td><td>	5-94-51a<br>5-94-51b	
</td></tr>
				
<tr><td>
	हृततेजोबलाः स्रवे तदा सेन्द्रा दिवौकसः।<br>ब्रह्माणं शरणं जग्मुर्वृत्राद्भीतां महासुरात्।।	</td><td>	5-94-52a<br>5-94-52b	
</td></tr>
<tr><td>
	<b>देवा ऊचुः।</b>	</td><td>	5-94-53x	
</td></tr>
				
<tr><td>
	प्रमार्दितानां वृत्रेण देवानां देवसत्तम।<br>गतिर्भव सुरश्रेष्ठ त्राहि नो महतो भयात्।।	</td><td>	5-94-53a<br>5-94-53b	
</td></tr>
				
<tr><td>
	अथ पार्श्वे स्थितं विष्णुं शक्रादींश्च सुरोत्तमान्।<br>प्राह पथ्यमिदं वाक्यं विषण्णान्सुरसत्तमान्।।	</td><td>	5-94-54a<br>5-94-54b	
</td></tr>
				
<tr><td>
	रक्ष्या मे सततं देवाः सहेन्द्राः सद्विजातयः।<br>त्वष्टुः सुदुर्धरं तेजो येन वृत्रो विनिर्मितः।।	</td><td>	5-94-55a<br>5-94-55b	
</td></tr>
				
<tr><td>
	त्वष्ट्रा पुरा तपस्तप्त्वा वर्षायुतशतं तदा।<br>वृत्रो विनिर्मितो देवाः प्राप्यानुज्ञां महेश्वरात्।।	</td><td>	5-94-56a<br>5-94-56b	
</td></tr>
				
<tr><td>
	शंकरस्य प्रसादाद्वै हन्याद्देवरिपुर्बली।<br>नागत्वा शंकरस्थानं भगवान्दृश्यते हरः।।	</td><td>	5-94-57a<br>5-94-57b	
</td></tr>
				
<tr><td>
	दृष्ट्वा जेष्यथ वृत्रं तं क्षिप्रं गच्छत मन्दरम्।<br>यत्रास्ते तपसां योनिर्दक्षयज्ञविनाशनः।।	</td><td>	5-94-58a<br>5-94-58b	
</td></tr>
				
<tr><td>
	पिनाकी सर्वभूतेशो भगनेत्रनिपातनः।<br>ते गत्वा सहिता देवा ब्रह्मणा सह मन्दरम्।।	</td><td>	5-94-59a<br>5-94-59b	
</td></tr>
				
<tr><td>
	अपश्यंस्तेजसां राशिं सूर्यकोटिसमप्रभम्।<br>सोऽब्रवीत्स्वागतं देवा ब्रूत किं करवाण्यहम्।।	</td><td>	5-94-60a<br>5-94-60b	
</td></tr>
				
<tr><td>
	अमोघं दर्शनं मह्यं कामप्राप्तिरतोऽस्तु वः।<br>एवमुक्तास्तु ते सर्वे प्रत्युचूस्तं दिवौकसः।।	</td><td>	5-94-61a<br>5-94-61b	
</td></tr>
				
				
<tr><td>
	हृतौजसां नो वृत्रेण गतिर्भव दिवौकसाम्।<br>मूर्तीरीक्षस्व नो देव प्रहारैर्जर्जरीकृताः।<br>शरणं त्वां प्रपन्नाः स्म गतिर्भव महेश्वर।।	</td><td>	5-94-62a<br>5-94-62b<br>5-94-62b	
</td></tr>
				
<tr><td>
	शर्वे उवाच।<br>विदितं वो यथा देवाः कृत्येयं सुमहाबला।	</td><td>	5-94-63a<br>5-94-63b	
</td></tr>
				
<tr><td>
	त्वष्टुस्तेजोभवा घोरा दुर्निवार्याऽकृतात्मभिः।।<br>अवश्यं तु मया कार्यं साह्यं सर्वदिवौकसाम्।	</td><td>	5-94-64a<br>5-94-64b	
</td></tr>
				
<tr><td>
	ममेदं गात्रजं शक्र कवचं गृह्य भास्वरम्।।<br>बधानानेन मन्त्रेण मानसेन सुरेश्वर।	</td><td>	5-94-65a<br>5-94-65b	
</td></tr>
<tr><td>
	वधायासुरमुख्यस्य वृत्रस्य सुरघातिनः।।	</td><td>	5-94-66a	
</td></tr>
<tr><td>
	<b>द्रोण उवाच।</b>	</td><td>	5-94-66x	
</td></tr>
				
<tr><td>
	इत्युक्त्वा वरदः प्रादाद्वर्म तन्मन्त्रमेव च।<br>स तेन वर्मणा गुप्तः प्रायाद्वृत्रचमूं प्रति।।	</td><td>	5-94-66a<br>5-94-66b	
</td></tr>
				
<tr><td>
	नानाविधैश्च शस्त्रौघैः पात्यमानैर्महारणे।<br>न सन्धिः शक्यते भेत्तुं वर्मबन्धस्य तस्य तु।।	</td><td>	5-94-67a<br>5-94-67b	
</td></tr>
				
<tr><td>
	स तेन वर्मणा गुप्तो वृत्रं देवरिपुं तदा।<br>जघान समरेऽभीतः शक्रो देवाग्रणीस्तदा।।	</td><td>	5-94-68a<br>5-94-68b	
</td></tr>
				
				
<tr><td>
	तं च मन्त्रमयं बन्धं वर्म चाङ्गिरसे ददौ।<br>अङ्गिराः प्राह पुत्रस्य मन्त्रज्ञस्य बृहस्पतेः।<br>बृहस्पतिरथोवाच अग्निवेश्याय धीमते।।	</td><td>	5-94-69a<br>5-94-69b<br>5-94-69c	
</td></tr>
				
<tr><td>
	अग्निवेश्यो मम प्रादात्तेन बध्नामि वर्म ते।<br>तवाह्य देहरक्षार्थं मन्त्रेण नृपसत्तम।।	</td><td>	5-94-70a<br>5-94-70b	
</td></tr>
<tr><td>
	<b>सञ्जय उवाच।</b>	</td><td>	5-94-71x	
</td></tr>
				
<tr><td>
	एवमुक्त्वा ततो द्रोणस्तव पुत्रं महाद्युतिम्।<br>पुनरे वचः प्राह शनैराचार्यपुङ्गवः।।	</td><td>	5-94-71a<br>5-94-71b	
</td></tr>
				
<tr><td>
	ब्रह्मसूत्रेण बध्नामि कथचं तव भारत।<br>हिरण्यगर्भेण यथा बद्धं विष्णोः पुरा रणे।।	</td><td>	5-94-72a<br>5-94-72b	
</td></tr>
				
<tr><td>
	यथा च ब्रह्मणा बद्धं सङ्ग्रामे तारकामये।<br>शक्रस्य कवचं दिव्यं तथा बध्नाम्यहं तव।।	</td><td>	5-94-73a<br>5-94-73b	
</td></tr>
<tr><td>
	<b>सञ्जय उवाच।</b>	</td><td>	5-94-74x	
</td></tr>
				
<tr><td>
	बद्धा तु कवचं तस्य मन्त्रेण विधिपूर्वकम्।<br>प्रेषयामास राजानं युद्धाय महते द्विजः।।	</td><td>	5-94-74a<br>5-94-74b	
</td></tr>
				
<tr><td>
	स सन्नद्धो महाबाहुराचार्येण महात्मना।<br>`प्रस्थितः सहसा राजन्यत्र यातो धनञ्जयः'।।	</td><td>	5-94-75a<br>5-94-75b	
</td></tr>
				
<tr><td>
	रथानां च सहस्रेण त्रिगर्तानां प्रहारिणाम्।<br>तथा दन्तिसहस्रेण मत्तानां वीर्यशालिनाम्।।	</td><td>	5-94-76a<br>5-94-76b	
</td></tr>
				
<tr><td>
	अश्वानां नियुतेनैव तथाऽन्यैश्च महारथैः।<br>वृतः प्रायान्महाबाहुरर्जुनस्य रथं प्रति।।	</td><td>	5-94-77a<br>5-94-77b	
</td></tr>
<tr><td>
	नानावादित्रघोषेण यथा वैरोचनिस्तथा।।	</td><td>	5-94-78a	
</td></tr>
				
<tr><td>
	ततः शब्दो महानासीत्सैन्यानां तव भारत।<br>अगाधं प्रस्थितं दृष्ट्वा समुद्रमिव कौरवम्।।	</td><td>	5-94-79a<br>5-94-79b	
</td></tr>
<tr><td>
	।। इति श्रीमन्महाभारते द्रोणपर्वणि जयद्रथवधपर्वणि <br>चतुर्दशदिवसयुद्धे चतुर्नवतितमोऽध्यायः।। 94 ।।	</td><td>		
</td></tr></tbody>