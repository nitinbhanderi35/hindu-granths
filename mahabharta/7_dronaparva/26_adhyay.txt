				
<tbody><tr><td>
	<b>धृतराष्ट्र उवाच।</b>	</td><td>	5-26-1x	
</td></tr>
				
<tr><td>
	तेष्वेवं सन्निवृत्तेषु प्रत्युद्यातेषु भागशः।<br>कथं युयुधिरे पार्था मामकाश्च तरस्विनः।।	</td><td>	5-26-1a<br>5-26-1b	
</td></tr>
				
<tr><td>
	किमर्जुनश्चाप्यकरोत्संशप्तकबलं प्रति।<br>संशप्तका वा पार्थस्य किमकुर्वत सञ्जय।।	</td><td>	5-26-2a<br>5-26-2b	
</td></tr>
<tr><td>
	<b>सञ्जय उवाच।</b>	</td><td>	5-26-3x	
</td></tr>
				
<tr><td>
	तथा तेषु निवृत्तेषु प्रत्युद्यातेषु भागशः।<br>स्वयमभ्यद्रवद्भीमं नागानीकेन ते सुतः।।	</td><td>	5-26-3a<br>5-26-3b	
</td></tr>
				
<tr><td>
	स नाग इव नागेन गोवृषेणेव गोवृषः।<br>समाहूतः स्वयं राज्ञा नागानीकमुपाद्रवत्।।	</td><td>	5-26-4a<br>5-26-4b	
</td></tr>
				
<tr><td>
	स युद्धकुशलः पार्थो बाहुवीर्येण चान्वितः।<br>अभिनत्कुञ्जरानीकमचिरेणैव मारिष।।	</td><td>	5-26-5a<br>5-26-5b	
</td></tr>
				
<tr><td>
	ते गजा गिरिसङ्काशाः क्षरन्तः सर्वतो मदम्।<br>भीमसेनस्य नाराचैर्विमुखा विमदीकृताः।।	</td><td>	5-26-6a<br>5-26-6b	
</td></tr>
				
<tr><td>
	विधमेदभ्रजालानि यथा वायुः समुद्धतः।<br>व्यधमत्तान्यनीकानि तथैव पवनात्मजः।।	</td><td>	5-26-7a<br>5-26-7b	
</td></tr>
				
<tr><td>
	स तेषु विसृजन्बाणान्भीमो नागेष्वशोभत।<br>भुवनेष्विव सर्वेषु गभस्तीनुदितो रविः।।	</td><td>	5-26-8a<br>5-26-8b	
</td></tr>
				
<tr><td>
	ते भीमबाणाभिहताः संस्यूता विबभुर्गजाः।<br>गभस्तिभिरिवार्कस्य व्योम्नि नानाबलाहकाः।।	</td><td>	5-26-9a<br>5-26-9b	
</td></tr>
				
<tr><td>
	तथा गजानां कदनं कुर्वाणमनिलात्मजम्।<br>क्रुद्धो दुर्योधनोऽभ्येत्य प्रत्यविध्यच्छितैः शरैः।।	</td><td>	5-26-10a<br>5-26-10b	
</td></tr>
				
<tr><td>
	ततः क्षणेन क्षितिपं क्षतजप्रतिमेक्षणः।<br>क्षयं निनीषुर्निशितैर्भीमो विव्याध पत्रिभिः।।	</td><td>	5-26-11a<br>5-26-11b	
</td></tr>
				
<tr><td>
	स शराचितसर्वाङ्गः क्रुद्धो विव्याध पाण्डवम्।<br>नाराचैरर्करश्म्याभैर्भीमसेनं स्मयन्निव।।	</td><td>	5-26-12a<br>5-26-12b	
</td></tr>
				
<tr><td>
	तस्य नागं मणिमयं रत्नचित्रध्वजे स्थितम्।<br>भल्लाभ्यां कार्मुकं चैव क्षिप्रं चिच्छेद पाण्डवः।।	</td><td>	5-26-13a<br>5-26-13b	
</td></tr>
				
<tr><td>
	दुर्योधनं पीड्यमानं दृष्ट्वा भीमेन मारिष।<br>चुक्षोभयिषुरभ्यागादङ्गो मातङ्गमास्थितः।।	</td><td>	5-26-14a<br>5-26-14b	
</td></tr>
				
<tr><td>
	तमापतन्तं नागेन्द्रमम्बुदप्रतिमस्वनम्।<br>कुम्भान्तरे भीमसेनो नाराचैरार्दयद्भृशम्।।	</td><td>	5-26-15a<br>5-26-15b	
</td></tr>
				
<tr><td>
	तस्य कायं विनिर्भिद्य न्यमज्जद्धरणीतले।<br>ततः पपात द्विरदो वज्राहत इवाचलः।।	</td><td>	5-26-16a<br>5-26-16b	
</td></tr>
				
<tr><td>
	तस्वावर्जितनागस्य म्लेच्छस्याधः पतिष्यतः।<br>शिरश्चिच्छेद भल्लेन क्षिप्रकारी वृकोदरः।।	</td><td>	5-26-17a<br>5-26-17b	
</td></tr>
				
<tr><td>
	तस्मिन्निपतिते वीरे सम्प्राद्रवत सा चमूः।<br>सम्भ्रान्ताश्वद्विपरथा पदातीनवमृद्गती।।	</td><td>	5-26-18a<br>5-26-18b	
</td></tr>
				
<tr><td>
	तेष्वनीकेषु भग्नेषु विद्रवत्सु समन्ततः।<br>प्राग्ज्योतिषस्ततो भीमं कुञ्जरेण समाद्रवत्।।	</td><td>	5-26-19a<br>5-26-19b	
</td></tr>
				
<tr><td>
	येन नागेन मघवानजयद्दैत्यदानवान्।<br>तदन्वयेन नागेन भीमसेनमुपाद्रवत्।।	</td><td>	5-26-20a<br>5-26-20b	
</td></tr>
				
<tr><td>
	स नागप्रवरो भीमं सहसा समुपाद्रवत्।<br>श्रवणाभ्यामथो द्वाभ्यां संहतेन करेण च।।	</td><td>	5-26-21a<br>5-26-21b	
</td></tr>
				
<tr><td>
	व्यावृत्तनयनः क्रुद्वः प्रमथन्निव पाण्डवम्।<br>वृकोदररथं साश्वमविशेषमचूर्णयत्।।	</td><td>	5-26-22a<br>5-26-22b	
</td></tr>
				
<tr><td>
	पद्भ्यां भीमोऽप्यथो धावंस्तस्य गात्रेष्वलीयत।<br>जानन्नञ्जलिकावेधं नापाक्रामत पाण्डवः।।	</td><td>	5-26-23a<br>5-26-23b	
</td></tr>
				
<tr><td>
	गात्राभ्यन्तरगो भूत्वा करेणाताडयन्मुहुः।<br>लालयामास तं नागं वधाकाङ्क्षिणमव्ययम्।।	</td><td>	5-26-24a<br>5-26-24b	
</td></tr>
				
<tr><td>
	कुलालचक्रवन्नागस्तदा तूर्णमथाभ्रमत्।<br>नागायुतबलः श्रीमान्कालयानो वृकोदरम्।।	</td><td>	5-26-25a<br>5-26-25b	
</td></tr>
				
<tr><td>
	भीमोऽपि निष्क्रम्य ततः सुप्रतीकाग्रतोऽभवत्।<br>भीमं करेणावनम्य जानुभ्यामभ्यताडयत्।।	</td><td>	5-26-26a<br>5-26-26b	
</td></tr>
				
<tr><td>
	ग्रीवायां वेष्टयित्वैनं स गजो हन्तुमैहत।<br>करवेष्टं भीमसेनो भ्रमं दत्त्वा व्यमोचयत्।।	</td><td>	5-26-27a<br>5-26-27b	
</td></tr>
				
				
<tr><td>
	पुनर्गात्राणि नागस्य प्रविवेश वृकोदरः।<br>यावत्प्रतिगजायातं स्वबलं प्रत्यवैक्षत।<br>भीमोपि नागगात्रेभ्यो विनिःसृत्यापयाज्जवात्।।	</td><td>	5-26-28a<br>5-26-28b<br>5-26-28c	
</td></tr>
				
<tr><td>
	ततः सर्वस्य सैन्यस्य नादः समभवन्महान्।<br>अहो धिङ्गिहतो भीमः कुज्जरेणेति मारिष।।	</td><td>	5-26-29a<br>5-26-29b	
</td></tr>
				
<tr><td>
	तेन नागेन सन्त्रस्ता पाण्डवानामनीकिनी।<br>सहसाऽभ्यद्रवद्राजन्यत्र तस्यौ वृकोदरः।।	</td><td>	5-26-30a<br>5-26-30b	
</td></tr>
				
<tr><td>
	ततो युधिष्ठिरो राजा हतं मत्वा वृकोदरम्।<br>भगदत्तं सपाञ्चाल्यः सर्वतः समवारयत्।।	</td><td>	5-26-31a<br>5-26-31b	
</td></tr>
				
<tr><td>
	तं रथं रथिनां श्रेष्ठाः परिवार्य परन्तपाः।<br>अवाकिरञ्शरैस्तीक्ष्णैः शतशोऽथ सहस्रशः।।	</td><td>	5-26-32a<br>5-26-32b	
</td></tr>
				
<tr><td>
	स विघातं पृषत्कानामङ्कुशेन समाहरन्।<br>क्षणेन पाण्डुपाञ्जालान्व्यधमत्पर्वतेश्वरः।।	</td><td>	5-26-33a<br>5-26-33b	
</td></tr>
				
<tr><td>
	तदद्भुतमपश्याम भगदत्तस्य संयुगे।<br>तथा वृद्धस्य चरितं कुञ्जरेण विशाम्पते।।	</td><td>	5-26-34a<br>5-26-34b	
</td></tr>
				
<tr><td>
	ततो राजा दशार्णानां प्राग्ज्योतिषमुपाद्रवत्।<br>तिर्यग्यातेन नागेन समदेनाशुगामिना।।	</td><td>	5-26-35a<br>5-26-35b	
</td></tr>
				
<tr><td>
	तयोर्युद्धं समभवन्नागयोर्भीमरूपयोः।<br>सपक्षयोः पर्वतयोर्यथा सद्रुमयोः पुरा।।	</td><td>	5-26-36a<br>5-26-36b	
</td></tr>
				
<tr><td>
	प्राग्ज्योतिषपतेर्नागः सन्निवृत्त्यापसृत्य च।<br>पार्श्वे दशार्णाधिपतेर्भित्त्वा नागमपातयत्।।	</td><td>	5-26-37a<br>5-26-37b	
</td></tr>
				
<tr><td>
	तोमरैः सूर्यरश्म्याभैर्भगदत्तोऽथ सप्तभिः।<br>जघान द्विरदस्थं तं शत्रुं प्रचलितासनम्।।	</td><td>	5-26-38a<br>5-26-38b	
</td></tr>
				
<tr><td>
	व्यवच्छिद्य तु राजानं भगदत्तं युधिष्ठिरः।<br>रथानीकेन महता सर्वतः पर्यवारयत्।।	</td><td>	5-26-39a<br>5-26-39b	
</td></tr>
				
<tr><td>
	स कुञ्जरस्थो रथिभिः शुशुभे सर्वतो वृतः।<br>पर्वते वनमध्यस्थो ज्वलन्निव हुताशनः।।	</td><td>	5-26-40a<br>5-26-40b	
</td></tr>
				
<tr><td>
	मण्डलं सर्वतः श्लिष्टं रथिनामुग्रधन्विनाम्।<br>किरतां शरवर्षाणि स नागः पर्यवर्तत।।	</td><td>	5-26-41a<br>5-26-41b	
</td></tr>
				
<tr><td>
	ततः प्राग्ज्योतिषो राजा परिगृह्य महागजम्।<br>प्रेषयामास सहसा युयुधानरथं प्रति।।	</td><td>	5-26-42a<br>5-26-42b	
</td></tr>
				
<tr><td>
	`आपतन्तं च सम्प्रेक्ष्य नागं सात्वतपुङ्गवः।<br>अविध्यत्पञ्चभिर्बाणैः शितैराशीविषोपमैः'।।	</td><td>	5-26-43a<br>5-26-43b	
</td></tr>
				
<tr><td>
	शिनेः पौत्रस्य तु रथं परिगृह्य महाद्विपः।<br>अभिचिक्षेप वेगेन युयुधानस्त्वपाक्रमत्।।	</td><td>	5-26-44a<br>5-26-44b	
</td></tr>
				
<tr><td>
	बृहतः सैन्धवानश्वान्समुत्थाप्यथ सारथिः।<br>तस्थौ सात्यकिमासाद्य सम्प्लुतस्तं रथं प्रति।।	</td><td>	5-26-45a<br>5-26-45b	
</td></tr>
				
<tr><td>
	स तु लब्ध्वान्तरं नागस्त्वरितो रथमण्डलात्।<br>निष्पतन्सततं सर्वान्परिचिक्षेप पार्थिवान्।।	</td><td>	5-26-46a<br>5-26-46b	
</td></tr>
				
<tr><td>
	ते त्वाशुगतिना तेन त्रास्यमाना नरर्षभाः।<br>तमेकं द्विरदं सङ्ख्ये मेनिरे शतशो द्विपान्।।	</td><td>	5-26-47a<br>5-26-47b	
</td></tr>
				
<tr><td>
	ते गजस्थेन काल्यन्ते भगदत्तेन पार्थिवाः।<br>ऐरावतस्थेन यथा देवराजेन दानवाः।।	</td><td>	5-26-48a<br>5-26-48b	
</td></tr>
				
<tr><td>
	तेषां प्रद्रवतां भीमः पाञ्चालानामितस्ततः।<br>गजवाजिकृतः शब्दः सुमहान्समजायत।।	</td><td>	5-26-49a<br>5-26-49b	
</td></tr>
				
<tr><td>
	भगदत्तेन समरे काल्यमानेषु पाण्डुषु।<br>प्राग्ज्योतिषमभिक्रुद्धः पुनर्भीमः समभ्ययात्।।	</td><td>	5-26-50a<br>5-26-50b	
</td></tr>
				
<tr><td>
	तस्याभिद्रवतो वाहान्हस्तमुक्तेन वारिणा।<br>सिक्त्वा व्यत्रासयन्नागस्ते पार्थसहरंस्ततः।।	</td><td>	5-26-51a<br>5-26-51b	
</td></tr>
				
<tr><td>
	ततस्तमभ्ययात्तूर्णं रुचिपर्वा कृतीसुतः।<br>समघ्नञ्छरवर्षेण रथस्योऽन्तकसन्निभः।।	</td><td>	5-26-52a<br>5-26-52b	
</td></tr>
				
<tr><td>
	ततः स रुचिपर्वाणं शरेणानतपर्वणा।<br>सुपर्वा पर्वतपतिर्निन्ये वैवस्वतक्षयम्।।	</td><td>	5-26-53a<br>5-26-53b	
</td></tr>
				
<tr><td>
	तस्मिन्निपतिते वीरे सौभद्रो द्रौपदीसुतः।<br>चेकितानो धृष्टकेतुर्ययुत्सुश्चार्दयन्द्विपम्।।	</td><td>	5-26-54a<br>5-26-54b	
</td></tr>
				
<tr><td>
	त एनं शरधाराभिर्धाराभिरिव तोयदाः।<br>सिषिचुर्भैरवान्नादान्विनदन्तो जिघांसवः।।	</td><td>	5-26-55a<br>5-26-55b	
</td></tr>
				
<tr><td>
	ततः पार्ष्ण्यङ्कुशाङ्गुष्ठैः कृतिना चोदितो द्विपः।<br>प्रसारितकरः प्रायात्स्तब्धकर्णेक्षणो द्रुतम्।।	</td><td>	5-26-56a<br>5-26-56b	
</td></tr>
				
<tr><td>
	सोऽधिष्ठाय पदा वाहान्युयुत्सोः सूतमारुजत्।<br>युयुत्सुस्तु रथाद्राजन्नपाक्रामत्त्वरान्वितः।।	</td><td>	5-26-57a<br>5-26-57b	
</td></tr>
				
<tr><td>
	ततः पाण्डवयोधास्ते नागराजं शरैर्द्रुतम्।<br>सिषिचुर्भैरवान्नादान्विनदन्तो जिघांसवः।।	</td><td>	5-26-58a<br>5-26-58b	
</td></tr>
				
				
<tr><td>
	पुत्रस्तु तव सम्भ्रान्तः सौभद्रस्याप्लुतो रथम्।<br>स कुञ्जरस्थो विसृजन्निषूनरिषु पार्थिवः।<br>बभौ रश्मीनिवादित्यो भुवनेषु समुत्सृजन्।।	</td><td>	5-26-59a<br>5-26-59b<br>5-26-59c	
</td></tr>
				
<tr><td>
	तमार्जुनिर्द्वादशभिर्युयुत्सुर्दशभिः शरैः।<br>त्रिभिस्त्रिभिर्द्रौपदेया धृष्टकेतुश्च विव्यधुः।।	</td><td>	5-26-60a<br>5-26-60b	
</td></tr>
				
<tr><td>
	`चेकितानः चतुःषष्ट्या सोत्तरायुधिकं पुनः।<br>प्रत्यविध्यत्ततः सर्वान्भगदत्तस्त्रिभिस्त्रिभिः'।।	</td><td>	5-26-61a<br>5-26-61b	
</td></tr>
				
<tr><td>
	सोऽतियत्नार्पितैर्बाणैराचितो द्विरदो बभौ।<br>संस्यूत इव सूर्यस्य रश्मिभिर्जलदो महान्।।	</td><td>	5-26-62a<br>5-26-62b	
</td></tr>
				
<tr><td>
	नियन्तुः शिल्पयत्नाभ्यां प्रेरितोऽरिशरार्दितः।<br>परिचिक्षेप तान्नागः स रिपून्सव्यदक्षिणम्।।	</td><td>	5-26-63a<br>5-26-63b	
</td></tr>
				
<tr><td>
	गोपाल इव दण्डेन यथा पशुगणान्वने।<br>सङ्कालयति तां सेनां भगदत्तस्तथा मुहुः।।	</td><td>	5-26-64a<br>5-26-64b	
</td></tr>
				
<tr><td>
	क्षिप्रं श्येनाभिप्रन्नानां वायसानामिव स्वनः।<br>बभूव पाण्डवेयानां भृशं विद्रवतां स्वनः।।	</td><td>	5-26-65a<br>5-26-65b	
</td></tr>
				
				
				
<tr><td>
	स नागराजः प्रवराङ्कुशाहतः<br>पुरा सपक्षोऽद्रिवरो यथा नृप।<br>भयं तदा रिपुषु समादधद्भृशं<br>वणिग्जनानां क्षुभितो यथाऽर्णवः।।	</td><td>	5-26-66a<br>5-26-66b<br>5-26-66c<br>5-26-66d	
</td></tr>
				
				
				
<tr><td>
	ततो ध्वनिर्द्विरदरथाश्वपार्थिवै<br>र्भयाद्रवद्भिर्जनितोऽतिभैरवः।<br>क्षितिं वियद् द्यां विदिशो दिशस्तथा<br>समावृणोत्पार्थिवसंयुगे ततः।।	</td><td>	5-26-67a<br>5-26-67b<br>5-26-67c<br>5-26-67d	
</td></tr>
				
				
				
<tr><td>
	स तेन नागप्रवरेण पार्थिवो<br>भृशं जगाहे द्विषतामनीकिनीम्।<br>पुरा सुगुप्तां विबुधैरिवाहवे<br>विरोचनो देववरूतिनीमिव।।	</td><td>	5-26-68a<br>5-26-68b<br>5-26-68c<br>5-26-68d	
</td></tr>
				
				
				
<tr><td>
	भृशं ववौ ज्वलनसखो वियद्रजः<br>समावृणोन्मुहुरपि चैव सैनिकान्।<br>तमेकनागं गणशो यथा गजान्<br>समन्ततो द्रुतमथ मेनिरे जनाः।।	</td><td>	5-26-69a<br>5-26-69b<br>5-26-69c<br>5-26-69d	
</td></tr>
<tr><td>
	।। इति श्रीमन्महाभारते द्रोणपर्वणि संशप्तकवधपर्वणि <br>द्वादशदिवसयुद्धे षड्विंशोऽध्यायः।। 26 ।।	</td><td>		
</td></tr></tbody>