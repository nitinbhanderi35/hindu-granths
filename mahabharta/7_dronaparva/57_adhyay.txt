				
<tbody><tr><td>
	<b>नारद उवाच।</b>	</td><td>	5-57-1x	
</td></tr>
				
<tr><td>
	अङ्गं च पौरवं वीरं मृतं सृञ्जय शुश्रुम।<br>सहस्रं यः सहस्राणां श्वेतानश्वानवासृजत्।।	</td><td>	5-57-1a<br>5-57-1b	
</td></tr>
				
<tr><td>
	तस्याश्वमेधे राजर्षेर्देशाद्देशात्समीयुषाम्।<br>शिक्षाक्षरविधिज्ञानां नासीत्सङ्ख्या विपश्चिताम्।।	</td><td>	5-57-2a<br>5-57-2b	
</td></tr>
				
<tr><td>
	वेदविद्याव्रतस्नाता वदान्याः प्रियदर्शनाः।<br>सुभिक्षाच्छादनगृहाः सुशय्यासनभोजनाः।।	</td><td>	5-57-3a<br>5-57-3b	
</td></tr>
				
<tr><td>
	नटनर्तकगन्धर्वैः पूर्णकैर्वर्धमानकैः।<br>नित्योद्योगैश्च क्रीडद्भिस्तत्र स्म परिहर्षिताः।।	</td><td>	5-57-4a<br>5-57-4b	
</td></tr>
				
<tr><td>
	यज्ञे यज्ञे यथाकालं दक्षिणाः सोऽत्यकालयत्।<br>द्विपान्दशसहस्राख्यानदात्काञ्चनसंवृतान्।।	</td><td>	5-57-5a<br>5-57-5b	
</td></tr>
				
<tr><td>
	यः सहस्रं सहस्राणि कन्या हेमविभूषिताः।।<br>धूर्युजाश्वगजारूढाः सगृहक्षेत्रगोशताः।	</td><td>	5-57-6a<br>5-57-6b	
</td></tr>
				
<tr><td>
	शतं शतसहस्राणि स्वर्णमालानथर्षभान्।।<br>गवां सहस्रानुचरान्दक्षिणामत्यकालयत्।	</td><td>	5-57-7a<br>5-57-7b	
</td></tr>
				
<tr><td>
	हेमशृङ्ग्यो रौप्यखुराः सवत्साः कांस्यदोहनाः।।<br>दासीदासखरोष्ट्रांश्च प्रादादाजाविकं बहु।	</td><td>	5-57-8a<br>5-57-8b	
</td></tr>
				
<tr><td>
	रत्नानां विविधानां च विविधांश्चान्नपर्वतान्।।<br>तस्मिन्संवितते यज्ञे दक्षिणामत्यकालयत्।	</td><td>	5-57-9a<br>5-57-9b	
</td></tr>
				
<tr><td>
	तत्रास्य गाथा गायन्ति ये पुराणविदो जनाः।।<br>`अङ्गस्य यजमानस्य अपि विष्णुपदे वयम्।	</td><td>	5-57-10a<br>5-57-10b	
</td></tr>
				
<tr><td>
	अमाद्यदिन्द्रुः सोमेन दक्षिणाभिर्द्विजातयः।<br>देवमानुषगन्धर्वांश्चात्यरोचन्त दक्षिणाः'।।	</td><td>	5-57-11a<br>5-57-11b	
</td></tr>
				
<tr><td>
	अङ्गस्य यजमानस्य स्वधर्माधिगताः शुभाः।<br>गुणोत्तरास्तु क्रतवस्तस्यासन्सार्वकामिकाः।।	</td><td>	5-57-12a<br>5-57-12b	
</td></tr>
				
				
<tr><td>
	स चेन्ममार सृञ्जय चतुर्भद्रतस्त्वया।<br>पुत्रात्पुण्यतरस्तुभ्यं मा पुत्रमनुतप्यथाः।<br>अयज्वानमदक्षिण्यमभि श्वैत्येत्युदाहरत्।।	</td><td>	5-57-13a<br>5-57-13b<br>5-57-13c	
</td></tr>
<tr><td>
	।। इति श्रीमन्महाभारते द्रोणपर्वणि अभिमन्युवधपर्वणि <br>षोडशराजकीये सप्तपञ्चाशत्तमोऽध्यायः।। 57 ।।	</td><td>		
</td></tr></tbody>