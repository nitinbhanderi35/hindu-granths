				
<tbody><tr><td>
	<b>धृतराष्ट्र उवाच।</b>	</td><td>	5-199-1x	
</td></tr>
				
<tr><td>
	साङ्गा वेदा यथान्यायं येनाधीता महात्मना।<br>यस्मिन्साक्षाद्धनुर्वेदो हीनिषेवे प्रतिष्ठितः।।	</td><td>	5-199-1a<br>5-199-1b	
</td></tr>
				
<tr><td>
	यस्य प्रसादात्कुर्वन्ति कर्माणि पुरुषर्षभाः।<br>अमानुषाणि सङ्ग्रामे देवैरसुकराणि च।।	</td><td>	5-199-2a<br>5-199-2b	
</td></tr>
				
<tr><td>
	तस्मिन्नाक्रुश्यति द्रोणे समक्षं पापकर्मणा।<br>नीचं कर्म कृतं तेन क्षुद्रेण गुरुघातिना।।	</td><td>	5-199-3a<br>5-199-3b	
</td></tr>
<tr><td>
	नामर्षं तत्र कुर्वन्ति धिक्क्षात्रं धिगमर्षिताम्।।	</td><td>	5-199-4a	
</td></tr>
				
<tr><td>
	पार्थाः सर्वे च राजानः पृथिव्यां ये धनुर्धराः।<br>श्रुत्वा किमाहुः पाञ्चाल्यं तन्ममाचक्ष्व सञ्जय।।	</td><td>	5-199-5a<br>5-199-5b	
</td></tr>
<tr><td>
	<b>सञ्जय उवाच।</b>	</td><td>	5-199-6x	
</td></tr>
				
<tr><td>
	श्रुत्वा द्रुपदपुत्रस्य ता वाचः क्रूरकर्मणः।<br>तूष्णीं बभूवू राजानः सर्व एव विशाम्पते।।	</td><td>	5-199-6a<br>5-199-6b	
</td></tr>
				
<tr><td>
	अर्जुनस्तु कटाक्षेण जिह्मं विप्रेक्ष्य पार्षतम्।<br>सबाष्पमतिनिःश्वस्य धिग्धिगित्येव चाब्रवीत्।।	</td><td>	5-199-7a<br>5-199-7b	
</td></tr>
				
<tr><td>
	युधिष्ठिरश्च भीमश्च यमौ कृष्णस्तथाऽपरे।<br>आसन्सुव्रीडिता राजन्सात्यकिस्त्वब्रवीदिदम्।।	</td><td>	5-199-8a<br>5-199-8b	
</td></tr>
				
<tr><td>
	नेहास्ति पुरुषः कश्चिद्य इमं पापपूरुषम्।<br>भाषमाणमकल्याणं शीघ्रं हन्यान्नराधमम्।।	</td><td>	5-199-9a<br>5-199-9b	
</td></tr>
				
<tr><td>
	एते त्वां पाण्डवाः सर्वे कुत्सयन्ति विवित्सया।<br>कर्मणा तेन पापेन श्वपाकं ब्राह्मणा इव।।	</td><td>	5-199-10a<br>5-199-10b	
</td></tr>
				
<tr><td>
	एतत्कृत्वा महत्पापं निन्दितः सर्वसाधुभिः।<br>न लज्जसे कथं वक्तुं समितिं प्राप्य शोभनाम्।।	</td><td>	5-199-11a<br>5-199-11b	
</td></tr>
				
<tr><td>
	कथं च शतधा जिह्वा न ते मूर्धा च दीर्यते।<br>गुरुमाक्रोशतः क्षुद्र न चाधर्मेण पात्यसे।।	</td><td>	5-199-12a<br>5-199-12b	
</td></tr>
				
<tr><td>
	वाच्यस्त्वमसि पार्थैश्च सर्वैश्चान्धकवृष्णिभिः।<br>यत्कर्म कलुषं कृत्वा श्लाघसे जनसंसदि।।	</td><td>	5-199-13a<br>5-199-13b	
</td></tr>
				
<tr><td>
	अकार्यं तादृशं कृत्वा पुनरेव गुरुं क्षिपन्।<br>वध्यस्त्वं न त्वयार्थोऽस्ति मुहूर्तमपि जीवता।।	</td><td>	5-199-14a<br>5-199-14b	
</td></tr>
				
<tr><td>
	कस्त्वेतद्व्यवसेत्पायं त्वदन्यः पुरुषाधम।<br>निगृह्य केशेषु वधं गुरोर्धर्मात्मनः सतः।।	</td><td>	5-199-15a<br>5-199-15b	
</td></tr>
				
<tr><td>
	सप्तावरे तथा पूर्वे बान्धवास्ते निमञ्जिताः।<br>यशसा च परित्यक्तास्त्वां प्राप्य कुलपांसनम्।।	</td><td>	5-199-16a<br>5-199-16b	
</td></tr>
				
<tr><td>
	उक्तवांश्चापि यत्पार्थे भीष्मं प्रति नरर्षभ।<br>तथान्तो विहितस्तेन स्वयमेव महात्मना।।	</td><td>	5-199-17a<br>5-199-17b	
</td></tr>
				
<tr><td>
	तस्यापि तव सोदर्यो निहन्ता पापकृत्तमः।<br>नान्यः पाञ्चालपुत्रेभ्यो विद्यते भुवि पापकृत्।।	</td><td>	5-199-18a<br>5-199-18b	
</td></tr>
				
<tr><td>
	स चापि सृष्टः पित्रा ते भीष्मस्यान्तकरः किल।<br>शिखण्डी रक्षितस्तेन स च मृत्युर्महात्मनः।।	</td><td>	5-199-19a<br>5-199-19b	
</td></tr>
				
<tr><td>
	पाञ्चालाश्चलिता धर्मात्क्षुद्रा मित्रगुरुद्रुहः।<br>त्वां प्राप्य सहसोदर्यं धिक्कृतं सर्वसाधुभिः।।	</td><td>	5-199-20a<br>5-199-20b	
</td></tr>
				
<tr><td>
	पुनश्चेदीदृशीं वाचं मत्समीपे वदिष्यसि।<br>शिरस्ते पोथयिष्यामि गदया वज्रकल्पया।।	</td><td>	5-199-21a<br>5-199-21b	
</td></tr>
				
<tr><td>
	त्वां च ब्रह्महणं दृष्ट्वा जनः सूर्यमवेक्षते।<br>ब्रह्महत्या हि ते पापं प्रायश्चित्तार्थमात्मनः।।	</td><td>	5-199-22a<br>5-199-22b	
</td></tr>
				
<tr><td>
	पाञ्चालक सुदुर्वृत्त ममैव गुरुमग्रतः।<br>गुरोर्गुरुं च भूयोऽपि क्षिपन्नैव हि लज्जसे।।	</td><td>	5-199-23a<br>5-199-23b	
</td></tr>
				
<tr><td>
	तिष्ठतिष्ठ सहस्वैकं गदापातमिमं मम।<br>तव चापि सहिष्येऽहं गदापाताननेकशः।।	</td><td>	5-199-24a<br>5-199-24b	
</td></tr>
				
<tr><td>
	सात्वतेनैवमाक्षिप्तः पार्षतः परुषाक्षरम्।<br>संरब्धं सात्यकिं प्राह सङ्क्रुद्धः प्रहसन्निव।।	</td><td>	5-199-25a<br>5-199-25b	
</td></tr>
<tr><td>
	<b>धृष्टद्युम्न उवाच।</b>	</td><td>	5-199-26x	
</td></tr>
				
<tr><td>
	श्रूयतेश्रूयते चेति क्षम्यते चेति माधव।<br>सदाऽनार्योऽशुभः साधुं पुरुषं क्षेप्तुमिच्छति।।	</td><td>	5-199-26a<br>5-199-26b	
</td></tr>
				
<tr><td>
	क्षमा प्रशस्यते लोके न तु पापोऽर्हति क्षमाम्।<br>क्षमावन्तं हि पापात्मा जितोऽयमिति मन्यते।।	</td><td>	5-199-27a<br>5-199-27b	
</td></tr>
				
<tr><td>
	स त्वं क्षुद्रसमाचारो नीचात्मा पापनिश्चयः।<br>आकेशाग्रान्नखाग्राच्च वक्तव्यो वक्तुमिच्छसि।।	</td><td>	5-199-28a<br>5-199-28b	
</td></tr>
				
				
<tr><td>
	`वरं हि ते मृतिः पाप न च ते चित्तमीदृशम्।<br>श्रोतुं वक्तव्यतामूलं नीचाचाराश्च मानवाः।<br>परान्क्षिपन्ति दोषेण स्वेषु दोषेष्वदृष्टयः'।।	</td><td>	5-199-29a<br>5-199-29b<br>5-199-29c	
</td></tr>
				
<tr><td>
	यः स भूरिश्रवाश्छिन्नभुजः प्रायगतस्त्वया।<br>वार्यमाणेन हि हतस्ततः पापतरं नु किम्।।	</td><td>	5-199-30a<br>5-199-30b	
</td></tr>
				
<tr><td>
	प्रेषमाणो मया द्रोणो दिव्येनास्त्रेण संयुगे।<br>विसृष्टशस्त्रो निहतः किं तत्र कुर दुष्कृतम्।।	</td><td>	5-199-31a<br>5-199-31b	
</td></tr>
				
<tr><td>
	अयुध्यमानं यस्त्वाजौ तथा प्रायगतं मुनिम्।<br>छिन्नबाहुं परैर्हन्यात्सात्यके स कथं वदेत्।।	</td><td>	5-199-32a<br>5-199-32b	
</td></tr>
				
<tr><td>
	निहत्य त्वां पदा भूमौ स विकर्षति वीर्यवान्।<br>किं तदा न निहंस्येनं भूत्वा पुरुषसत्तमः।।	</td><td>	5-199-33a<br>5-199-33b	
</td></tr>
				
<tr><td>
	त्वया पुनरनार्येण पूर्वं पार्थेन निर्जितः।<br>यदा तदा हतः शूरः सौमदत्तिः प्रतापवान्।।	</td><td>	5-199-34a<br>5-199-34b	
</td></tr>
				
<tr><td>
	यत्रयत्र तु पाण्डूनां द्रोणो द्रावयते चमूम्।<br>किरञ्छरसहस्राणि तत्रतत्र प्रयाम्यहम्।।	</td><td>	5-199-35a<br>5-199-35b	
</td></tr>
				
<tr><td>
	स त्वमेवंविधं कृत्वा कर्म चण्डालवत्स्वयम्।<br>वक्तुमर्हसि वक्तव्यः कस्मात्त्वं परुषाण्यथ।।	</td><td>	5-199-36a<br>5-199-36b	
</td></tr>
				
<tr><td>
	कर्ता त्वं कर्मणो ह्यस्य नाहं वृष्णिकुलाधम।<br>पापानां च त्वमावासः कर्मणां मा पुनर्वद।।	</td><td>	5-199-37a<br>5-199-37b	
</td></tr>
				
<tr><td>
	जोषमास्व न मां भूयो वक्तुमर्हस्यतः परम्।<br>अधरोत्तरमेतद्वि यन्मां त्वं वक्तुमर्हसि।।	</td><td>	5-199-38a<br>5-199-38b	
</td></tr>
				
<tr><td>
	अथ वक्ष्यसि मां मौर्ख्याद्भूयः परुषमीदृशम्।<br>गमयिष्यामि बाणैस्त्वां युधि वैवस्वतक्षयम्।।	</td><td>	5-199-39a<br>5-199-39b	
</td></tr>
				
<tr><td>
	न चैव मूर्ख धर्मेण केवलेनैव शक्यते।<br>तेषामपि ह्यधर्मेण चेष्टितं शृणु यादृशम्।।	</td><td>	5-199-40a<br>5-199-40b	
</td></tr>
				
<tr><td>
	वञ्चितः पाण्डवः पूर्वमधर्मेण युधिष्ठिरः।<br>द्रौपदी च परिक्लिष्टा तथाऽधर्मेण सात्यके।।	</td><td>	5-199-41a<br>5-199-41b	
</td></tr>
				
<tr><td>
	प्रव्राजिता वनं सर्वे पाण्डवाः सह कृष्णया।<br>सर्वस्वमपकृष्टं च तथाऽधर्मेण बालिश।।	</td><td>	5-199-42a<br>5-199-42b	
</td></tr>
				
<tr><td>
	अधर्मेणापकृष्टश्च मद्रराजः परैरितः।<br>अधर्मेण तथा बालः सौभद्रो विनिपातितः।।	</td><td>	5-199-43a<br>5-199-43b	
</td></tr>
				
<tr><td>
	इतोऽप्यधर्मेण हतो भीष्मः परपुरञ्जयः।<br>भूरिश्रवा ह्यधर्मेण त्वया धर्मविदा हतः।।	</td><td>	5-199-44a<br>5-199-44b	
</td></tr>
				
<tr><td>
	एवं परैराचरितं पाण्डवेयैश्च संयुगे।<br>रक्षमाणैर्जयं वीरैर्धर्मज्ञैरपि सात्वत।।	</td><td>	5-199-45a<br>5-199-45b	
</td></tr>
				
<tr><td>
	दुर्ज्ञेयः स परो धर्मस्तथाऽधर्मश्च दुर्विदः।<br>युध्यस्व कौरवैः सार्धं मा गाः पितृनिवेशनम्।।	</td><td>	5-199-46a<br>5-199-46b	
</td></tr>
<tr><td>
	<b>सञ्जय उवाच।</b>	</td><td>	5-199-47x	
</td></tr>
				
<tr><td>
	एवमादीनि वाक्यानि क्रूराणि परुषाणि च।<br>श्रावितः सात्यकिः श्रीमानाकम्पित इवाभवत्।।	</td><td>	5-199-47a<br>5-199-47b	
</td></tr>
				
<tr><td>
	तच्छ्रुत्वा क्रोधताम्राक्षः सात्यकिस्त्वाददे गदाम्।<br>विनिः श्वस्य यथा सर्पः प्रणिधाय रथे धनुः।।	</td><td>	5-199-48a<br>5-199-48b	
</td></tr>
				
<tr><td>
	ततोऽभिपत्य पाञ्चाल्यं संरम्भेणेदमब्रवीत्।<br>न त्वां वक्ष्यामि परुषं हनिष्ये त्वां वधक्षमम्।।	</td><td>	5-199-49a<br>5-199-49b	
</td></tr>
				
<tr><td>
	तमापतन्तं सहसा महाबलममर्षणम्।<br>पाञ्चाल्यायाभिसङ्क्रुद्धमन्तकायान्तकोपमम्।।	</td><td>	5-199-50a<br>5-199-50b	
</td></tr>
				
<tr><td>
	चोदितो वासुदेवेन भीमसेनो महाबलः।<br>अवप्लुत्य रथात्तूर्णं बाहुभ्यां समवारयत्।।	</td><td>	5-199-51a<br>5-199-51b	
</td></tr>
				
<tr><td>
	द्रवमाणं तथा क्रुद्धं सात्यकिं पाण्डवो बली।<br>प्रस्पन्दमानमादाय जगाम बलिनं बलात्।।	</td><td>	5-199-52a<br>5-199-52b	
</td></tr>
				
<tr><td>
	स्थित्वा विष्टभ्य चरणौ भीमेन शिनिपुङ्गवः।<br>निगृहीतः पदे षष्ठे बलेन बलिनां वरः।।	</td><td>	5-199-53a<br>5-199-53b	
</td></tr>
				
<tr><td>
	अवरुह्य रथात्तूर्णं ध्रियमाणं बलीयसा।<br>उवाच श्लक्ष्णया वाचा सहदेवो विशाम्पते।।	</td><td>	5-199-54a<br>5-199-54b	
</td></tr>
				
<tr><td>
	अस्माकं पुरुषव्याघ्र मित्रमन्यन्न विद्यते।<br>परमन्धकवृष्णिभ्यः पाञ्चलेभ्यश्च मारिष।।	</td><td>	5-199-55a<br>5-199-55b	
</td></tr>
				
<tr><td>
	तथैवान्धकवृष्णीनां तथैव च विशेषतः।<br>कृष्णस्य च तथाऽस्मत्तो मित्रमन्यन्न विद्यते।।	</td><td>	5-199-56a<br>5-199-56b	
</td></tr>
				
<tr><td>
	पाञ्चालानां च वार्ष्णेय समुद्रान्तां विचिन्वताम्।<br>नान्यदस्ति परं मित्रं यथा पाण्डववृष्णयः।।	</td><td>	5-199-57a<br>5-199-57b	
</td></tr>
				
<tr><td>
	स भवानीदृशं मित्रं मन्यते च यथा भवान्।<br>भवन्तश्च यथाऽस्माकं भवतां च तथा वयम्।।	</td><td>	5-199-58a<br>5-199-58b	
</td></tr>
				
<tr><td>
	स एवं सर्वधर्मज्ञ मित्रधर्ममनुस्मरन्।<br>नियच्छ मन्युं पाञ्चाल्यात्प्रशाम्य शिनिपुङ्गवा।।	</td><td>	5-199-59a<br>5-199-59b	
</td></tr>
				
<tr><td>
	पार्षतस्य क्षम त्वं वै क्षमतां पार्षतश्च ते।<br>वयं क्षमयितारश्च किमन्यत्र शमाद्भवेत्।।	</td><td>	5-199-60a<br>5-199-60b	
</td></tr>
				
<tr><td>
	प्रशाम्यमाने शैनेये सहदेवेन मारिष।<br>पाञ्चालराजस्य सुतः प्रहसन्निदमब्रवीत्।।	</td><td>	5-199-61a<br>5-199-61b	
</td></tr>
				
<tr><td>
	मुञ्चमुञ्च शिनेः पौत्रं भीम युद्धमदान्वितम्।<br>आसादयतु मामेष धराधरमिवानिलः।।	</td><td>	5-199-62a<br>5-199-62b	
</td></tr>
				
<tr><td>
	यावदस्य शितैर्बाणैः संरम्भं विनयाम्यहम्।<br>युद्धश्रुद्धां च कौन्तेय जीवितं चास्य संयुगे।।	</td><td>	5-199-63a<br>5-199-63b	
</td></tr>
				
<tr><td>
	किं नु शक्यं मया कर्तुं यत्कार्यमिदमुच्यताम्।<br>सुमहत्पाण्डुपुत्राणामायान्त्येते हि कौरवाः।।	</td><td>	5-199-64a<br>5-199-64b	
</td></tr>
				
<tr><td>
	अथवा फल्गुनः सर्वान्वारयिष्यति संयुगे।<br>अहमप्यस्य मूर्धानं पातयिष्यामि सायकैः।।	</td><td>	5-199-65a<br>5-199-65b	
</td></tr>
				
<tr><td>
	मन्यते च्छिन्नबाहुं मां भूरिश्रवसमाहवे।<br>उत्सृजैनमहं चैनमेष वा मां हनिष्यति।।	</td><td>	5-199-66a<br>5-199-66b	
</td></tr>
				
<tr><td>
	शृण्वन्पाञ्चालवाक्यानि सात्यकिः सर्पवच्छ्वसन्।<br>भीमबाह्वन्तरे सक्तो विस्फुरत्यनिशं बली।।	</td><td>	5-199-67a<br>5-199-67b	
</td></tr>
				
				
<tr><td>
	तौ वृषाविव नर्दन्तौ बलिनौ बाहुशालिनौ।<br>त्वरया वासुदेवश्च धर्मराजश्च मारिष।<br>यत्नेन महता वीरौ वारयामासतुस्ततः।।	</td><td>	5-199-68a<br>5-199-68b<br>5-199-68c	
</td></tr>
				
<tr><td>
	निवार्य परमेष्वासौ कोपसंरक्तलोचनौ।<br>युयुत्सूनपरान्सङ्ख्ये प्रतीयुः क्षत्रियर्षभाः।।	</td><td>	5-199-69a<br>5-199-69b	
</td></tr>
<tr><td>
	।। इति श्रीमन्महाभारते द्रोणपर्वणि नारायणास्त्रमोक्षपर्वणि <br>पञ्चदशदिवसयुद्धे एकोनद्विशततमोऽध्यायः।। 199 ।।	</td><td>		
</td></tr>
</tbody>