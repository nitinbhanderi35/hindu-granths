				
<tbody><tr><td>
	<b>सञ्जय उवाय।</b>	</td><td>	5-201-1x	
</td></tr>
				
<tr><td>
	भीमसेनं समाकीर्णं दृष्ट्वाऽस्त्रेण धनञ्जयः।<br>तेजसः प्रतिघातार्थं वारुणेन समावृणोत्।।	</td><td>	5-201-1a<br>5-201-1b	
</td></tr>
				
<tr><td>
	नालक्षयत तत्कश्चिद्वारुणास्त्रेण संवृतम्।<br>अर्जुनस्य लघुत्वाच्च संवृतत्वाच्च तेजसः।।	</td><td>	5-201-2a<br>5-201-2b	
</td></tr>
				
<tr><td>
	साश्वसूतरथो भीमो द्रोणपुत्रास्त्रसंवृतः।<br>अग्नावग्निरिव न्यस्तो ज्वालामाली सुदुर्दृशः।।	</td><td>	5-201-3a<br>5-201-3b	
</td></tr>
				
<tr><td>
	यथा रात्रिक्षये राजञ्ज्योतीष्यस्तगिरिं प्रति।<br>समापेतुस्तथा बाणा भीमसेनरथं प्रति।।	</td><td>	5-201-4a<br>5-201-4b	
</td></tr>
				
<tr><td>
	स हि भीमो रथश्चास्य हयाः सूतश्च मारिष।<br>संवृता द्रोणपुत्रेण पावकान्तर्गताऽभवन्।।	</td><td>	5-201-5a<br>5-201-5b	
</td></tr>
				
<tr><td>
	यथा जग्ध्वा जगत्कृत्स्नं समये सचराचरम्।<br>गच्छेद्वह्निर्विभोरास्यं तथाऽस्त्रं भीममावृणोत्।।	</td><td>	5-201-6a<br>5-201-6b	
</td></tr>
				
<tr><td>
	सूर्यमग्निः प्रविष्टः स्याद्यथा चाग्निं दिवाकरः।<br>तथा प्रविष्टं तत्तेजो न आज्ञायत पाण्डवः।।	</td><td>	5-201-7a<br>5-201-7b	
</td></tr>
				
				
<tr><td>
	`तदस्त्रं भीमहुङ्कारादपयाति पुनःपुनः।<br>पुनः पुनस्तमायाति हुंकारात्तं विमुञ्चति।<br>ततो देवाः सगन्धर्वा भीमं दृष्ट्वा सुविस्मिताः'।।	</td><td>	5-201-8a<br>5-201-8b<br>5-201-8c	
</td></tr>
				
<tr><td>
	विकीर्णमस्त्रं तद्दृष्ट्वा तथा भीमरथं प्रति।<br>उदीर्यमाणं द्रौणिं च निष्प्रतिद्वन्द्वमाहवे।।	</td><td>	5-201-9a<br>5-201-9b	
</td></tr>
				
<tr><td>
	सर्वसैन्यं च पाण्डूनां न्यस्तशस्त्रमचेतनम्।<br>युधिष्ठिरपुरोगांश्च विमुखांस्तान्महारथनान्।।	</td><td>	5-201-10a<br>5-201-10b	
</td></tr>
				
<tr><td>
	अर्जुनो वासुदेवश्च त्वरमाणौ महाद्युती।<br>अवप्लुत्य रथाद्वीरौ भीममाद्रवतां ततः।।	</td><td>	5-201-11a<br>5-201-11b	
</td></tr>
				
<tr><td>
	ततस्तद्द्रोणपुत्रस्य तेजोऽस्त्रबलसम्भवम्।<br>विगाह्य तौ सुबलिनौ माययाऽविशतां तथा।।	</td><td>	5-201-12a<br>5-201-12b	
</td></tr>
				
<tr><td>
	न्यस्तशस्त्रौ ततस्तौ तु नादहत्सोऽस्त्रजोऽनलः।<br>वारुणास्त्रप्रयोगाच्च वीर्यवत्त्वाच्च कृष्णयोः।।	</td><td>	5-201-13a<br>5-201-13b	
</td></tr>
				
<tr><td>
	ततश्चकृषतुर्भीमं सर्वशस्त्रायुधानि च।<br>नारायणास्त्रशान्त्यर्थं नरनारायणौ बलात्।।	</td><td>	5-201-14a<br>5-201-14b	
</td></tr>
				
<tr><td>
	आकृष्यमाणः कौन्तेयो नदत्येव महारवम्।<br>वर्धते चैव तद्वोरं द्रौणेरस्त्रं सुदुर्जयम्।।	</td><td>	5-201-15a<br>5-201-15b	
</td></tr>
				
<tr><td>
	तमब्रवीद्वासुदेवः किमिदं पाण्डुनन्दन।<br>वार्यमाणोऽपि कौन्तेय यद्युद्वान्न निवर्तसे।।	</td><td>	5-201-16a<br>5-201-16b	
</td></tr>
				
<tr><td>
	यदि युद्वेन जेयाः स्युरिमे कौरवनन्दनाः।<br>वयमप्यत्र युध्येम तथा चेमे नरर्षभाः।।	</td><td>	5-201-17a<br>5-201-17b	
</td></tr>
				
<tr><td>
	रथेभ्यस्त्ववतीर्णाः स्म सर्व एव हि तावकाः।<br>तस्मात्त्वमपि कौन्तेय रथात्तूर्णमपाक्रम।।	</td><td>	5-201-18a<br>5-201-18b	
</td></tr>
				
<tr><td>
	एवमुक्त्वा तु तं कृष्णो रथाद्भूमिमवर्तयत्।<br>निःश्वसन्तं यथा नागं क्रोधसंरक्तलोचनम्।।	</td><td>	5-201-19a<br>5-201-19b	
</td></tr>
				
<tr><td>
	यदाऽपकृष्टः स रथान्न्यासितश्चायुधं भुवि।<br>ततो नारायणास्त्रं तत्प्रशान्तं शत्रुतापनम्।।	</td><td>	5-201-20a<br>5-201-20b	
</td></tr>
<tr><td>
	<b>सञ्जय उवाच।</b>	</td><td>	5-201-21x	
</td></tr>
				
<tr><td>
	तस्मिन्प्रशान्ते विधिना तेन तेजसि दुःसहे।<br>बभूवुर्विमलाः सर्वा दिशः प्रदिश एव च।।	</td><td>	5-201-21a<br>5-201-21b	
</td></tr>
				
<tr><td>
	प्रववुश्च शिवा वाताः प्रशान्ता मृगपक्षिणः।<br>वाहनानि च हृष्टानि प्रशान्तेऽस्त्रे सुदुर्जये।।	</td><td>	5-201-22a<br>5-201-22b	
</td></tr>
				
<tr><td>
	व्यपोढे च ततो घोरे तस्मिंस्तेजसि भारत।<br>बभौ भीमो निशापाये धीमान्सूर्य इवोदितः।।	</td><td>	5-201-23a<br>5-201-23b	
</td></tr>
				
<tr><td>
	हतशेषं बलं तत्तु पाण्डवानामतिष्ठत।<br>अस्त्रव्युपरमाद्वृष्टं तव पुत्रजिघांसया।।	</td><td>	5-201-24a<br>5-201-24b	
</td></tr>
				
<tr><td>
	व्यवस्थिते बले तस्मिन्नेस्त्रे प्रतिहते तथा।<br>दुर्योधनो महाराज द्रोणपुत्रमथाब्रवीत्।।	</td><td>	5-201-25a<br>5-201-25b	
</td></tr>
				
<tr><td>
	अश्वत्थामन्पुनः शीघ्रमस्त्रमेतत्प्रयोजय।<br>अवस्थिता हि पाञ्चालाः पुनरेते जयैषिणः।।	</td><td>	5-201-26a<br>5-201-26b	
</td></tr>
				
<tr><td>
	अश्वत्थामा तथोक्तस्तु तव पुत्रेण मारिष।<br>सुदीनमभिनिः श्वस्य राजानमिदमब्रवीत्।।	</td><td>	5-201-27a<br>5-201-27b	
</td></tr>
				
<tr><td>
	नैतदावर्तते राजन्नस्त्रं द्विर्नोपपद्यते।<br>आवृतं हि निवर्तेत प्रयोक्तारं न संशयः।।	</td><td>	5-201-28a<br>5-201-28b	
</td></tr>
				
<tr><td>
	एष चास्त्रप्रतीघातं वासुदेवः प्रयुक्तवान्।<br>`अस्य तु ह्येष वै दाता मानुषेषु न विद्यते।।	</td><td>	5-201-29a<br>5-201-29b	
</td></tr>
				
<tr><td>
	परावरज्ञो लोकानां न तदस्ति न वेत्ति यत्।<br>तदेतदस्त्रं प्रशमं यातं कृष्णस्य मन्त्रितैः'।।	</td><td>	5-201-30a<br>5-201-30b	
</td></tr>
				
<tr><td>
	द्विविधो विहितः सङ्ख्ये वधः शस्त्रोर्जनाधिप।<br>पराजयो वा मृत्युर्वा श्रेयान्मृत्युर्न निर्जयः।।	</td><td>	5-201-31a<br>5-201-31b	
</td></tr>
<tr><td>
	विजिताश्चारयो ह्योते शस्त्रोत्सर्गान्मृतोपमाः।।	</td><td>	5-201-32a	
</td></tr>
<tr><td>
	<b>दुर्योधन उवाच।</b>	</td><td>	5-201-33x	
</td></tr>
				
<tr><td>
	आचार्यपुत्र यद्येतद्द्विरस्त्रं न प्रयुज्यते।<br>अन्यैर्गुरुघ्ना वध्यन्तामस्त्रैरस्त्रविदां वर।।	</td><td>	5-201-33a<br>5-201-33b	
</td></tr>
				
				
<tr><td>
	त्वयि शस्त्राणि दिव्यानि त्र्यम्बके चामितौजसि।<br>`घ्नतैतान्सुमहावीर्य शात्रवान्युद्वकोविदः'।<br>इच्छतो न हि ते मुच्येत्सङ्क्रुद्धो हि पुरन्दरः।।	</td><td>	5-201-34a<br>5-201-34b<br>5-201-34c	
</td></tr>
<tr><td>
	<b>धृतराष्ट्र उवाच।</b>	</td><td>	5-201-35x	
</td></tr>
				
<tr><td>
	तस्मिन्नस्त्रे प्रतिहते द्रोणे चोपधिना हते।<br>तथा दुर्योधनेनोक्तो द्रौणिः किमकरोत्पुनः।।	</td><td>	5-201-35a<br>5-201-35b	
</td></tr>
				
<tr><td>
	दृष्ट्वा पार्थांश्च सङ्ग्रामे युद्धाय समुपस्थितान्।<br>नारायणास्त्रनिर्मुक्तांश्चरतः पृतनामुखे।।	</td><td>	5-201-36a<br>5-201-36b	
</td></tr>
<tr><td>
	<b>सञ्जय उवाच।</b>	</td><td>	5-201-37x	
</td></tr>
				
<tr><td>
	जानन्पितुः स निधनं सिंहलाङ्गूलकेतनः।<br>सक्रोधो भयमुत्सृज्य सोऽभिदुद्राव पार्षतम्।।	</td><td>	5-201-37a<br>5-201-37b	
</td></tr>
				
<tr><td>
	अभिद्रुत्य च विंशत्या क्षुद्रकाणां नरर्षभ।<br>पञ्चभिश्चातिवेगेन विव्याध पुरुषर्षभः।।	</td><td>	5-201-38a<br>5-201-38b	
</td></tr>
				
<tr><td>
	धृष्टद्युम्नस्ततो राजञ्ज्वलन्तमिव पावकम्।<br>द्रोणपुत्रं त्रिषष्ट्या तु राजन्विव्याध पत्रिणाम्।।	</td><td>	5-201-39a<br>5-201-39b	
</td></tr>
				
<tr><td>
	सारथिं चास्य विंशत्या स्वर्णपुङ्खैः शिलाशितैः।<br>हयांश्च चतुरोऽविध्यच्चतुर्भिर्निशितैः शरैः।।	</td><td>	5-201-40a<br>5-201-40b	
</td></tr>
				
<tr><td>
	विद्व्वा विद्वाऽनदद्द्रौणिं कम्पयन्निव मेदिनीम्।<br>आददे सर्वलोकस्य प्राणानिव महारणे।।	</td><td>	5-201-41a<br>5-201-41b	
</td></tr>
				
<tr><td>
	पार्षतस्तु बली राजन्कृतास्त्रः कृतनिश्चयः।<br>द्रौणिमेवाभिदुद्राव मृत्युं कृत्वा निवर्तनम्।।	</td><td>	5-201-42a<br>5-201-42b	
</td></tr>
				
<tr><td>
	ततो बाणमयं वर्षं द्रोणपुत्रस्य मूर्धनि।<br>अवासृजदमेयात्मा पाञ्चाल्यो रथिनांवरः।।	</td><td>	5-201-43a<br>5-201-43b	
</td></tr>
				
<tr><td>
	तं द्रौणिः समरे क्रुद्धं छादयामास पत्रिभिः।<br>विव्याध चैनं दशभिः पितुर्वधमनुस्मरन्।।	</td><td>	5-201-44a<br>5-201-44b	
</td></tr>
				
<tr><td>
	द्वाभ्यां च सुविसृष्टाभ्यां क्षुराभ्यां ध्वजकार्मुके।<br>छित्त्वा पाञ्चालराजस्य द्रौणिरन्यैः समार्दयत्।।	</td><td>	5-201-45a<br>5-201-45b	
</td></tr>
				
<tr><td>
	व्यश्वसूतरथं चैनं द्रौणिश्चक्रे महाहावे।<br>तस्य चानुचरान्सर्वान्क्रुद्धः प्राद्रावयच्छरैः।।	</td><td>	5-201-46a<br>5-201-46b	
</td></tr>
				
<tr><td>
	ततः प्रदुद्रुवे सैन्यं पाञ्चालानां विशाम्पते।<br>सम्भ्रान्तरूपमार्तं च न परस्परमैक्षत।।	</td><td>	5-201-47a<br>5-201-47b	
</td></tr>
				
<tr><td>
	दृष्ट्वा तु विमुखान्योधान्धृष्टद्युम्नं च पीडितम्।<br>शैनेयोऽचोदयत्तूर्णं रथं द्रौणिरथं प्रति।।	</td><td>	5-201-48a<br>5-201-48b	
</td></tr>
				
				
<tr><td>
	अष्टभिर्निशितैर्बाणैरश्वत्थामानमार्दयत्।<br>विंशत्या पुनराहत्य नानारूपैरमर्षणः।<br>विव्याध च तथा सूतं चतुर्भिश्चतुरो हयान्।।	</td><td>	5-201-49a<br>5-201-49b<br>5-201-49c	
</td></tr>
				
				
<tr><td>
	[धनुर्ध्वजं*&nbsp;; संयत्तश्चिच्छेद कृतहस्तवत्।<br>स साश्वं व्यधमच्चापि रथं हेमपरिष्कृतम्।<br>हृदि विव्याध समरे त्रिंशता सायकैर्भृशम्।।	</td><td>	5-201-50a<br>5-201-50b<br>5-201-50c	
</td></tr>
				
<tr><td>
	एवं स पीडितो राजन्नश्वत्थामा महाबालः।<br>शरजालैः परिवृतः कर्तव्यं नान्वपद्यत।।	</td><td>	5-201-51a<br>5-201-51b	
</td></tr>
				
<tr><td>
	एवं गते गुरोः पुत्रे तव पुत्रो महारथः।<br>कृपकर्णादिभिः सार्धं शरैः सात्वतमावृणोत्।।	</td><td>	5-201-52a<br>5-201-52b	
</td></tr>
				
<tr><td>
	दुर्योधनस्तु विंशत्या कृपः शारद्वतस्त्रिभिः।<br>कृतवर्माऽथ दशभिः कर्णः पञ्चाशता शरैः।।	</td><td>	5-201-53a<br>5-201-53b	
</td></tr>
				
<tr><td>
	दुःशासनः शतेनैव वृषसेनश्च सप्तभिः।<br>सात्यकिं विव्यधुस्तूर्णं समन्तान्निशितैः शरैः।।	</td><td>	5-201-54a<br>5-201-54b	
</td></tr>
				
<tr><td>
	ततः स सात्यकी राजन्सर्वानेव महारथान्।<br>विरथान्विमुखांश्चैव क्षणेनैवाकरोन्नृप।।	</td><td>	5-201-55a<br>5-201-55b	
</td></tr>
				
<tr><td>
	अश्वत्थामा तु सम्प्राप्य चेतनां भरतर्षभ।<br>चिन्तयामास दुःखार्तो निःश्वसंश्च पुनःपुनः।।	</td><td>	5-201-56a<br>5-201-56b	
</td></tr>
				
<tr><td>
	अथो रथान्तरं द्रौणिः समारुह्य परन्तपः।<br>सात्यकिं वारयामास किरञ्शरशतान्बहून्।।	</td><td>	5-201-57a<br>5-201-57b	
</td></tr>
				
<tr><td>
	तमापतन्तं सम्प्रेक्ष्य भारद्वाजसुतं रणे।<br>विरथं विमुखं चैव पुनश्चक्रे महारथः।।	</td><td>	5-201-58a<br>5-201-58b	
</td></tr>
				
<tr><td>
	ततस्ते पाण्डवा राजन्दृष्ट्वा सात्यकिविक्रमम्।<br>शङ्खशब्दान्भृशं चक्रुः सिंहनादांश्च नेदिरे।।	</td><td>	5-201-59a<br>5-201-59b	
</td></tr>
				
<tr><td>
	एवं तं विरथं कृत्वा सात्यकिः सत्यविक्रमः।<br>जघान वृषसेनस्य त्रिसाहस्रान्महारथान्।।	</td><td>	5-201-60a<br>5-201-60b	
</td></tr>
				
<tr><td>
	अयुतं दन्तिनां सार्धं कृपस्य निजघान सः।<br>पञ्चायुतानि चाश्वानां शकुनेर्निजघान ह।।	</td><td>	5-201-61a<br>5-201-61b	
</td></tr>
				
<tr><td>
	ततो द्रौणिर्महाराज रथमारुह्य वीर्यवान्।<br>सात्यकिं प्रति सङ्क्रुद्धः प्रययौ तद्वधेप्सया।	</td><td>	5-201-62a<br>5-201-62b	
</td></tr>
				
<tr><td>
	पुनस्तमागतं दृष्ट्वा शनेयो निशितैः शरैः।<br>अदारयत्क्रुरतरैः पुनःपुनररिन्दम।।]	</td><td>	5-201-63a<br>5-201-63b	
</td></tr>
				
<tr><td>
	सोऽतिविद्धो महेष्वासो नानालिङ्गैरमर्षणः।<br>युयुधानेन वै द्रौणिः प्रहसन्वाक्यमब्रवीत्।।	</td><td>	5-201-64a<br>5-201-64b	
</td></tr>
				
<tr><td>
	शैनेयाब्युपपत्तिं ते जानाम्याचार्यघातिनि।<br>न चैनं त्रास्यसि मया ग्रस्तमात्मानमेव च।।	</td><td>	5-201-65a<br>5-201-65b	
</td></tr>
				
<tr><td>
	शपेत्मनाऽहं शैनेय सत्येन तपसा तथा।<br>अहत्वा सर्वपाञ्चालान्यदि शान्तिमहं लभे।।	</td><td>	5-201-66a<br>5-201-66b	
</td></tr>
				
<tr><td>
	यद्बलं पाण्डवेयानां वृष्णीनामपि यद्बलम्।<br>क्रियतां सर्वमेवेह निहनिष्यामि सोमकान्।।	</td><td>	5-201-67a<br>5-201-67b	
</td></tr>
				
<tr><td>
	एवमुक्त्वाऽर्करम्याभं सुतीक्ष्णं तं शरोत्तमम्।<br>व्यसृजत्सात्वते द्रौणिर्वज्रं वृत्रे यथा हरिः।।	</td><td>	5-201-68a<br>5-201-68b	
</td></tr>
				
<tr><td>
	स तं निर्भिद्य तेनास्तः सायकः शरावरम्।<br>विवेश वसुधां भित्त्वा श्वसन्बिलमिवोरगः।।	</td><td>	5-201-69a<br>5-201-69b	
</td></tr>
				
<tr><td>
	स भिन्नकवचः शूरस्तोत्रार्दित इव द्विपः।<br>विमुच्य सशरं चापं भूरिव्रणपरिस्रवः।।	</td><td>	5-201-70a<br>5-201-70b	
</td></tr>
				
<tr><td>
	सीदन्रुधिरसिक्तश्च रथोपस्थ उपाविशत्।<br>सूतेनापहृतस्तूर्णं द्रोणपुत्राद्रथान्तरम्।।	</td><td>	5-201-71a<br>5-201-71b	
</td></tr>
				
<tr><td>
	अथान्येन सुपुङ्खेन शरेणानतपर्वणा।<br>आजघान भ्रवोर्मध्ये धृष्टद्युम्नं परन्तपः।।	</td><td>	5-201-72a<br>5-201-72b	
</td></tr>
				
<tr><td>
	स पूर्वमतिविद्धश्च भृशं पस्चाच्च पीडितः।<br>ससदाथ च पाञ्चाल्यो व्यपाश्रयत च ध्वजम्।।	</td><td>	5-201-73a<br>5-201-73b	
</td></tr>
				
<tr><td>
	तं नागमिव सिंहेन दृष्ट्वा राजञ्शरार्दितम्।<br>जवेनाभ्यद्रवञ्छूराः पञ्च पाण्‍डवतो रथाः।।	</td><td>	5-201-74a<br>5-201-74b	
</td></tr>
				
<tr><td>
	किरीटी भीमसेनश्च वृद्वक्षत्रश्च पौरवः।<br>युवराजश्च चेदीनां मालवश्च सुदर्शनः।।	</td><td>	5-201-75a<br>5-201-75b	
</td></tr>
				
<tr><td>
	एते हाहाकृताः सर्वे प्रगृहीतशरासनाः।<br>वीरं द्रौणायनिं वीराः सर्वतः पर्यवारयन्।।	</td><td>	5-201-76a<br>5-201-76b	
</td></tr>
				
<tr><td>
	ते विंशतिपदे यत्ता गुरुपुत्रममर्षणम्।<br>पञ्चभिः पञ्चभिर्बाणैरभ्यघ्नन्सर्वतः समम्।।	</td><td>	5-201-77a<br>5-201-77b	
</td></tr>
				
<tr><td>
	आशीविषाभैर्विंशत्या पञ्चभिस्तु शितैः शरैः।<br>चिच्छेद युगपद्द्रौणिः पञ्चविंशतिसायकान्।।	</td><td>	5-201-78a<br>5-201-78b	
</td></tr>
				
<tr><td>
	सप्तभिस्तु शितैर्बाणैः पौरवं द्रौणिरार्दयत्।<br>मालवं त्रिभिरेकेन पार्थं ष़ड्भिर्वृकोदरम्।	</td><td>	5-201-79a<br>5-201-79b	
</td></tr>
				
<tr><td>
	ततस्ते विव्यधुः सर्वे द्रौणिं राजन्महारथाः।<br>युगपच्च पृथक्चैव रुक्मपुङ्खैः शिलाशितैः।।	</td><td>	5-201-80a<br>5-201-80b	
</td></tr>
				
<tr><td>
	युवराजश्च विंशत्या द्रौणिं विव्याध पत्रिभिः।<br>पार्थश्च पुनरष्टाभिस्तथा सर्वे त्रिभिस्त्रिभिः।।	</td><td>	5-201-81a<br>5-201-81b	
</td></tr>
				
				
				
<tr><td>
	ततोऽर्जुनं षड्भिरथाजघान<br>द्रौणायनिर्दशभिर्वासुदेवम्।<br>भीमं दशार्धैर्युवारजं चतुर्भि-<br>र्द्वाभ्यां द्वाभ्यां मालवं पौरवं च।।	</td><td>	5-201-82a<br>5-201-82b<br>5-201-82c<br>5-201-83b	
</td></tr>
				
				
				
<tr><td>
	सूतं विद्व्वाः भीमसेनस्य षड्भि--<br>र्द्वाभ्यां विद्व्वा कार्मुकं च ध्वजं च।<br>पुनः पार्थं शरवर्षेण विद्व्वा<br>द्रौणिर्घोरं सिंहनादं ननाद।।	</td><td>	5-201-83a<br>5-201-83b<br>5-201-83c<br>5-201-83d	
</td></tr>
				
				
				
<tr><td>
	तस्यास्यतस्तान्निशितान्पीतधारा--<br>न्द्रौणेः शरान्पृष्ठतश्चाग्रतश्च।<br>धरा वियद्द्यौः प्रदिशो दिशश्च<br>च्छन्ना बाणैरभवन्धोररूपैः।।	</td><td>	5-201-84a<br>5-201-84b<br>5-201-84c<br>5-201-84d	
</td></tr>
				
				
				
<tr><td>
	आसन्नस्य स्वरथं तीव्रतेजाः<br>सुदर्शनस्येन्द्रकेतुप्रकाशौ।<br>भुजौ शिरश्चेन्द्रसमानवीर्य--<br>स्त्रिभिः शरैर्युगपत्सञ्चकर्त।।	</td><td>	5-201-85a<br>5-201-85b<br>5-201-85c<br>5-201-85d	
</td></tr>
				
				
				
<tr><td>
	स पौरवं रथशक्त्या निहत्य<br>च्छित्त्वा रथं तिलशश्चास्य बाणैः।<br>छित्त्वा च बाहू वरचन्दनाक्तौ<br>भल्लेन कायाच्छिर उच्चकर्त।।	</td><td>	5-201-86a<br>5-201-86b<br>5-201-86c<br>5-201-86b	
</td></tr>
				
				
				
<tr><td>
	युवानमिन्दीवरदामवर्णं<br>चेदिप्रभुं युवराजं प्रसह्य।<br>बाणैस्त्वरावाञ्ज्वलिताग्निकल्पै--<br>र्विद्व्वा प्रादान्मृत्येव साश्वसूतम्।।	</td><td>	5-201-87a<br>5-201-87b<br>5-201-87c<br>5-201-87d	
</td></tr>
				
				
<tr><td>
	[*मालवं पौरवं चैव युवराजं च चेदिपम्।<br>दृष्ट्वा समक्षं निहतं द्रोणपुत्रोण पाण्डवः।<br>भीमसेनो महाबाहुः क्रोधमाहारयत्परम्।।	</td><td>	5-201-88a<br>5-201-88b<br>5-201-88c	
</td></tr>
				
<tr><td>
	ततः शरशतैस्तीक्ष्णैः सङ्क्रुद्धाशीविषोपमैः।<br>छादयामास समरे द्रोणपुत्रं परन्तपः।।	</td><td>	5-201-89a<br>5-201-89b	
</td></tr>
				
<tr><td>
	ततो द्रौणिर्महातेजाः शरवर्षं निहत्य तम्।<br>विव्याध निशितैर्बाणैर्भीमसेनममर्षणः।।	</td><td>	5-201-90a<br>5-201-90b	
</td></tr>
				
<tr><td>
	ततो भीमो महाबाहुद्रौणेर्युधि महाबलः।<br>क्षुरप्रेण धनुश्छित्त्वा द्रौणिं विव्याध पत्रिणा।।	</td><td>	5-201-91a<br>5-201-91b	
</td></tr>
				
<tr><td>
	तदपास्य धनुश्छिन्नं द्रोणपुत्रो महामनाः।<br>अन्यत्कार्मुकमादाय भीमं विव्याध पत्रिभिः।।	</td><td>	5-201-92a<br>5-201-92b	
</td></tr>
				
<tr><td>
	तौ द्रौणिभीमौ समरे पराक्रान्तौ महाबलौ।<br>अवर्षतां शरवर्षं वृष्टिमन्ताविवाम्बुदौ।।	</td><td>	5-201-93a<br>5-201-93b	
</td></tr>
				
<tr><td>
	भीमनामाङ्किता बाणाः स्वर्णपुङ्खाः शिलाशिताः।<br>द्रौणिं सञ्छादयामासुर्घनौघा इव भास्करम्।।	</td><td>	5-201-94a<br>5-201-94b	
</td></tr>
				
<tr><td>
	तथैव द्रौणिनिर्मुक्तैर्भीमः सन्नतपर्वभिः।<br>अवाकीर्यत स क्षिप्रं शरैः शतसहस्रशः।।	</td><td>	5-201-95a<br>5-201-95b	
</td></tr>
				
<tr><td>
	स च्छाद्यमानः समरे द्रौणिना रणशालिना।<br>न विव्यथे महाराज तदद्भुतमिवाभवत्।।	</td><td>	5-201-96a<br>5-201-96b	
</td></tr>
				
<tr><td>
	ततो भीमो महाबाहुः कार्तस्वरविभूषितान्।<br>नाराचान्दश सम्प्रैषीद्यमदण्डनिभाञ्छितान्।।	</td><td>	5-201-97a<br>5-201-97b	
</td></tr>
				
<tr><td>
	ते जत्रुदेशमासाद्य द्रोणपुत्रस्य मारिष।<br>निर्भिद्य विविशुस्तूर्णं वल्मीकमिव पन्नगाः।।	</td><td>	5-201-98a<br>5-201-98b	
</td></tr>
				
<tr><td>
	सोऽतिविद्धो भृशं द्रौणिः पाण्डवेन महात्मना।<br>ध्वजयष्टिं समासाद्य न्यमीलयत लोचने।।	</td><td>	5-201-99a<br>5-201-99b	
</td></tr>
				
<tr><td>
	स मुहूर्तात्पुनः संज्ञां लब्ध्वा द्रौणिर्नराधिप।<br>क्रोधं परममातस्थौ समरे रुधिरोक्षितः।।	</td><td>	5-201-100a<br>5-201-100b	
</td></tr>
				
<tr><td>
	दृढं सोऽभिहतस्तेन पाण्डवेन महात्मना।<br>वेगं चक्रे महाबाहुर्भीमसेनरथं प्रति।।	</td><td>	5-201-101a<br>5-201-101b	
</td></tr>
				
<tr><td>
	तत आकर्णपूर्णानां शराणां तिग्मतेजसाम्।<br>शतमाशीविषाभानां प्रेषयामास भारत।।	</td><td>	5-201-102a<br>5-201-102b	
</td></tr>
				
<tr><td>
	भीमोऽपि समरश्लाघी तस्य वीर्यमचिन्तयत्।<br>तूर्णं प्रासृजदुग्राणि शरवर्षाणि पाण्डवः।।	</td><td>	5-201-103a<br>5-201-103b	
</td></tr>
				
<tr><td>
	ततो द्रौणिर्महाराज च्छित्त्वाऽस्य विशिखैर्धनुः।<br>आजघानोरसि क्रुद्धः पाण्डवं निशितैः शरैः।।	</td><td>	5-201-104a<br>5-201-104b	
</td></tr>
				
<tr><td>
	ततोऽन्यद्धनुरादाय भीमसेनो ह्यमर्षणः।<br>विव्याध निशितैर्बाणैर्द्रौणिं पञ्चभिराहवे।।	</td><td>	5-201-105a<br>5-201-105b	
</td></tr>
				
<tr><td>
	जीमूताविव घर्मान्ते तौ शरौघप्रवर्षिणौ।<br>अन्योन्यक्रोधताम्राक्षौ छादयामासतुर्युधि।।	</td><td>	5-201-106a<br>5-201-106b	
</td></tr>
				
<tr><td>
	तलशब्दैस्ततो घोरैस्त्रासयन्तौ परस्परम्।<br>अयुध्येतां सुसंरब्धौ कृतप्रतिकृतैषिणौ।।	</td><td>	5-201-107a<br>5-201-107b	
</td></tr>
				
				
<tr><td>
	ततो विष्फार्य सुमहच्चापं रुक्मविभूषितम्।<br>भीमं प्रैक्षत स द्रौणिः शरानस्यन्तमन्तिकात्।<br>शरद्यहर्मध्यगतो द्रीप्तार्चिरिव भास्करः।।	</td><td>	5-201-108a<br>5-201-108b<br>5-201-108c	
</td></tr>
				
<tr><td>
	आददनास्य विशिखान्सन्दधानस्य चाशुगान्।<br>विकर्षतो मुञ्चतश्च नान्तरं ददृशुर्जनाः।।	</td><td>	5-201-109a<br>5-201-109b	
</td></tr>
				
<tr><td>
	अलातचक्रप्रतिमं तस्य मण्डलमायुधम्।<br>द्रौणेरासीन्महाराज बाणान्विसृजतस्तदा।।	</td><td>	5-201-110a<br>5-201-110b	
</td></tr>
				
<tr><td>
	धनुश्च्युताः शरास्तस्य शतशोऽथ सहस्रशः।<br>आकाशे प्रत्यदृश्यन्त शलभानामिवायतीः।।	</td><td>	5-201-111a<br>5-201-111b	
</td></tr>
				
<tr><td>
	ते तु द्रौणिविनिर्मुक्ताः शरा हेमविभूषिताः।<br>अजस्रमन्वकीर्यन्त घोरा भीमरथं प्रति।।	</td><td>	5-201-112a<br>5-201-112b	
</td></tr>
				
<tr><td>
	तत्राद्भुतकमपश्याम भीमसेनस्य विक्रमम्।<br>बलं वीर्यं प्रभावं च व्यवसायं च भारत।।	</td><td>	5-201-113a<br>5-201-113b	
</td></tr>
				
<tr><td>
	तां स मेघादिवोद्भूतां बाणवृष्टिं समन्ततः।<br>जलवृष्टिं महाघोरां तपान्त इव चिन्तयन्।।	</td><td>	5-201-114a<br>5-201-114b	
</td></tr>
				
<tr><td>
	द्रोणपुत्रवधप्रेप्सुर्भीमो भीमपराक्रमः।<br>अमुञ्चच्छरवर्षाणि प्रावृषीव बलाहकः।।	</td><td>	5-201-115a<br>5-201-115b	
</td></tr>
				
<tr><td>
	तद्रुक्मपृष्टं भीमस्य धनुर्घारं महारणे।<br>विकृष्यमाणं विबभौ शक्रचापमिवापरम्।।	</td><td>	5-201-116a<br>5-201-116b	
</td></tr>
				
<tr><td>
	तस्माच्छराः प्रादुरासञ्छतशोऽथ सहस्रशः।<br>सञ्छादयन्तः समरे द्रौणिमाहवशोभिनम्।।	</td><td>	5-201-117a<br>5-201-117b	
</td></tr>
				
<tr><td>
	तयोर्विसृजतोरेवं शरजालानि मारिष।<br>वायुरप्यन्तरा राजन्नाशक्नोत्प्रतिसर्पितुम्।।	</td><td>	5-201-118a<br>5-201-118b	
</td></tr>
				
<tr><td>
	तथा द्रौणिर्महाराज शरान्हेमविभूषितान्।<br>तैलधौतान्प्रसन्नाग्रान्प्राहिणोद्वधकाङ्क्षया।।	</td><td>	5-201-119a<br>5-201-119b	
</td></tr>
				
<tr><td>
	तानन्तरिक्षे विशिखैस्त्रिधैकैकमशातयत्<br>विशेषयन्द्रोणसुतं तिष्ठतिष्ठेति चाब्रवीत्।।	</td><td>	5-201-120a<br>5-201-120b	
</td></tr>
				
<tr><td>
	पुनश्च शरवर्षाणि घोराण्युग्राणि पाण्डवः।<br>व्यसृजद्बलवानक्रुद्धो द्रोणपुत्रवधेप्सया।।	</td><td>	5-201-121a<br>5-201-121b	
</td></tr>
				
				
<tr><td>
	ततोऽस्त्रमायया तूर्णं शरवृष्टिं निवार्य ताम्।<br>धनुश्चिच्छेद भीमस्य द्रोणपुत्रो महास्त्रवित्।<br>शरैश्चैनं सुबहुभिः क्रुद्धः सङ्ख्ये पराभिनत्।।	</td><td>	5-201-122a<br>5-201-122b<br>5-201-122c	
</td></tr>
				
<tr><td>
	स छिन्नधन्वा बलवान्रथशक्तिं सुदारुणाम्।।<br>वेगेनाविध्य चिक्षेप द्रोणपुत्ररथं प्रति।।	</td><td>	5-201-123a<br>5-201-123b	
</td></tr>
				
<tr><td>
	तामापतन्तीं सहसा महोल्काभां शितैः शरैः।<br>चिच्छेद समरे द्रौणिर्दर्शयन्पाणिलाघवम्।।	</td><td>	5-201-124a<br>5-201-124b	
</td></tr>
				
<tr><td>
	एतस्मिन्नन्तरे भीमो दृढमादाय कार्मुकम्।<br>द्रौणिं विव्याध विशिखैः स्मयमानो वृकोदरः।।	</td><td>	5-201-125a<br>5-201-125b	
</td></tr>
				
<tr><td>
	ततो द्रौणिर्महाराज भीमसेनस्य सारथिम्।<br>ललाटे दारयामास शरेणानतपर्वणा।।	</td><td>	5-201-126a<br>5-201-126b	
</td></tr>
				
<tr><td>
	सोऽतिविद्धो बलवता द्रोणपुत्रेण सारथिः।<br>व्यामोहमगमद्राजन्रश्मीनुत्सृज्य वाजिनां।।	</td><td>	5-201-127a<br>5-201-127b	
</td></tr>
				
<tr><td>
	ततोऽश्वाः प्राद्रवंस्तूर्णं मोहिते रथसारथौ।<br>भीमसेनस्य राजेनद्र् पश्यतां सर्वधन्विनाम्।।	</td><td>	5-201-128a<br>5-201-128b	
</td></tr>
				
<tr><td>
	तं दृष्ट्वा प्रद्रुतैरश्वैरपकृष्टं रणाजिरात्।<br>दध्मौ प्रमुदितः शङ्खं बृहन्तमपराजितः।।	</td><td>	5-201-129a<br>5-201-129b	
</td></tr>
				
<tr><td>
	ततः सर्वे च पाञ्चाला भीमसेनश्च पाण्‍डवः।<br>धृष्टद्युम्नरथं त्यक्त्वा भीताः सम्प्राद्रवन्दिशः।।	</td><td>	5-201-130a<br>5-201-130b	
</td></tr>
				
<tr><td>
	तान्प्रभग्नांस्ततो द्रौणिः पृष्ठतो विकिरञ्शरान्।<br>अभ्यवर्तत वेगेन कालयन्पाण्डुवाहिनीम्।।	</td><td>	5-201-131a<br>5-201-131b	
</td></tr>
				
<tr><td>
	ते वध्यमानाः समरे द्रोणपुत्रेण पार्थिवाः।<br>द्रोणपुत्रभयाद्राजन्दिशः सर्वाश्च भेजिरे।।	</td><td>	5-201-132a<br>5-201-132b	
</td></tr>
<tr><td>
	।। इति श्रीमन्महाभारते द्रोणपर्वण नारायणास्त्रमोक्षपर्वणि <br>पञ्चदशदिवसयुद्धे एकाधिकद्विशततमोऽध्यायः।। 201 ।।	</td><td>		
</td></tr>
</tbody>