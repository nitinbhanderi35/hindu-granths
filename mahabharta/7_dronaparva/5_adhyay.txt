				
<tbody><tr><td>
	<b>सञ्जय उवाच।</b>	</td><td>	5-5-1x	
</td></tr>
				
<tr><td>
	रथस्थं पुरुषव्याघ्रं दृष्टा कर्णमवस्थितम्।<br>हृष्टो दुर्योधनो राजन्निदं वचनमब्रवीत्।।	</td><td>	5-5-1a<br>5-5-1b	
</td></tr>
				
<tr><td>
	सनाथमिव मन्येऽहं भवता पालितं बलम्।<br>अत्र किं नु समर्थं यद्धितं तत्सम्प्रधार्यताम्।।	</td><td>	5-5-2a<br>5-5-2b	
</td></tr>
<tr><td>
	<b>कर्ण उवाच।</b>	</td><td>	5-5-3x	
</td></tr>
				
<tr><td>
	ब्रूहि नः पुरुषव्याघ्र त्वं हि प्राज्ञतमो नृषु।<br>यथा चार्थपतिः कृत्यं पश्यते न तथेतरः।।	</td><td>	5-5-3a<br>5-5-3b	
</td></tr>
				
<tr><td>
	ते स्म सर्वे तव वचः श्रोतुकामा नरेश्वर।<br>नान्याय्यं हि भवान्वाक्यं ब्रूयादिति मतिर्मम।।	</td><td>	5-5-4a<br>5-5-4b	
</td></tr>
<tr><td>
	<b>दुर्योधन उवाच।</b>	</td><td>	5-5-5x	
</td></tr>
				
<tr><td>
	भीष्मः सेनाप्रणेताऽऽसीद्वयसा विक्रमेण च।<br>श्रुतेन चोपसम्पन्नः सर्वैर्योधगणैस्तथा।।	</td><td>	5-5-5a<br>5-5-5b	
</td></tr>
				
<tr><td>
	तेनातियशसा कर्ण घ्नता शत्रुगणान्मम।<br>सुयुद्धेन दशाहानि पालिताः स्मो महात्मना।।	</td><td>	5-5-6a<br>5-5-6b	
</td></tr>
				
<tr><td>
	तस्मिन्नसुकरं कर्म कृतवत्यास्थिते दिवम्।<br>कं तु सेनाप्रणेतारं मन्यसे तदनन्तरम्।।	</td><td>	5-5-7a<br>5-5-7b	
</td></tr>
				
				
<tr><td>
	न विना नायकं सेना मुहूर्तमपि तिष्ठति।<br>`आहवेषु विशेषेण भ्रष्टनेत्रेष्विवाञ्जनम्।'<br>आहवेष्वाहवश्रेष्ठ नेतृहीनेव नौर्जले।।	</td><td>	5-5-8a<br>5-5-8b<br>5-5-8c	
</td></tr>
				
<tr><td>
	यथा ह्यकर्णधारा नौ रथश्चासारथिर्यथा।<br>द्रवेद्यथेष्टं तद्वत्स्यादृते सेनापतिं बलम्।।	</td><td>	5-5-9a<br>5-5-9b	
</td></tr>
				
<tr><td>
	अदेशिको यथा सार्थः सर्वः कृच्छ्रं समृच्छति।<br>अनायका तथा सेना सर्वान्दोषान्समर्च्छति।।	</td><td>	5-5-10a<br>5-5-10b	
</td></tr>
				
<tr><td>
	स भावन्वीक्ष्य सर्वेषु मामकेषु महात्मसु।<br>पश्य सेनापतिं युक्तमनु शान्तनवादिह।।	</td><td>	5-5-11a<br>5-5-11b	
</td></tr>
				
<tr><td>
	यं हि सेनाप्रमेतारं भवान्वक्ष्यति संयुगे।<br>तं वयं सहिताः सर्वे करिष्यामो न संशयः।	</td><td>	5-5-12a<br>5-5-12b	
</td></tr>
<tr><td>
	<b>कर्ण उवाच।</b>	</td><td>	5-5-13x	
</td></tr>
				
<tr><td>
	सर्व एव महात्मान इमे पुरुषसत्तमाः।<br>सेनापतित्वमर्हन्ति नात्र कार्या विचारणा।।	</td><td>	5-5-13a<br>5-5-13b	
</td></tr>
				
<tr><td>
	कुलसंहननज्ञानैर्बलविक्रमबुद्धिभिः।<br>युक्ताः श्रुतज्ञा धीमन्त आहवेष्वनिवर्तिनः।।	</td><td>	5-5-14a<br>5-5-14b	
</td></tr>
				
<tr><td>
	युगपन्न तु ते शक्याः कर्तुं सर्वे पुरःसराः।<br>एक एव तु कर्तव्यो यस्मिन्वैशेषिका गुणाः।।	</td><td>	5-5-15a<br>5-5-15b	
</td></tr>
				
<tr><td>
	अन्योन्यस्पर्धिनां ह्येषां यद्येकं त्वं करिष्यसि।<br>शेषा विमनसो व्यक्तं न योत्स्यन्ति हितास्तव।।	</td><td>	5-5-16a<br>5-5-16b	
</td></tr>
				
<tr><td>
	अयं च सर्वयोधानामाचार्यः स्थिवरो गुरुः।<br>युक्तः सेनापतिः कर्तुं द्रोणः शस्त्रभृतां वरः।।	</td><td>	5-5-17a<br>5-5-17b	
</td></tr>
				
<tr><td>
	को हि तिष्ठति दुर्धर्षे द्रोणे शस्त्रभृतां वरे।<br>सेनापतिःस्यादन्योस्माच्छुक्राङ्गिरसदर्शनात्।।	</td><td>	5-5-18a<br>5-5-18b	
</td></tr>
				
<tr><td>
	न च सोऽप्यस्ति ते योधः सर्वराजसु भारत।<br>द्रोणं यः समरे यान्तमनुयास्यति संयुगे।।	</td><td>	5-5-19a<br>5-5-19b	
</td></tr>
				
<tr><td>
	एष सेनाप्रणेतॄणामेष शस्त्रभृतामपि।<br>एष बुद्धिमतां चैव श्रेष्ठो राजन्गुरुस्तव।।	</td><td>	5-5-20a<br>5-5-20b	
</td></tr>
				
<tr><td>
	एवं दुर्योधनाचार्यमाशु सेनापतिं कुरु।<br>जिगीषन्तो सुरान्सङ्ख्ये कार्तिकेयमिवामराः।।	</td><td>	5-5-21a<br>5-5-21b	
</td></tr>
<tr><td>
	।। इति श्रीमन्महाभारते द्रोणपर्वणि<br> द्रोणाभिषेकपर्वणि पञ्चमोऽध्यायः।। 5 ।।	</td><td>		
</td></tr></tbody>