				
<tbody><tr><td>
	<b>धृतराष्ट्र उवाच।</b>	</td><td>	5-176-1x	
</td></tr>
				
<tr><td>
	यत्तद्वैकर्तनः कर्णो राक्षसश्च घटोत्कचः।<br>निशीथे समसज्जेतां तद्युद्धमभवत्कथम्।।	</td><td>	5-176-1a<br>5-176-1b	
</td></tr>
				
<tr><td>
	कीदृशं चाभवद्रूपं तस्य घोरस्य रक्षसः।<br>येन वैकर्तनः कर्णः सङ्ग्रामे तेन निर्जितः।।	</td><td>	5-176-2a<br>5-176-2b	
</td></tr>
				
<tr><td>
	रथश्च कीदृशस्तस्य मायाः सर्वायुधानि च।<br>किम्प्रमाणा हयास्तस्य रथकेतुर्धनुस्तथा।।	</td><td>	5-176-3a<br>5-176-3b	
</td></tr>
				
<tr><td>
	कीदृशं वर्म चैवास्य शिरस्त्राणं च कीदृशम्।<br>पृष्टस्त्वमेतदाचक्ष्व कुशलो ह्यसि सञ्जय।।	</td><td>	5-176-4a<br>5-176-4b	
</td></tr>
<tr><td>
	<b>सञ्जय उवाच।</b>	</td><td>	5-176-5x	
</td></tr>
				
<tr><td>
	लोहितोक्षो महाकायस्ताम्रास्यो निम्नितोदरः।<br>ऊर्ध्वरोमा हरिश्मश्रुः शङ्कुकर्णो महाहनुः।।	</td><td>	5-176-5a<br>5-176-5b	
</td></tr>
				
<tr><td>
	आकर्णदारितास्यश्च तीक्ष्णदंष्ट्रः करालवान्।<br>सुदीर्घताम्रजिह्वोष्ठो लम्बभ्रूः स्थूलनासिकः।।	</td><td>	5-176-6a<br>5-176-6b	
</td></tr>
				
<tr><td>
	नीलाङ्गो लोहितग्रीवो गिरिवर्ष्मा भयङ्करः।<br>महाकायो महाबाहुर्महाशीर्षो महाबलः।।	</td><td>	5-176-7a<br>5-176-7b	
</td></tr>
				
<tr><td>
	विकृतः परुषस्पर्शो विकचोद्वृद्धपिण्डकः।<br>स्थूलस्फिग्गूढनाभिश्च शिथिलोपचयो महान्।।	</td><td>	5-176-8a<br>5-176-8b	
</td></tr>
				
<tr><td>
	तथैव हस्ताभरणी महामायोऽङ्गदी तथा।<br>उरसाऽधारयन्निष्कमग्निमालां यथाऽचलः।।	</td><td>	5-176-9a<br>5-176-9b	
</td></tr>
				
<tr><td>
	तस्य हेममयं चित्रं बहुरूपाङ्गशभितम्।<br>तोरणप्रतिमं शुभ्रं किरीटं मूर्ध्न्यशोभत।।	</td><td>	5-176-10a<br>5-176-10b	
</td></tr>
				
				
<tr><td>
	कुण्डले बालसूर्याभे मालां हेममयीं शुभाम्।<br>धारयन्विपुलं कांस्यं कवचं च महाप्रभम्।<br>ताराजालनिभं राजन्पूर्णचन्द्रसमप्रभम्।।	</td><td>	5-176-11a<br>5-176-11b<br>5-176-11c	
</td></tr>
				
<tr><td>
	कण्ठसूत्रं महच्चापि तपनीयमधारयत्।<br>स तेन विभ्राजत वै सविद्युदिव तोयदः।।	</td><td>	5-176-12a<br>5-176-12b	
</td></tr>
				
<tr><td>
	किङ्किणीशतनिर्घोपं रक्तध्वजपताकिनम्।<br>ऋक्षचर्मावनद्वाङ्गं नल्वमात्रं महारथम्।।	</td><td>	5-176-13a<br>5-176-13b	
</td></tr>
				
<tr><td>
	सर्वायुधवरोपेतमास्थितं ध्वजमालिनम्।<br>अष्टचक्रसमायुक्तं मेघगम्भीरनिःस्वनम्।।	</td><td>	5-176-14a<br>5-176-14b	
</td></tr>
				
<tr><td>
	मत्तमातङ्गसङ्काशा लोहिताक्षा विभीपणाः।<br>कालवर्णासमायुक्ता बलवन्तः शतं हयाः।।	</td><td>	5-176-15a<br>5-176-15b	
</td></tr>
				
<tr><td>
	वहन्तो राक्षसं घोरं वालवन्तो जितश्रमाः।<br>विपुलाभिः सटाभिस्ते हेषमाणा मुहुर्मुहुः।।	</td><td>	5-176-16a<br>5-176-16b	
</td></tr>
				
<tr><td>
	मुखैर्नानाविधाकारैर्वगवन्तो हयोत्तमाः।<br>रथेऽस्य युक्ता गकर्जन्तोऽवहंस्ते राक्षसाधिपम्।।	</td><td>	5-176-17a<br>5-176-17b	
</td></tr>
				
				
<tr><td>
	राक्षसोऽस्य विरूपाक्षः सूतो दीप्तास्यकुण्डलः।<br>`घोररूपो महाकायः करालो विकृताननः'।<br>रश्मिभिः सूर्यरश्म्याह्वैः सञ्जग्राह हयान्रणे।।	</td><td>	5-176-18a<br>5-176-18b<br>5-176-18c	
</td></tr>
				
<tr><td>
	स तेन सहितस्तस्थावरुणेन यथा रविः।<br>संसक्त इव चाभ्रेण यथाऽद्रिर्महता महान्।।	</td><td>	5-176-19a<br>5-176-19b	
</td></tr>
				
<tr><td>
	दिवस्पृक्सुमहान्केतुः स्यन्दनेऽस्य समुच्छ्रितः।<br>रक्तोत्तमाङ्गः क्रव्यादो गृध्रः परमभीषणः।।	</td><td>	5-176-20a<br>5-176-20b	
</td></tr>
				
<tr><td>
	वासवाशनिनिर्घोषं दृढज्यमतिविक्षिपन्।<br>व्यक्तं किष्कुपरीणाहं द्वादशारत्नि कार्मुकम्।।	</td><td>	5-176-21a<br>5-176-21b	
</td></tr>
				
<tr><td>
	रथाक्षमात्रैरिपुभिः सर्वाः प्रच्छादयन्दिशः।<br>तस्यां वीरापहारिण्यां निशायां कर्णमभ्ययात्।।	</td><td>	5-176-22a<br>5-176-22b	
</td></tr>
				
<tr><td>
	तस्य विक्षिपतश्चापं रथे विष्टभ्य तिष्ठतः।<br>अश्रूयत धनुर्घोषो विस्फूर्जितमिवाशनेः।।	</td><td>	5-176-23a<br>5-176-23b	
</td></tr>
				
<tr><td>
	तेन वित्रास्यमानानि तव सैन्यानि भारत।<br>समकम्पन्त सर्वाणि सिन्धोरिव महोर्मयः।।	</td><td>	5-176-24a<br>5-176-24b	
</td></tr>
				
<tr><td>
	तमापतन्तं सम्प्रेक्ष्य विरूपाक्षं विभीषणम्।<br>उत्स्मयन्निव राधेयस्त्वरमाणोऽभ्यवारयत्।।	</td><td>	5-176-25a<br>5-176-25b	
</td></tr>
				
<tr><td>
	ततः कर्णोऽभ्ययादेनमस्यन्नस्यन्तमन्तिकात्।<br>मातङ्ग इव मातङ्गं यूथर्षभमिवर्षभः।।	</td><td>	5-176-26a<br>5-176-26b	
</td></tr>
				
<tr><td>
	स सन्निपातस्तुमुलस्तयोरासीद्विशाम्पते।<br>कर्णराक्षसयो राजन्निन्द्रशम्बरयोरिव।।	</td><td>	5-176-27a<br>5-176-27b	
</td></tr>
				
<tr><td>
	तौ प्रगृह्य महावेगे धनुषी भीमनिःस्वने।<br>प्राच्छादयेतामन्योन्यं तक्षमाणौ महेषुभिः।।	</td><td>	5-176-28a<br>5-176-28b	
</td></tr>
				
<tr><td>
	ततः पूर्णायतोत्सृष्टैरिषुभिर्नतपर्वभिः।<br>न्यवारयेतामन्योन्यं कांस्ये निर्भिद्य वर्मणी।।	</td><td>	5-176-29a<br>5-176-29b	
</td></tr>
				
<tr><td>
	तौ नखैरिव शार्दूलौ दन्तैरिव महाद्विपौ।<br>रथशक्तिभिरन्योन्यं विशिखैश्च ततक्षतुः।।	</td><td>	5-176-30a<br>5-176-30b	
</td></tr>
				
<tr><td>
	सञ्छिन्दन्तौ च गात्राणि सन्दधानौ च सायकान्।<br>दहन्तौ च शरोल्काभिर्दुष्प्रेक्ष्यौ च बभूवतुः।।	</td><td>	5-176-31a<br>5-176-31b	
</td></tr>
				
<tr><td>
	तौ तु विक्षतसर्वाङ्गौ रुधिरौघपरिप्लुतौ।<br>विभ्राजेतां यथा वारि स्रवन्तौ गैरिकाचलौ।।	</td><td>	5-176-32a<br>5-176-32b	
</td></tr>
				
<tr><td>
	तौ शराग्रविनुन्नाङ्गौ निर्भिन्दन्तौ परस्परम्।<br>नाकम्पयेतामन्योन्यं यतमानौ महाद्युती।।	</td><td>	5-176-33a<br>5-176-33b	
</td></tr>
				
<tr><td>
	तत्प्रवृत्तं निशायुद्धं चिरं सममिवाभवत्।<br>प्राणयोर्दीव्यतो राजन्कर्णराक्षसयोर्मृधे।।	</td><td>	5-176-34a<br>5-176-34b	
</td></tr>
				
<tr><td>
	तस्य सन्दधतस्तीक्ष्णाञ्छरांश्चासक्तमस्यतः।<br>धनुर्घोषेण वित्रस्ताः स्वे परे च तदाऽभवन्।।	</td><td>	5-176-35a<br>5-176-35b	
</td></tr>
				
<tr><td>
	घटोत्कचं यदा कर्णो विशेषयति नो नृप।<br>ततः प्रादुष्करोद्दिव्यमस्त्रमस्त्रविदां वरः।।	</td><td>	5-176-36a<br>5-176-36b	
</td></tr>
				
<tr><td>
	कर्णेन सन्धितं दृष्ट्वा दिव्यमस्त्रं घटोत्कचः।<br>प्रादुश्चक्रे महामायां राक्षसीं पाण्डुनन्दनः।।	</td><td>	5-176-37a<br>5-176-37b	
</td></tr>
				
<tr><td>
	शूलमुद्गरधारिण्या शैलपादपहस्तया।<br>रक्षसां घोररूपाणां महत्या सेनया वृतः।।	</td><td>	5-176-38a<br>5-176-38b	
</td></tr>
				
<tr><td>
	तमुद्यतमहाचापं दृष्ट्वा ते व्यथिता नृपाः।<br>भूतान्तकमिवायान्तं कालदण्डोग्रधारिणम्।।	</td><td>	5-176-39a<br>5-176-39b	
</td></tr>
				
<tr><td>
	घटोत्कचप्रयुक्तेन सिंहनादेन भीषिताः।<br>प्रसुस्रुवुर्गजा मूत्रं विव्यधुश्च नरा भृशम्।।	</td><td>	5-176-40a<br>5-176-40b	
</td></tr>
				
<tr><td>
	ततोऽश्मवृष्टिरत्युग्रा महत्यासीत्समन्ततः।<br>अर्धरात्रेऽधिकबलैर्विमुक्ता रक्षसां बलैः।।	</td><td>	5-176-41a<br>5-176-41b	
</td></tr>
				
<tr><td>
	आयसानि च चक्राणि भुशुण्‍ड्यः शक्तितोमराः।<br>पतन्त्यविरलाः शूलाः शतघ्न्यः पट्टसास्तथा।।	</td><td>	5-176-42a<br>5-176-42b	
</td></tr>
				
<tr><td>
	तदुग्रमतिरौद्रं च दृष्ट्वा युद्धं नराधिप।<br>पुत्राश्च तव योधाश्च व्यथिता विप्रदुद्रुवुः।।	</td><td>	5-176-43a<br>5-176-43b	
</td></tr>
				
<tr><td>
	तत्रैकोऽस्तबलश्लाघी कर्णो मानी न विव्यथे।<br>व्यधमच्च शरैर्मायां तां घटोत्कचनिर्मिताम्।।	</td><td>	5-176-44a<br>5-176-44b	
</td></tr>
				
<tr><td>
	मायायां तु प्रहीणायाममर्षाच्च घटोत्कचः।<br>विससर्ज शरान्धोरान्सूत पुत्रं त आविशन्।।	</td><td>	5-176-45a<br>5-176-45b	
</td></tr>
				
<tr><td>
	ततस्ते रुधिराभ्यक्ता भित्त्वा कर्णं महाहवे।<br>विविशुर्धरणीं बाणाः सङ्क्रुद्धा इव पन्नगाः।।	</td><td>	5-176-46a<br>5-176-46b	
</td></tr>
				
<tr><td>
	सूतपुत्रस्तु सङ्क्रद्धो लघुहस्तः प्रतापवान्।<br>घटोत्कचमतिक्रम्य बिभेद दशभिः शरैः।।	</td><td>	5-176-47a<br>5-176-47b	
</td></tr>
				
<tr><td>
	घटोत्कचो विनिर्भिन्नः सूतपुत्रेण मर्मसु।<br>चक्रं दिव्यं सहस्रारमगृह्णाद्व्यथितो भृशम्।।	</td><td>	5-176-48a<br>5-176-48b	
</td></tr>
				
<tr><td>
	क्षुरान्तं बालसूर्याभं मणिरत्नविभूषितम्।<br>चिक्षेपाधिरथेः क्रुद्धो भैमसेनिर्जिघांसया।।	</td><td>	5-176-49a<br>5-176-49b	
</td></tr>
				
<tr><td>
	प्रविद्वमतिवेगेन विक्षिप्तं कर्णसायकैः।<br>अभाग्यस्येव सङ्कल्पस्तन्मोघमपतद्भुवि।।	</td><td>	5-176-50a<br>5-176-50b	
</td></tr>
				
<tr><td>
	घटोत्कचस्तु सङ्क्रुद्धो दृष्ट्वा चक्रं निपातितम्।<br>कर्णं प्राच्छादयद्बाणैः स्वर्भानुरिव भास्करम्।।	</td><td>	5-176-51a<br>5-176-51b	
</td></tr>
				
<tr><td>
	सूतपुत्रस्त्वसम्भ्रान्तो रुद्रोपेन्द्रेन्द्रविक्रमः।<br>घटोत्कचरथं तूर्णं छादयामास पत्रिभिः।।	</td><td>	5-176-52a<br>5-176-52b	
</td></tr>
				
<tr><td>
	घटोत्कचेन क्रुद्धेन गदा हेमाङ्गदा तदा।<br>क्षिप्ता भ्राम्य शरैः साऽपि कर्णेनाभ्याहताऽपतत्।।	</td><td>	5-176-53a<br>5-176-53b	
</td></tr>
				
<tr><td>
	ततोऽन्तरिक्षमुत्पत्य कालमेघ इवोन्नदन्।<br>प्रववर्ष महाकायो द्रुमवर्षं नभस्तलात्।।	</td><td>	5-176-54a<br>5-176-54b	
</td></tr>
				
<tr><td>
	ततो मायाविनं कर्णो भीमसेनसुतं दिवि।<br>मार्गणैरभिविव्याध घनं सूर्य इवांशुभिः।।	</td><td>	5-176-55a<br>5-176-55b	
</td></tr>
				
<tr><td>
	तस्य सर्वान्हयान्हत्वा सञ्छिद्य शतधा रथम्।<br>अभ्यवर्षच्छरैः कर्णः पर्जन्य इव वृष्टिमान्।।	</td><td>	5-176-56a<br>5-176-56b	
</td></tr>
				
<tr><td>
	न चास्यासीदनिर्भिन्नं गात्रे द्व्यङ्गुलमन्तरम्।<br>सोऽदृश्यत मुहूर्तेन श्वाविच्छललितो यथा।।	</td><td>	5-176-57a<br>5-176-57b	
</td></tr>
				
<tr><td>
	न हयान्न रथं तस्य न ध्वजं न घटोत्कचम्।<br>दृष्टवन्तः स्म समरे शरौघैरभिसंवृतम्।।	</td><td>	5-176-58a<br>5-176-58b	
</td></tr>
				
<tr><td>
	स तु कर्णस्य तद्दिव्यमस्त्रमस्त्रेण शातयन्।<br>मायायुद्धेन मायावी सूतपुत्रमयोधयत्।।	</td><td>	5-176-59a<br>5-176-59b	
</td></tr>
				
<tr><td>
	सोऽयोधयत्तदा कर्णं मायया लाघवेन च।<br>अलक्ष्यमाणानि दिवि शरजालानि चापतन्।।	</td><td>	5-176-60a<br>5-176-60b	
</td></tr>
				
<tr><td>
	भैमसेनिर्महामायो मायया कुरुसत्तम।<br>विचचार महाकायो मोहयन्निव भारत।।	</td><td>	5-176-61a<br>5-176-61b	
</td></tr>
				
<tr><td>
	स तु कृत्वा विरूपाणि वदनान्यशुभानि च।<br>अग्रसत्सूतपुत्रस्य दिव्यान्यस्त्राणि मायया।।	</td><td>	5-176-62a<br>5-176-62b	
</td></tr>
				
<tr><td>
	पुनश्चापि महाकायः सञ्छिन्नः शतधा रणे।<br>गतसत्वो निरुत्साहः पतितः खाद्व्यदृश्यत।।	</td><td>	5-176-63a<br>5-176-63b	
</td></tr>
				
<tr><td>
	तं हतं मन्यमानाः स्म प्राणदन्कुरुपुङ्गवाः।<br>अथ देहैर्नवैरन्यैर्दिक्षु सर्वास्वदृश्यत।।	</td><td>	5-176-64a<br>5-176-64b	
</td></tr>
				
<tr><td>
	पुनश्चापि महाकायः शतशीर्षः शतोदरः।<br>व्यदृश्यत महाबाहुर्मैनाक इव पर्वतः।।	</td><td>	5-176-65a<br>5-176-65b	
</td></tr>
				
<tr><td>
	अङ्गुष्ठमात्रो भूत्वा च पुनरेव स राक्षसः।<br>सागरोर्मिरिवोद्वूतस्तिर्यगूर्ध्वमवर्तत।।	</td><td>	5-176-66a<br>5-176-66b	
</td></tr>
				
<tr><td>
	वसुधां दारयित्वा च पुनरप्यु न्यमज्जत।<br>अदृश्यत तदा तत्र पुनरुन्मज्जितोऽन्यतः।।	</td><td>	5-176-67a<br>5-176-67b	
</td></tr>
				
<tr><td>
	सोऽवतीर्य पुनस्तस्थौ रथे हेमपरिष्कृते।<br>क्षितिं खं च दिशश्चैव माययाऽभ्येत्य दंशितः।।	</td><td>	5-176-68a<br>5-176-68b	
</td></tr>
				
<tr><td>
	गत्वा कर्णरथाभ्याशं व्यचरत्कुण्डलाननः।<br>प्राह वाक्यमसम्भ्रान्तः सूतपुत्रं विशाम्पते।।	</td><td>	5-176-69a<br>5-176-69b	
</td></tr>
				
<tr><td>
	तिष्ठेदानीं क्व मे जीवन्सूतपुत्र गमिष्यसि।<br>युद्धश्रद्धामहं तेऽद्य विनेष्यामि रमाजिरे।।	</td><td>	5-176-70a<br>5-176-70b	
</td></tr>
				
				
<tr><td>
	इत्युक्त्वा रोषताम्राक्षं रक्षः क्रूरपराक्रमम्।<br>उत्पपातान्तरिक्षं च जहास च सुविस्तरम्।<br>कर्णमभ्यहनच्चैव गजेन्द्रमिव केसरी।।	</td><td>	5-176-71a<br>5-176-71b<br>5-176-71c	
</td></tr>
<tr><td>
	रथाक्षमात्रेरिषुभिरभ्यवर्षद्धटोत्कचः।	</td><td>	5-176-72a	
</td></tr>
<tr><td>
	शरवृष्टिं च तां कर्णो दूरात्प्राप्तामशातयत्।।	</td><td>	5-176-73a	
</td></tr>
				
<tr><td>
	दृष्ट्वा च विहतां मायां कर्णेन भरतर्षभ।<br>घटोत्कचस्ततो मायां ससर्जान्तर्हितः पुनः।।	</td><td>	5-176-74a<br>5-176-74b	
</td></tr>
				
<tr><td>
	सोऽभवद्गिरिरत्युच्चः शिखरैस्तरुसङ्कटैः।<br>शूलप्रासासिमुसलजलप्रस्रवणो महान्।।	</td><td>	5-176-75a<br>5-176-75b	
</td></tr>
				
<tr><td>
	तमञ्जनचयप्रख्यं कर्णो दृष्ट्वा महीधरम्।<br>प्रपातैरायुधान्युग्राण्युद्वहन्तं न चुक्षुभे।।	</td><td>	5-176-76a<br>5-176-76b	
</td></tr>
				
<tr><td>
	स्मयन्निव ततः कर्णो दिव्यमस्त्रमुदैरयत्।<br>ततः सोऽस्रेण शैलेन्द्रो विक्षिप्तो वै व्यनश्यत।।	</td><td>	5-176-77a<br>5-176-77b	
</td></tr>
				
<tr><td>
	ततः स तोयदो भूत्वा नीलः सेन्द्रायुधो दिवि।<br>अश्मवृष्टिभिरत्युग्रः सूतपुत्रमवाकिरत्।।	</td><td>	5-176-78a<br>5-176-78b	
</td></tr>
				
<tr><td>
	अथ सन्धाय वायव्यमस्त्रमस्त्रविदां वरः।<br>व्यधमत्कालमेघं तं कर्णो वैकर्तनो वृषः।।	</td><td>	5-176-79a<br>5-176-79b	
</td></tr>
				
<tr><td>
	स मार्गणगणैः कर्णो दिशः प्रच्छाद्य सर्वशः।<br>जघानास्त्रं महाराज घटोत्कचसमीरितम्।।	</td><td>	5-176-80a<br>5-176-80b	
</td></tr>
				
<tr><td>
	ततः प्रहस्य समरे भैमसेनिर्महाबलः।<br>प्रादुश्चक्रे महामायां कर्णं प्रति महारथम्।।	</td><td>	5-176-81a<br>5-176-81b	
</td></tr>
				
<tr><td>
	स दृष्ट्वा पुनरायान्तं रथेन रथिनां वरम्।<br>घटोत्कचमसम्भ्रान्तं राक्षसैर्बहुभिर्वृतम्।।	</td><td>	5-176-82a<br>5-176-82b	
</td></tr>
				
<tr><td>
	सिंहशार्दूलसदृशैर्मत्तमातङ्गविक्रमैः।<br>गजस्थैश्च रथस्थैश्च वाजिपृष्ठगतैस्तथा।	</td><td>	5-176-82a<br>5-176-83b	
</td></tr>
				
<tr><td>
	नानाशस्त्रधरैर्घोरैर्नानाकवचभूषणैः।।<br>वृतं घटोत्कचं क्रूरैर्मरुद्भिरिव वासवम्।	</td><td>	5-176-83a<br>5-176-84b	
</td></tr>
				
<tr><td>
	दृष्ट्वा कर्णो महेष्वासो योधयामास राक्षसम्।।<br>घटोत्कचस्ततः कर्णं विद्धा पञ्चभिराशुगैः।	</td><td>	5-176-84a<br>5-176-85b	
</td></tr>
				
<tr><td>
	ननाद भैरवं नादं भीषयन्सर्वपार्थिवान्।।<br>भूयश्चाञ्जलिकेनाथ स मार्गणगणं महत्।	</td><td>	5-176-85a<br>5-176-86b	
</td></tr>
				
<tr><td>
	कर्णहस्तस्थितं चापं चिच्छेदाशु घटोत्कचः।।<br>अथान्यद्धनुरादाय दृढं भारसहं महत्।	</td><td>	5-176-86a<br>5-176-87b	
</td></tr>
				
<tr><td>
	विचकर्ष बलात्कर्ण इन्द्रायुधमिवोच्छ्रितम्।।<br>ततः कर्णो महाराज प्रेषयामास सायकान्।	</td><td>	5-176-87a<br>5-176-88b	
</td></tr>
				
<tr><td>
	सुवर्णपुङ्खाञ्छत्रुघ्नान्खेचरान्राक्षसान्प्रति।।<br>तद्बाणैरर्दितं यूथं रक्षसां पीनवक्षसाम्।	</td><td>	5-176-88a<br>5-176-89b	
</td></tr>
				
<tr><td>
	सिंहेनेवार्दितं वन्यं गजानामाकुलं कुलम्।।<br>विधम्य राक्षसान्बाणैः साश्वसूतगजान्विभुः।	</td><td>	5-176-89a<br>5-176-90b	
</td></tr>
				
<tr><td>
	ददाह भगवान्वह्निर्भूतानीव युगक्षये।।<br>स हत्वा राक्षसीं सेनां शुशुभे सूतनन्दनः।	</td><td>	5-176-90a<br>5-176-91b	
</td></tr>
				
<tr><td>
	पुरेव त्रिपुरं दग्ध्वा दिवि देवो महेश्वरः।।<br>तेषु राजसहस्रेषु पाण्डवेयेषु मारिष।	</td><td>	5-176-91a<br>5-176-92b	
</td></tr>
				
<tr><td>
	नैनं निरीक्षितुमपि कश्चिच्छक्नोति पार्थिव।।<br>ऋते घटोत्कचाद्राजन्राक्षसेन्द्रान्महाबलात्।	</td><td>	5-176-92a<br>5-176-93b	
</td></tr>
				
<tr><td>
	भीमवीर्यबलोपेतात्क्रुद्ध्द्वैवस्वतादिव।।<br>तस्य क्रुद्धस्य नेत्राभ्यां पावकः समजायत।	</td><td>	5-176-93a<br>5-176-94b	
</td></tr>
				
<tr><td>
	महोल्काभ्यां यथा राजन्सार्जिषः स्नेहबिन्दवः।।<br>तलं तलेन संहत्य सन्दश्य दशनच्छदम्।	</td><td>	5-176-94a<br>5-176-95b	
</td></tr>
				
<tr><td>
	रथमास्थाय च पुनर्मायया निर्मितं तदा।।<br>युक्तं गजनिभैर्वाहैः पिशाचवदनैः खरैः।	</td><td>	5-176-95a<br>5-176-96b	
</td></tr>
<tr><td>
	स सूतमब्रवीत्क्रुद्धः सूतपुत्राय मां वह।।	</td><td>	5-176-96a	
</td></tr>
				
				
<tr><td>
	स ययौ घोररूपेण रथेन रथिनां वरः।<br>द्वैरथं सूतपुत्रेण पुनरेव विशाम्पते।।<br>स चिक्षेप पुनः क्रुद्धः सुतपुत्राय राक्षसः।	</td><td>	5-176-97a<br>5-176-97b<br>5-176-98b	
</td></tr>
<tr><td>
	अष्टचक्रां महाघोरामशनिं रुद्रनिर्मिताम्।।	</td><td>	5-176-98a	
</td></tr>
				
<tr><td>
	द्वियोजनसमुत्सेधां योजनायामविस्तराम्।<br>आयसीं निचितां शूलैः कदम्बमिव केशरैः।।	</td><td>	5-176-99a<br>5-176-99b	
</td></tr>
				
<tr><td>
	तामवप्लुत्य जग्राह कर्णो न्यस्य महद्धनुः।<br>चिक्षेप चैनां तस्यैव स्यन्दनात्सोऽवपुप्लुवे।।	</td><td>	5-176-100a<br>5-176-100b	
</td></tr>
				
<tr><td>
	साश्वसूतध्वजं यानं भस्म कृत्वा महाप्रभा।<br>विवेश वसुधां भित्त्वा सुरास्तत्र विसिस्मियुः।।	</td><td>	5-176-101a<br>5-176-101b	
</td></tr>
				
<tr><td>
	कर्णं तु सर्वभूतानि पूजयामासुरञ्जसा।<br>यदप्लुत्य जग्राह देवसृष्टां महाशनिम्।।	</td><td>	5-176-102a<br>5-176-102b	
</td></tr>
				
<tr><td>
	एवं कृत्वा रणे कर्ण आरुरोह रथं पुनः।<br>ततो मुमोच नाराचान्सूतपुत्रः परन्तपः।।	</td><td>	5-176-103a<br>5-176-103b	
</td></tr>
				
<tr><td>
	अशक्यं कर्तुमन्येन सर्वभूतेषु मानद।<br>यदकार्षीत्तदा कर्णः सङ्ग्रामे भीमदर्शने।।	</td><td>	5-176-104a<br>5-176-104b	
</td></tr>
				
<tr><td>
	स हन्यमानो नाराचैर्धाराभिरिव पर्वतः।<br>गन्धर्वनगराकारः पुनरन्तरधीयत।।	</td><td>	5-176-105a<br>5-176-105b	
</td></tr>
				
<tr><td>
	एवं स वै महाकायो मायया लाघवेन च।<br>अस्त्राणि तानि दिव्यानि जघान रिपुसूदनः।।	</td><td>	5-176-106a<br>5-176-106b	
</td></tr>
				
<tr><td>
	निहन्यमानेष्वस्त्रेषु मायया तेन रक्षसा।<br>असम्भ्रान्तस्तदा कर्णस्तद्रक्षः प्रत्ययुध्यत।।	</td><td>	5-176-107a<br>5-176-107b	
</td></tr>
				
<tr><td>
	ततः क्रुद्धो महाराज भैमसेनिर्महाबलः।<br>चकार बहुधाऽऽत्मानं भीषयाणो महारथान्।।	</td><td>	5-176-108a<br>5-176-108b	
</td></tr>
				
<tr><td>
	ततो दिग्भ्यः समापेतुः सिंहव्याघ्रतरक्षवः।<br>अग्निजिह्वाश्च भुजगा विहगाश्चाप्ययोमुखाः।।	</td><td>	5-176-109a<br>5-176-109b	
</td></tr>
				
<tr><td>
	स कीर्यमाणो विशिखैः कर्णचापच्युतैः शरैः।<br>नागराडिव दुष्प्रेक्ष्यस्तत्रैवान्तरधीयत।।	</td><td>	5-176-110a<br>5-176-110b	
</td></tr>
				
<tr><td>
	राक्षसाश्च पिशाचाश्च यातुधानास्तथैव च।<br>शालावृकाश्च बहवो वृकाश्च विकृताननाः।।	</td><td>	5-176-111a<br>5-176-111b	
</td></tr>
				
<tr><td>
	ते कर्णं क्षपयिष्यन्तः सर्वतः समुपाद्रवन्।<br>अथैनं वाग्भिरुग्राभिस्त्रासयाञ्चिक्रिरे तदा।।	</td><td>	5-176-112a<br>5-176-112b	
</td></tr>
				
<tr><td>
	उद्यतैर्बहुभिर्घोरैरायुधैः शोणितोक्षितैः।<br>तेषामनेकैरेकैकं कर्णो विव्याध सायकैः।।	</td><td>	5-176-113a<br>5-176-113b	
</td></tr>
				
<tr><td>
	प्रतिहत्य तु तां मायां दिव्येनास्त्रेण राक्षसीम्।<br>आजघान हयानस्य शरैः सन्नतपर्वभिः।।	</td><td>	5-176-114a<br>5-176-114b	
</td></tr>
				
<tr><td>
	ते भग्ना विक्षताङ्गाश्च भिन्नपृष्ठाश्च सायकैः।<br>वसुधामन्वपद्यन्त पश्यतस्तस्य रक्षसः।।	</td><td>	5-176-115a<br>5-176-115b	
</td></tr>
				
<tr><td>
	स भग्नमायो हैडिम्बिः कर्णं वैकर्तनं तदा।<br>एष ते विदधे मृत्युमित्युक्त्वान्तरधीयत।।	</td><td>	5-176-116a<br>5-176-116b	
</td></tr>
<tr><td>
	।। इति श्रीमन्महाभारते द्रोणपर्वणि घटोत्कचवधपर्वणि <br>चतुर्दशरात्रियुद्धे षट्‌सप्तत्यधिकशततमोऽध्यायः।। 176 ।।	</td><td>		
</td></tr>
</tbody>