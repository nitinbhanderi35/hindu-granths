				
<tbody><tr><td>
	<b>सञ्जय उवाच।</b>	</td><td>	5-180-1x	
</td></tr>
				
<tr><td>
	निहत्यालायुधं रक्षः प्रहृष्टात्मा घटोत्कचः।<br>ननाद विविधान्नादान्वाहिन्या प्रमुखे तव।।	</td><td>	5-180-1a<br>5-180-1b	
</td></tr>
				
<tr><td>
	तस्य तं तुमुलं शब्दं श्रुत्वा हृदयकम्पनम्।<br>तावकानां महाराज भयमासीत्सुदारुणम्।।	</td><td>	5-180-2a<br>5-180-2b	
</td></tr>
				
<tr><td>
	अलायुधविषक्तं तु भैमसेनिं महाबलम्।<br>दृष्ट्वा कर्णो महाबाहुः पाञ्चालान्समुपाद्रवत्।।	</td><td>	5-180-3a<br>5-180-3b	
</td></tr>
				
<tr><td>
	दशभिर्दशभिर्बाणैर्धृष्टद्युम्नशिखण्डिनौ।<br>दृढैः पूर्णायतोत्सृष्टैर्बिभेद नतपर्वभिः।।	</td><td>	5-180-4a<br>5-180-4b	
</td></tr>
				
<tr><td>
	ततः परमनाराचैर्युधामन्यूत्तमौजसौ।<br>सात्यकिं च रथोदारं कम्पयमास मार्गणैः।।	</td><td>	5-180-5a<br>5-180-5b	
</td></tr>
				
<tr><td>
	तेषामप्यस्यतां सङ्ख्ये सर्वेषां सव्यदक्षिणम्।<br>मण्डलान्येव चापानि व्यदृश्यन्त जनाधिप।।	</td><td>	5-180-6a<br>5-180-6b	
</td></tr>
				
<tr><td>
	तेषां ज्यातलनिर्घोषो रथनेमिस्वनश्च ह।<br>मेघानामिव घर्मान्ते बभूव तुमुलो निशि।।	</td><td>	5-180-7a<br>5-180-7b	
</td></tr>
		
<tr><td>
	ज्यानेमिघोषस्तनयित्नुमान्वै<br>धनुस्तटिन्मण्डलकेतुशृङ्गः।<br>शरौघवर्षाकुलवृष्टिमांश्च<br>सङ्क्राममेघः स बभूव राजन्।।	</td><td>	5-180-8a<br>5-180-8b<br>5-180-8b<br>5-180-8b	
</td></tr>
	
<tr><td>
	तदद्भुतं शैल इवाप्रकम्पो<br>वर्षं महाशैलसमानसारः।<br>विध्वंसयामास रणे नरेनद्र<br>वैकर्तनः शत्रुगणावमर्दी।।	</td><td>	5-180-9a<br>5-180-9b<br>5-180-9b<br>5-180-9b	
</td></tr>
			
<tr><td>
	ततोऽतुलैर्वज्रनिपातकल्पैः<br>शितैः शरैः काञ्चनचित्रपुङ्खैः।<br>शत्रून्व्यपोहत्समरे महात्मा<br>वैकर्तनः पुत्रहिते रतस्ते।।	</td><td>	5-180-10a<br>5-180-10b<br>5-180-10c<br>5-180-10d	
</td></tr>
				
				
				
<tr><td>
	सञ्छिन्नभिन्नध्वजिनश्च केचि--<br>त्केचिच्छरैरर्दितभिन्नदेहाः।<br>केचिद्विसूता विहयाश्च केचि--<br>द्वैकर्तनेनाशु कृता बभूवुः।।	</td><td>	5-180-11a<br>5-180-11b<br>5-180-11c<br>5-180-11d	
</td></tr>
				
				
				
<tr><td>
	अविन्दमानास्त्वथ शर्म सङ्ख्ये<br>यौधिष्ठिरं ते बलमभ्यपद्यन्।<br>तान्प्रेक्ष्य भग्नान्विमुखीकृतांश्च<br>घटोत्कचो रोषमतीव चक्रे।।	</td><td>	5-180-12a<br>5-180-12b<br>5-180-12c<br>5-180-12d	
</td></tr>
				
				
				
<tr><td>
	आस्थाय तं काञ्चनरत्नचित्रं<br>रथोत्तमं सिंहवत्सन्ननाद।<br>वैकर्तनं कर्णमुपेत्य चापि<br>विव्याध वज्रप्रतिमैः पृषत्कैः।।	</td><td>	5-180-13a<br>5-180-13b<br>5-180-13c<br>5-180-13d	
</td></tr>
				
				
				
<tr><td>
	तौ कर्णिनाराचशिलीमुखैश्च<br>नालीकदण्डासनवत्सदन्तैः।<br>वराहकर्णैः सविपाठशृङ्गै-<br>क्षुरप्रवर्षैश्च विनेदतुः खम्।।	</td><td>	5-180-14a<br>5-180-14b<br>5-180-14c<br>5-180-14d	
</td></tr>
				
				
				
<tr><td>
	तद्बाणधारावृतमन्तरिक्षं<br>तिर्यग्गताभिः समरे रराज।<br>सुवर्णपुङ्खज्वलितप्रभाभि--<br>र्विचित्रपुष्पाभिरिव प्रजाभिः।।	</td><td>	5-180-15a<br>5-180-15b<br>5-180-15c<br>5-180-15d	
</td></tr>
				
				
				
<tr><td>
	समाहितावप्रतिमप्रभावा--<br>वन्योन्यमाजघ्नतुरुत्तमास्त्रैः।<br>तयोर्हि वीरोत्तमयोर्न कश्चि--<br>द्ददर्श तस्मिन्समरे विशेषम्।।	</td><td>	5-180-16a<br>5-180-16b<br>5-180-16c<br>5-180-16d	
</td></tr>
				
				
				
<tr><td>
	अतीव तच्चित्रमतुल्यरूपं<br>बभूव युद्धं रविभीमसून्वोः।<br>समाकुलं शस्त्रनिपातघोरं<br>दिवीव राह्वंशुमतोः प्रमत्तम्।।	</td><td>	5-180-17a<br>5-180-17b<br>5-180-17c<br>5-180-17d	
</td></tr>
<tr><td>
	<b>सञ्जय उवाच।</b>	</td><td>	5-180-18x	
</td></tr>
				
<tr><td>
	घटोत्कचं यदा कर्णो न विशेषयते नृप।<br>ततः प्रादुश्चकारोग्रमत्त्रमस्त्रविदां वरः।।	</td><td>	5-180-18a<br>5-180-18b	
</td></tr>
				
<tr><td>
	तेनास्त्रेणावधीत्तस्य रथं सहयसारथिम्।<br>विरथश्चापि हैडिम्बिः क्षिप्रमन्तरधीयत।।	</td><td>	5-180-19a<br>5-180-19b	
</td></tr>
<tr><td>
	<b>धृतराष्ट्र उवाच।</b>	</td><td>	5-180-20x	
</td></tr>
				
<tr><td>
	तस्मिन्नन्तर्हिते तूर्णं कुटयोधिनि राक्षसे।<br>मामकैः प्रतिपन्नं यत्तन्ममाचक्ष्व सञ्जय।।	</td><td>	5-180-20a<br>5-180-20b	
</td></tr>
<tr><td>
	<b>सञ्जय उवाच।</b>	</td><td>	5-180-21x	
</td></tr>
				
				
				
<tr><td>
	अन्तर्हितं राक्षसेन्द्रं विदित्वा<br>सम्प्राक्रोशन्कुरवः सर्व एव।<br>कथं नायं राक्षसः कूटयोधी<br>हन्यात्कर्णं समरेऽदृश्यमानः।।	</td><td>	5-180-21a<br>5-180-21b<br>5-180-21c<br>5-180-21d	
</td></tr>
				
				
				
<tr><td>
	ततः कर्णो लघुचित्रास्त्रयोधी<br>सर्वा दिशः प्रावृणोद्बाणजालैः।<br>न वै किञ्चित्प्रापतत्तत्र भूतं<br>तमोभूते सायकैरन्तरिक्षे।।	</td><td>	5-180-22a<br>5-180-22b<br>5-180-22c<br>5-180-22d	
</td></tr>
				
				
				
<tr><td>
	नैवाददानो न च सन्दधानो<br>न चेषुधीस्पृशमानः कारग्रैः।<br>अदृश्यद्वै लाघवात्सूतपुत्रः<br>सर्वं बाणैश्छादयानोऽन्तरिक्षम्।।	</td><td>	5-180-23a<br>5-180-23b<br>5-180-23c<br>5-180-23d	
</td></tr>
				
				
				
<tr><td>
	ततो मायां दारुणामन्तरिक्षे<br>घोरां भीमां विहितां राक्षसेन।<br>अपश्याम लोहिताभ्रप्रकाशां<br>देदीप्यन्तीमग्निशिखामिवोग्राम्।।	</td><td>	5-180-24a<br>5-180-24b<br>5-180-24c<br>5-180-24d	
</td></tr>
				
				
				
<tr><td>
	ततस्तस्यां विद्युतः प्रादुरास--<br>न्नुल्काश्चापि ज्वलिताः कौरवेन्द्र।<br>घोपश्चास्यः प्रादुरासीत्सुघोरः<br>सहस्रशो नदतां दुन्दुभीनाम्।।	</td><td>	5-180-25a<br>5-180-25b<br>5-180-25c<br>5-180-25d	
</td></tr>
				
				
				
<tr><td>
	ततः शराः प्रापतन्रुक्मपुङ्खाः<br>शक्त्यृष्टिप्रासमुसलान्यायुधानि।<br>परश्वथास्तैलधौताश्च खङ्गाः<br>प्रदीप्ताग्रास्तोमराः पट्टसाश्च।।	</td><td>	5-180-26a<br>5-180-26b<br>5-180-26c<br>5-180-26d	
</td></tr>
				
				
				
<tr><td>
	मयूखिनः परिघा लोहबद्धा<br>गदाश्चित्राः शितधाराश्च शूलाः।<br>गुर्व्यो गदा हेमपट्टावनद्धाः<br>शतघ्न्यश्च प्रादुरासन्समन्तात्।।	</td><td>	5-180-27a<br>5-180-27b<br>5-180-27c<br>5-180-27d	
</td></tr>
				
				
				
<tr><td>
	महाशिलाश्चापतंस्तत्रतत्र<br>सहस्रशः साशनयश्च वज्राः।<br>चक्राणि चानेकशतक्षुराणि<br>प्रादुर्बभूवुर्ज्वलनप्रभाणि।।	</td><td>	5-180-28a<br>5-180-28b<br>5-180-28c<br>5-180-28d	
</td></tr>
				
				
				
<tr><td>
	तां शक्तिपाषाणपरश्वथानां<br>प्रासासिवज्राशनिमुद्गराणाम्।<br>वृष्टिं विशालां ज्वलितां पतन्तीं<br>कर्णः शरौघैर्न शशाक हन्तुम्।।	</td><td>	5-180-29a<br>5-180-29b<br>5-180-29c<br>5-180-29d	
</td></tr>
				
				
				
<tr><td>
	शराहतानां पततां हयानां<br>वज्राहतानां च तथा गजानाम्।<br>शिलाहतानां च महारथानां<br>महान्निनादः पततां बभूव।।	</td><td>	5-180-30a<br>5-180-30b<br>5-180-30c<br>5-180-30d	
</td></tr>
				
				
				
<tr><td>
	सुभीमनानाविधशस्त्रपातै--<br>र्घटोत्कचेनाभिहतं समन्तात्।<br>दौर्योधनं वै बलमार्तरूप--<br>मावर्तमानं ददृशे भ्रमत्तत्।।	</td><td>	5-180-31a<br>5-180-31b<br>5-180-31c<br>5-180-31d	
</td></tr>
				
				
				
<tr><td>
	हाहाकृतं सम्परिवर्तमानं<br>संलीयमानं च विषण्णरूपम्।<br>ते त्वार्यभावात्पुरुषप्रवीराः<br>पराङ्मुखा नो बभूवुस्तदानीम्।।	</td><td>	5-180-32a<br>5-180-32c<br>5-180-32d<br>5-180-32b	
</td></tr>
				
				
				
<tr><td>
	तां राक्षसीं भीमरूपां सुघोरां<br>वृष्टिं महाशस्त्रमयीं पतन्तीम्।<br>दृष्ट्वा बलौघांश्च निपात्यमाना--<br>न्महद्भयं तव पुत्रान्विवेश।।	</td><td>	5-180-33a<br>5-180-33b<br>5-180-33c<br>5-180-33d	
</td></tr>
				
				
				
<tr><td>
	शिवाश्च वैश्वानरदीप्तजिह्वाः<br>सुभीमनादाः शतशो नदन्तीः।<br>रक्षोगणान्नर्दतश्चापि वीक्ष्य<br>नरेन्द्र योधा व्यथिता बभूवुः।।	</td><td>	5-180-34a<br>5-180-34b<br>5-180-34c<br>5-180-34d	
</td></tr>
				
				
				
<tr><td>
	ते दीप्तजिह्वानलतीक्ष्णदंष्ट्रा<br>विभीषणाः शैलनिकाशकायाः।<br>नभोगताः शक्तिविषक्तहस्ता<br>मेघा व्यमुञ्चन्निव वृष्टिमुग्राम्।।	</td><td>	5-180-35a<br>5-180-35b<br>5-180-35c<br>5-180-35d	
</td></tr>
				
				
				
<tr><td>
	तैराहतास्ते शरशक्तिशूलै--<br>र्गदाभिरुग्रैः परिघैश्च दीप्तैः।<br>वज्रैः पिनाकैरशनिप्रहारैः<br>शतघ्निचक्रैर्भथिताश्च पेतुः।।	</td><td>	5-180-36a<br>5-180-36b<br>5-180-36c<br>5-180-36d	
</td></tr>
				
				
				
<tr><td>
	शूला भुशुण्ड्योऽश्मगुडाः शतघ्न्यः<br>स्थूलाश्च कार्ष्णायसपट्टनद्वाः।<br>तेऽवाकिरंस्तव पुत्रस्य सैन्यं<br>ततो रौद्रं कश्मलं प्रादुरासीत्।।	</td><td>	5-180-37a<br>5-180-37b<br>5-180-37c<br>5-180-37d	
</td></tr>
				
				
				
<tr><td>
	विकीर्णान्त्रा विहतैरुत्तमाङ्गैः<br>सम्भग्नाङ्गः शिश्यिरे तत्र शूराः।<br>छिन्ना हयाः कुञ्जराश्चापि भग्ना<br>न मुच्यन्ते याचमानाः सुभीताः।।	</td><td>	5-180-38a<br>5-180-38b<br>5-180-38c<br>5-180-38d	
</td></tr>
				
				
				
<tr><td>
	एवं महच्छस्त्रवर्षं सृजन्त--<br>स्ते यातुधाना भुवि घोररूपाः।<br>मायाः सृष्टास्तत्र घटोत्कचेन<br>नामुञ्चन्वै याचमानं न भीतम्।।	</td><td>	5-180-39a<br>5-180-39b<br>5-180-39c<br>5-180-39d	
</td></tr>
				
				
				
<tr><td>
	तस्मिन्घोरे कुरुवीरावमर्दे<br>कालोत्सृष्टे क्षत्रियाणामभावे।<br>ते वै भग्नाः सहसा व्यद्रवन्त<br>प्राक्रोशन्तः कौरवाः सर्व एव।।	</td><td>	5-180-40a<br>5-180-40b<br>5-180-40c<br>5-180-40d	
</td></tr>
				
				
				
<tr><td>
	पलायध्वं कुरवो नैतदस्ति<br>सेन्द्रा देवा घ्नन्ति नः पाण्डवार्थे।<br>तथा तेषां मज्जतां भारतानां<br>तस्मिन्द्वीपः सूतपुत्रो बभूव।।	</td><td>	5-180-41a<br>5-180-41b<br>5-180-41c<br>5-180-41d	
</td></tr>
				
				
				
<tr><td>
	तस्मिन्सङ्क्रन्दे तुमुले वर्तमाने<br>सैन्ये भग्ने लीयमाने कुरूणाम्।<br>अन्नीकानां प्रविभागे प्रकाशे<br>न ज्ञायन्ते कुरवो नेतरे च।।	</td><td>	5-180-42a<br>5-180-42b<br>5-180-42c<br>5-180-42d	
</td></tr>
				
				
				
<tr><td>
	निर्मर्यादे विद्रवे घोररूपे<br>सर्वा दिशः प्रेक्षमाणाः स्म शून्याः।<br>तां शस्त्रवृष्टिमुरसा गाहमानं<br>कर्णं स्मैकं तत्र राजन्नपश्यन्।।	</td><td>	5-180-43a<br>5-180-43b<br>5-180-43c<br>5-180-43d	
</td></tr>
				
				
				
<tr><td>
	ततो बाणैरावृणोदन्तरिक्षं<br>दिव्यां मायां योधयन्राक्षसस्य।<br>हीमान्कुर्वन्दुष्करं चार्यकर्म<br>नैवामुह्यत्संयुगे सूतपुत्रः।।	</td><td>	5-180-44a<br>5-180-44b<br>5-180-44c<br>5-180-44d	
</td></tr>
				
				
				
<tr><td>
	ततो भीताः समुदैक्षन्त कर्णं<br>राजन्सर्वे सैन्धवा बाह्लिकाश्च।<br>असम्मोहं पूजयन्तोऽस्य सङ्ख्ये<br>सम्पश्यन्तो विजयं राक्षसस्य।।	</td><td>	5-180-45a<br>5-180-45b<br>5-180-45c<br>5-180-45d	
</td></tr>
				
				
				
<tr><td>
	तेनोत्सृष्टा चक्रयुक्ता शतघ्नी<br>समं सर्वांश्चतुरोऽश्वाञ्जघान।<br>ते जानुभिर्जगतीमन्वपद्य--<br>न्गतासवो निर्दशनाक्षिजिह्वाः।।	</td><td>	5-180-46a<br>5-180-46b<br>5-180-46c<br>5-180-46d	
</td></tr>
				
				
				
<tr><td>
	ततो हताश्वादवरुह्य याना--<br>दन्तर्मनाः कुरुषु प्राद्रुवत्सु।<br>दिव्ये चास्त्रे मायया वध्यमाने<br>नैवामुह्यच्चिन्तयन्त्प्राप्तकालम्।।	</td><td>	5-180-47a<br>5-180-47b<br>5-180-47c<br>5-180-47d	
</td></tr>
				
				
				
<tr><td>
	ततोऽब्रुवन्कुरवः सर्व एव<br>कर्णं दृष्ट्वा घोररूपां च मायाम्।<br>शक्त्या रक्षो जहि कर्णाद्य तूर्णं<br>नश्यन्त्येते कुरवो धार्तराष्ट्राः।।	</td><td>	5-180-48a<br>5-180-48b<br>5-180-48c<br>5-180-48d	
</td></tr>
				
				
				
<tr><td>
	करिष्यतः किञ्च नो भीमपार्थौ<br>तपन्तमेनं जहि पापं निशीथे।<br>यो नः सङ्ग्रामाद्धोररूपाद्विमुच्ये--<br>त्स नः पार्थान्सबालान्योधयेत।।	</td><td>	5-180-49a<br>5-180-49b<br>5-180-49c<br>5-180-49d	
</td></tr>
				
				
				
<tr><td>
	तस्मादेनं राक्षसं घोररूपं<br>शक्त्या जहि त्वं दत्तया वासवेन।<br>मा कौरवाः सर्व एवेन्द्रकल्पा<br>रात्रियुद्धे कर्ण नेशुः सयोधाः।।	</td><td>	5-180-50a<br>5-180-50b<br>5-180-50c<br>5-180-50d	
</td></tr>
				
				
				
<tr><td>
	स वध्यमानो रक्षसा वै निशीथे<br>दृष्ट्वा राजंस्त्रास्यमानं बलं च।<br>महच्छ्रुत्वा निनदं कौरवाणां<br>मतिं दध्रे शक्तिमोक्षाय कर्णः।।	</td><td>	5-180-51a<br>5-180-51b<br>5-180-51c<br>5-180-51d	
</td></tr>
				
				
				
<tr><td>
	स वै क्रुद्धः सिंह इवात्यमर्षी<br>नामर्षयन्प्रतिघातं रणेऽसौ।<br>शक्तिं श्रेष्ठां वैजयन्तीमसह्यां<br>समाददे तस्य वधं चिकीर्षन्।।	</td><td>	5-180-52a<br>5-180-52b<br>5-180-52c<br>5-180-52d	
</td></tr>
				
				
				
<tr><td>
	याऽसौ राजन्निहिता वर्षपूगा--<br>न्वधायाजौ सत्कृता फल्गुनस्य।<br>यां वै प्रादात्सूत पुत्राय शक्रः<br>शक्तिं श्रेष्ठां कुण्डलाभ्यां निमाय।।	</td><td>	5-180-53a<br>5-180-53b<br>5-180-53c<br>5-180-53d	
</td></tr>
				
				
				
<tr><td>
	तां वै शक्तिं लेलिहानां प्रदीप्तां<br>पाशैर्युक्तामन्तकस्येव जिह्वाम्।<br>मृत्योः स्वसारं ज्वलितामिवोल्कां<br>वैकर्तनः प्राहिणोद्राक्षसाय।।	</td><td>	5-180-54a<br>5-180-54b<br>5-180-54c<br>5-180-54d	
</td></tr>
				
				
				
<tr><td>
	तामुत्तमां परकायावहन्त्रीं<br>दृष्ट्वा शक्तिं बाहुसंस्थां ज्वलन्तीम्।<br>भीतं रक्षो विप्रदुद्राव राजन्<br>कृत्वाऽऽत्मानं विन्ध्यतुल्यप्रमाणम्।।	</td><td>	5-180-55a<br>5-180-55b<br>5-180-55c<br>5-180-55d	
</td></tr>
				
				
				
<tr><td>
	दृष्ट्वा शक्तिं कर्णबाह्वन्तरस्थां<br>नेदुर्भूतान्यन्तरिक्षे नरेन्द्र।<br>ववुर्वातास्तुमुलाश्चापि राज--<br>न्सनिर्घाता चाशनिर्गां जगाम।।	</td><td>	5-180-56a<br>5-180-56b<br>5-180-56c<br>5-180-56d	
</td></tr>
				
				
				
<tr><td>
	सा तां मायां भस्म कृत्वा ज्वलन्ती<br>भित्त्वा गाढं हृदयं राक्षसस्य।<br>ऊर्ध्वं ययौ दीप्यमाना निशायां<br>नक्षत्राणामन्तराण्याविवेश।।	</td><td>	5-180-57a<br>5-180-57b<br>5-180-57c<br>5-180-57d	
</td></tr>
				
				
				
<tr><td>
	स निर्भिन्नो विविधैरस्त्रपूगै--<br>र्दिव्यैर्नागैर्मानुषै राक्षसैश्च।<br>नदन्नादान्विविधान्भैरवांश्च<br>प्राणानिष्टांस्त्याजितः शक्रशक्त्या।।	</td><td>	5-180-58a<br>5-180-58b<br>5-180-58c<br>5-180-58d	
</td></tr>
				
				
				
<tr><td>
	इदं चान्यच्चित्रमाश्चर्यरूपं<br>चकारासौ कर्म शत्रुक्षयाय।<br>तस्मिन्काले शक्तिनिर्भिन्नमर्मा<br>बभौ राजञ्शैलमेघप्रकाशः।।	</td><td>	5-180-59a<br>5-180-59b<br>5-180-59c<br>5-180-59d	
</td></tr>
				
				
				
<tr><td>
	ततोऽन्तरिक्षादपतद्गतासुः<br>स राक्षसेन्द्रो भुवि भिन्नदेहः।<br>अवाक्शिराः स्तब्धगात्रो विजिह्वो<br>घटोत्कचो महदास्थाय रूपम्।।	</td><td>	5-180-60a<br>5-180-60b<br>5-180-60c<br>5-180-60d	
</td></tr>
				
				
				
<tr><td>
	स तद्रूपं भैरवं भीमकर्मा<br>भीमं कृत्वा भैमसेनिः पपात।<br>हतोऽप्येवं तव सैन्यैकदेश--<br>मपोथयत्स्वेन देहेन राजन्।।	</td><td>	5-180-61a<br>5-180-61b<br>5-180-61c<br>5-180-61d	
</td></tr>
				
				
				
<tr><td>
	पतद्रक्षः स्वेन कायेन तूर्ण--<br>मतिप्रमाणेन विवर्धता च।<br>प्रियं कुर्वन्पाण्डवानां गतासु--<br>रक्षौहिणीं तव तूर्णं जघान।।	</td><td>	5-180-62a<br>5-180-62b<br>5-180-62c<br>5-180-62d	
</td></tr>
				
				
				
<tr><td>
	ततो मिश्राः प्राणदन्सिंहनादै--<br>र्भेर्यः शङ्खा मुरजाश्चानकाश्च।<br>दग्धां मायां निहतं राक्षसं च<br>दृष्ट्वा हृष्ट्वाः प्राणदन्कौरवेयाः।।	</td><td>	5-180-63a<br>5-180-63b<br>5-180-63c<br>5-180-63d	
</td></tr>
				
				
				
<tr><td>
	ततः कर्णः कुरुभिः पूज्यमानो<br>यथा शक्रो वृत्रवधे मरुद्भिः।<br>अन्वारूढस्तव पुत्रस्य यानं<br>हृष्टश्चापि प्राविशत्तत्स्वसैन्यम्।।	</td><td>	5-180-64a<br>5-180-64b<br>5-180-64c<br>5-180-64d	
</td></tr>
<tr><td>
	।। इति श्रीमन्महाभारते द्रोणपर्वणि घटोत्कचवधपर्वणि <br>चतुर्दशरात्रियुद्धे अशीत्यधिकशततमोऽध्यायः।। 180 ।।	</td><td>		
</td></tr>
</tbody>