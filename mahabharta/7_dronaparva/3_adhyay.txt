				
<tbody><tr><td>
	<b>सञ्जय उवाच।</b>	</td><td>	5-3-1x	
</td></tr>
				
<tr><td>
	शरतल्पे महात्मानं शयानममितौजसम्।<br>महावातसमूहेन समुद्रमिव शोषितम्।।	</td><td>	5-3-1a<br>5-3-3b	
</td></tr>
				
				
<tr><td>
	दृष्ट्वा पितामहं भीष्मं सर्वक्षत्रान्तकं गुरुम्।<br>दिव्यैरस्त्रैर्महेष्वासं पातितं सव्यसाचिना।<br>जयाशा तव पुत्राणां संभग्ना शर्म वर्म च।।	</td><td>	5-3-2a<br>5-3-2b<br>5-3-2c	
</td></tr>
				
<tr><td>
	अपाराणामिव द्वीपमगाधे गाधमिच्छताम्।<br>स्रोतसा यामुनेनेव शरौघेण परिप्लुतम्।।	</td><td>	5-3-3a<br>5-3-3b	
</td></tr>
				
<tr><td>
	महान्तमिव मैनाकमहार्यं भुवि पातितम्।<br>नभश्च्युतमिवादित्यं शक्रस्येवामृतं हृतम्।।	</td><td>	5-3-4a<br>5-3-4b	
</td></tr>
				
<tr><td>
	शतक्रतुभिवाचिन्त्यं पुरा वृत्रेणा निर्जितम्।<br>मोहनं सर्वसैन्यस्य युधि भीष्मं निपातितम्।।	</td><td>	5-3-5a<br>5-3-5b	
</td></tr>
				
<tr><td>
	ककुदं सर्वसैन्यानां लक्ष्म सर्वधनुष्मताम्।<br>धनंजयशरैर्व्याप्तं पितरं ते महाव्रतम्।	</td><td>	5-3-6a<br>5-3-6b	
</td></tr>
				
<tr><td>
	तं वीरशयने वीरं शयानं पुरुषर्षभम्।<br>भीष्ममाधिरथिर्दृष्ट्वा भरतानां पितामहम्।।	</td><td>	5-3-7a<br>5-3-7b	
</td></tr>
				
				
<tr><td>
	प्रस्कन्द्य स रथात्तूर्णं शोकमोहपरिप्लुतः।<br>`पद्भ्यामेव जगामार्तो बाष्पव्याकुललोचनः'।।<br>अभिवाद्याञ्जलिं बद्ध्वा वन्दमानोऽभ्यभाषत।।	</td><td>	5-3-8a<br>5-3-8b<br>5-3-8c	
</td></tr>
				
<tr><td>
	कर्णोऽहमस्मि भद्रं ते वद मामभि भारत।<br>पुण्यया क्षेमया वाचा चक्षुषा चावलोकय।।	</td><td>	5-3-9a<br>5-3-9b	
</td></tr>
				
<tr><td>
	न नूनं सुकृतस्येह फलं कश्चित्समश्नुते।<br>यत्र धर्मपरो वृद्धः शेते भुवि भवानिह।।	</td><td>	5-3-10a<br>5-3-10b	
</td></tr>
				
<tr><td>
	कोशसञ्चयने मन्त्रे व्यूहे प्रहरणेषु च।<br>नाहमन्यं प्रपश्यामि कुरूणां कुरुपुङ्गव।।	</td><td>	5-3-11a<br>5-3-11b	
</td></tr>
				
<tr><td>
	बुद्ध्या विशुद्धया युक्तो यः कुरूंस्तारयेद्भयात्।<br>योधांस्त्वमप्लुवे हित्वा पितुलोकं गमिष्यसि।।	</td><td>	5-3-12a<br>5-3-12b	
</td></tr>
				
<tr><td>
	अद्यप्रभृति सङ्क्रुद्धा व्याघ्रा इव मृगक्षयम्।<br>पाण्डवा भरतश्रेष्ठ करिष्यन्ति कुरुक्षयम्।।	</td><td>	5-3-13a<br>5-3-13b	
</td></tr>
				
<tr><td>
	अद्य गाण्डीवधोपेण वीर्यज्ञाः सव्यसाचिनः।<br>कुरवः सन्त्रसिष्यन्ति वज्रघोषादिवासुराः।।	</td><td>	5-3-14a<br>5-3-14b	
</td></tr>
				
<tr><td>
	अद्य गाण्डीवमुक्तानामशनीनामिव xxxः।<br>त्रासयिष्यति बाणानां कुरूनन्यांश्च पथिxx	</td><td>	5-3-15a<br>5-3-15b	
</td></tr>
				
<tr><td>
	समिद्धोऽग्निर्यथा वीर महाज्वालो द्रुमान्दxxxत्।<br>धार्तराष्ट्राः इधक्ष्यन्ति तथा बाणाः किरीटिxx	</td><td>	5-3-16a<br>5-3-16b	
</td></tr>
				
<tr><td>
	येन येन प्रसरतो वाय्वग्नी सहितौ वने।<br>तेन तेन प्रदहतो भूरिगुल्मतृणद्रुमान्।।	</td><td>	5-3-17a<br>5-3-17b	
</td></tr>
				
<tr><td>
	यादृशोऽग्निः समुद्भूतस्तादृक्पार्थो न संशयः।<br>यथा वायुर्नरव्याघ्र तथा कृष्णो संशयः।।	</td><td>	5-3-18a<br>5-3-18b	
</td></tr>
				
<tr><td>
	xxदतः पाञ्चजन्यस्य रसतो गाण्डिवस्य च।<br>श्रुत्वा सर्वाणि सैन्यानि त्रासं यास्यन्ति भारत।	</td><td>	5-3-19a<br>5-3-19b	
</td></tr>
				
<tr><td>
	कपिध्वजस्योत्पततो रथस्यामित्रकर्शिनः।<br>शब्दं सोढुं न शक्ष्यन्ति त्वामृते वीर पार्थिवाः।।	</td><td>	5-3-20a<br>5-3-20b	
</td></tr>
				
<tr><td>
	को ह्यर्जुनं योधयितुं त्वदन्यः पार्थिवोऽर्हति।<br>यस्य दिव्यानि कर्माणि प्रवदन्ति मनीषिणः।	</td><td>	5-3-21a<br>5-3-21b	
</td></tr>
				
<tr><td>
	अमानुषैश्च संग्रामं त्र्यम्बकेण महात्मना।<br>तस्माच्चैव वरं प्राप्तो दुष्प्रापश्चाकृतात्मभिः।।	</td><td>	5-3-22a<br>5-3-22b	
</td></tr>
				
<tr><td>
	कोऽन्यः शक्तो रणे जेतुं पूर्वं यो न जितस्त्वया।<br>जितो येन रणे रामो भवता वीर्यशालिना।	</td><td>	5-3-23a<br>5-3-23b	
</td></tr>
				
<tr><td>
	क्षत्रियान्तकरो घोरो देवदानवदर्पहा।<br>`सोप्यद्याभिहतः शेते शरैः प्रोतः शिखण्डिना।।	</td><td>	5-3-24a<br>5-3-24b	
</td></tr>
				
<tr><td>
	तमद्याहं पाण्डवं युद्धशौण्डममृष्यमाणो भवता चानुशिष्टः।<br>आशीविषं हष्टिहरं सुघोरं शूरं शक्ष्याम्यस्त्रबलान्निहन्तुम्।।	</td><td>	5-3-25a<br>5-3-25b	
</td></tr>
<tr><td>
	।। इति श्रीमन्महाभारते द्रोणपर्वणि <br>द्रोणाभिषेकपर्वणि तृतीयोऽध्यायः।। 3 ।।	</td><td>		
</td></tr></tbody>