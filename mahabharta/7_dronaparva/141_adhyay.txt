				
<tbody><tr><td>
	<b>सञ्जय उवाच।</b>	</td><td>	5-141-1x	
</td></tr>
				
<tr><td>
	तमुद्यतं महाबाहुं दुःशासनरथं प्रति।<br>त्वरितं त्वरणीयेषु धनञ्जयजयैषिणम्।।	</td><td>	5-141-1a<br>5-141-1b	
</td></tr>
				
<tr><td>
	त्रिगर्तानां महेष्वासाः सुवर्णविकृतध्वजाः।<br>सेनासमुद्रमाविष्टमनन्तं पर्यवारयन्।।	</td><td>	5-141-2a<br>5-141-2b	
</td></tr>
				
<tr><td>
	अथैनं रथवंशेन सर्वतः सन्निवार्य ते।<br>अवाकिरञ्छरव्रातैः क्रुद्धाः परमधन्विनः।।	</td><td>	5-141-3a<br>5-141-3b	
</td></tr>
				
<tr><td>
	अजयद्राजपुत्रांस्तान्भ्राजमानान्महारणे।<br>एकः पञ्चाशतं शत्रून्सात्यकिः सत्यविक्रमः।।	</td><td>	5-141-4a<br>5-141-4b	
</td></tr>
				
<tr><td>
	सम्प्राप्य भारतीमध्यं तलघोषसमाकुलम्।<br>असिशक्तिगदापूर्णमप्लुवं सागरं यथा।।	</td><td>	5-141-5a<br>5-141-5b	
</td></tr>
				
				
<tr><td>
	`अथैनमनुवृत्तास्तु त्रिगर्ताः सहिताः पुनः।<br>तीव्रेण रथवंशेन महता पर्यवारयन्।<br>विकर्षन्तोऽतिमात्राणि चापानि भरतर्षभ'।।	</td><td>	5-141-6a<br>5-141-6b<br>5-141-6c	
</td></tr>
				
<tr><td>
	तत्राद्भुतमपश्याम शैनेयचरितं रणे।<br>प्रतीच्यां दिशि तं दृष्ट्वा प्राच्यां पश्यामि लाघवात्।।	</td><td>	5-141-7a<br>5-141-7b	
</td></tr>
				
<tr><td>
	उदीचीं दक्षिणां प्राचीं प्रतीचीं विदिशस्तथा।<br>पुनर्मध्यगतो वीर आहवे युद्धदुर्मदः।।	</td><td>	5-141-8a<br>5-141-8b	
</td></tr>
				
<tr><td>
	एकः पर्यचरन्रङ्गे बहुधा स महाबलः।<br>नृत्यन्निवाचरच्छूरो यथा रथशतं तथा।।	</td><td>	5-141-9a<br>5-141-9b	
</td></tr>
				
<tr><td>
	तद्दृष्ट्वा चरितं तस्य सिंहविक्रान्तगामिनः।<br>त्रिगर्ताः सन्न्यवर्तन्त सन्तप्ताः स्वजनं प्रति।।	</td><td>	5-141-10a<br>5-141-10b	
</td></tr>
				
<tr><td>
	तमन्ये शूरसेनानां शूराः सङ्ख्ये न्यवारयन्।<br>नियच्छन्तः शरव्रातैर्मत्तं द्विपमिवाङ्कुशैः।।	</td><td>	5-141-11a<br>5-141-11b	
</td></tr>
				
<tr><td>
	तैर्व्यवाहरदार्यात्मा मुहूर्तादेव सात्यकिः।<br>ततः कलिङ्गैर्युयुधे सोऽचिन्त्यबलविक्रमः।।	</td><td>	5-141-12a<br>5-141-12b	
</td></tr>
				
<tr><td>
	तां च सेनामतिक्रम्य कलिङ्गानां दुरत्ययाम्।<br>अथ पार्थं महाबाहुर्धनञ्जयमुपासदत्।।	</td><td>	5-141-13a<br>5-141-13b	
</td></tr>
				
<tr><td>
	तरन्निव जले श्रान्तो यथा स्थलमुपेयिवान्।<br>तं दृष्ट्वा पुरुषव्याघ्रं युयुधानः समाश्वसत्।।	</td><td>	5-141-14a<br>5-141-14b	
</td></tr>
				
<tr><td>
	तमायान्तमभिप्रेक्ष्य केशवः पार्थमब्रवीत्।<br>असावायाति शैनेयस्तव पार्थ पदानुगः।।	</td><td>	5-141-15a<br>5-141-15b	
</td></tr>
				
<tr><td>
	एष शिष्यः सखा चैव तव सत्यपराक्रमः।<br>सर्वान्योधांस्तृणीकृत्य विजिग्ये पुरुषर्षभः।।	</td><td>	5-141-16a<br>5-141-16b	
</td></tr>
				
<tr><td>
	एष कौरवयोधानां कृत्वा घोरमुपद्रवम्।<br>तव प्राणैः प्रियतमः किरीटिन्नेति सात्यकिः।।	</td><td>	5-141-17a<br>5-141-17b	
</td></tr>
				
<tr><td>
	एष द्रोणं तथा भोजं कृतवर्माणमेव च।<br>कदर्थीकृत्य विशिखैः फल्गुनाभ्येति सात्यकिः।।	</td><td>	5-141-18a<br>5-141-18b	
</td></tr>
				
<tr><td>
	धर्मराजप्रियान्वेषी हत्वा योधान्वरान्वरान्।<br>शूरश्चैव कृतास्त्रश्च फल्गुनाभ्येति सात्यकिः।।	</td><td>	5-141-19a<br>5-141-19b	
</td></tr>
				
<tr><td>
	कृत्वा सुदुष्करं कर्म सैन्यमध्ये महाबलः।<br>तव दर्शनमन्विच्छन्पाण्डवाभ्येति सात्यकिः।।	</td><td>	5-141-20a<br>5-141-20b	
</td></tr>
				
<tr><td>
	बहूनेकरथेनाजौ योधयित्वा महारथान्।<br>आचार्यप्रमुखान्पार्थ प्रयात्येष स सात्यकिः।।	</td><td>	5-141-21a<br>5-141-21b	
</td></tr>
				
<tr><td>
	स्वबाहुबलमाश्रित्य विदार्य च वरूथिनीम्।<br>प्रेषितो धर्मराजेन पार्थैषोऽभ्येति सात्यकिः।।	</td><td>	5-141-22a<br>5-141-22b	
</td></tr>
				
<tr><td>
	प्रियः शिष्यश्च ते पार्थ त्वया तुल्यपराक्रमः।<br>विद्राव्यं महतीं सेनामेष ह्यायाति सात्यकिः।।	</td><td>	5-141-23a<br>5-141-23b	
</td></tr>
				
<tr><td>
	यस्य नास्ति समो योधः कौरवेषु कथञ्चन।<br>सोऽयमायाति कौन्तेय सात्यकिर्युद्धदुर्मदः।।	</td><td>	5-141-24a<br>5-141-24b	
</td></tr>
				
<tr><td>
	कुरुसैन्याद्विमुक्तो वै सिंहो मध्याद्गवामिव।<br>निहत्य बहुलाः सेनाः पार्थैषोऽब्येति सात्यकिः।।	</td><td>	5-141-25a<br>5-141-25b	
</td></tr>
				
<tr><td>
	एष राजसहस्राणां वक्त्रैः पङ्कजसन्निभैः।<br>आस्तीर्य वसुधां पार्थ क्षिप्रमायाति सात्यकिः।।	</td><td>	5-141-26a<br>5-141-26b	
</td></tr>
				
<tr><td>
	एष दुर्योधनं जित्वा भ्रातृभिः सहितं रणे।<br>निहत्य जलसन्धं च क्षिप्रमायाति सात्यकिः।।	</td><td>	5-141-27a<br>5-141-27b	
</td></tr>
				
<tr><td>
	रुधिरौघवतीं कृत्वा नदीं शोणितकर्दमाम्।<br>तृणवद्व्यस्य कौरव्यानेष ह्यायाति सात्यकिः।।	</td><td>	5-141-28a<br>5-141-28b	
</td></tr>
<tr><td>
	<b>सञ्जय उवाच।</b>	</td><td>	5-141-29x	
</td></tr>
				
<tr><td>
	ततः प्रहृष्टः कौन्तेयः केशवं वाक्यमब्रवीत्।<br>न मे प्रियं महाबाहो यन्मामभ्येति सात्यकिः।।	</td><td>	5-141-29a<br>5-141-29b	
</td></tr>
				
<tr><td>
	न हि जानामि वृत्तान्तं धर्मराजस्य केशव।<br>सात्वतेन विहीनः स यदि जीवति वा न वा।।	</td><td>	5-141-30a<br>5-141-30b	
</td></tr>
				
<tr><td>
	एतेन हि महाबाहो रक्षितव्यः स पार्थिवः।<br>तमेष कथमुत्सृज्य मम कृष्ण पदानुगः।।	</td><td>	5-141-31a<br>5-141-31b	
</td></tr>
				
<tr><td>
	राजा द्रोणाय चोत्सृष्टः सैन्धवश्चानिपातितः।<br>प्रत्युद्याति च शैनेयमेष भूरिश्रवा रणे।।	</td><td>	5-141-32a<br>5-141-32b	
</td></tr>
				
<tr><td>
	सोऽयं गुरुतरो भारः सैन्धवार्थे समाहितः।<br>ज्ञातव्यश्च हि मे राजा रक्षितव्यश्च सात्यकिः।।	</td><td>	5-141-33a<br>5-141-33b	
</td></tr>
				
<tr><td>
	जयद्रथश्च हन्तव्यो लम्बते च दिवाकरः।<br>श्रान्तश्चैष महाबाहुरल्पप्राणश्च साम्प्रतम्।।	</td><td>	5-141-34a<br>5-141-34b	
</td></tr>
				
<tr><td>
	परिश्रान्ता हयाश्चास्य हययन्ता च माधव।<br>न च भूरिश्रवाः श्रान्तः ससहायश्च केशव।।	</td><td>	5-141-35a<br>5-141-35b	
</td></tr>
				
				
<tr><td>
	अपीदानीं भवेदस्य क्षेममस्मिन्समागमे।<br>कच्चिन्न सागरं तीर्त्वा सात्यकिः सत्यविक्रमः।<br>गोष्पदं प्राप्य सीदेत महौजाः शिनिपुङ्गवः।।	</td><td>	5-141-36a<br>5-141-36b<br>5-141-36c	
</td></tr>
				
<tr><td>
	अपि कौरवमुख्येन कृतास्त्रेण महात्मना।<br>समेत्य भूरिश्रवसा स्वस्तिमान्सात्यकिर्भवेत्।।	</td><td>	5-141-37a<br>5-141-37b	
</td></tr>
				
<tr><td>
	व्यतिक्रममिमं मन्ये धर्मराजस्य केशव।<br>आचार्याद्भयमुत्सृज्य यः प्रैषयत सात्यकिम्।।	</td><td>	5-141-38a<br>5-141-38b	
</td></tr>
				
<tr><td>
	ग्रहणं धर्मराजस्य खगः श्येन इवामिषम्।<br>नित्यमाशंसते द्रोणः कच्चित्स्यात्कुशली नृपः।।	</td><td>	5-141-39a<br>5-141-39b	
</td></tr>
<tr><td>
	।। इति श्रीमन्महाभारते द्रोणपर्वणि जयद्रथवधपर्वणि <br>चतुर्दशदिवसयुद्धे एकचत्वारिंशदधिकशततमोऽध्यायः।। 141 ।।	</td><td>		
</td></tr>
</tbody>