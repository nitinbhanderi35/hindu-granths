				
<tbody><tr><td>
	<b>सञ्जय उवाच।</b>	</td><td>	5-48-1x	
</td></tr>
				
<tr><td>
	स कर्णं कर्णिना कर्णे पुनर्विव्याध फाल्गुनिः।<br>शरैः पञ्चाशता चैनमविध्यत्कोपयन्भृशम्।।	</td><td>	5-48-1a<br>5-48-1b	
</td></tr>
				
<tr><td>
	प्रतिविव्याध राधेयस्तावद्भिरथ तं पुनः।<br>शरैराचितसर्वाङ्गो बह्वशोभत भारत।।	</td><td>	5-48-2a<br>5-48-2b	
</td></tr>
				
				
<tr><td>
	कर्णं चाप्यकरोत्क्रुद्धो रुधिरोत्पीडवाहिनम्।<br>कर्णोऽपि विबभौ शूरः शरैश्छिन्नोऽसृगातप्लुः।<br>`सन्धानुगतपर्यन्तः शरदीव दिवाकरः'।।	</td><td>	5-48-3a<br>5-48-3b<br>5-48-3c	
</td></tr>
				
<tr><td>
	तावुभौ शरचित्राङ्गौ रुधिरेण समुक्षितौ।<br>बभूवतुर्महात्मानौ पुष्पिताविव किंशुकौ।।	</td><td>	5-48-4a<br>5-48-4b	
</td></tr>
				
<tr><td>
	अथ कर्णस्य सचिवान्षट् शूरांश्चित्रयोधिनः।<br>साश्वसूतध्वजरथान्सौभद्रो निजघान ह।।	</td><td>	5-48-5a<br>5-48-5b	
</td></tr>
				
<tr><td>
	तथेतरान्महेष्वासान्दशभिर्दशभिः शरैः।<br>प्रत्यविध्यदसम्भ्रान्तस्तदद्भुतमिवाभवत्।।	</td><td>	5-48-6a<br>5-48-6b	
</td></tr>
				
<tr><td>
	मागधस्य तथा पुत्रं हत्वा षड्भिरजिह्मगैः।<br>साश्वं ससूतं तरुणमश्वकेतुमपातयत्।।	</td><td>	5-48-7a<br>5-48-7b	
</td></tr>
				
<tr><td>
	मार्तिकावतकं भोजं ततः कुञ्जरकेतनम्।<br>क्षुरप्रेण समुन्मथ्य ननाद विसृजन्शरान्।।	</td><td>	5-48-8a<br>5-48-8b	
</td></tr>
				
<tr><td>
	तस्य दौःशासनिर्विद्ध्वा चतुर्भिश्चतुरो हयान्।<br>सूतमेकेन विव्याध दशभिश्चार्जुनात्मजम्।।	</td><td>	5-48-9a<br>5-48-9b	
</td></tr>
				
<tr><td>
	ततो दौःशासनिं कार्ष्णिर्विद्ध्वा सप्तभिराशुगैः।<br>संरम्भाद्रक्तनयनो वाक्यमुच्चैरथाब्रवीत्।।	</td><td>	5-48-10a<br>5-48-10b	
</td></tr>
				
<tr><td>
	पिता तवाहवं त्यक्त्वा गतः कापुरुषो यथा।<br>दिष्ट्या त्वमपि जानीषे योद्धुं न त्वद्य मोक्ष्यसे।।	</td><td>	5-48-11a<br>5-48-11b	
</td></tr>
				
<tr><td>
	एतावदुक्त्वा वचनं कर्मारपरिमार्जितम्।<br>नाराचं विससर्जास्मै तं द्रौणिस्त्रिभिराच्छिनत्।।	</td><td>	5-48-12a<br>5-48-12b	
</td></tr>
				
<tr><td>
	तस्यार्जुनिर्ध्वजं छित्त्वा शल्यं त्रिभिरताडयत्।<br>तं शल्यो नवभिर्बाणैर्गार्ध्रपत्रैरताडयत्।।	</td><td>	5-48-13a<br>5-48-13b	
</td></tr>
				
<tr><td>
	हृद्यसम्भ्रान्तवद्राजंस्तदद्भुतमिवाभवत्।<br>तस्यार्जुनिर्ध्वजं छित्त्वा हत्वोभौ पार्ष्णिसारथी।।	</td><td>	5-48-14a<br>5-48-14b	
</td></tr>
				
<tr><td>
	तं विव्याधायसैः षड्भिः सोपाक्रामद्रथान्तरम्।<br>शत्रुञ्जयं चन्द्रकेतुं मेघवेगं सुवर्चसम्।।	</td><td>	5-48-15a<br>5-48-15b	
</td></tr>
				
<tr><td>
	सूर्यभासं च पञ्चैतान्हत्वा विव्याध सौबलम्।<br>तं सौबलस्त्रिभिर्विद्ध्वा दुर्योधनमथाब्रवीत्।।	</td><td>	5-48-16a<br>5-48-16b	
</td></tr>
				
<tr><td>
	सर्व एनं विमथ्नीमः पुरैकैकं हिनस्ति नः।<br>अथाब्रवीत्पुनर्द्रोणं कर्णो वैकर्तनो रणे।।	</td><td>	5-48-17a<br>5-48-17b	
</td></tr>
				
<tr><td>
	पुरा सर्वान्प्रमथ्नाति ब्रूह्यस्य वधम्माशु नः।<br>ततो द्रोणो महेष्वासः सर्वांस्तान्प्रत्यभाषत।।	</td><td>	5-48-18a<br>5-48-18b	
</td></tr>
				
<tr><td>
	अस्ति वाऽस्यान्तरं किञ्चित्कुमारस्याथ पश्यत।<br>अन्वस्य पितरं चाद्य चरतः सर्वतो दिशम्।।	</td><td>	5-48-19a<br>5-48-19b	
</td></tr>
				
<tr><td>
	शीघ्रतां नरसिंहस्य पाण्डवेयस्य पश्यत।<br>धनुर्मण्डलमेवास्य रथमार्गेषु दृश्यते।।	</td><td>	5-48-20a<br>5-48-20b	
</td></tr>
				
<tr><td>
	संदधानस्य विशिखाञ्शीघ्रं चैव विमुञ्चतः।<br>आरुजन्नपि मे प्राणान्मोहयन्नपि सायकैः।।	</td><td>	5-48-21a<br>5-48-21b	
</td></tr>
				
<tr><td>
	प्रहर्षयति मां भूयः सौभद्रः परवीरहा।<br>अतिमानं दधात्येष सौभद्रो विचरन्रणे।।	</td><td>	5-48-22a<br>5-48-22b	
</td></tr>
				
				
<tr><td>
	अन्तरं यस्य संरब्धा न पश्यन्ति महारथाः।<br>अस्यतो लघुहस्तस्य दिशः सर्वा महेषुभिः।<br>न विशेषं प्रपश्यामि रणे गाण्डीवधन्वनः।।	</td><td>	5-48-23a<br>5-48-23b<br>5-48-23c	
</td></tr>
<tr><td>
	<b>सञ्जय उवाच।</b>	</td><td>	5-48-24x	
</td></tr>
				
<tr><td>
	अथ कर्णः पुनर्द्रोणमाहार्जुनिशराहतः।<br>स्थातव्यमिति तिष्ठामि पीड्यमानोऽभिमन्युना।।	</td><td>	5-48-24a<br>5-48-24b	
</td></tr>
				
<tr><td>
	तेजस्विनः कुमारस्य शराः परमदारुणाः।<br>क्षिण्वन्ति हृदयं मेऽद्य घोराः पावकतेजसः।।	</td><td>	5-48-25a<br>5-48-25b	
</td></tr>
				
<tr><td>
	तमाचार्योऽब्रवीत्कर्णं शनकैः प्रहसन्निव।<br>अभेद्यमस्य कवचं युवा चाशुपराक्रमः।।	</td><td>	5-48-26a<br>5-48-26b	
</td></tr>
				
<tr><td>
	उपदिष्टा मया चास्य पितुः कवचधारणा।<br>तामेष निखिलां वेत्ति ध्रुवं परपुरञ्जयः।।	</td><td>	5-48-27a<br>5-48-27b	
</td></tr>
				
<tr><td>
	शक्यं त्वस्य धनुश्छेत्तुं ज्यां च बाणैः समाहितैः।<br>अभीषूंश्च हयांश्चैव तथोभौ पार्ष्णिसारथी।।	</td><td>	5-48-28a<br>5-48-28b	
</td></tr>
				
<tr><td>
	एतत्कुरु महेष्वास राधेय यदि शक्यते।<br>अथैनं विमुखीकृत्य पश्चात्प्रहरणं कुरु।।	</td><td>	5-48-29a<br>5-48-29b	
</td></tr>
				
				
<tr><td>
	सधनुष्को न शक्योऽयमपि जेतुं सुरासुरैः।<br>विरथं विधनुष्कं च कुरुष्वैनं यदीच्छसि।।<br>`पुनः स्थितेन केनापि दुःशको जेतुमार्जुनिः'।।	</td><td>	5-48-30a<br>5-48-30b<br>5-48-30c	
</td></tr>
<tr><td>
	<b>सञ्जय उवाच।</b>	</td><td>	5-48-31x	
</td></tr>
				
<tr><td>
	तदाचार्यवचः श्रुत्वा कर्णो वैकर्तनस्त्वरन्।<br>अस्यतो लघुहस्तस्य पृष्ठतो धनुराच्छिनत्।।	</td><td>	5-48-31a<br>5-48-31b	
</td></tr>
				
<tr><td>
	अश्वानस्यावधीद्दोणो गौतमः पार्ष्णिसारथी।<br>शेषास्तु च्छिन्नधन्वानं शरवर्षैरवाकिरन्।।	</td><td>	5-48-32a<br>5-48-32b	
</td></tr>
				
<tr><td>
	त्वरमाणास्त्वराकाले विरथं षण्महारथाः।<br>शरवर्षैरकरुणा बालमेकमवाकिरन्।।	</td><td>	5-48-33a<br>5-48-33b	
</td></tr>
				
<tr><td>
	स च्छिन्नधन्वा विरथः स्वधर्ममनुपालयन्।<br>खङ्गचर्मधरः श्रीमानुत्पपात विहायसा।।	</td><td>	5-48-34a<br>5-48-34b	
</td></tr>
				
<tr><td>
	मार्गैः सकौशिकाद्यैश्च लाघवेन बलेन च।<br>आर्जुनिर्व्यचरद्य्वोम्नि भृशं वै पक्षिराडिव।।	</td><td>	5-48-35a<br>5-48-35b	
</td></tr>
				
<tr><td>
	मय्येव निपतत्येष सासिरित्यूर्ध्वदृष्टयः।<br>विव्यधुस्तं महेष्वासं समरे छिद्रदर्सिनः।।	</td><td>	5-48-36a<br>5-48-36b	
</td></tr>
<tr><td>
	क्षुरप्रेण महातेजास्त्वरमाणः सपत्नजित्।।	</td><td>	5-48-37a	
</td></tr>
<tr><td>
	राधेयो निशितैर्बाणैर्व्यधमच्चर्म चोत्तमम्।।	</td><td>	5-48-38a	
</td></tr>
				
<tr><td>
	व्यसिचर्मेषुपूर्णाङ्गः सोऽन्तरिक्षात्पुनः क्षितिम्।<br>आस्थितश्चक्रमुद्यम्य द्रोणं क्रुद्धोऽभ्यधावत।।	</td><td>	5-48-39a<br>5-48-39b	
</td></tr>
				
				
				
<tr><td>
	स चक्ररेणूकज्ज्वलशोभिताङ्गो<br>बभावतीवोज्ज्वलचक्रपाणिः।<br>रणेऽभिमन्युः क्षणमास रौद्रः<br>स वासुदेवानुकृतिं प्रकुर्वन्।।	</td><td>	5-48-40a<br>5-48-40b<br>5-48-40c<br>5-48-40d	
</td></tr>
				
				
				
<tr><td>
	स्रुतरुधिरकृतैकरागवस्त्रो<br>भ्रुकुटिपुटाकुलितोऽतिसिंहनादः।<br>प्रभुरमितबलो रणेऽभिमन्यु--<br>र्नृपवरमध्यगतो भृशं व्यराजत्।।	</td><td>	5-48-41a<br>5-48-41b<br>5-48-41c<br>5-48-41d	
</td></tr>
<tr><td>
	।। इति श्रीमन्महाभारते द्रोणपर्वणि अभिमन्युवधपर्वणि <br>त्रयोदशदिवसयुद्धे अष्टचत्वारिंशोऽध्यायः।। 48 ।।	</td><td>		
</td></tr></tbody>