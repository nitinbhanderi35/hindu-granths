				
<tbody><tr><td>
	<b>सञ्जय उवाच।</b>	</td><td>	5-111-1x	
</td></tr>
				
<tr><td>
	प्रीतियुक्तं च हृद्यं च माननीयं च सर्वशः।<br>कालयुक्तं च चित्रं च स्वधिया चाभिभाषितम्।।	</td><td>	5-111-1a<br>5-111-1b	
</td></tr>
				
<tr><td>
	धर्मराजस्य तद्वाक्यं निश्यम्य शिनिपुङ्गवः।<br>सात्यकिर्भरतश्रेष्ठ प्रत्युवाच युधिष्ठिरम्।।	</td><td>	5-111-2a<br>5-111-2b	
</td></tr>
				
<tr><td>
	श्रुतं ते गदतो वाक्यं सर्वमेतन्मयाऽच्युत।<br>न्याययुक्तं च सत्यं च फल्गुनार्थे यशस्करम्।।	</td><td>	5-111-3a<br>5-111-3b	
</td></tr>
				
<tr><td>
	एवंविधे तथा काले मादृशं प्रेक्ष्य सत्तम।<br>वक्तुमर्हसि राजेन्द्र यथा पार्थं तथैव माम्।।	</td><td>	5-111-4a<br>5-111-4b	
</td></tr>
				
<tr><td>
	न मे धनञ्जयस्यार्थे प्राणा रक्ष्याः कथञ्चन।<br>त्वत्प्रयुक्तः पुनरहं किं नकुर्यां महाहवे।।	</td><td>	5-111-5a<br>5-111-5b	
</td></tr>
				
<tr><td>
	लोकत्रयं योधयेयं सदेवासुरमानुषम्।<br>त्वत्प्रयुक्तो नरेन्द्रेन्द्र किम्पुनस्तान्सुदुर्बलान्।।	</td><td>	5-111-6a<br>5-111-6b	
</td></tr>
				
<tr><td>
	सुयोधनबलं त्वद्य योधयिष्ये समन्ततः।<br>विजेष्ये च रणे राजन्सत्यमेतद्ब्रवीमि ते।।	</td><td>	5-111-7a<br>5-111-7b	
</td></tr>
				
<tr><td>
	कुशल्यहं कुंशलिनं समासाद्य धनञ्जयम्।<br>हते जयद्रथे राजन्पुनरेष्यामि तेऽन्तिकम्।।	</td><td>	5-111-8a<br>5-111-8b	
</td></tr>
				
<tr><td>
	अवश्यं तु मया सर्वं विज्ञाप्यस्त्वं नराधिप।<br>वासुदेवस्य यद्वाक्यं फल्गुनस्य च धीमतः।।	</td><td>	5-111-9a<br>5-111-9b	
</td></tr>
				
<tr><td>
	दृढं त्वभिहितश्चाहमर्जुनेन पुनःपुनः।<br>मध्ये सर्वस्य सैन्यस्य वासुदेवस्य शृण्वतः।।	</td><td>	5-111-10a<br>5-111-10b	
</td></tr>
				
<tr><td>
	अद्य माधव राजानमप्रमत्तोऽनुपालय।<br>आर्यां युद्धे मतिं कृत्वा यावद्धन्मि जयद्रथम्।।	</td><td>	5-111-11a<br>5-111-11b	
</td></tr>
				
<tr><td>
	त्वयि चाहं महाबाहो प्रद्युम्ने वा महारथे।<br>नृपं निक्षिप्य गच्छेयं निरपेक्षो जयद्रथम्।।	</td><td>	5-111-12a<br>5-111-12b	
</td></tr>
				
<tr><td>
	जानीषे हि रणे द्रोणं कुरुषु श्रेष्ठसम्मतम्।<br>प्रतिज्ञा चापि ते नित्यं श्रुता द्रोणस्य माधव।।	</td><td>	5-111-13a<br>5-111-13b	
</td></tr>
				
<tr><td>
	ग्रहमे धर्मराजस्य भारद्वाजोऽपि गृध्यति।<br>शक्तश्चापि रणे द्रोणो निग्रहीतुं युधिष्ठिरम्।।	</td><td>	5-111-14a<br>5-111-14b	
</td></tr>
				
<tr><td>
	एवं त्वयि समाघाय धर्मराजं नरोत्तमम्।<br>अहमद्य गमिष्यामि सैन्धवस्य वधाय हि।।	</td><td>	5-111-15a<br>5-111-15b	
</td></tr>
				
<tr><td>
	`स त्वमद्य रणे यत्तो रक्ष माधव पाण्डवम्।<br>रक्षेणे धर्मराजस्य ध्रुवो हि विजयो मम'।।	</td><td>	5-111-16a<br>5-111-16b	
</td></tr>
				
<tr><td>
	जयद्रथं च हत्वाऽहं द्रुतमेष्यामि माधव।<br>धर्मराजं न चेद्द्रोणो निगृह्णीयाद्रणे बलात्।।	</td><td>	5-111-17a<br>5-111-17b	
</td></tr>
				
<tr><td>
	निगृहीते नरश्रेष्ठे भारद्वाजेन माधव।<br>सैन्धवस्य वधो न स्यान्ममाप्रीतिस्तथा भवेत्।।	</td><td>	5-111-18a<br>5-111-18b	
</td></tr>
				
<tr><td>
	एवङ्गते नरश्रेष्ठे पाण्डवे सत्यवादिति।<br>अस्माकं गमनं व्यक्तं वनं प्रति भवेत्पुनः।।	</td><td>	5-111-19a<br>5-111-19b	
</td></tr>
				
<tr><td>
	सोऽयं मम जयो व्यक्तं व्यर्थ एव भविष्यति।<br>यदि द्रोणो रणे क्रुद्धो निगृह्णीयाद्युधिष्ठिरम्।।	</td><td>	5-111-20a<br>5-111-20b	
</td></tr>
				
<tr><td>
	स त्वमद्य महाबाहो प्रियार्थं मम माधव।<br>जयार्थं च यशोर्थं च रक्ष राजानमाहवे।।	</td><td>	5-111-21a<br>5-111-21b	
</td></tr>
				
<tr><td>
	स भवान्मयि निक्षेपो निक्षिप्तः सव्यसाचिना।<br>भारद्वाजाद्भयं नित्यं मन्यमानेन वै प्रभो।।	</td><td>	5-111-22a<br>5-111-22b	
</td></tr>
				
<tr><td>
	तस्यापि च महाबाहो नित्यं पश्यामि संयुगे।<br>नान्यं हि प्रतियोद्धारं रौक्मिणेयादृते प्रभो।।	</td><td>	5-111-23a<br>5-111-23b	
</td></tr>
				
				
<tr><td>
	मां चापि मन्यते युद्धे भारद्वाजस्य धीमतः।<br>सोऽहं संभावनानं चैतामाचार्यवचनं च तत्।<br>पृष्ठतो नोत्सहे कर्तुं त्वां वा त्यक्तुं महीपते।।	</td><td>	5-111-24a<br>5-111-24b<br>5-111-24c	
</td></tr>
				
<tr><td>
	आचार्यो लघुहस्तत्वादभेद्यकवचावृतः।<br>उपलभ्य रणे क्रीडेद्यथा शकुनिना शिशुः।।	</td><td>	5-111-25a<br>5-111-25b	
</td></tr>
				
<tr><td>
	यदि कार्ष्णिर्धनुष्पाणिरिह स्यान्मकरध्वजः।<br>तस्मै त्वां विसृजेयं वै स त्वां रक्षेद्यथाऽर्जुनः।।	</td><td>	5-111-26a<br>5-111-26b	
</td></tr>
				
<tr><td>
	कुरु त्वमात्मनो गुप्तिं कस्ते गोप्ता गते मयि।<br>यः प्रतीयाद्रमे द्रोणं यावद्गच्छामि पाण्डवम्।।	</td><td>	5-111-27a<br>5-111-27b	
</td></tr>
				
<tr><td>
	मा च ते भयमद्यास्तु राजन्नर्जुनसम्भवम्।<br>न स जातु महाबाहुर्भारमुद्यम्य सीदति।।	</td><td>	5-111-28a<br>5-111-28b	
</td></tr>
				
<tr><td>
	ये च सौवीरका योधास्तथा सैन्धवपौरवाः।<br>उदीच्या दाक्षिणात्याश्च ये चान्येऽपि महारथाः।।	</td><td>	5-111-29a<br>5-111-29b	
</td></tr>
				
<tr><td>
	ये च कर्णमुखा राजन्रथोदाराः प्रकीर्तितः।<br>एतेऽर्जुनस्य क्रुद्धस्य कलां नार्हन्ति षोडशीम्।।	</td><td>	5-111-30a<br>5-111-30b	
</td></tr>
				
<tr><td>
	उद्युक्ताः पृथिवीपाल ससुरासुरमानुषाः।<br>सराक्षसगणा राजन्सकिन्नरमहोरगाः।।	</td><td>	5-111-31a<br>5-111-31b	
</td></tr>
				
<tr><td>
	जङ्गमस्थावरैः सार्धं नालं पार्थस्य संयुगे।<br>एवं ज्ञात्वा महाराज व्येतु ते भीर्धनञ्जये।।	</td><td>	5-111-32a<br>5-111-32b	
</td></tr>
				
<tr><td>
	एवं वीरौ महेष्वासौ कृष्णौ सत्यपराक्रमौ।<br>न तत्र कर्मणो व्यापत्कथंचिदपि विद्यते।	</td><td>	5-111-33a<br>5-111-33b	
</td></tr>
				
<tr><td>
	दैवं कृतास्त्रतां योगममर्षं शौर्यमाहवे।<br>कृतज्ञतां दयां चैव भ्रातुस्त्वमनुचिन्तय।।	</td><td>	5-111-34a<br>5-111-34b	
</td></tr>
				
<tr><td>
	मयि चापि सहाये ते गच्छमानेऽर्जुनं प्रति।<br>द्रोणे चित्रास्त्रतां सह्ख्ये राजंस्त्वमनुचिन्तय।।	</td><td>	5-111-35a<br>5-111-35b	
</td></tr>
				
<tr><td>
	आचार्यो हि भृशं राजन्निग्रहे तव गृध्यति।<br>प्रतिज्ञामात्मनो रक्षन्सत्यां कर्तुं च भारत।।	</td><td>	5-111-36a<br>5-111-36b	
</td></tr>
				
<tr><td>
	कुरुष्वाद्यात्मनो गुप्तिं कस्ते गोप्ता गते मयि।<br>यस्याहं प्रत्ययात्पार्थं गच्छेयं फल्गुनं प्रति।।	</td><td>	5-111-37a<br>5-111-37b	
</td></tr>
				
<tr><td>
	न ह्यहं त्वां महाराज अनिक्षिप्य महाहवे।<br>क्वचिद्यास्यामि कौरव्य सत्यमेतद्ब्रवीमि ते।।	</td><td>	5-111-38a<br>5-111-38b	
</td></tr>
				
<tr><td>
	`न पश्यामि रथं कञ्चिद्यस्ते गोप्ता भवेदिह।<br>शक्तं यं मन्यसे राजन्गोप्तारं प्रति पाण्डव'।।	</td><td>	5-111-39a<br>5-111-39b	
</td></tr>
				
<tr><td>
	एतद्विचार्य बहुशो बुद्ध्या बुद्धिमतां वर।<br>दृष्ट्वा श्रेयः परं बुद्ध्या ततो राजन्प्रशाधि माम्।।	</td><td>	5-111-40a<br>5-111-40b	
</td></tr>
<tr><td>
	<b>युधिष्ठिर उवाच।</b>	</td><td>	5-111-41x	
</td></tr>
				
<tr><td>
	एवमेतन्महाबाहो यथा वदसि माधव।<br>न तु मे शुद्ध्यते भावः श्वेताश्वं प्रति मारिष।।	</td><td>	5-111-41a<br>5-111-41b	
</td></tr>
				
<tr><td>
	करिष्ये परमं यत्नमात्मनो रक्षणे ह्यहम्।<br>गच्छ त्वं समनुज्ञातो यत्र यातो धनञ्जयः।।	</td><td>	5-111-42a<br>5-111-42b	
</td></tr>
				
<tr><td>
	आत्मसंरक्षणं सङ्ख्ये गमनं चार्जुनं प्रति।<br>विचार्यैतत्स्वयं बुद्ध्या गमनं तत्र रोचये।।	</td><td>	5-111-43a<br>5-111-43b	
</td></tr>
				
<tr><td>
	स त्वमातिष्ठ यानाय यत्र यातो धनञ्जयः।<br>ममापि रक्षणं भीमः करिष्यति महाबलः।।	</td><td>	5-111-44a<br>5-111-44b	
</td></tr>
				
<tr><td>
	पार्षतश्च ससोदर्यः पार्थिवाश्च मबाहलाः।<br>द्रौपदेयाश्च मां तात रक्षिष्यन्ति न संशयः।।	</td><td>	5-111-45a<br>5-111-45b	
</td></tr>
				
<tr><td>
	केकया भ्रातरः पञ्च राक्षसश्च घटोत्कचः।<br>विराटो द्रुपदश्चैव शिखण्डी च महारथः।।	</td><td>	5-111-46a<br>5-111-46b	
</td></tr>
				
				
<tr><td>
	धृष्टकेतुश्च बलवान्कुन्तिभोजश्च मातुलः।<br>नकुलः सहदेवश्च पाञ्चालाः सृञ्जयास्तथा।<br>एते समाहितास्तात रक्षिष्यन्ति न संशयः।।	</td><td>	5-111-47a<br>5-111-47b<br>5-111-47c	
</td></tr>
				
<tr><td>
	न द्रोणः सह सैन्येन कृतवर्मा च संयुगे।<br>समासादयितुं शक्तो न च मां धर्षयिष्यति।।	</td><td>	5-111-48a<br>5-111-48b	
</td></tr>
				
<tr><td>
	धृष्टद्युम्नश्च समरे द्रोणं क्रुद्धं परन्तपः।<br>वारयिष्यति विक्रम्य वेलेव मकरालयम्।।	</td><td>	5-111-49a<br>5-111-49b	
</td></tr>
				
<tr><td>
	यत्र स्थास्यति सङ्ग्रामे पार्षतः परवीरहा।<br>न द्रोणस्य बलं तात क्रमेत्तत्र कथञ्चन।।	</td><td>	5-111-50a<br>5-111-50b	
</td></tr>
				
<tr><td>
	एष द्रोणविनाशाय समुत्पन्नो हुताशनात्।<br>कवची स शरी खङ्गी धन्वी च वरभूषणः।।	</td><td>	5-111-51a<br>5-111-51b	
</td></tr>
				
<tr><td>
	`एष द्रोणं रणे क्रुद्धं वारयेत स वै प्रभो।<br>पाञ्चालः सहितैः सर्वैः पाण्डवानां च धन्विभिः'।।	</td><td>	5-111-52a<br>5-111-52b	
</td></tr>
				
<tr><td>
	विक्रुधं गच्छ शैनेय मा कार्षीर्मयि सम्भ्रमम्।<br>धृष्टद्युम्नो रणे क्रुद्धं द्रोणमावारयिष्यति।।	</td><td>	5-111-53a<br>5-111-53b	
</td></tr>
<tr><td>
	।। इति श्रीमन्महाभारते द्रोणपर्वणि जयद्रथवधपर्वणि <br>चतुर्दशदिवसयुद्धे एकादशाधिकशततमोऽध्यायः।। 111 ।।	</td><td>		
</td></tr>
</tbody>