				
<tbody><tr><td>
	<b>सञ्जय उवाच।</b>	</td><td>	5-189-1x	
</td></tr>
				
<tr><td>
	ततो दुःशासनः क्रुद्धः सहदेवमुपाद्रवत्।<br>रथवेगेन तीव्रेण कम्पयन्निव मेदिनीम्।।	</td><td>	5-189-1a<br>5-189-1b	
</td></tr>
				
<tr><td>
	तस्यापतत एवाशु भल्लेनामित्रकर्शनः।<br>माद्रीपुत्रः शिरो यन्तुः सशिरस्त्राणमच्छिनत्।।	</td><td>	5-189-2a<br>5-189-2b	
</td></tr>
				
<tr><td>
	नैनं दुःशासनः सूतं नापि कश्चन सैनिकः।<br>कृत्तोत्तमाङ्गमाशुत्वात्सहदेवेन बुद्धवान्।।	</td><td>	5-189-3a<br>5-189-3b	
</td></tr>
				
<tr><td>
	यदा त्वसङ्गृहीतत्वात्प्रयान्त्यश्वा यथासुखम्।<br>ततो दुःशासनः सूतं बुबुधे गतचेतसम्।।	</td><td>	5-189-4a<br>5-189-4b	
</td></tr>
				
<tr><td>
	स हयान्सन्निगृह्याजौ स्वयं हयविशारदः।<br>युयुधे रथिनां श्रेष्ठो लघु चित्रं च सुष्ठु च।।	</td><td>	5-189-5a<br>5-189-5b	
</td></tr>
				
<tr><td>
	तदस्यापूजयन्कर्म स्वे परे चापि संयुगे।<br>हतसूतरथेनाजौ व्यचरद्यदभीतवत्।।	</td><td>	5-189-6a<br>5-189-6b	
</td></tr>
				
<tr><td>
	सहदेवस्तु तानश्वांस्तीक्ष्णैर्बाणैरवाकिरत्।<br>पीड्यमानाः शरैश्चाशु प्राद्रवंस्ते ततस्ततः।।	</td><td>	5-189-7a<br>5-189-7b	
</td></tr>
				
<tr><td>
	स रश्मिषु विषक्तत्वादुत्सर्ज शरासनम्।<br>धनुषा कर्म कुर्वंस्तु रश्मींश्च पुनरुत्सृजत्।।	</td><td>	5-189-8a<br>5-189-8b	
</td></tr>
				
<tr><td>
	छिद्रेष्वेतेषु तं बाणैर्माद्रीपुत्रोऽभ्यवाकिरत्।<br>परीप्संस्त्वत्सुतं कर्णस्तदन्तरमवापतत्।।	</td><td>	5-189-9a<br>5-189-9b	
</td></tr>
				
<tr><td>
	वृकोदरस्ततः कर्णं त्रिभिर्भल्लैः समाहितः।<br>आकर्णपूर्णैरभ्यघ्नद्बाह्वोरुरसि चानदत्।।	</td><td>	5-189-10a<br>5-189-10b	
</td></tr>
				
				
<tr><td>
	स निवृत्तस्ततः कर्णः सङ्घट्टित इवोरगः।<br>भीममावारयामास विकिरन्निशिताञ्छरान्।<br>ततोऽभूत्तुमुलं युद्धं भीमराधेययोस्तदा।।	</td><td>	5-189-11a<br>5-189-11b<br>5-189-11c	
</td></tr>
				
<tr><td>
	तौ वृषाविव नर्दन्तौ विवृत्तनयनावुभौ।<br>वेगेन महताऽन्योन्यं संरब्धावभिपेततुः।।	</td><td>	5-189-12a<br>5-189-12b	
</td></tr>
				
<tr><td>
	अभिसंश्लिष्टयोस्तत्र तयोराहवशौण्डयोः।<br>विच्छिन्नशरपातत्वाद्गदायुद्धमवर्तत।।	</td><td>	5-189-13a<br>5-189-13b	
</td></tr>
				
<tr><td>
	गदया भीमसेनस्तु कर्णस्य रथकूबरम्।<br>बिभेद शतधा राजंस्तदद्भुतमिवाभवत्।।	</td><td>	5-189-14a<br>5-189-14b	
</td></tr>
				
<tr><td>
	ततो भीमस्य राधेयो गदामाविध्य वीर्यवान्।<br>अवासृजद्रथे तां तु बिभेद गदया गदाम्।।	</td><td>	5-189-15a<br>5-189-15b	
</td></tr>
				
<tr><td>
	ततो भीमः पुनर्गुर्वीं चिक्षेपाधिरथेर्गदाम्।<br>तां गदां बहुभिः कर्णः सुपुङ्खैः सुप्रवेजितैः।।	</td><td>	5-189-16a<br>5-189-16b	
</td></tr>
				
<tr><td>
	प्रत्यविध्यत्पुनश्चान्यैः सा भीमं पुनराव्रजत्।<br>व्यालीव मन्त्राभिहता कर्णबाणैरभिद्रुता।।	</td><td>	5-189-17a<br>5-189-17b	
</td></tr>
				
<tr><td>
	तस्याः प्रतिनिपातेन भीमस्य विपुलो ध्वजः।<br>पपात सारथिश्चास्य मुमोह च गदाहतः।।	</td><td>	5-189-18a<br>5-189-18b	
</td></tr>
				
<tr><td>
	स कर्णं सायकानष्टौ व्यसृजत्क्रोधमूर्च्छितः।<br>तैस्तस्य निशितैस्तीक्ष्णैर्भीमसेनो महाबलः।।	</td><td>	5-189-19a<br>5-189-19b	
</td></tr>
				
<tr><td>
	चिच्छेद परवीरघ्नः प्रहसन्निव भारत।<br>ध्वजं शरासनं चैव शरावापं च भारत।।	</td><td>	5-189-20a<br>5-189-20b	
</td></tr>
				
				
<tr><td>
	कर्णोऽप्यन्यद्धनुर्गृह्य हेमपृष्ठं दुरासदम्।<br>ततः पुनस्तु राधेयो हयानस्य रथेषुभिः।<br>ऋक्षवर्णाञ्जघानाशु तथोभौ पार्ष्णिसारथी।।	</td><td>	5-189-21a<br>5-189-21b<br>5-189-21c	
</td></tr>
				
<tr><td>
	स विपन्नरथो भीमो नकुलस्याप्लुतो रथम्।<br>हरिर्यथा गिरेः शृङ्गं समाक्रमदरिन्दमः।।	</td><td>	5-189-22a<br>5-189-22b	
</td></tr>
				
<tr><td>
	तथा द्रोणार्जुनौ चित्रमयुध्येतां महारथौ।<br>आचार्यशिष्यौ राजेन्द्र कृतप्रतिकृतौ युधि।।	</td><td>	5-189-23a<br>5-189-23b	
</td></tr>
				
<tr><td>
	लघुसन्धानयोगाभ्यां रथयोश्च रणेन च।<br>मोहयन्तौ मनुष्याणां चक्षूंषि च मनांसि च।।	</td><td>	5-189-24a<br>5-189-24b	
</td></tr>
				
<tr><td>
	उपारमन्त ते सर्वे योधाऽस्माकं परे तथा।<br>विचित्रान्पृतनामध्ये रथमार्गानुदीर्य तौ।	</td><td>	5-189-25a<br>5-189-25b	
</td></tr>
<tr><td>
	अन्योन्यमपसव्यं च कर्तुं वीरौ तदेषतुः।।	</td><td>	5-189-26a	
</td></tr>
<tr><td>
	पराक्रमं तयोर्योधा ददृशुस्ते सुविस्मिताः।।	</td><td>	5-189-27a	
</td></tr>
				
<tr><td>
	तयोः समभवद्युद्धं द्रोणपाण्डवयोर्महत्।<br>आमिषार्थे महाराज गगने श्येनयोरिव।।	</td><td>	5-189-28a<br>5-189-28b	
</td></tr>
				
<tr><td>
	यद्यच्चकार द्रोणस्तु कुन्तीपुत्रजिगीषया।<br>तत्तत्प्रतिजघानाशु प्रहसंस्तस्य पाण्डवः।।	</td><td>	5-189-29a<br>5-189-29b	
</td></tr>
				
<tr><td>
	यदा द्रोणो न शक्नोति पाण्डवं स्म विशेषितुम्।<br>ततः प्रादुश्चकारास्त्रमस्त्रमार्गविशारदः।।	</td><td>	5-189-30a<br>5-189-30b	
</td></tr>
				
<tr><td>
	ऐन्द्रं पाशुपतं त्वाष्ट्रं वायव्यमथ वारुणम्।<br>मुक्तंमुक्तं द्रोणचापात्तज्जघान धनञ्जयः।।	</td><td>	5-189-31a<br>5-189-31b	
</td></tr>
				
<tr><td>
	अस्त्राण्यस्त्रैर्यदा तस्य विधिवद्धन्ति पाण्डवः।<br>ततोऽस्त्रैः परमैर्दिव्यैर्द्रोणः पार्थमवाकिरत्।।	</td><td>	5-189-32a<br>5-189-32b	
</td></tr>
				
<tr><td>
	यद्यदस्त्रं स पार्थाय प्रयुङ्क्ते विजिगीषया।<br>तस्यतस्य विघाताय तत्तद्धि कुरुतेऽर्जुनः।।	</td><td>	5-189-33a<br>5-189-33b	
</td></tr>
				
<tr><td>
	स वध्यमानेष्वस्त्रेषु दिव्येष्वपि यथाविधि।<br>अर्जुनेनार्जुनं द्रोणो मनसैवाभ्यपूजयत्।।	</td><td>	5-189-34a<br>5-189-34b	
</td></tr>
				
<tr><td>
	मेने चात्मानमधिकं पृथिव्यामधि भारत।<br>तेन शिष्येण सर्वेभ्यः शस्त्रविद्भ्य परन्तपः।।	</td><td>	5-189-35a<br>5-189-35b	
</td></tr>
				
<tr><td>
	वार्यमाणस्तु पार्थेन तथा मध्ये महात्मनाम्।<br>यतमानोऽर्जुनं प्रीत्या प्रीयते स्मार्जुनेन सः।।	</td><td>	5-189-36a<br>5-189-36b	
</td></tr>
				
<tr><td>
	ततोऽन्तरिक्षे देवाश्च गन्धर्वाश्च सहस्रशः।<br>ऋषयः सिद्धसङ्घाश्च व्यतिष्ठन्त दिदृक्षया।।	</td><td>	5-189-37a<br>5-189-37b	
</td></tr>
				
<tr><td>
	तदप्सरोभिराकीर्णं यक्षगन्धर्वसङ्कुलम्।<br>श्रीमदाकाशमभवद्भूयो मेघाकुलं यथा।।	</td><td>	5-189-38a<br>5-189-38b	
</td></tr>
				
<tr><td>
	तत्रास्मान्तर्हिता वाचो व्यचरन्त पुनः पुनः।<br>द्रोणपार्थस्तवोपेता व्यश्रूयन्त नराधिप।।	</td><td>	5-189-39a<br>5-189-39b	
</td></tr>
				
<tr><td>
	विसृज्यमानेष्वस्त्रेषु ज्वालयस्तु दिशो दश।<br>अब्रुवंस्तत्र सिद्धाश्च ऋषयश्च समागताः।।	</td><td>	5-189-40a<br>5-189-40b	
</td></tr>
				
<tr><td>
	नैवेदं मानुषं युद्धं नासुरं न च राक्षसम्।<br>न दैवं न च गान्धर्वं ब्राह्मणं ध्रुवमिदं परम्।।	</td><td>	5-189-41a<br>5-189-41b	
</td></tr>
				
<tr><td>
	विचित्रमिदमाश्चर्यं न नो दृष्टं न च श्रुतम्।<br>अति पाण्डवमाचार्यो द्रोणं चाप्यति पाण्डवः।।	</td><td>	5-189-42a<br>5-189-42b	
</td></tr>
<tr><td>
	नानयोरन्तरं शक्यं द्रष्टुमन्येन केनचित्।।	</td><td>	5-189-43a	
</td></tr>
				
<tr><td>
	यदि रुद्रो द्विधाकृत्य युध्येतात्मानमात्मना।<br>तत्र शक्योपमा कर्तुमन्यत्र तु न विद्यते।।	</td><td>	5-189-44a<br>5-189-44b	
</td></tr>
				
<tr><td>
	ज्ञानमेकस्थमाचार्ये ज्ञानं योगश्च पाण्डवे।<br>शौर्यमेकस्थमाचार्ये बलं शौर्यं च पाण्डवे।	</td><td>	5-189-45a<br>5-189-45b	
</td></tr>
				
<tr><td>
	नेमौ शक्यौ महेष्वासौ युद्धे क्षपयितुं परैः।<br>इच्छमानौ पुनरिमौ हन्येतां सामरं जगत्।।	</td><td>	5-189-46a<br>5-189-46b	
</td></tr>
				
<tr><td>
	इत्यब्रुवन्महाराज दृष्ट्वा तौ पुरुषर्षभौ।<br>अन्तर्हितानि भूतानि प्रकाशानि च सर्वशः।।	</td><td>	5-189-47a<br>5-189-47b	
</td></tr>
				
<tr><td>
	`यदा द्रोणं महाराज विशेषयति पाण्डवः'।<br>ततो द्रोणो ब्राह्ममस्त्रं प्रादुश्चक्रे महामतिः।।	</td><td>	5-189-48a<br>5-189-48b	
</td></tr>
				
<tr><td>
	`तदस्त्रं संहितं राजन्धोररूपं महाहवे'।<br>सन्तापयद्रणे पार्थं भूतान्यन्तर्हितानि च।।	</td><td>	5-189-49a<br>5-189-49b	
</td></tr>
				
				
<tr><td>
	ततश्चचाल पृथिवी सपर्वतवनद्रुमा।<br>`सरितश्च प्रतिस्रोतः प्रवहुर्वै क्षणान्तरम्'।<br>ववौ च विषमो वायुः सागराश्चापि चुक्षुभुः।।	</td><td>	5-189-50a<br>5-189-50b<br>5-189-50c	
</td></tr>
				
<tr><td>
	ततस्त्रासो महानासीत्कुरुपाण्डवसेनयोः।<br>सर्वेषां चैव भूतानामुद्यतेऽस्त्रे महात्मना।।	</td><td>	5-189-51a<br>5-189-51b	
</td></tr>
				
<tr><td>
	ततः पार्थोऽप्यसम्भ्रान्तस्तदस्त्रं प्रतिजघ्निवान्।<br>ब्रह्मास्त्रेणैव राजेन्द्र ततः सर्वमशीशमत्।।	</td><td>	5-189-52a<br>5-189-52b	
</td></tr>
				
<tr><td>
	यदा न गम्यते पारं तयोरन्यतरस्य वा।<br>ततः सङ्कुलयुद्धेन तद्युद्धं व्याकुलीकृतम्।।	</td><td>	5-189-53a<br>5-189-53b	
</td></tr>
				
<tr><td>
	नाज्ञायत ततः किञ्चित्पुनरेव विशाम्पते।<br>प्रवृत्ते तुमुले युद्धे द्रोणपाण्डवयोर्नृप।।	</td><td>	5-189-54a<br>5-189-54b	
</td></tr>
				
<tr><td>
	`द्रोणो मुक्त्वा रणे पार्थं पाञ्चालानन्वधावत।<br>अर्जुनोपि रणे द्रोणं त्यक्त्वा प्राद्रवयत्कुरून्।।	</td><td>	5-189-55a<br>5-189-55b	
</td></tr>
				
<tr><td>
	शरौघैरथ ताभ्यां तु छायाभूतं महामृधे।<br>तुमलं प्रबभौ राजन्सर्वस्य जगतो भयम्'।।	</td><td>	5-189-56a<br>5-189-56b	
</td></tr>
				
<tr><td>
	शरजालैः समाकीर्णे मेघजालैरिवाम्बरे।<br>नापतच्च ततः कश्चिदन्तरिक्षचरस्तदा।।	</td><td>	5-189-57a<br>5-189-57b	
</td></tr>
<tr><td>
	।। इति श्रीमन्महाभारते द्रोणपर्वणि द्रोणवधपर्वणि <br>पञ्चदशदिसयुद्धे एकोननवत्यधिकशततमोऽध्यायः।। 189 ।।	</td><td>		
</td></tr>
</tbody>