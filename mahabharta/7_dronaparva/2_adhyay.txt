				
<tbody><tr><td>
	<b>सञ्जय उवाच।</b>	</td><td>	5-2-1x	
</td></tr>
				
				
				
<tr><td>
	हतं भीष्ममथाधिरथिर्विदित्वा<br>भिन्नां नावं वारिधावत्यगाधे।<br>सोदर्यवद्व्यसनात्सूतपुत्रः<br>संतारयिष्यंस्तव पुत्रस्य सेनाम्।।	</td><td>	5-2-1a<br>5-2-1b<br>5-2-1b<br>5-2-1c	
</td></tr>
				
				
				
<tr><td>
	श्रुत्वा तु कर्णः पुरुषेन्द्रमच्युतं<br>निपातितं शान्तनवं महारथम्।<br>अथोपयायात्सहसारिकर्षणो<br>धनुर्धराणां प्रवरस्तदा नृप।।	</td><td>	5-2-2a<br>5-2-2b<br>5-2-2c<br>5-2-2d	
</td></tr>
				
<tr><td>
	हते तु रथसत्तमे परैर्निमज्जतीं नावमिवार्णवे कुरून्।<br>पितेव पुत्रांस्त्वरितोऽभ्ययात्ततः सन्तारयिष्यंस्तव पुत्रस्य सेनाम्।।	</td><td>	5-2-3a<br>5-2-3b	
</td></tr>
				
<tr><td>
	सम्मृज्य दिव्यं धनुराततज्यं स रामदत्तं रिपुसङ्घहन्ता।<br>बाणांश्च कालानलवायुकल्पानुल्लालयन्वाक्यमिदं बभाषे।	</td><td>	5-2-4a<br>5-2-4b	
</td></tr>
<tr><td>
	<b>कर्ण उवाच।</b>	</td><td>	5-2-4x	
</td></tr>
				
<tr><td>
	यस्मिन्धृतिर्बुद्धिपराक्रमौजः सत्यं स्मृतिर्वीरगुणाश्च सर्वे।<br>अस्त्राणि दिव्यान्यथ संनतिह्रीः प्रिया च वागनसूया च भीष्मे।।	</td><td>	5-1-4c<br>5-1-4d	
</td></tr>
				
<tr><td>
	सदा कृतज्ञे द्विजशत्रुघातके सनातनं चन्द्रमसीव लक्ष्मीः।<br>स चेत्प्रशान्तः परवीरहन्ता मन्ये हतानेव च सर्ववीरान्।।	</td><td>	5-2-5a<br>5-2-5b	
</td></tr>
				
<tr><td>
	नेह ध्रुवं किङ्चन जातु विद्यते। लोके ह्यस्मिन्कर्मणोऽनित्ययोगात्।<br>सूर्योदये को हि विमुक्तसङ्शयो भावं कुर्वीतार्यमहाव्रते हते।।	</td><td>	5-2-6a<br>5-2-6b	
</td></tr>
				
<tr><td>
	वसुप्रभावे वसुवीर्यसंभवे गते वसूनेव वसुंधराधिपे।<br>वसूनि पुत्रांश्च वसुंधरां तथा कुरूंश्च शोचध्वमिमां च वाहिनीम्।।	</td><td>	5-2-7a<br>5-2-7b	
</td></tr>
<tr><td>
	<b>सञ्जय उवाच।</b>	</td><td>	5-1-8x	
</td></tr>
				
<tr><td>
	महाप्रभावे वरदे निपातिते लोकेश्वरे शास्तरि चामितौजसि।<br>पराजितेषु भरतेषु दुर्मनाः कर्णो भृशं न्यश्वसदश्रु वर्तयन्।।	</td><td>	5-2-8a<br>5-2-8b	
</td></tr>
				
<tr><td>
	इदं च राधेयवचो निशम्य सुताश्च राजंस्तव सैनिकाश्च ह।<br>परस्परं चुक्रुशुरार्तिजं मुहुस्तदाश्रु नेत्रैर्मुमुचुश्च शब्दवत्।।	</td><td>	5-2-9a<br>5-2-9b	
</td></tr>
				
<tr><td>
	प्रवर्तमाने तु पुनर्महाहवे विगाह्यमानासु चमूषु पार्थिवैः।<br>अथाब्रवीद्धर्षकरं तदा वचो रथर्पभान्सर्वमहारथर्षभः।।	</td><td>	5-2-10a<br>5-2-10b	
</td></tr>
				
<tr><td>
	जगत्यनित्ये सततं प्रधावति प्रचिन्तयन्नस्थिरमद्य लक्षये।<br>भवत्सु तिष्ठत्स्विह पातितो मृधे निरिप्रकाशः कुरुपुङ्गवः कथम्।।	</td><td>	5-2-11a<br>5-2-11b	
</td></tr>
				
<tr><td>
	निपातिते शान्तनवे महारथे दिवाकरे भूतलमास्थिते यथा।<br>न पार्थिवाः सोढुमलं धनंजयं गिरिप्रवोढारमिवानिलं द्रुमाः।।	</td><td>	5-2-12a<br>5-2-12b	
</td></tr>
				
<tr><td>
	हतप्रधानं त्विदमार्तरूपं परैर्हतोत्साहमनाथमद्य वै।<br>मर्या कुख्णां परिपाल्यमाहवे बलं यथा तेन महात्मना तथा।।	</td><td>	5-2-13a<br>5-2-13b	
</td></tr>
				
<tr><td>
	समाहिते चात्मनि भारमीदृशं जगत्तथाऽनित्यमिदं च लक्षये।<br>निपातितं चाहवशौण्डमाहखे कथं नु कुर्यामहमीदृशे भयम्।।	</td><td>	5-2-14a<br>5-2-14b	
</td></tr>
				
<tr><td>
	अहं तु तान्कुरुवृषभानजिह्मगैः प्रवेशयन्यमसदनं चरन्रणे।<br>यशः परं जगति विभाव्य वर्तिता परैर्हतो भुवि शयिताथवा पुनः।।	</td><td>	5-2-15a<br>5-2-15b	
</td></tr>
				
<tr><td>
	युधिष्ठिरो धृतिमतिसत्यसत्ववान् वृकोदरो गजशततुल्यविक्रमः।<br>तथार्जुनस्त्रिदशवरात्मजो युवा न तद्बलं सुजयमिहामरैरपि।।	</td><td>	5-2-16a<br>5-2-16b	
</td></tr>
				
<tr><td>
	यमौ रणे यत्र यमोपमौ बले ससात्यकिर्यत्र च देवकीसुतः।<br>न तद्बलं कापुरुषोऽभ्युपेयिवान्निवर्तते भृत्युमुखादिवासुभृत्।।	</td><td>	5-2-17a<br>5-2-17b	
</td></tr>
				
<tr><td>
	तपोऽभ्युदीर्णं तपसैव बाध्यते बलं बलेनैव तथा मनस्विभिः।<br>मनश्च मे शत्रुनिवारणे ध्रुं स्वरक्षणे चाचलवद्व्यवस्थितम्।।	</td><td>	5-2-18a<br>5-2-18b	
</td></tr>
				
<tr><td>
	एवं चैषां बाधमानः प्रभावं गत्वैवाहं ताञ्जयाम्यद्य सूत।<br>मित्रद्रोहो मर्षणीयो न मेऽयं भग्ने सैन्ये यः समेयात्स मित्रम्।।	</td><td>	5-2-19a<br>5-2-19b	
</td></tr>
				
<tr><td>
	कर्तास्म्येतत्सत्पुरुषार्यकर्म त्यक्त्वा प्राणाननुयास्यामि भीष्मम्।<br>सर्वान्सङ्ख्ये शत्रुशङ्घान्हनिष्ये हतस्तैर्वा वीरलोकं प्रपत्स्ये।।	</td><td>	5-2-20a<br>5-2-20b	
</td></tr>
				
<tr><td>
	संप्राक्रुष्टे रुदितस्त्रीकुमारे पराहते पौरुषे धार्तराष्ट्रे।<br>मया कृत्यमिति जानामि सूत तस्माद्राज्ञस्त्वद्य शत्रून्विजेष्ये।।	</td><td>	5-2-21a<br>5-2-21b	
</td></tr>
				
<tr><td>
	कुरून्रक्षन्पाण्डुपुत्राञ्जिघांसंस्त्यक्त्वा प्राणान्घोररूपे रणेऽस्मिन्।<br>सर्वान्सङ्ख्ये शत्रुसङ्घान्निहत्य दास्याम्यहं धर्मxxxxxxxx	</td><td>	5-2-22a<br>5-2-22b	
</td></tr>
				
<tr><td>
	निबध्यतां मे कवचं विचित्रं हैमं शुभ्रं मणिरत्नावभासि।<br>शिरस्त्राणं चार्कसमानभासं धनुः शरांश्चाग्निविपाहिकल्पान्।।	</td><td>	5-2-23a<br>5-2-23b	
</td></tr>
				
<tr><td>
	उपासङ्गान्पोडश योजयन्तु धनूम्पि दिव्यानि तथाऽऽहरन्तु।<br>असींश्च शक्तीश्च गदाश्च गुर्वीः शङ्खं च जाम्बूनदचित्रनालम्।।	</td><td>	5-2-24a<br>5-2-24b	
</td></tr>
				
<tr><td>
	इमां रौक्मीं नागकक्ष्यां विचित्रां ध्वजं जैत्रं दिव्यमिन्दीवराङ्कम्।<br>श्लक्ष्णैर्वस्त्रैर्विप्रमृज्यानयन्तु चित्रां मालां चारुबद्धां सलाजाम्।।	</td><td>	5-2-25a<br>5-2-25b	
</td></tr>
				
<tr><td>
	अश्वानग्र्यान्पाण्डुराभ्रप्रकाशान् पुष्टान्स्नातान्मन्त्रपूताभिरद्भिः।<br>तप्तैर्भाण्डैः काञ्चनैरभ्युपेतान् शीघ्राञ्शीघ्रं सूतपुत्रानयस्व।।	</td><td>	5-2-26a<br>5-2-26b	
</td></tr>
				
<tr><td>
	रथं चाग्र्यं हेममालावनद्धं रत्नैश्चित्रं सूर्यचन्द्रप्रकाशैः।<br>द्रव्यैर्युक्तं सम्प्रहारोपपन्नैर्बाहैर्युक्तं तूर्णमावर्तयस्व।।	</td><td>	5-2-27a<br>5-2-27b	
</td></tr>
				
<tr><td>
	चित्राणि चापानि च वेगवन्ति ज्याश्चोत्तमाः सन्नहनोपपन्नाः।<br>तूणांश्च पूर्णान्महतः शराणामासाद्य गात्रावरणानि चैव।।	</td><td>	5-2-28a<br>5-2-28b	
</td></tr>
				
<tr><td>
	प्रायात्रिकं चानयताशु सर्वं पूर्णं कान्त्या वीरकांस्यां च हैमम्।<br>आनीय मालामवबध्य चाङ्गे प्रवादयन्त्वाशु जयाय भेरीः।।	</td><td>	5-2-29a<br>5-2-29b	
</td></tr>
				
<tr><td>
	प्रयाहि मूताशु यतः किरीटी वृकोदरो धर्मसुतो यमौ च।<br>तान्वा हनिष्यामि समेत्य सङ्ख्ये भीष्मो यथैष्यामि हतो द्विषद्भिः।।	</td><td>	5-2-30a<br>5-2-30b	
</td></tr>
				
<tr><td>
	यस्मिन्राजा सत्यधृतिर्युधिष्ठिरः समास्थितो भीमसेनार्जुनौ च।<br>वासुदेवः सात्यकिः सृंजयाश्च मन्ये बलं तदजय्यं महीपैः।।	</td><td>	5-2-31a<br>5-2-31b	
</td></tr>
				
<tr><td>
	तं चेन्मृत्युः सर्वहरोऽभिरक्षेत्सदाऽप्रमत्तः समरे किरीटिनम्।<br>तथापि हन्तास्मि समेत्य सङ्ख्ये यास्यामि वा भीष्ममुखो यमाय।।	</td><td>	5-2-32a<br>5-2-32b	
</td></tr>
				
<tr><td>
	न त्वेवाहं न गमिष्यामि तेषां मध्ये शराणां तत्र चाहं ब्रवीमि।<br>मित्रद्रुहो दुर्बलभक्तयो ये पापात्मानो न ममैते सहायाः।।	</td><td>	5-2-33a<br>5-2-33b	
</td></tr>
<tr><td>
	<b>सञ्जय उवाच।</b>	</td><td>	5-2-34x	
</td></tr>
				
<tr><td>
	समृद्धिमन्तं रथमुत्तमं दृढं सकूबरं हेमपरिष्कृतं शुभम्।<br>पताकिनं वातजवैर्हयोत्तमैर्युक्तं समास्थाय ययौ जयाय।।	</td><td>	5-2-34a<br>5-2-34b	
</td></tr>
				
<tr><td>
	सम्पूज्यमानः कुरुभिर्महात्मा रथर्षभो देवगणैर्यथेन्द्रः।<br>ययौ तदायोधनमुग्रधन्वा यत्रावसानं भरतर्षभस्य।।	</td><td>	5-2-35a<br>5-2-35b	
</td></tr>
				
<tr><td>
	वरूथिना महता सध्वजेन सुवर्णमुक्तामणिरत्नमालिना।<br>सदश्वयुक्तेन रथेन कर्णो मेघस्वनेनार्क इवामितौजाः।।	</td><td>	5-2-36a<br>5-2-36b	
</td></tr>
				
<tr><td>
	हुताशनाभः स हुताशनप्रभे शुभः शुभे वै स्वरथे धनुर्धरः।<br>स्थितो रराजाधिरथिर्महारथः स्वयं विमाने सुरराडिवास्थितः।।	</td><td>	5-2-37a<br>5-2-37b	
</td></tr>
<tr><td>
	।। इति श्रीमन्महाभारते द्रोणपर्वणि<br> द्रोणाभिषेकपर्वणि द्वितीयोऽध्यायः।। 2 ।।	</td><td>		
</td></tr>
</tbody>