				
<tbody><tr><td>
	<b>सञ्जय उवाच।</b>	</td><td>	5-18-1x	
</td></tr>
				
<tr><td>
	ततः संशप्तका राजन्समे देशे व्यवस्थिताः।<br>व्यूढानीकै रथैरेव चन्द्रार्धाख्यैर्मुदा युताः।।	</td><td>	5-18-1a<br>5-18-1b	
</td></tr>
				
				
<tr><td>
	ते किरीटिनमायान्तं दृष्ट्वा हर्षेण मारिष।<br>`अतीव सम्प्रहृष्टास्ते ह्युपलक्ष्य धनञ्जयम्'।<br>उदक्रोशन्नरव्याघ्राः शब्देन महता तदा।।	</td><td>	5-18-2a<br>5-18-2b<br>5-18-2c	
</td></tr>
				
<tr><td>
	स दिशः प्रदिशः सर्वा नभश्चैव समावृणोत्।<br>आवृतत्वाच लोकस्य नासीत्तत्र प्रतिस्वनः।।	</td><td>	5-18-3a<br>5-18-3b	
</td></tr>
				
<tr><td>
	सोऽतीव संप्रहृष्टांस्तानुपलभ्य धनञ्जयः।<br>किञ्चिदभ्युत्स्मयन्कृष्णमिदं वचनमब्रवीत्।।	</td><td>	5-18-4a<br>5-18-4b	
</td></tr>
				
<tr><td>
	देवकीपुत्र पश्येमान्मुमूर्षूनद्य संयुगे।<br>भ्रातॄंस्त्रैगर्तकानेतान्रोदितव्ये प्रहर्षितान्।।	</td><td>	5-18-5a<br>5-18-5b	
</td></tr>
				
				
				
				
<tr><td>
	आससाद रणे व्यूढां त्रिगर्तानामनीकिनीम्।।	</td><td>	5-18-7b	
</td></tr>
				
<tr><td>
	स देवदत्तमादाय शङ्खं हेमपरिष्कृतम्।<br>दध्मौ वेगेन महता घोषेणापूरयन्दिशः।।	</td><td>	5-18-8a<br>5-18-8b	
</td></tr>
				
<tr><td>
	तेन शब्देन वित्रस्ता संशप्तकवरूथिनी।<br>विचेष्टाऽवस्थिता सङ्ख्ये ह्यश्मसारमयी यथा।।	</td><td>	5-18-9a<br>5-18-9b	
</td></tr>
				
<tr><td>
	`सा सेना भरतश्रेष्ठ निश्चेष्टा शुशुभे तदा।<br>चित्रे पटे यथा न्यस्ता कुशलैः शिल्पिभिर्नरैः।।	</td><td>	5-18-10a<br>5-18-10b	
</td></tr>
				
				
<tr><td>
	स्वनेन तेन सैन्यानां दिवमावृण्वता तदा।<br>सस्वना पृथिवी सर्वा तथैव च महोदधिः।<br>स्वनेन तेन सैन्यानां कर्णास्तु बधिरीकृताः'।।	</td><td>	5-18-11a<br>5-18-11b<br>5-18-11c	
</td></tr>
				
				
<tr><td>
	वाहास्तेषां विवृत्ताक्षाः स्तब्धकर्णशिरोधराः।<br>विष्टब्धचरणा मूत्रं रुधिरं च प्रसुस्रुवुः।<br>`ततो व्युपारमच्छब्दः प्रहृष्टास्ते ततोऽभवन्'।।	</td><td>	5-18-12a<br>5-18-12b<br>5-18-12c	
</td></tr>
				
<tr><td>
	उपलभ्य ततः संज्ञामवस्थाप्य च वाहिनीम्।<br>युगपत्पाण्डुपुत्राय चिक्षिपुः कङ्कपत्रिणः।।	</td><td>	5-18-13a<br>5-18-13b	
</td></tr>
				
<tr><td>
	तानर्जुनः सहस्राणि दशपञ्चभिराशुगैः।<br>अनागतानेव शरैश्चिच्छेदाशु पराक्रमी।।	</td><td>	5-18-14a<br>5-18-14b	
</td></tr>
				
<tr><td>
	ततो?ऽर्जुनं शितैर्बाणैर्दशभिर्दशभिः पुनः।<br>प्राविध्यन्त ततः पार्थस्तानविध्यत्त्रिभिस्त्रिभिः।।	</td><td>	5-18-15a<br>5-18-15b	
</td></tr>
				
<tr><td>
	एकैकस्तु ततः पार्थं राजन्विव्याध पञ्चभिः।<br>स च तान्प्रतिविव्याध द्वाभ्यां द्वाभ्यां पराक्रमी।।	</td><td>	5-18-16a<br>5-18-16b	
</td></tr>
				
<tr><td>
	भूय एव तु सङ्क्रुद्धास्त्वर्जुनं सहकेशवम्।<br>आपूरयञ्शरैस्तीक्ष्णैस्तटाकमिव वृष्टिभिः।।	</td><td>	5-18-17a<br>5-18-17b	
</td></tr>
				
<tr><td>
	ततः शरसहस्राणि प्रापतन्नर्जुनं प्रति।<br>भ्रमराणामिव व्राताः फुल्लं द्रुमगणं वने।।	</td><td>	5-18-18a<br>5-18-18b	
</td></tr>
				
<tr><td>
	ततः सुबाहुस्त्रिंशद्भिरद्रिसारमयैः शरैः।<br>अविध्यदिषुभिर्गाढं किरीटे सव्यसाचिनम्।।	</td><td>	5-18-19a<br>5-18-19b	
</td></tr>
				
<tr><td>
	तैः किरीटि किरीटस्थैर्हेमपुङ्खैरजिह्मगैः।<br>शातकुम्भमयापीडो बभौ यूप इवोच्छ्रितः।।	</td><td>	5-18-20a<br>5-18-20b	
</td></tr>
				
<tr><td>
	हस्तावापं सुबाहोस्तु भल्लेन युधि पाण्डवः।<br>चिच्छेद तं चैव पुनः शरवर्षैरवाकिरत्।।	</td><td>	5-18-21a<br>5-18-21b	
</td></tr>
				
<tr><td>
	ततः सुशर्मा दशभिः सुरथस्तु किरीटिनम्।<br>सुधर्मा सुधनुश्चैव सुबाहुश्च समार्पयत्।।	</td><td>	5-18-22a<br>5-18-22b	
</td></tr>
				
<tr><td>
	तांस्तु सर्वान्पृथग्बाणैर्वानरप्रवरध्वजः।<br>प्रत्यविध्यद्ध्वजांश्चैषां भल्लैश्चिच्छेद सायकान्।।	</td><td>	5-18-23a<br>5-18-23b	
</td></tr>
				
<tr><td>
	सुधन्वनो धनुश्छित्त्वा हयांश्चास्यावधीच्छरैः।<br>अथास्य सशिरस्त्राणं शिरः कायादपातयत्।।	</td><td>	5-18-24a<br>5-18-24b	
</td></tr>
				
<tr><td>
	`जहार पार्थः सैन्येषु सहस्रे द्वे च योधिनाम्'।<br>तस्मिन्निपतिते वीरे त्रस्तास्तस्य पदानुगाः।।	</td><td>	5-18-25a<br>5-18-25b	
</td></tr>
				
<tr><td>
	`भूयिष्ठं प्रतिरुद्धा ये हतैर्योधैर्यशस्विनः'।<br>व्यद्रवन्त भयाद्भीता यत्र दौर्योधनं बलम्।।	</td><td>	5-18-26a<br>5-18-26b	
</td></tr>
				
<tr><td>
	ततो जघानं सङ्क्रुद्धो वासविस्तां महाचमूम्।<br>शरजालैरविच्छिन्नैस्तमः सूर्य इवांशुभिः।।	</td><td>	5-18-27a<br>5-18-27b	
</td></tr>
				
<tr><td>
	ततो भग्ने बले तस्मिन्विप्रलीने समन्ततः।<br>सव्यसाचिनि सङ्क्रुद्वे त्रैगर्तान्भयमाविशत्।।	</td><td>	5-18-28a<br>5-18-28b	
</td></tr>
				
<tr><td>
	ते वध्यमानाः पार्थेन शरैः सन्नतपर्वभिः।<br>अमुह्यंस्तत्रतत्रैव त्रस्ता मृगगणा इव।।	</td><td>	5-18-29a<br>5-18-29b	
</td></tr>
				
<tr><td>
	ततस्त्रिगर्तराट् क्रुद्धस्तानुवाच महारथान्।<br>अलं द्रुतेन वः शूरा न भयं कर्तुमर्हथ।।	</td><td>	5-18-30a<br>5-18-30b	
</td></tr>
				
<tr><td>
	शप्त्वाऽथ शपथान्घोरान्सर्वसैन्यस्य पश्यतः।<br>गत्वा दौर्योधनं सैन्यं किं वै वक्ष्यथ मुख्यशः।	</td><td>	5-18-31a<br>5-18-31b	
</td></tr>
				
<tr><td>
	नावहास्याः कथं लोके कर्मणाऽनेन संयुगे।<br>भवेम सहिताः सर्वे निवर्तध्वं यथाबलम्।।	</td><td>	5-18-32a<br>5-18-32b	
</td></tr>
				
<tr><td>
	एवमुक्तास्तु ते राजन्नुदक्रोशन्मुहुर्मुहुः।<br>शङ्खांश्च दध्मिरे वीरा हर्षयन्तः परस्परम्।।	</td><td>	5-18-33a<br>5-18-33b	
</td></tr>
				
<tr><td>
	ततस्ते सन्न्यवर्तन्तं संशप्तकगणाः पुनः।<br>नारायणाश्च गोपाला मृत्युं कृत्वाऽनिवर्तनम्।।	</td><td>	5-18-34a<br>5-18-34b	
</td></tr>
<tr><td>
	।। इति श्रीमन्महाभारते द्रोणपर्वणि <br>द्रोणाभिषेकपर्वणि अष्टादशोऽध्यायः।। 18 ।।	</td><td>		
</td></tr></tbody>