				
<tbody><tr><td>
	<b>सञ्जय उवाच।</b>	</td><td>	5-97-1x	
</td></tr>
				
<tr><td>
	तथा तस्मिन्प्रवृत्ते तु सङ्ग्रमे रोमहर्षणे।<br>कौरवेयांस्त्रिधाभूतान्पाण्डवाः समुपाद्रवन्।।	</td><td>	5-97-1a<br>5-97-1b	
</td></tr>
				
<tr><td>
	जलसन्धं महाबाहुं भीमसेनोऽभ्यवर्तत।<br>युधिष्ठिरः सहानीकः कृतवर्माणमाहवे।।	</td><td>	5-97-2a<br>5-97-2b	
</td></tr>
				
<tr><td>
	किरंस्तु शरवर्षाणि रोचमान इवांशुमान्।<br>धृष्टद्युम्नो महाराज द्रोणमभ्यद्रवद्रणे।।	</td><td>	5-97-3a<br>5-97-3b	
</td></tr>
				
<tr><td>
	ततः प्रववृते युद्धं त्वरतां सर्वधन्विनाम्।<br>कुरूणां पाण्डवानां च सङ्क्रुद्धानां परस्परम्।।	</td><td>	5-97-4a<br>5-97-4b	
</td></tr>
				
<tr><td>
	सङ्क्षये तु तथाभूते वर्तमाने महाभये।<br>द्वन्दवीभूतेषु सैन्येषु युध्यमानेष्वभीतवत्।।	</td><td>	5-97-5a<br>5-97-5b	
</td></tr>
				
<tr><td>
	द्रोणः पाञ्चालपुत्रेण बली बलवता सह।<br>यदक्षिपत्पृषत्कौघांस्तदद्भुतमिवाभवत्।।	</td><td>	5-97-6a<br>5-97-6b	
</td></tr>
				
<tr><td>
	पुण्डरीकवनानीव विध्वस्तानि समन्ततः।<br>चक्राते द्रोणपाञ्चाल्यौ नृणां शीर्षाण्यनेकशः।।	</td><td>	5-97-7a<br>5-97-7b	
</td></tr>
				
<tr><td>
	विनिकीर्णानि वीराणामनीकेषु समन्ततः।<br>वस्त्राभरणशस्त्राणि ध्वजवर्मायुधानि च।।	</td><td>	5-97-8a<br>5-97-8b	
</td></tr>
				
				
<tr><td>
	तपनीयतनुत्राणाः संसिक्ता रुधिरेण च।<br>कोविदारा इवाभान्ति पुष्पितास्तत्र भारत।<br>तावकाः समरे योधाः पाण्डवेयाश्च विक्षताः।।	</td><td>	5-97-9a<br>5-97-9b<br>5-97-9c	
</td></tr>
				
<tr><td>
	कुञ्जराश्वनरान्ये पातयन्ति स्म पत्रिभिः।<br>तालमात्राणि चापानि विकर्षन्तो महारथाः।।	</td><td>	5-97-10a<br>5-97-10b	
</td></tr>
				
<tr><td>
	असिचर्माणि चापानि शिरांशि कवचानि च।<br>विप्रकीर्यन्त शूराणां सम्प्रहारे महात्मनाम्।।	</td><td>	5-97-11a<br>5-97-11b	
</td></tr>
				
<tr><td>
	उत्थितान्यगणेयानि कबन्धानि समन्ततः।<br>अदृश्यन्त महाराज तस्मिन्परमसङ्कुले।।	</td><td>	5-97-12a<br>5-97-12b	
</td></tr>
				
<tr><td>
	गृध्राः कङ्का बकाः श्येना वायसा जम्बुकास्तथा।<br>बहुशः पिशिताशाश्च तत्रादृश्यन्त मारिष।।	</td><td>	5-97-13a<br>5-97-13b	
</td></tr>
				
<tr><td>
	भक्षयन्तश्च मांसानि पिबन्तश्चापि शोणितम्।<br>विलुम्पमानाः केशांश्च मज्जाश्च बहुधा नृप।।	</td><td>	5-97-14a<br>5-97-14b	
</td></tr>
				
<tr><td>
	आकर्षन्तः शरीराणि शरीरावयवांस्तथा।<br>नराश्वगजसङ्घानां शिरांशि च ततस्ततः।।	</td><td>	5-97-15a<br>5-97-15b	
</td></tr>
				
<tr><td>
	कृतास्त्रा रणशिक्षाभिर्दीक्षिता रणशालिनः।<br>रणे जयं प्रार्थयाना भृशं युयुधिरे तदा।।	</td><td>	5-97-16a<br>5-97-16b	
</td></tr>
				
<tr><td>
	असिमार्गान्बहुविधान्विचेरुः सैनिका रणे।<br>ऋष्टिभिः शक्तिभिः प्रासैः शूलतोमरपट्टसैः।।	</td><td>	5-97-17a<br>5-97-17b	
</td></tr>
				
<tr><td>
	गदाभिः परिघैश्चान्यैरायुधैश्च भुजैरपि।<br>अन्योन्यं जघ्निरे क्रुद्धा युद्धरङ्गता नराः।।	</td><td>	5-97-18a<br>5-97-18b	
</td></tr>
				
<tr><td>
	रथिनो रथिभिः सार्धमश्वारोहाश्च सादिभिः।<br>मातङ्गा वरमातङ्गैः पदाताश्च पदातिभिः।।	</td><td>	5-97-19a<br>5-97-19b	
</td></tr>
				
<tr><td>
	क्षीबा इवान्ये चोन्मत्ता रङ्गेष्विव च वारणाः।<br>उच्चुक्रुशुरथान्योन्यं जघ्नुरन्योन्यमेव च।।	</td><td>	5-97-20a<br>5-97-20b	
</td></tr>
				
<tr><td>
	वर्तमाने तथा युद्धे निर्मर्यादे विशाम्पते।<br>धृष्टद्युम्नो हयानश्चैर्द्रोणस्य व्यत्यमिश्रयत्।।	</td><td>	5-97-21a<br>5-97-21b	
</td></tr>
				
<tr><td>
	ते हयाः साध्वशोभन्त मिश्रिता वातरंहसः।<br>पारावतसवर्णाश्च रक्तशोणाश्च संयुगे।।	</td><td>	5-97-22a<br>5-97-22b	
</td></tr>
				
<tr><td>
	पारावतसवर्णास्ते रक्तशोणविमिश्रिताः।<br>हयाः शुशुभिरे राजन्मेघा इव सविद्युतः।।	</td><td>	5-97-23a<br>5-97-23b	
</td></tr>
				
<tr><td>
	धृष्टद्युम्नस्तु सम्प्रेक्ष्य द्रोणमभ्याशमागतम्।<br>असिचर्माददे वीरो धनुरुत्सृज्य भारत।।	</td><td>	5-97-24a<br>5-97-24b	
</td></tr>
				
<tr><td>
	चिकीर्षुर्दुष्करं कर्म पार्षतः परवीरहा।<br>ईषायाः समतिक्रम्य द्रोणस्य रथमाविशत्।।	</td><td>	5-97-25a<br>5-97-25b	
</td></tr>
				
<tr><td>
	अतिष्ठद्युगमध्ये स युगसन्नहनेषु च।<br>जघनार्धेषु चाश्वानां तत्सैन्यान्यभ्यपूजयन्।।	</td><td>	5-97-26a<br>5-97-26b	
</td></tr>
				
<tr><td>
	खङ्गेन चरतस्तस्य शोणाश्वानधितिष्ठतः।<br>न ददार्शान्तरं द्रोणस्तदद्भुतमिवाभवत्।।	</td><td>	5-97-27a<br>5-97-27b	
</td></tr>
				
<tr><td>
	यथा श्येनस्य पतनं वनेष्वामिषगृद्धिनः।<br>तथैवासीदभीसारस्तस्य द्रोणं जिघांसतः।।	</td><td>	5-97-28a<br>5-97-28b	
</td></tr>
				
<tr><td>
	ततः शरशतेनास्य शतचन्द्रं समाक्षिपत्।<br>द्रोणो द्रुपद पुत्रस्य खङ्गं च दशभिः शरैः।।	</td><td>	5-97-29a<br>5-97-29b	
</td></tr>
				
<tr><td>
	हयांश्चैव चतुःषष्ट्या शराणां जघ्निवान्बली।<br>ध्वजं छत्रं च भल्लाभ्यां तथा तौ पार्ष्णिसारथी।।	</td><td>	5-97-30a<br>5-97-30b	
</td></tr>
				
<tr><td>
	अथास्मै त्वरितो बाणमपरं जीवितान्तकम्।<br>धृष्टद्युम्नाय चिक्षेप वज्रं वज्रधरो यथा।।	</td><td>	5-97-31a<br>5-97-31b	
</td></tr>
				
<tr><td>
	तं चतुर्दशभिस्तीक्ष्णैर्बाणैश्चिच्छेद सात्यकिः।<br>ग्रस्तमाचार्यमुख्येन धृष्टद्युम्नं व्यमोचयत्।।	</td><td>	5-97-32a<br>5-97-32b	
</td></tr>
				
<tr><td>
	सिंहेनेव मृगं ग्रस्तं नरसिंहेन मारिष।<br>द्रोणाद्वै मोचयामास पाञ्चाल्यं शिनिपुङ्गवः।।	</td><td>	5-97-33a<br>5-97-33b	
</td></tr>
				
<tr><td>
	सात्यकिं प्रेक्ष्य गोप्तारं पाञ्चाल्यं च महाहवे।<br>शराणां त्वरितो द्रोणः षड्विंशत्या समार्पयत्।।	</td><td>	5-97-34a<br>5-97-34b	
</td></tr>
				
<tr><td>
	ततो द्रोणं शिनेः पौत्रो ग्रसन्तमपि सृञ्जयान्।<br>प्रत्यविध्यच्छितैर्बाणैः षड्विंशत्या स्तनान्तरे।।	</td><td>	5-97-35a<br>5-97-35b	
</td></tr>
				
<tr><td>
	ततः सर्वे रथास्तूर्णं पाञ्चाल्या जयगृद्धिनः।<br>सात्वताभिसृते द्रोणे धृष्टद्युम्नमवाक्षिपन्।।	</td><td>	5-97-36a<br>5-97-36b	
</td></tr>
<tr><td>
	।। इति श्रीमन्महाभारते द्रोणपर्वणि जयद्रथवधपर्वणि <br>चतुर्दशदिवसयुद्धे सप्तनवतितमोऽध्यायः।। 97 ।।	</td><td>		
</td></tr></tbody>