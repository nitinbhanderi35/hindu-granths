				
<tbody><tr><td>
	<b>सञ्जय उवाच।</b>	</td><td>	5-154-1x	
</td></tr>
				
<tr><td>
	तदुदीर्णं रथाश्वौघं बलं तव जनाधिप।<br>पाण्डुसेनामतिक्रम्य योधयामास सर्वतः।।	</td><td>	5-154-1a<br>5-154-1b	
</td></tr>
				
<tr><td>
	पाञ्चालाः कुरवश्चैव योधयन्तः परस्परम्।<br>यमराष्ट्राय महते परलोकाय दीक्षिताः।।	</td><td>	5-154-2a<br>5-154-2b	
</td></tr>
				
<tr><td>
	शूराः शूरैः समागम्य शरतोमरशक्तिभिः।<br>विव्यधुः समरेऽन्योन्यं निन्युश्चैव यमक्षयम्।।	</td><td>	5-154-3a<br>5-154-3b	
</td></tr>
				
<tr><td>
	रथिनां रथिभिः सार्धं रुधिरस्रावदारुणम्।<br>प्रावर्तत महद्युद्धं निघ्नतामितरेतरम्।।	</td><td>	5-154-4a<br>5-154-4b	
</td></tr>
				
<tr><td>
	वारणाश्च महाराज समासाद्य परस्परम्।<br>विषाणैर्दारयामासुः सुसङ्क्रुद्धा मदोत्कटाः।।	</td><td>	5-154-5a<br>5-154-5b	
</td></tr>
				
<tr><td>
	हयारोहान्हयारोहाः प्रासशक्तिपरश्वथैः।<br>बिभिदुस्तुमुले युद्धे प्रार्थयन्तो महद्यशः।।	</td><td>	5-154-6a<br>5-154-6b	
</td></tr>
				
<tr><td>
	पत्तयश्च महाबाहो शतशः शस्त्रपाणयः।<br>अन्योन्यमार्दयन्राजन्नित्यं यत्ताः पराक्रमे।।	</td><td>	5-154-7a<br>5-154-7b	
</td></tr>
				
<tr><td>
	गोत्राणां नामधेयानां कुलानां चैव मारिष।<br>श्रवणाद्धि विजानीमः पाञ्चालान्कुरुभिः सह।।	</td><td>	5-154-8a<br>5-154-8b	
</td></tr>
				
<tr><td>
	तेऽन्योन्यं समरे योधाः शरशक्तिपरश्वथैः।<br>प्रैषयन्परलोकाय विचरन्तो ह्यभीतवत्।।	</td><td>	5-154-9a<br>5-154-9b	
</td></tr>
				
<tr><td>
	शरैर्दश दिशो राजंस्तेषां मुक्तैः सहस्रशः।<br>न भ्राजन्ते यथा पूर्वं भास्करस्य च नाशनात्।।	</td><td>	5-154-10a<br>5-154-10b	
</td></tr>
				
<tr><td>
	तथा प्रयुध्यमानेषु पाण्डवेयेषु भारत।<br>दुर्योधनो महाराज व्यवागाहत तद्बलम्।।	</td><td>	5-154-11a<br>5-154-11b	
</td></tr>
				
<tr><td>
	सैन्धवस्य वधेनैव भृशं दुःखसमन्वितः।<br>मर्तव्यमिति संचिन्त्य प्राविशच्च द्विषद्बलम्।।	</td><td>	5-154-12a<br>5-154-12b	
</td></tr>
				
<tr><td>
	नादयन्रथघोषेण कम्पयन्निव मेदिनीम्।<br>अभ्यवर्तत पुत्रस्ते पाण्डवानामनीकिनीम्।।	</td><td>	5-154-13a<br>5-154-13b	
</td></tr>
				
<tr><td>
	स सन्निपातस्तुमुलस्तस्य तेषां च भारत।<br>अभवत्सर्वसैन्यानामभावकरमो महान्।।	</td><td>	5-154-14a<br>5-154-14b	
</td></tr>
<tr><td>
	<b>`धृतराष्ट्र उवाच।</b>	</td><td>	5-154-15x	
</td></tr>
				
<tr><td>
	तथा हतेषु सैन्येषु तथा कृच्छ्रगतः स्वयम्।<br>कच्चिद्दुर्योधनः सूत नाकार्षीत्पृष्ठतो रणम्।।	</td><td>	5-154-15a<br>5-154-15b	
</td></tr>
				
<tr><td>
	एकस्य च बहुनां च सन्निपातो महानभूत्।<br>विशेषतो हि नृपतेर्विषमं प्रतिभाति मे।।	</td><td>	5-154-16a<br>5-154-16b	
</td></tr>
				
<tr><td>
	सोऽत्यन्तसुखसंवृद्धो रक्ष्यो लोकस्य चेश्वरः।<br>एको बहून्समासाद्य कच्चिन्नासीत्पराङ्मुखः।।	</td><td>	5-154-17a<br>5-154-17b	
</td></tr>
				
<tr><td>
	द्रोणः कर्णः कृपश्चैव कृतवर्मा च सात्वतः।<br>नावारयन्कथं युद्धे राजानं राज्यकाङ्क्षिणः।।	</td><td>	5-154-18a<br>5-154-18b	
</td></tr>
				
<tr><td>
	सर्वोपायैर्हि युद्धेषु रक्षितव्यो महीपतिः।<br>एषा नीतिः परा युद्धे दृष्टा तत्र मनीषिभिः।।	</td><td>	5-154-19a<br>5-154-19b	
</td></tr>
				
<tr><td>
	प्रविष्टे वै मम सुते परेषां वै महद्बलम्।<br>मामका रथिनां श्रेष्ठाः किमकुर्वत स़ञ्जय।।	</td><td>	5-154-20a<br>5-154-20b	
</td></tr>
<tr><td>
	<b>सञ्जय उवाच।</b>	</td><td>	5-154-21x	
</td></tr>
				
<tr><td>
	राजन्सङ्ग्राममाश्चर्यं पुत्रस्य तव भारत।<br>एकस्य च बहूनां च शृणु मे ब्रुवतो ध्रुवम्।।	</td><td>	5-154-21a<br>5-154-21b	
</td></tr>
				
<tr><td>
	द्रोणेन वार्यमाणोऽसौ कर्णेन च कृपेण च।<br>प्राविशत्पाण्डवीं सेनां मकरः सागरं यथा।।	</td><td>	5-154-22a<br>5-154-22b	
</td></tr>
				
<tr><td>
	किरन्निषुसहस्राणि तत्रतत्र तथातथा।<br>पाञ्चालान्पाण्डवांश्चैव विव्याध निशितैः शरैः।।	</td><td>	5-154-23a<br>5-154-23b	
</td></tr>
				
<tr><td>
	यथोदयगतः सूर्यो रश्मिभिर्नाशयेत्तमः।<br>तथा पुत्रस्तव बलं नाशयत्तन्महाबलः'।।	</td><td>	5-154-24a<br>5-154-24b	
</td></tr>
				
				
<tr><td>
	यथा मध्यन्दिने सूर्यं प्रतपन्तं गभस्तिभिः।<br>तथा तव सुतं मध्ये प्रतपन्तं शरार्चिभिः।<br>न शेकुर्भारतं युद्धे पाण्डवाः समुदीक्षितुम्।।	</td><td>	5-154-25a<br>5-154-25b<br>5-154-25c	
</td></tr>
				
<tr><td>
	पलायनकृतोत्साहा निरुत्साहा द्विषज्जये।<br>पर्यधावन्त पाञ्चाला वध्यमाना महात्मना।।	</td><td>	5-154-26a<br>5-154-26b	
</td></tr>
				
<tr><td>
	रुक्मपुङ्खैः प्रसन्नाग्रैस्तव पुत्रेण धन्विना।<br>अर्द्यमानाः शरैस्तूर्णं न्यपतन्पाण्डुसैनिकाः।।	</td><td>	5-154-27a<br>5-154-27b	
</td></tr>
				
<tr><td>
	`व्यद्रवंश्च भयाद्योधा दृष्ट्वा तं परमाहवे।<br>व्यात्ताननमिव प्राप्तमन्तकं प्राणहारिणम्'।।	</td><td>	5-154-28a<br>5-154-28b	
</td></tr>
				
<tr><td>
	न तादृशं रमे कर्म कृतवन्तस्तु तावकाः।<br>यादृशं कृतवान्राजा पुत्रस्तव विशाम्पते।।	</td><td>	5-154-29a<br>5-154-29b	
</td></tr>
				
<tr><td>
	पुत्रेण तव सा सेना पाण्डवी मथिता रणे।<br>नलिनी द्विरदेनेव समन्तात्फुल्लपङ्कजा।।	</td><td>	5-154-30a<br>5-154-30b	
</td></tr>
				
<tr><td>
	क्षीणतोयानिलार्काभ्यां हतत्विडिव पद्मिनी।<br>बभूव पाण्डवी सेना तव पुत्रस्य तेजसा।।	</td><td>	5-154-31a<br>5-154-31b	
</td></tr>
				
<tr><td>
	पाण्डुसेनां हतां दृष्ट्वा तव पुत्रेण भारत।<br>भीमसेनपुरोगास्तु पाञ्चालाः समुपाद्रवन्।।	</td><td>	5-154-32a<br>5-154-32b	
</td></tr>
				
<tr><td>
	स भीमसेनं दशभिर्माद्रीपुत्रौ त्रिभिस्त्रिभिः।<br>विराटद्रुपदौ षड्भिः शतेन च शिखण्डिनम्।।	</td><td>	5-154-33a<br>5-154-33b	
</td></tr>
				
<tr><td>
	धृष्टद्युम्नं च सप्तत्या धर्मपुत्रं च सप्तभिः।<br>केकयांश्चैव चेदींश्च बहुभिर्निशितैः शरैः।।	</td><td>	5-154-34a<br>5-154-34b	
</td></tr>
				
<tr><td>
	सात्वतं पञ्चभिर्विद्धा द्रौपदेयांस्त्रिभिस्त्रिभिः।<br>घटोत्कचं च समरे विद्ध्वा सिंह इवानदत्।।	</td><td>	5-154-35a<br>5-154-35b	
</td></tr>
				
<tr><td>
	शतशश्चापरान्योधान्सद्विपांश्च महारणे।<br>शरैरवचकर्तोग्रैः क्रुद्धोऽन्तक इव प्रजाः।।	</td><td>	5-154-36a<br>5-154-36b	
</td></tr>
				
<tr><td>
	सा तेन पाण्डवी सेना वध्यमाना शिलीमुखैः।<br>तव पुत्रेण सङ्ग्रामे विदुद्राव नराधिप।।	</td><td>	5-154-37a<br>5-154-37b	
</td></tr>
				
<tr><td>
	तं तपन्तमिवादित्यं कुरुराजं महाहवे।<br>नाशकन्वीक्षितुं राजन्पाण्डुपुत्रस्य सैनिकाः।।	</td><td>	5-154-38a<br>5-154-38b	
</td></tr>
				
<tr><td>
	ततो युधिष्ठिरो राजा कुपितो राजसत्तम।<br>अभ्यधावत्कुरुपतिं तव पुत्रं जिघांसया।।	</td><td>	5-154-39a<br>5-154-39b	
</td></tr>
				
<tr><td>
	तावुभौ युधि कौरव्यौ समीयतुररिन्दमौ।<br>स्वार्थहेतोः पराक्रान्तौ दुर्योधनयुधिष्ठिरौ।।	</td><td>	5-154-40a<br>5-154-40b	
</td></tr>
				
<tr><td>
	ततो दुर्योधनः क्रुद्धः शरैः सन्नतपर्वभिः।<br>विव्याध दशभिस्तूर्णं ध्वजं चिच्छेद चेषुणा।।	</td><td>	5-154-41a<br>5-154-41b	
</td></tr>
				
<tr><td>
	इन्द्रसेनं त्रिभिश्चैव ललाटे जघ्निवान्नृप।<br>सारथिं दयितं राज्ञः पाण्डवस्य महात्मनः।।	</td><td>	5-154-42a<br>5-154-42b	
</td></tr>
				
<tr><td>
	धनुश्च पुनरन्येन चकर्तास्य महारथः।<br>चतुर्भिश्चतुरश्चैव बाणैर्विव्याध वाजिनाः।।	</td><td>	5-154-43a<br>5-154-43b	
</td></tr>
				
<tr><td>
	ततो युधिष्ठिरः क्रुद्धो निमेषादिव कार्मुकम्।<br>अन्यदादाय वेगेन कौरवं प्रत्यवारयत्।।	</td><td>	5-154-44a<br>5-154-44b	
</td></tr>
				
<tr><td>
	तस्य तान्निघ्नतः शत्रून्रुक्मपृष्ठं महद्धनुः।<br>भल्लाभ्यां पण्डवो ज्येष्ठस्त्रिधा चिच्छेद मारिष।।	</td><td>	5-154-45a<br>5-154-45b	
</td></tr>
				
<tr><td>
	विव्याध चैनं दशभिः सम्यगस्तैः शितैः शरैः।<br>मर्म भित्त्वा तु ते सर्वे संलग्नाः क्षितिमाविशन्।।	</td><td>	5-154-46a<br>5-154-46b	
</td></tr>
				
<tr><td>
	ततः परिवृता योधाः परिवव्रुर्युधिष्ठिरम्।<br>वृत्रेण सह युध्यन्तं यद्वद्देवाः शतक्रतुम्।।	</td><td>	5-154-47a<br>5-154-47b	
</td></tr>
				
				
<tr><td>
	ततो युधिष्ठिरो राजा तव पुत्रस्य मारिष।<br>शरं च सूर्यरश्म्याभमत्युग्रमनिवारणम्।<br>हा हतोऽसीति राजानमुक्त्वाऽमुञ्चद्युधिष्ठिरः।।	</td><td>	5-154-48a<br>5-154-48b<br>5-154-48c	
</td></tr>
				
<tr><td>
	स तेनाकर्णमुक्तेन विद्धो बाणेन कौरवः।<br>निषसाद रथोपस्थे भृशं सम्मूढचेतनः।।	</td><td>	5-154-49a<br>5-154-49b	
</td></tr>
				
<tr><td>
	ततः पाञ्चाल्यसेनानां भृशमासीद्रवो महान्।<br>हतो राजेति राजेन्द्र मुदितानां समन्ततः।।	</td><td>	5-154-50a<br>5-154-50b	
</td></tr>
				
<tr><td>
	बाणशब्दरवश्चोग्रः शुश्रुवे तत्र मारिष।<br>अथ द्रोणो द्रुतं तत्र प्रत्यदृश्यत संयुगे।।	</td><td>	5-154-51a<br>5-154-51b	
</td></tr>
				
<tr><td>
	हृष्टो दुर्योधनश्चापि दृढमादाय कार्मुकम्।<br>तिष्ठतिष्ठेति राजानं ब्रुवन्पाण्डवमभ्ययात्।।	</td><td>	5-154-52a<br>5-154-52b	
</td></tr>
				
				
<tr><td>
	प्रत्युद्ययुस्तं त्वरिताः पाञ्चाला जयगृद्धिनः।<br>तान्द्रोणः प्रतिजग्राह परीप्सन्कुरुसत्तमम्।<br>चण्डवातः समुद्वूतो मेघानम्बुमुचो यथा।।	</td><td>	5-154-53a<br>5-154-53b<br>5-154-53c	
</td></tr>
				
<tr><td>
	ततो राजन्महानासीत्सङ्ग्रामो भूरिवर्धनः।<br>तावकानां परेषां च समेतानां युयुत्सया।।	</td><td>	5-154-54a<br>5-154-54b	
</td></tr>
<tr><td>
	।। इति श्रीमन्महाभारते द्रोणपर्वणि घटोत्कचवधपर्वणि <br>चतुर्दशरात्रियुद्धे चतुःपञ्चाशदधिकशततमोऽध्यायः।। 154 ।।	</td><td>		
</td></tr>
</tbody>