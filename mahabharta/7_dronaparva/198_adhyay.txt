				
<tbody><tr><td>
	<b>सञ्जय उवाच।</b>	</td><td>	5-198-1x	
</td></tr>
				
<tr><td>
	अर्जुनस्य वचः श्रुत्वा नोचुस्तत्र महारथाः।<br>अप्रियं वा प्रियं वाऽपि महाराज धनञ्जयम्।।	</td><td>	5-198-1a<br>5-198-1b	
</td></tr>
				
<tr><td>
	ततः क्रुद्धो महाबाहुर्भीमसेनोऽभ्यभाषत।<br>कुत्सयन्निव कौन्तेयमर्जुनं भरतर्षभ।।	</td><td>	5-198-2a<br>5-198-2b	
</td></tr>
				
<tr><td>
	मुनिर्यथाऽरण्यगतो भाषते धर्मसंहितम्।<br>न्यस्तदण्डो यथा पार्थं ब्राह्मणः संशितव्रतः।।	</td><td>	5-198-3a<br>5-198-3b	
</td></tr>
				
<tr><td>
	क्षतत्राता क्षताज्जीवन्क्षन्ता स्त्रीष्वपि साधुषु।<br>क्षत्रियः क्षितिमाप्नोति क्षिप्रं धर्मं यशः श्रियः।।	</td><td>	5-198-4a<br>5-198-4b	
</td></tr>
				
<tr><td>
	स भवान्क्षत्रियगुणैर्युक्तः सर्वैः कुलोद्वहः।<br>अविपश्चिद्यथा वाचं व्याहरन्नाद्य शोभसे।।	</td><td>	5-198-5a<br>5-198-5b	
</td></tr>
				
<tr><td>
	पराक्रमस्ते कौन्तेय शक्रस्येव शचीपतेः।<br>न चातिवर्तसे धर्मं वेलामिव महोदधिः।।	</td><td>	5-198-6a<br>5-198-6b	
</td></tr>
				
<tr><td>
	न पूजयेत्त्वां कोन्वद्य यत्त्रयोदशवार्षिकम्।<br>अमर्षं पृष्ठतः कृत्वा धर्ममेवाभिकाङ्क्षसे।।	</td><td>	5-198-7a<br>5-198-7b	
</td></tr>
				
<tr><td>
	दिष्ट्या तात मनस्तेऽद्य स्वधर्ममनुवर्तते।<br>आनृशंस्ये च ते दिष्ट्या बुद्धिः सततमच्युत।।	</td><td>	5-198-8a<br>5-198-8b	
</td></tr>
				
<tr><td>
	यत्तु धर्मप्रवृत्तस्य हृतं राज्यमधर्मतः।<br>द्रौपदी च परामृष्टा सभामानीय शत्रुभिः।।	</td><td>	5-198-9a<br>5-198-9b	
</td></tr>
				
<tr><td>
	वनं प्रव्राजिताश्चास्म वल्कलाजिनवाससः।<br>अनर्हमाणास्तं भावं त्रयोदश समाः परैः।।	</td><td>	5-198-10a<br>5-198-10b	
</td></tr>
				
<tr><td>
	`बहूनि क्षाम्य शत्रूणां सत्यधर्मरता वयम्।<br>तथा तन्मर्षयित्वा तु यथा ते उत्पथे स्थिताः'।।	</td><td>	5-198-11a<br>5-198-11b	
</td></tr>
				
<tr><td>
	एतान्यमर्षस्थानानि मर्षितानि त्वयाऽघन।<br>क्षत्रधर्मप्रसक्तेन सर्वमेतदनुष्ठितम्।।	</td><td>	5-198-12a<br>5-198-12b	
</td></tr>
				
<tr><td>
	तमधर्ममपाकृष्टं स्मृत्वाऽद्य सहितस्त्वया।<br>सानुबन्धान्हनिष्यामि क्षुद्रान्राज्यहरानहम्।।	</td><td>	5-198-13a<br>5-198-13b	
</td></tr>
				
<tr><td>
	त्वया हि कथितं पूर्वं युद्धायाभ्यागता वयम्।<br>घटामहे यथाशक्ति त्वं तु नोऽद्य जुगुप्ससे।।	</td><td>	5-198-14a<br>5-198-14b	
</td></tr>
				
<tr><td>
	स्वधर्मं नेच्छसे ज्ञातुं वृथा वचनमेव ते।<br>भयार्दितानामस्माकं वाचा मर्माणि कृन्तसि।।	</td><td>	5-198-15a<br>5-198-15b	
</td></tr>
				
<tr><td>
	वपन्व्रणे क्षारमिव क्षतानां शत्रुकर्शन।<br>विदीर्यते मे हृदयं त्वया वाक्शल्यपीडितम्।।	</td><td>	5-198-16a<br>5-198-16b	
</td></tr>
				
<tr><td>
	अधर्ममेन विपुलं धार्मिकः सन्न बुध्यसे।<br>यत्त्वमात्मानमस्मांश्च प्रशंस्यान्न प्रशंससि।।	</td><td>	5-198-17a<br>5-198-17b	
</td></tr>
				
<tr><td>
	वासुदेवे स्थिते चापि द्रोणपुत्रं प्रशंससि।<br>यः कलां षोडशीं पूर्णां धनञ्जय न तेऽर्हति।।	</td><td>	5-198-18a<br>5-198-18b	
</td></tr>
<tr><td>
	स्वयमेवात्मनो दोषान्ब्रुवाणः किं न लज्जसे।।	</td><td>	5-198-19a	
</td></tr>
				
<tr><td>
	`मम नागायुतं पार्थ बलं बाह्वोर्विधीयते'।<br>दारयेयं महीं क्रोधाद्विकिरेयं च पर्वतान्।।	</td><td>	5-198-20a<br>5-198-20b	
</td></tr>
				
<tr><td>
	आविध्यैतां गदां गुर्वी भीमां काञ्चनमालिनीम्।<br>गिरिप्रकाशान्क्षितिजान्भञ्जेयमनिलो यथा।।	</td><td>	5-198-21a<br>5-198-21b	
</td></tr>
				
<tr><td>
	द्रावयेयं शरैश्चापि सेन्द्रान्देवान्समागतान्।<br>सराक्षसगणान्पार्थ सासुरोरगमानवान्।।	</td><td>	5-198-22a<br>5-198-22b	
</td></tr>
				
<tr><td>
	स त्वमेवंविधं जानन्भ्रातरं मां नरर्षभ।<br>द्रोणपुत्राद्भयं कर्तुं नार्हस्यमितविक्रम।।	</td><td>	5-198-23a<br>5-198-23b	
</td></tr>
				
<tr><td>
	अथवा तिष्ठ बीभत्सो सह सर्वैः सहोदरैः।<br>अहमेनं गदापाणिर्जेष्याम्येको महाहवे।।	</td><td>	5-198-24a<br>5-198-24b	
</td></tr>
				
<tr><td>
	ततः पाञ्चालराजस्य पुत्रः पार्थमथाब्रवीत्।<br>सङ्क्रुद्धमिव नर्दन्तं हिरण्यकशिपुर्हरिम्।।	</td><td>	5-198-25a<br>5-198-25b	
</td></tr>
<tr><td>
	<b>धृष्टद्युम्न उवाच।</b>	</td><td>	5-198-26x	
</td></tr>
				
<tr><td>
	बीभत्सो विप्रकर्माणि विहितानि मनीषिभिः।<br>याजनाध्यापने दानं यथा यज्ञप्रतिग्रहौ।।	</td><td>	5-198-26a<br>5-198-26b	
</td></tr>
				
<tr><td>
	षष्ठमध्ययनं नाम तेषां कस्मिन्प्रतिष्ठितः।<br>हतो द्रोणो मया ह्येवं किं मां पार्थ विगर्हसे।।	</td><td>	5-198-27a<br>5-198-27b	
</td></tr>
				
<tr><td>
	अपक्रान्तः स्वधर्माच्च क्षात्रधर्मं व्यपाश्रितः।<br>अधर्मेण हतस्तस्मादस्त्रेण क्षुद्रकर्मकृत्।।	</td><td>	5-198-28a<br>5-198-28b	
</td></tr>
				
<tr><td>
	तथा मायां प्रयुञ्जानमसह्यं ब्राह्मणब्रुवम्।<br>प्रतिमायी निहन्याद्यो न युक्तं पार्थ तत्र किम्।।	</td><td>	5-198-29a<br>5-198-29b	
</td></tr>
				
<tr><td>
	तस्मिंस्तथा मया शस्ते यदि द्रौणायनी रुषा।<br>कुरुते भैरवं नादं तत्र किं मम हीयते।।	</td><td>	5-198-30a<br>5-198-30b	
</td></tr>
				
<tr><td>
	न चाद्भुतमिदं मन्ये यद्द्रौणिश्चात्र गर्जति।<br>घातयिष्यति कौरव्यान्परित्रातुमशक्नुवन्।।	</td><td>	5-198-31a<br>5-198-31b	
</td></tr>
				
<tr><td>
	यच्च मां धार्मिको भूत्वा ब्रवीषि गुरुघातिनम्।<br>तदर्थमहमुत्पन्नः पाञ्चाल्यस्य सुतोऽनलात्।।	</td><td>	5-198-32a<br>5-198-32b	
</td></tr>
				
<tr><td>
	यस्य कार्यमकार्यं वा युध्यतः स्यात्समं रणे।<br>तं कथं ब्राह्मणं ब्रूयाः क्षत्रियं वा धनञ्जय।।	</td><td>	5-198-33a<br>5-198-33b	
</td></tr>
				
<tr><td>
	यो ह्यनस्त्रविदो हन्याद्ब्रह्मास्त्रैः क्रोधमूर्च्छितः।<br>सर्वोपायैर्न स कथं वध्यः पुरुषसत्तम।।	</td><td>	5-198-34a<br>5-198-34b	
</td></tr>
				
				
<tr><td>
	विशेषात्पितृहन्ता मे न स वध्यः कथं मया।<br>योऽयं पापः सुदुर्मेधा बान्धवान्युधि जघ्निवान्।<br>तस्य विप्रब्रुववधे कथं पापं भवेन्मम'।।	</td><td>	5-198-35a<br>5-198-35b<br>5-198-35c	
</td></tr>
				
<tr><td>
	विधर्मिणं धर्मविद्भिः प्रोक्तं तेषां विषोपमम्।<br>जानन्धर्मार्थतत्त्वज्ञ किं मामर्जुन गर्हसे।।	</td><td>	5-198-36a<br>5-198-36b	
</td></tr>
				
<tr><td>
	नृशंसः स मयाऽऽक्रम्य रथ एव निपातितः।<br>तन्मामनिन्द्यं बीभत्सो किमर्थं नाभिनन्दसे।।	</td><td>	5-198-37a<br>5-198-37b	
</td></tr>
				
<tr><td>
	कालानलसमं पार्थ ज्वलार्कविषोपमम्।<br>भीमं द्रोणशिरश्छिन्नं न प्रशंससि मे कथम्।।	</td><td>	5-198-38a<br>5-198-38b	
</td></tr>
				
<tr><td>
	योऽसौ ममैव नान्यस्य बान्धवान्युधि जघ्निवान्।<br>छित्त्वाऽपि तस्य मूर्धानं नैवास्मि विगतज्वरेः।।	</td><td>	5-198-39a<br>5-198-39b	
</td></tr>
				
<tr><td>
	तच्च मे कृन्तते मर्म यन्न तस्य शिरो मया।<br>निषादविषये क्षिप्तं जयद्रथशिरो यथा।।	</td><td>	5-198-40a<br>5-198-40b	
</td></tr>
				
<tr><td>
	अथावधश्च शत्रूणामधर्मः श्रूयतेऽर्जुन।<br>क्षत्रियस्य हि धर्मोऽयं हन्याद्धन्येत वा पुनः।।	</td><td>	5-198-41a<br>5-198-41b	
</td></tr>
				
<tr><td>
	स शत्रुर्निहतः सङ्ख्ये मया धर्मेण पाण्डव।<br>यथा त्वया हतः शूरो भगदत्तः पितुः सखा।।	</td><td>	5-198-42a<br>5-198-42b	
</td></tr>
				
<tr><td>
	पितामहं रणे हत्वा मन्यसे धर्ममात्मनः।<br>मया शत्रौ हते कस्मात्पापे धर्मं न मन्यसे।।	</td><td>	5-198-43a<br>5-198-43b	
</td></tr>
				
<tr><td>
	सम्बन्धावनतं पार्थ न मां त्वं वक्तुमर्हसि।<br>स्वगात्रकृतसोपानं निषण्णमिव दन्तिनम्।।	</td><td>	5-198-44a<br>5-198-44b	
</td></tr>
				
<tr><td>
	क्षमामि ते सर्वमेव वाग्व्यतिक्रममर्जुन।<br>द्रौपद्या द्रौपदेयानां कृते नान्येन हेतुना।।	</td><td>	5-198-45a<br>5-198-45b	
</td></tr>
				
<tr><td>
	कुलक्रमागतं वैरं ममाचार्येण विश्रुतम्।<br>तथा जानात्ययं लोको न यूयं पाण्डुनन्दनाः।।	</td><td>	5-198-46a<br>5-198-46b	
</td></tr>
				
<tr><td>
	नानृती पाण्डवो ज्येष्ठो नाहं वाऽधार्मिकोऽर्जुन।<br>`न क्षत्रिय इति प्राहुर्यो न हन्ति रणाजिरे।।	</td><td>	5-198-47a<br>5-198-47b	
</td></tr>
				
<tr><td>
	पितरं वा गुरुं वाऽपि जिघांसु पुत्रशिष्ययोः।<br>जिह्मेन वाऽप्यजिह्मेन हन्यादेवाविचारयन्।।	</td><td>	5-198-48a<br>5-198-48b	
</td></tr>
				
<tr><td>
	इत्युक्तं ब्रह्मणा पूर्वं क्षत्रियाणां द्विषद्वधे।<br>तस्माच्छिष्येण निहतः शत्रुर्मे ब्राह्मणब्रुवः।।	</td><td>	5-198-49a<br>5-198-49b	
</td></tr>
				
				
<tr><td>
	यः क्षत्रियसुतो हन्यात्पितरं वा गुरुं च वा।<br>अनिष्टं क्षत्रियो हन्यात्स वै क्षत्रिय उच्यते'।<br>शिष्यद्रोही हतः पापो युध्यस्व विजयस्तव।।	</td><td>	5-198-50a<br>5-198-50b<br>5-198-50c	
</td></tr>
<tr><td>
	।। इति श्रीमन्महाभारते द्रोणपर्वणि नारायणास्त्रमोक्षपर्वणि <br>अष्टनवत्यधिकशततमोऽध्यायः।। 198 ।।	</td><td>		
</td></tr>
</tbody>