				
<tbody><tr><td>
	<b>धृतराष्ट्र उवाच।</b>	</td><td>	5-133-1x	
</td></tr>
				
<tr><td>
	अत्यद्भुतमहं मन्ये भीमसेनस्य विक्रमम्।<br>यत्कर्णं योधयामास समरे लघुविक्रमः।।	</td><td>	5-133-1a<br>5-133-1b	
</td></tr>
				
<tr><td>
	त्रिदशानपि वा युक्तान्सर्वशस्त्रधरान्युधि।<br>वारयेद्यो रणे कर्णः सयक्षासुरमानुषान्।।	</td><td>	5-133-2a<br>5-133-2b	
</td></tr>
				
<tr><td>
	स कथं पाण्डवं युद्धे भ्राजमानमिव श्रिया।<br>नातरत्संयुगे तात तन्ममाचक्ष्व सञ्जय।।	</td><td>	5-133-3a<br>5-133-3b	
</td></tr>
				
<tr><td>
	कथं च युद्धं सम्भूतं तयोः प्राणदुरोदरे।<br>अत्र मन्ये समायत्तो जयो वाऽजय एव च।।	</td><td>	5-133-4a<br>5-133-4b	
</td></tr>
				
<tr><td>
	कर्णं प्राप्य रणे सूत मम पुत्रः सुयोधनः।<br>जेतुमुत्सहते पार्थान्सगोविन्दान्ससात्वतान्।।	</td><td>	5-133-5a<br>5-133-5b	
</td></tr>
				
<tr><td>
	श्रुत्वा तु निर्जितं कर्णमसकृद्भीमकर्मणा।<br>भीमसेनेन समरे मोह आविशतीव माम्।।	</td><td>	5-133-6a<br>5-133-6b	
</td></tr>
				
<tr><td>
	विनष्टान्कौरवान्मन्ये मम पुत्रस्य दुर्नयैः।<br>नहि कर्णो महेष्वासान्पार्थाञ्जेष्यति सञ्जय।।	</td><td>	5-133-7a<br>5-133-7b	
</td></tr>
				
<tr><td>
	कृतवान्यानि युद्धानि कर्णः पाण्डुसुतैः सह।<br>सर्वत्र पाण्डवाः कर्णमजयंस्ते रणाजिरे।।	</td><td>	5-133-8a<br>5-133-8b	
</td></tr>
				
<tr><td>
	अजेयाः पाण्डवास्तात देवैरपि सवासवैः।<br>न च तद्बुध्यते मन्दः पुत्रो दुर्योधनो मम।।	</td><td>	5-133-9a<br>5-133-9b	
</td></tr>
				
<tr><td>
	धनं धनेश्वरस्येव हृत्वा पार्थस्य मे सुतः।<br>मधुप्रेप्सुरिवाबुद्धिः प्रपातं नावबुध्यते।।	</td><td>	5-133-10a<br>5-133-10b	
</td></tr>
				
<tr><td>
	निकृत्या निकृतिप्रज्ञो राज्यं हृत्वा महात्मनाम्।<br>जितमित्येव मन्वानः पाण्डवानवमन्यते।।	</td><td>	5-133-11a<br>5-133-11b	
</td></tr>
				
<tr><td>
	पुत्रस्नेहाभिभूतेन मया चाप्यकृतात्मना।<br>धर्मे स्थिता महात्मानो निकृताः पाण्डुनन्दनाः।।	</td><td>	5-133-12a<br>5-133-12b	
</td></tr>
				
<tr><td>
	शमकामः ससोदर्यो दीर्घप्रेक्षी युधिष्ठिरः।<br>अशक्त इति मत्वा तु मम पुत्रैर्निराकृतः।।	</td><td>	5-133-13a<br>5-133-13b	
</td></tr>
				
<tr><td>
	तानि दुःखान्यनेकानि विप्रकारांश्च सर्वशः।<br>हृदि कृत्वा महाबाहुर्भीमोऽयुध्यत सूतजम्।।	</td><td>	5-133-14a<br>5-133-14b	
</td></tr>
				
<tr><td>
	तस्मान्मे सञ्जय ब्रूहि कर्णभीमौ यथा रणे।<br>अयुध्येतां युधांश्रेष्ठौ परस्परवधैषिणौ।।	</td><td>	5-133-15a<br>5-133-15b	
</td></tr>
<tr><td>
	<b>सञ्जय उवाच।</b>	</td><td>	5-133-16x	
</td></tr>
				
<tr><td>
	शृणु राजन्यथावृत्तं सङ्ग्रामं कर्णभीमयोः।<br>परस्परवधप्रेप्स्वोर्वनकुञ्जरयोरिव।।	</td><td>	5-133-16a<br>5-133-16b	
</td></tr>
				
<tr><td>
	राजन्वैकर्तनो भीमं क्रुद्धः क्रुद्धमरिन्दमम्।<br>पराक्रान्तं पराक्रम्य विव्याध त्रिंशता शरैः।।	</td><td>	5-133-17a<br>5-133-17b	
</td></tr>
				
<tr><td>
	महावेगैः प्रसन्नाग्रैः शातकुम्भपरिष्कृतैः।<br>नातरद्भरतश्रेष्ठ भीमं वैकर्तनः शरैः।।	</td><td>	5-133-18a<br>5-133-18b	
</td></tr>
				
<tr><td>
	तस्यास्यतो धनुर्भीमश्चकर्त विशिखैस्त्रिभिः।<br>रथनीडाच्च यन्तारं भल्लेनापातयत्क्षितौ।।	</td><td>	5-133-19a<br>5-133-19b	
</td></tr>
				
<tr><td>
	स काङ्क्षन्भीमसेनस्य वधं वैकर्तनो भृशम्।<br>शक्तिं कनकवैदूर्यचित्रदण्डां परामृशत्।।	</td><td>	5-133-20a<br>5-133-20b	
</td></tr>
				
				
<tr><td>
	प्रगृह्य च महाशक्तिं कालरात्रिमिवापराम्।<br>समुत्क्षिप्य च राधेयः सन्धाय च महाबलः।<br>चिक्षेप भीमसेनाय जीवितान्तकरीमिव।।	</td><td>	5-133-21a<br>5-133-21b<br>5-133-21c	
</td></tr>
				
<tr><td>
	शक्तिं विसृज्य राधेयः पुरन्दर इवाशनिम्।<br>ननाद सुमहानादं बलवान्सूतनन्दनः।।	</td><td>	5-133-22a<br>5-133-22b	
</td></tr>
<tr><td>
	तं च नादं ततः श्रुत्वा पुत्रास्ते हर्षिताऽभवन्।।	</td><td>	5-133-23a	
</td></tr>
<tr><td>
	शक्तिं वियति चिच्छेद भीमः सप्तभिराशुगैः।।	</td><td>	5-133-24a	
</td></tr>
				
<tr><td>
	छित्त्वा शक्तिं ततो भीमो निर्मुक्तोरगसन्निभाम्।<br>मार्गमाणामिव प्राणान्सूतपुत्रस्य मारिष।।	</td><td>	5-133-25a<br>5-133-25b	
</td></tr>
				
<tr><td>
	प्राहिणोत्कृतसंरम्भः शरान्बर्हिणवाससः।<br>स्वर्णपुङ्खाञ्शिलाधौतान्यमदण्डोपमान्मृधे।।	</td><td>	5-133-26a<br>5-133-26b	
</td></tr>
				
<tr><td>
	कर्णोऽप्यन्यद्धनुर्गृह्य हेमपृष्ठं दुरासदम्।<br>विकृष्य तन्महच्चापं व्यसृजत्सायकांस्तदा।।	</td><td>	5-133-27a<br>5-133-27b	
</td></tr>
				
				
<tr><td>
	तान्पाण्डुपुत्रश्चिच्छेद नवभिर्नतपर्वभिः।<br>वसुषेणेन निर्मुक्तान्नव राजन्महाशरान्।<br>छित्त्वा भीमो महाराज नादं सिंह इवानदत्।।	</td><td>	5-133-28a<br>5-133-28b<br>5-133-28c	
</td></tr>
				
<tr><td>
	तौ वृषाविव नर्दन्तौ बलिनौ वासितान्तरे।<br>शार्दूलाविव चान्योन्यमामिषार्थेऽभ्यगर्जताम्।।	</td><td>	5-133-29a<br>5-133-29b	
</td></tr>
				
<tr><td>
	अन्योन्यं प्रजिहीर्षन्तावन्योन्यस्यान्तरैषिणौ।<br>अन्योन्यमभिवीक्षन्तौ गोष्ठेष्विव महर्षभौ।।	</td><td>	5-133-30a<br>5-133-30b	
</td></tr>
				
<tr><td>
	महागजाविवसाद्य विषाणाग्रैः परस्परम्।<br>शरैः पूर्णायतोत्सृष्टैरन्योन्यमभिजघ्नतुः।।	</td><td>	5-133-31a<br>5-133-31b	
</td></tr>
				
<tr><td>
	निर्दहन्तौ महाराज शस्त्रवृष्ट्या परस्परम्।<br>अन्योन्यमभिवीक्षन्तौ कोपाद्विवृतलोचनौ।।	</td><td>	5-133-32a<br>5-133-32b	
</td></tr>
				
<tr><td>
	प्रहसन्तौ तथाऽन्योन्यं भर्त्सयन्तौ मुहुर्मुहुः।<br>शङ्खशब्दं च कुर्वाणौ युयुधाते परस्परम्।।	</td><td>	5-133-33a<br>5-133-33b	
</td></tr>
				
				
<tr><td>
	तस्य भीमः पुनश्चापं मुष्टौ चिच्छेद मारिष।<br>शङ्खवर्णांश्च तानश्वान्बाणैर्निन्ये यमक्षयम्।<br>सारथिं च तथाप्यस्य रथनीडादपातयत्।।	</td><td>	5-133-34a<br>5-133-34b<br>5-133-34c	
</td></tr>
				
				
<tr><td>
	ततो वैकर्तनः कर्णश्चिन्तां प्राप दुरत्ययाम्।<br>स च्छाद्यमानः समरे हताश्वो हतसारथिः।<br>मोहितः शरजालेन कर्तव्यं नाभ्यपद्यत।।	</td><td>	5-133-35a<br>5-133-35b<br>5-133-35c	
</td></tr>
				
<tr><td>
	तथा कृच्छ्रगतं दृष्ट्वा कर्णं दुर्योधनो नृपः।<br>वेपमान इव क्रोधाद्व्यादिदेशाथ दुर्जयम्।।	</td><td>	5-133-36a<br>5-133-36b	
</td></tr>
				
<tr><td>
	गच्छ दुर्जय राधेयं पुरा ग्रसति पाण्डवः।<br>जहि तूबरकं क्षिप्रं कर्णस्य बलमादधत्।।	</td><td>	5-133-37a<br>5-133-37b	
</td></tr>
				
<tr><td>
	एवमुक्तस्तथेत्युक्त्वा तव पुत्रं तवात्मजः।<br>अभ्यद्रवद्भीमसेनं व्यासक्तं विकिरञ्छरैः।।	</td><td>	5-133-38a<br>5-133-38b	
</td></tr>
				
<tr><td>
	स भीमं नवभिर्बाणैरश्वानष्टभिरार्दयत्।<br>षङ्भिः सूतं त्रिभिः केतं पुनस्तं चापि सप्तभिः।।	</td><td>	5-133-39a<br>5-133-39b	
</td></tr>
				
<tr><td>
	भीमसेनोऽपि सङ्क्रुद्धः साश्वयन्तारमाशुगैः।<br>दुर्जयं भिन्नमर्माणमनयद्यमसादनम्।।	</td><td>	5-133-40a<br>5-133-40b	
</td></tr>
				
<tr><td>
	बाढं हतं क्षितौ क्षुण्णं वेष्टमानं यथोरगम्।<br>रुदन्नार्तस्तव सुतं कर्णश्चक्रे प्रदक्षिणम्।।	</td><td>	5-133-41a<br>5-133-41b	
</td></tr>
				
<tr><td>
	स तु तं विरथं कृत्वा स्मयन्नत्यन्तवैरिणम्।<br>समाचिनोद्बाणगणैः शतघ्नीभिश्च शङ्कुभिः।।	</td><td>	5-133-42a<br>5-133-42b	
</td></tr>
				
<tr><td>
	तथाप्यतिरथः कर्णो भिद्यमानोऽस्य सायकैः।<br>न जहौ समरे भीमं क्रुद्धरूपं परन्तपः।।	</td><td>	5-133-43a<br>5-133-43b	
</td></tr>
<tr><td>
	।। इति श्रीमन्महाभारते द्रोणपर्वणि जयद्रथवधपर्वणि<br> चतुर्दशदिवसयुद्धे त्रयस्त्रिंशदधिकशततमोऽध्यायः।। 133 ।।	</td><td>		
</td></tr>
</tbody>