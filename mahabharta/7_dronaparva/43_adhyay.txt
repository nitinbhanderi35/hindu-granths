				
<tbody><tr><td>
	<b>सञ्जय उवाच।</b>	</td><td>	5-43-1x	
</td></tr>
				
<tr><td>
	यन्मां पृच्छसि राजेन्द्र सिन्धुराजस्य विक्रमम्।<br>शृणु तत्सर्वमाख्यास्ये यथा पाण्डूनयोधयत्।।	</td><td>	5-43-1a<br>5-43-1b	
</td></tr>
				
<tr><td>
	तमूहुर्वाजिनो वश्याः सैन्धवाः साधुवाहिनः।<br>विकुर्वाणा बृहन्तोऽश्वाः श्वसनोपरंहसः।।	</td><td>	5-43-2a<br>5-43-2b	
</td></tr>
				
<tr><td>
	गन्धर्वनगराकारं विधिवत्कल्पितं रथम्।<br>तस्याभ्यशोभयत्केतुर्वाराहो राजतो महान्।।	</td><td>	5-43-3a<br>5-43-3b	
</td></tr>
				
<tr><td>
	श्वेतश्चत्रपताकाभिश्चामरव्यजनेन च।<br>स बभौ राजलिङ्गैस्तैस्तारापतिरिवाम्बरे।।	</td><td>	5-43-4a<br>5-43-4b	
</td></tr>
				
<tr><td>
	मुक्तावज्रमणिस्वर्णैर्भूषितं तदयस्मयम्।<br>वरूथं विबभौ तस्य ज्योतिर्भिः खमिवावृतम्।।	</td><td>	5-43-5a<br>5-43-5b	
</td></tr>
				
<tr><td>
	स विष्फार्य महच्चापं किरन्निषुगणान्बहून।<br>तत्कण्डं पूरयामास यदार्जुनिरदारयत्।।	</td><td>	5-43-6a<br>5-43-6b	
</td></tr>
				
<tr><td>
	स सात्यकिं त्रिभिर्बाणैरष्टभिश्च वृकोदरम्।<br>धृष्टद्युम्नं तथा षष्ट्या विराटं दशभिः शरैः।।	</td><td>	5-43-7a<br>5-43-7b	
</td></tr>
				
<tr><td>
	द्रुपदं पञ्चभिस्तीक्ष्णैः सप्तभिश्च शिखण्डिनम्।<br>केकयान्पञ्चविंशत्या द्रौपदेयांस्त्रिभिस्त्रिभिः।।	</td><td>	5-43-8a<br>5-43-8b	
</td></tr>
				
<tr><td>
	युधिष्ठिरं तु सप्तत्या ततः शेषानपानुदत्।<br>इषुजालेन महता तदद्भुतमिवाभवत्।।	</td><td>	5-43-9a<br>5-43-9b	
</td></tr>
				
<tr><td>
	अथास्य शितपीतेन भल्लेनादिश्य कार्मुकम्।<br>चिच्छेद प्रहसन्राजा धर्मपुत्रः प्रतापवान्।।	</td><td>	5-43-10a<br>5-43-10b	
</td></tr>
				
<tr><td>
	अक्ष्णोर्निमेषमात्रेण सोऽन्यदादाय कार्मुकम्।<br>विव्याध दशभिः पार्थं तांश्चैवान्यांस्त्रिभिस्त्रिभिः।।	</td><td>	5-43-11a<br>5-43-11b	
</td></tr>
				
<tr><td>
	तत्तस्य लाघवं ज्ञात्वा भीमो भल्लैस्त्रिभिस्त्रिभिः।<br>धनुर्ध्वजं च च्छत्रं च क्षितौ क्षिप्रमपातयत्।।	</td><td>	5-43-12a<br>5-43-12b	
</td></tr>
				
<tr><td>
	सोऽन्यदादाय बलवान्सज्जं कृत्वा च कार्मुकम्।<br>भीमस्यापातयत्केतुं धनुरश्वांश्च मारिष।।	</td><td>	5-43-13a<br>5-43-13b	
</td></tr>
				
<tr><td>
	स हताश्वादवप्लुत्य च्छिन्नधन्वा रथोत्तमात्।<br>सोत्यकेराप्लुतो यानं गिर्यग्रमिव केसरी।।	</td><td>	5-43-14a<br>5-43-14b	
</td></tr>
				
<tr><td>
	ततस्त्वदीयाः संहृष्टाः साधुसाध्विति वादिनः।<br>सिन्धुराजस्य तत्कर्म प्रेक्ष्याश्रद्धेयमद्भुतम्।।	</td><td>	5-43-15a<br>5-43-15b	
</td></tr>
				
<tr><td>
	सङ्क्रुद्धान्पाण्डवानेको यद्दधारास्त्रतेजसा।<br>तत्तस्य कर्म भूतानि सर्वाण्येवाभ्यपूजयन्।।	</td><td>	5-43-16a<br>5-43-16b	
</td></tr>
				
<tr><td>
	सौभद्रेण हतैः पूर्वं सोत्तरायोधिभिर्द्विपैः।<br>पाण्डूनां दर्शितः पन्थाः सैन्धवेन निवारितः।।	</td><td>	5-43-17a<br>5-43-17b	
</td></tr>
				
<tr><td>
	यतमानास्तु ते वीरा मात्स्यपाञ्चालकेकयाः।<br>पाण्डवाश्चान्वपद्यन्त प्रतिशेकुर्न सैन्धवम्।।	</td><td>	5-43-18a<br>5-43-18b	
</td></tr>
				
<tr><td>
	यो यो हि यतते भेत्तुं द्रोणानीकं तवाहितः।<br>तत्तमेव वरं प्राप्य सैन्धवः प्रत्यवारयत्।।	</td><td>	5-43-19a<br>5-43-19b	
</td></tr>
<tr><td>
	।। इति श्रीमन्महाभारते द्रोणपर्वणि अभमन्युवधपर्वणि<br> त्रयोदशदिवसयुद्धे त्रिचत्वारिंशोऽध्यायः।। 43 ।।	</td><td>		
</td></tr></tbody>