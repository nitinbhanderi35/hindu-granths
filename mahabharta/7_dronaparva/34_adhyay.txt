				
<tbody><tr><td>
	<b>सञ्जय उवाच।</b>	</td><td>	5-34-1x	
</td></tr>
				
<tr><td>
	स्थिरो भव महाराज शोकं धारय दुर्धरम्।<br>महान्तं बन्धुनाशं ते कथयिष्यामि तच्छृशु।।	</td><td>	5-34-1a<br>5-34-1b	
</td></tr>
				
<tr><td>
	पद्मव्यूहो महाराज आचार्येणाभिकल्पितः।<br>तत्र पद्मोपमाः सर्वे राजानो विनिवेशिताः।।	</td><td>	5-34-2a<br>5-34-2b	
</td></tr>
				
<tr><td>
	कुमारा राजलोकस्य निक्षिप्ताः केसरोपामाः।<br>कर्णिकास्थो महाराज तस्य दुर्योधनोऽभवत्।।	</td><td>	5-34-3a<br>5-34-3b	
</td></tr>
				
<tr><td>
	कृताभिसमयाः सर्वे सुवर्णविकृतध्वजाः।<br>रक्ताम्बरधराः सर्वे सर्वे रक्तविभूषणाः।।	</td><td>	5-34-4a<br>5-34-4b	
</td></tr>
				
<tr><td>
	सर्वे रक्तपताकाश्च सर्वे वै हेममालिनः।<br>चन्दनागुरुदिग्धाङ्गाः स्रग्विणः सूक्ष्मवाससः।।	</td><td>	5-34-5a<br>5-34-5b	
</td></tr>
				
<tr><td>
	सहिताः पर्यधावन्त कार्ष्णि प्रतियुयुत्सवः।<br>तेषां दशसहस्राणि बभूवुर्दृढधन्विनाम्।।	</td><td>	5-34-6a<br>5-34-6b	
</td></tr>
				
<tr><td>
	पौत्रं तव पुरस्कृत्य लक्ष्मणं प्रियदर्शनम्।<br>अन्योन्यसमदुःखास्ते अन्योन्यसमसाहसाः।।	</td><td>	5-34-7a<br>5-34-7b	
</td></tr>
				
<tr><td>
	अन्योन्यं स्पर्धमानाश्च अन्योन्यस्य हिते रताः।<br>दुर्योधनस्तु राजेन्द्र सैन्यमध्ये व्यवस्थितः।।	</td><td>	5-34-8a<br>5-34-8b	
</td></tr>
				
<tr><td>
	कर्णदुःशासनकृपैर्वृतो राजा महारथैः।<br>देवराजोपमः श्रीमाञ्श्वेतच्छत्राभिसंवृतः।।	</td><td>	5-34-9a<br>5-34-9b	
</td></tr>
				
<tr><td>
	चामरव्यजनाक्षेपैरुदयन्निव भास्करः।<br>प्रमुखे तस्य सैन्यस्य द्रोणोऽवस्थित नायकः।।	</td><td>	5-34-10a<br>5-34-10b	
</td></tr>
				
<tr><td>
	सिन्धुराजस्तथाऽतिष्ठच्छ्रीमान्मेरुरिवाचलः।<br>सिन्धुराजस्य पार्श्वस्था अश्वत्थामपुरोगमाः।।	</td><td>	5-34-11a<br>5-34-11b	
</td></tr>
				
<tr><td>
	सुतास्तव महाराज त्रिंशत्त्रिदशसन्निभाः।<br>गान्धारराजः कितवः शल्यो भूरिश्रवास्तथा।।	</td><td>	5-34-12a<br>5-34-12b	
</td></tr>
				
				
<tr><td>
	पार्श्वतः सिन्धुराजस्य व्यराजन्त महारथाः।<br>ततः प्रववृते युद्धं तुमुलं लोमहर्षणम्।<br>तावकानां परेषां च मृत्युं कृत्वा निवर्तनम्।।	</td><td>	5-34-13a<br>5-34-13b<br>5-34-13c	
</td></tr>
<tr><td>
	।। इति श्रीमन्महाभारते द्रोणपर्वणि अभिमन्युवधपर्वणि <br>त्रयोदशदिवसयुद्धे चतुस्त्रिंशोऽध्यायः।। 34 ।।	</td><td>		
</td></tr></tbody>