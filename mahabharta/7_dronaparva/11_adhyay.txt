				
<tbody><tr><td>
	<b>धृतराष्ट्र उवाच।</b>	</td><td>	5-11-1x	
</td></tr>
				
<tr><td>
	शृणु दिव्यानि कर्माणि वासुदेवस्य सञ्जय।<br>कृतवान्यानि गोविन्दो यथा नान्याःपुमान्क्वचित्।।	</td><td>	5-11-1a<br>5-11-1b	
</td></tr>
				
<tr><td>
	संवर्धता गोपकुले बालेनैव महात्मना।<br>विख्यापितं बलं बाह्वोस्त्रिषु लोकेषु सञ्जय।।	</td><td>	5-11-2a<br>5-11-2b	
</td></tr>
				
<tr><td>
	पूतनां शकटं हत्वा केशिनं चैव वाजिनम्।<br>ऋषभं धेनुकं चैव अरिष्टं च महाबलम्।।	</td><td>	5-11-3a<br>5-11-3b	
</td></tr>
				
<tr><td>
	दावान्मुक्त्वा महाबाहुर्धृत्वा गोवर्धनं निगिम्।<br>चाणूरं मुष्टिकं चैव रङ्गमध्ये निहत्य च।।	</td><td>	5-11-4a<br>5-11-4b	
</td></tr>
				
<tr><td>
	प्रलम्बं नरकं जम्भं पीठं चापि महासुरम्।<br>मुरुं चान्तकसङ्काशमवधीत्पुष्करेक्षणः।।	</td><td>	5-11-5a<br>5-11-5b	
</td></tr>
				
<tr><td>
	तथा कंसो महातेजा जरासन्धेन पालितः।<br>विक्रमेणैव कृष्णेन सगणः पातितो रणे।।	</td><td>	5-11-6a<br>5-11-6b	
</td></tr>
				
<tr><td>
	सुनामा रणविक्रान्तः समग्राक्षौहिणीपतिः।<br>भोजराजस्य मध्यस्थो भ्राता कंसस्य वीर्यवान्।।	</td><td>	5-11-7a<br>5-11-7b	
</td></tr>
				
<tr><td>
	बलदेवद्वितीयेन कृष्णेनामित्रघातिना।<br>तरस्वी समरे दग्धः ससैन्यः शूरसेनराट्।।	</td><td>	5-11-8a<br>5-11-8b	
</td></tr>
				
<tr><td>
	दुर्वासा नाम विप्रर्षिस्तथा परमकोपनः।<br>आराधितः सदारेण स चास्मै प्रददौ वरान्।।	</td><td>	5-11-9a<br>5-11-9b	
</td></tr>
				
<tr><td>
	तथा गान्धारराजस्य सुतां वीरः स्वयंवरे।<br>निर्जित्य पृथिवीपालानावहत्पुष्करेक्षणः।।	</td><td>	5-11-10a<br>5-11-10b	
</td></tr>
				
<tr><td>
	अमृष्यमाणा राजानो यस्य जात्या हया इव।<br>रथे वैवाहिके युक्ताः प्रतोदेन कृतव्रणाः।।	</td><td>	5-11-11a<br>5-11-11b	
</td></tr>
				
<tr><td>
	जरासन्धं महाबाहुमुपायेन जनार्दनः।<br>परेण घातयामास समग्राक्षौहिणीपतिम्।।	</td><td>	5-11-12a<br>5-11-12b	
</td></tr>
				
<tr><td>
	चेदिराजं च विक्रान्तं राजसेनापतिं बली।<br>अर्घे विवदमानं च जघान पशुवत्तदा।।	</td><td>	5-11-13a<br>5-11-13b	
</td></tr>
				
<tr><td>
	सौभं दैत्यपुरं खस्थं शाल्वगुप्तं दुरासदम्।<br>समुद्रकुक्षौ विक्रम्य पातयामास माधवः।।	</td><td>	5-11-14a<br>5-11-14b	
</td></tr>
				
<tr><td>
	अङ्गान्वङ्गान्कलिङ्गंश्च मागधान्काशिकोसलान्।<br>वात्स्यगार्ग्यकरूषांश्च पौण्ड्रांश्चाप्यजयद्रणे।।	</td><td>	5-11-15a<br>5-11-15b	
</td></tr>
				
<tr><td>
	आवन्त्यान्दाक्षिणात्यांश्च पार्वतीयान्दशेरकान्।<br>काश्मीरकानौरसिकान्पिशाचांश्च समुद्गलान्।।	</td><td>	5-11-16a<br>5-11-16b	
</td></tr>
				
<tr><td>
	काम्भोजान्वाटधानांश्च चोलान्पाण्ड्यांश्च सञ्जय।<br>त्रिगर्तान्मालवांश्चैव दरदांश्च सुदुर्जयान्।।	</td><td>	5-11-17a<br>5-11-17b	
</td></tr>
				
<tr><td>
	नानादिग्भ्यश्च सम्प्राप्तान्खशांश्चैव शकांस्तथा।<br>जितवान्पुण्डरीकाक्षो यवनं च सहानुगम्।।	</td><td>	5-11-18a<br>5-11-18b	
</td></tr>
				
<tr><td>
	प्रविश्य मकरावासं यादोगणनिषेवितम्।<br>जिगाय वरुणं सङ्ख्ये सलिलान्तर्गतं पुरा।।	</td><td>	5-11-19a<br>5-11-19b	
</td></tr>
				
<tr><td>
	युधि पञ्चजनं हत्वा दैत्यं पातालवासिनम्।<br>पाञ्चजन्यं हृषीकेशो दिव्यं शङ्खमवाप्तवान्।।	</td><td>	5-11-20a<br>5-11-20b	
</td></tr>
				
<tr><td>
	खाण्डवे पार्थसहितस्तोषयित्वा हुताशनम्।<br>आग्नेयमस्त्रं दुर्धर्षं चक्रं लेभे महाबलः।।	</td><td>	5-11-21a<br>5-11-21b	
</td></tr>
				
<tr><td>
	वैनतेयं समारुह्य त्रासयित्वाऽमरावतीम्।<br>महेन्द्रभवनाद्वीरः पारिजातमुपानयत्।।	</td><td>	5-11-22a<br>5-11-22b	
</td></tr>
				
<tr><td>
	तच्च मर्षितवाञ्शक्रो जानंस्तस्य पराक्रमम्।<br>राज्ञां चाप्यजितं कंचित्कृष्णेनेह न शुश्रुम।।	</td><td>	5-11-23a<br>5-11-23b	
</td></tr>
				
<tr><td>
	यच्च तन्महदाश्चर्यं सभायां मम सञ्जय।<br>कृतवान्पुण्डरीकाक्षः कस्तदन्य इहार्हति।।	</td><td>	5-11-24a<br>5-11-24b	
</td></tr>
				
<tr><td>
	यच्च भक्त्या प्रसन्नोऽहमद्राक्षं कृष्णमीश्वरम्।<br>तन्मे सुविदितं सर्वं प्रत्यक्षमिव चागमम्।।	</td><td>	5-11-25a<br>5-11-25b	
</td></tr>
				
<tr><td>
	नान्तो विक्रमयुक्तस्य बुद्ध्या युक्तस्य वा पुनः।<br>कर्मणां शक्यते गन्तुं हृषीकेशस्य सञ्जय।।	</td><td>	5-11-26a<br>5-11-26b	
</td></tr>
				
<tr><td>
	तथा गदश्च साम्बश्च प्रद्युम्नोऽथ विदूरथः।<br>अगावहोऽनिरुद्धश्च चारुदेष्णः ससारणः।।	</td><td>	5-11-27a<br>5-11-27b	
</td></tr>
				
<tr><td>
	उल्मुको निशठश्चैव झिल्ली बभ्रुश्च वीर्यवान्।<br>पृथुश्च विपृथुश्चैव शमीङ्कोऽथारिमेजयः।।	</td><td>	5-11-28a<br>5-11-28b	
</td></tr>
				
<tr><td>
	एतेऽन्ये बलवन्तश्च वृष्णिवीराः प्रहारिणः।<br>कथंचित्पाण्जवानीकं श्रयेयुः समरे स्थिताः।।	</td><td>	5-11-29a<br>5-11-29b	
</td></tr>
				
<tr><td>
	आहूता वृष्णिवीरेण केशवेन महात्मना।<br>ततः संशयितं सर्वे भवेदिति मतिर्मम।।	</td><td>	5-11-30a<br>5-11-30b	
</td></tr>
				
<tr><td>
	नागायुतबलो वीरः कैलासशिखरोपमः।<br>वनमाली हली रामस्तत्र यत्र जनार्दनः।।	</td><td>	5-11-31a<br>5-11-31b	
</td></tr>
				
<tr><td>
	यमाहुः सर्वपितरं वासुदेवं द्विजातयः।<br>अपि वा ह्येष पाण्डूनां योत्स्यतेऽर्थाय सञ्जय।।	</td><td>	5-11-32a<br>5-11-32b	
</td></tr>
				
<tr><td>
	स यदा तात सन्नह्येत्पाण्डवार्थाय सञ्जय।<br>न तदा प्रतिसंयोद्धा भविता तत्र कश्चन।।	</td><td>	5-11-33a<br>5-11-33b	
</td></tr>
				
<tr><td>
	यदि स्म कुरवः सर्वे जयेयुर्नाम पाण्डवान्।<br>वार्ष्णेयोऽर्थाय तेषां वै गृह्णीयाच्छस्त्रमुत्तमम्।।	</td><td>	5-11-34a<br>5-11-34b	
</td></tr>
				
<tr><td>
	ततः सर्वान्नरव्याघ्रो हत्वा नरपतीन्रणे।<br>कौरवांश्च महाबाहुःकुन्त्यै दद्यात्स मेदिनीम्।।	</td><td>	5-11-35a<br>5-11-35b	
</td></tr>
				
<tr><td>
	यस्य यन्ता हृषीकेशो योद्धा यस्य धनञ्जयः।<br>रथस्य तस्य कः सङ्ख्ये प्रत्यनीको भवेद्रथः।।	</td><td>	5-11-36a<br>5-11-36b	
</td></tr>
				
<tr><td>
	न केनचिदुपायेन कुरूणां दृश्यते जयः।<br>तस्मान्मे सर्वमाचक्ष्व यथा युद्धमवर्तत।।	</td><td>	5-11-37a<br>5-11-37b	
</td></tr>
				
<tr><td>
	अर्जुनः केशवस्यात्मा कृष्णोऽप्यात्मा किरीटिनः।<br>अर्जुने विजयो नित्यं कृष्णे कीर्तिश्च शाश्वती।।	</td><td>	5-11-38a<br>5-11-38b	
</td></tr>
				
<tr><td>
	सर्वेष्वपि च लोकेषु बीभत्सुरपराजितः।<br>प्राधान्येनैव भूयिष्ठममेयाः केशवे गुणाः।।	</td><td>	5-11-39a<br>5-11-39b	
</td></tr>
				
<tr><td>
	मोहाद्दुर्योधनः कृष्णं यो न वेत्तीह केशवम्।<br>मोहितो दैवयोगेन मृत्युपाशपुरस्कृतः।	</td><td>	5-11-40a<br>5-11-40b	
</td></tr>
				
<tr><td>
	न वेद कृष्णं दाशार्हमर्जुनं चैव पाण्डवम्।<br>पूर्वदेवौ महात्मानौ नरनारायणावुभौ।।	</td><td>	5-11-41a<br>5-11-41b	
</td></tr>
				
<tr><td>
	एकात्मानौ द्विधाभूतौ दृश्येते मानवैर्भुवि।<br>मनसापि हि दुर्धर्षौ सेनामेतां यशस्विनौ।।	</td><td>	5-11-42a<br>5-11-42b	
</td></tr>
				
<tr><td>
	नाशयेतामिहेच्छन्तौ मानुषत्वाच्च नेच्छतः।<br>युगस्येव विपर्यासो लोकानामिव मोहनम्।।	</td><td>	5-11-43a<br>5-11-43b	
</td></tr>
				
<tr><td>
	भीष्मस्य च वधस्तात द्रोणस्य च महात्मनः।<br>न ह्येव ब्रह्मचर्येण न वेदाध्ययनेन च।।	</td><td>	5-11-44a<br>5-11-44b	
</td></tr>
				
<tr><td>
	न क्रियाभिर्न चास्त्रेण मृत्योः कश्चिन्निर्वायते।<br>लोकसम्भावितौ वीरौ कृतास्त्रौ युद्धदुर्मदौ।।	</td><td>	5-11-45a<br>5-11-45b	
</td></tr>
				
<tr><td>
	भीष्मद्रोणौ हतौ श्रुत्वा किन्नु जीवामि सञ्जय।<br>यां तां श्रियमसूयामः पुरा दृष्ट्वा युधिष्ठिरे।।	</td><td>	5-11-46a<br>5-11-46b	
</td></tr>
				
<tr><td>
	अद्य तामनुजानीमो भीष्मद्रोणवधेन ह।<br>मत्कृते चाप्यनुप्राप्तः कुरूणामेष सङ्क्षयः।।	</td><td>	5-11-47a<br>5-11-47b	
</td></tr>
				
<tr><td>
	पक्वानां हि वधे सूत वज्रायन्ते तृणान्युत।<br>अनन्तमिदमैश्वर्यं लोके प्राप्तो युधिष्ठिरः।।	</td><td>	5-11-48a<br>5-11-48b	
</td></tr>
				
<tr><td>
	यस्य कोपान्महात्मानौ भीष्मद्रोणौ निपातितौ।<br>प्राप्तः प्रकृतितो धर्मो न धर्मो मामकान्प्रति।।	</td><td>	5-11-49a<br>5-11-49b	
</td></tr>
				
				
<tr><td>
	क्रूरः सर्वविनाशाय कालोऽसौ नातिवर्तते।<br>अन्यथा चिन्तिता ह्यर्था नरैस्तात मनस्विभिः।<br>अन्यथैव प्रपद्यन्ते दैवादिति मतिर्मम।।	</td><td>	5-11-50a<br>5-11-50b<br>5-11-50c	
</td></tr>
				
<tr><td>
	तस्मादपरिहार्येऽर्थे सम्प्राप्ते कृच्छ्र उत्तमे।<br>अपारणीये दुश्चिन्त्ये यथाभूतं प्रचक्ष्व मे।।	</td><td>	5-11-51a<br>5-11-51b	
</td></tr>
<tr><td>
	।। इति श्रीमन्महाभारते द्रोणपर्वणि द्रोणाभिषेकपर्वणि एकादशोऽध्यायः।। 11 ।।	</td><td>		
</td></tr>
<tr><td>
	0	</td><td>	&lt;/text&gt;	
</td></tr>
				
<tr><td>
	क्षत्रञ्जयः क्षत्रदेवः क्षत्रवर्मा च मानदः।<br>धृष्टद्युम्नात्मजा वीराः के तान्द्रोणादवारयन्।।	</td><td>	5-10-53a<br>5-10-53b	
</td></tr>
				
<tr><td>
	शताद्विशिष्टं यं युद्धे सममन्यन्त वृष्णयः।<br>चेकितानं महेष्वासं कस्तं द्रोणादवारयत्।।	</td><td>	5-10-54a<br>5-10-54b	
</td></tr>
				
<tr><td>
	वार्धक्षेमिः कलिङ्गानां यः कन्यामाहरद्युधि।<br>अनाधृष्टिरदीनात्मा कस्तं द्रोणादवारयत्।।	</td><td>	5-10-55a<br>5-10-55b	
</td></tr>
				
<tr><td>
	भ्रातरः पञ्च कैकेया धार्मिकाः सत्यविक्रमाः।<br>इन्द्रगोपकसङ्काशा रक्तवर्मायुधध्वजाः।।	</td><td>	5-10-56a<br>5-10-56b	
</td></tr>
				
<tr><td>
	मातृष्वसुः सुता वीराः पाण्डवानां जयार्थिनः।<br>तान्द्रोणं हन्तुमायातान्के वीराः पर्यवारयन्।।	</td><td>	5-10-57a<br>5-10-57b	
</td></tr>
				
<tr><td>
	यं योधयन्तो राजानो नाजयन्वारणावते।<br>षण्मासानपि संरब्धा जिघांसन्तो युधां पतिं।।	</td><td>	5-10-58a<br>5-10-88b	
</td></tr>
				
<tr><td>
	धनुष्मतां वरं शूरं सत्यसन्धं महाबलम्।<br>द्रोणात्कस्तं नरव्याघ्रं युयुत्सुं पर्यवारयत्।।	</td><td>	5-10-59a<br>5-10-59b	
</td></tr>
				
<tr><td>
	यः पुत्रं काशिराजस्य वाराणस्यां महारथम्।<br>समरे स्त्रीषु गृध्यन्तं भल्लेनापाहरद्रथात्।।	</td><td>	5-10-60a<br>5-10-60b	
</td></tr>
				
<tr><td>
	धृष्टद्युम्नं महेष्वासं पार्थानां मन्त्रधारिणम्।<br>युक्तं दुर्योधनानर्थे सृष्टं द्रोणवधाय च।।	</td><td>	5-10-61a<br>5-10-61b	
</td></tr>
				
<tr><td>
	निर्दहन्तं रणे योधान्दारयन्तं च सर्वतः।<br>द्रोणाभिमुखमायान्तं के शूराः पर्यवारयन्।।	</td><td>	5-10-62a<br>5-10-62b	
</td></tr>
				
<tr><td>
	उत्सङ्ग इव सम्वृद्धं द्रुपदस्यास्त्रवित्तमम्।<br>शैखण्डिनं शस्त्रगुप्तं के द्रोणादवारयन्।।	</td><td>	5-10-63a<br>5-10-63b	
</td></tr>
				
<tr><td>
	य इमां पृथिवीं कृत्स्नां चर्मवत्समवेष्टयत्।<br>महता रथघोषेण मुख्यारिघ्नो महारथः।।	</td><td>	5-10-64a<br>5-10-64b	
</td></tr>
				
<tr><td>
	दशाश्वमेधानाजहे स्वन्नपानाप्तदक्षिणान्।<br>निरर्गलान्सर्वमेधान्पुत्रवत्पालयन्प्रजाः।।	</td><td>	5-10-65a<br>5-10-65b	
</td></tr>
				
				
<tr><td>
	विसृष्टा दक्षिणा यस्य गङ्गाजलमवारयत्।<br>गङ्गास्रोतसि यावत्यः सिकता अप्यशेषतः।<br>तावतीर्गा ददौ वीर उशीनरसुतोऽध्वरे।।	</td><td>	5-10-66a<br>5-10-66b<br>5-10-66c	
</td></tr>
				
<tr><td>
	न पूर्वे नापरे चक्रुरिदं केचन मानवाः।<br>इतीदं चुक्रुशुर्देवाः कृते कर्मणि दुष्करे।।	</td><td>	5-10-67a<br>5-10-67b	
</td></tr>
				
<tr><td>
	पश्यामस्त्रिषु लोकेषु न तं संस्थास्नुचारिषु।<br>जातं चापि जनिष्यन्तं द्वितीयं चापि साम्प्रतम्।।	</td><td>	5-10-68a<br>5-10-68b	
</td></tr>
				
<tr><td>
	अन्यमौशीनराच्छेब्याद्धुरो वोढारमित्युत।<br>गतिं यस्य न यास्यन्ति मानुषा लोकवासिनः।।	</td><td>	5-10-69a<br>5-10-69b	
</td></tr>
				
<tr><td>
	तस्य नप्तारमायान्तं शैब्यं कः समवारयत्।<br>द्रोणायाभिमुखं यत्तं व्यात्ताननमिवान्तकम्।।	</td><td>	5-10-70a<br>5-10-70b	
</td></tr>
				
<tr><td>
	विराटस्य रथानीकं मत्स्यस्यामित्रघातिनः।<br>प्रेप्सन्तं समरे द्रोणं के वीराः पर्यवारयन्।।	</td><td>	5-10-71a<br>5-10-71b	
</td></tr>
				
<tr><td>
	सद्यो वृकोदराज्जातो महाबलपराक्रमः।<br>मायावी राक्षसो वीरो यस्मान्मम महद्भयम्।।	</td><td>	5-10-72a<br>5-10-72b	
</td></tr>
				
<tr><td>
	पार्थानां जयकामं तं तं पुत्राणां मम कण्टकम्।<br>घटोत्कचं महात्मानं कस्तं द्रोणादवारयत्।।	</td><td>	5-10-73a<br>5-10-73b	
</td></tr>
				
<tr><td>
	एते चान्ये च बहवो येषामजितं युधि।<br>त्यक्तारः संयुगे प्राणान्किं तेषामजितं युधि।।	</td><td>	5-10-74a<br>5-10-74b	
</td></tr>
				
<tr><td>
	येषां च पुरुषव्याघ्रः शार्ङ्गधन्वा व्यपाश्रयः।।<br>लोकानां गुरुरत्यर्थं लोकनाथः सनातनः।	</td><td>	5-10-75a<br>5-10-75b	
</td></tr>
				
<tr><td>
	नारायणोरणे नाथो दिव्यो दिव्यात्मकः प्रभुः।।<br>यस्य दिव्यानि कर्माणि प्रवदन्ति मनीषिणः।	</td><td>	5-10-76a<br>5-10-76b	
</td></tr>
<tr><td>
	तान्यहं कीर्तयिष्यामि भक्त्या स्थैर्यार्थमात्मनः।।	</td><td>	5-10-77a	
</td></tr>
<tr><td>
	।। इति श्रीमन्महाभारते द्रोणपर्वणि <br>द्रोणाभिषेकपर्वणि दशमोऽध्यायः।। 10 ।।	</td><td>		
</td></tr></tbody>