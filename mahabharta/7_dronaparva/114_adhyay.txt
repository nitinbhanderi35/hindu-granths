				
<tbody><tr><td>
	<b>धृतराष्ट्र उवाच।</b>	</td><td>	5-114-1x	
</td></tr>
				
<tr><td>
	एवं बहुगुणं सैन्यमेवं प्रविचितं बलम्।<br>व्यूढमेवं यथान्यायमेवं बहु च सञ्जय।।	</td><td>	5-114-1a<br>5-114-1b	
</td></tr>
				
<tr><td>
	नित्यं पूजितमस्माभिरभिकामं च नः सदा।<br>प्रौढमत्यद्भुताकारं पुरस्ताद्दृष्टविक्रमम्।।	</td><td>	5-114-2a<br>5-114-2b	
</td></tr>
				
<tr><td>
	नातिवृद्वमबालं च नाकृशं नातिपीवरम्।<br>लघुवृत्तायतप्रायं सारगात्रमनामयम्।।	</td><td>	5-114-3a<br>5-114-3b	
</td></tr>
				
<tr><td>
	आत्तसन्नाहसञ्छन्नं बहुशस्त्रपरिच्छदम्।<br>शस्त्रग्रहणविद्यासु बह्वीषु परिनिष्ठितम्।।	</td><td>	5-114-4a<br>5-114-4b	
</td></tr>
				
<tr><td>
	आरोहे पर्यवस्कन्दे सरणे सान्तरप्लुते।<br>सम्यक्प्रहरणे याने व्यपयाने च कोविदम्।।	</td><td>	5-114-5a<br>5-114-5b	
</td></tr>
				
				
<tr><td>
	नागेष्वश्वेषु बहुशो रथेषु च परीक्षितम्।<br>`चर्मनिस्त्रिंशयुद्धे च नियुद्धे च विशारदम्'।<br>परीक्ष्य च यथान्यायं वेतनेनोपपादितम्।।	</td><td>	5-114-6a<br>5-114-6b<br>5-114-6c	
</td></tr>
				
<tr><td>
	न गोष्ठ्या नोपकारेण न सम्बन्धनिमित्ततः।<br>नानाहूतं नाप्यभृतं मम सैन्यं बभूव ह।।	</td><td>	5-114-7a<br>5-114-7b	
</td></tr>
				
<tr><td>
	कुलीनार्यजनोपेतं तुष्टपुष्टमनुद्धतम्।<br>कृतमानोपचारं च यशस्वि च मनस्वि च।।	</td><td>	5-114-8a<br>5-114-8b	
</td></tr>
				
<tr><td>
	सचिवैश्चापरैर्मुख्यैर्बहुभिः पुण्यकर्मभिः।<br>लोकपालोपमैस्तात पालितं नरसत्तमैः।।	</td><td>	5-114-9a<br>5-114-9b	
</td></tr>
				
<tr><td>
	बहुभिः पार्थिवैर्गुप्तमस्मत्प्रियचिकीर्षुभिः।<br>अस्मानभिसृतैः कामात्सबलैः सपदानुगैः।।	</td><td>	5-114-10a<br>5-114-10b	
</td></tr>
				
<tr><td>
	महोदधिमिवापूर्णमापगाभिः समन्ततः।<br>अपक्षैः पक्षिसङ्काशै रथैरश्वैश्च संवृतम्।।	</td><td>	5-114-11a<br>5-114-11b	
</td></tr>
				
<tr><td>
	प्रभिन्नकरटैश्चैव द्विरदैरावृतं महत्।<br>यदहन्यत मे सैन्यं किमन्यद्भागधेयतः।।	</td><td>	5-114-12a<br>5-114-12b	
</td></tr>
				
<tr><td>
	योधाक्षय्यजलं भीमं वाहनोर्मितरङ्गिणम्।<br>क्षेपण्यसिगदाशक्तिशरप्रासझषाकुलम्।।	</td><td>	5-114-13a<br>5-114-13b	
</td></tr>
				
<tr><td>
	ध्वजभूषणसम्बाधरत्नोपलसुसञ्चितम्।<br>वाहनैरभिधावद्भिर्वायुवेगविकम्पितम्।।	</td><td>	5-114-14a<br>5-114-14b	
</td></tr>
				
<tr><td>
	द्रोणगम्भीरपातालं कृतवर्ममहाहदम्।<br>जलसन्धमहाग्राहं कर्मचन्द्रोदयोद्धतम्।।	</td><td>	5-114-15a<br>5-114-15b	
</td></tr>
				
<tr><td>
	गते सैन्यार्णवं भित्त्वा तरसा पाण्डवर्षभे।<br>सञ्जयैकरथेनैव युयुधाने च मामकम्।।	</td><td>	5-114-16a<br>5-114-16b	
</td></tr>
				
<tr><td>
	तत्र शेषं न पश्यामि प्रविष्टे सव्यसाचिनि।<br>सात्वते च रथोदारे मम सैन्यस्य सञ्जय।।	</td><td>	5-114-17a<br>5-114-17b	
</td></tr>
				
<tr><td>
	तौ तत्र समतिक्रान्तौ दृष्ट्वाऽतीव तरस्विनौ।<br>सिन्धुराजं तु सम्प्रेक्ष्य गाण्डीवस्य च गोचरम्।।	</td><td>	5-114-18a<br>5-114-18b	
</td></tr>
				
<tr><td>
	किं नु वा कुरवः कृत्यं विदधुः कालचोदिताः।<br>दारुणैकायनेऽकाले कथं वा प्रतिपेदिरे।।	</td><td>	5-114-19a<br>5-114-19b	
</td></tr>
				
<tr><td>
	ग्रस्तान्हि कौरवान्मन्ये मृत्युना तात सङ्गतान्।<br>विक्रमोऽपि रणे तेषां न तथा दृश्यते हि वै।।	</td><td>	5-114-20a<br>5-114-20b	
</td></tr>
				
<tr><td>
	अक्षतौ संयुगे तत्र प्रविष्टौ कृष्णपाण्डवौ।<br>न च वारयिता कश्चित्तयोरस्तीह सञ्जय।।	</td><td>	5-114-21a<br>5-114-21b	
</td></tr>
				
<tr><td>
	भृताश्च बहवो योधाः परीक्ष्यैव महारथाः।<br>वेतनेन यथायोगं प्रियवादेन चापरे।।	</td><td>	5-114-22a<br>5-114-22b	
</td></tr>
				
<tr><td>
	असत्कारभृतस्तात मम सैन्ये न विद्यते।<br>कर्मणा ह्यनुरूपेण लभ्यते भक्तवेतनम्।।	</td><td>	5-114-23a<br>5-114-23b	
</td></tr>
				
<tr><td>
	न च योधोऽभवत्कश्चिन्मम सैन्ये तु सञ्जय।<br>अल्पदानभृतस्तात तथा चाभृतको नरः।।	</td><td>	5-114-24a<br>5-114-24b	
</td></tr>
				
<tr><td>
	पूजितो हि यथाशक्त्या दानमानासनैर्मया।<br>तथा पुत्रैश्च मे तात ज्ञातिभिश्च सबान्धवैः।।	</td><td>	5-114-25a<br>5-114-25b	
</td></tr>
				
<tr><td>
	ते च प्राप्यैव सङ्ग्रामे निर्जिताः सव्यसाचिना।<br>शैनेयेन परामृष्टाः किमन्यद्भागधेयतः।।	</td><td>	5-114-26a<br>5-114-26b	
</td></tr>
				
<tr><td>
	रक्ष्यते यश्च सङ्ग्रामे ये च सञ्जय रक्षिणः।<br>एकः साधारणः पन्थार रक्ष्यस्य सह रक्षिभिः।।	</td><td>	5-114-27a<br>5-114-27b	
</td></tr>
				
<tr><td>
	अर्जुनं समरे दृष्ट्वा सैन्धवस्याग्रतः स्थितम्।<br>पुत्रो मम भृशं मूढः किं कार्यं प्रत्यपद्यत।।	</td><td>	5-114-28a<br>5-114-28b	
</td></tr>
				
<tr><td>
	सात्यकिं च रणे दृष्ट्वा प्रविशन्तमभीतवत्।<br>किं नु दुर्योधनः कृत्यं प्राप्तकालममन्यत।।	</td><td>	5-114-29a<br>5-114-29b	
</td></tr>
				
<tr><td>
	सर्वशस्त्रातिगौ सेनां प्रविष्टौ रथिसत्तमौ।<br>दृष्ट्वा कां वै धृतिं युद्धे प्रत्यपद्यन्त मामकाः।।	</td><td>	5-114-30a<br>5-114-30b	
</td></tr>
				
<tr><td>
	दृष्ट्वा कृष्णं तु दाशार्हमर्जुनार्थे व्यवस्थितम्।<br>शिनीनामृषभं चैव मन्ये शोचन्ति पुत्रकाः।।	</td><td>	5-114-31a<br>5-114-31b	
</td></tr>
				
<tr><td>
	दृष्टा सेनां व्यतिक्रान्तां सात्वतेनार्जुनेन च।<br>पलायमानांश्च कुरून्मन्ये शोचन्ति पुत्रकाः।।	</td><td>	5-114-32a<br>5-114-32b	
</td></tr>
				
<tr><td>
	विद्रुतान्रथिनो दृष्ट्वा निरुत्साहान्द्विषज्जये।<br>पलायनकृतोत्साहान्मन्ये शोचन्ति पुत्रकाः।।	</td><td>	5-114-33a<br>5-114-33b	
</td></tr>
				
<tr><td>
	शून्यान्कृतान्रथोपस्थान्सात्वतेनार्जुनेन च।<br>हतांश्च योधान्संदृश्य मन्ये शोचन्ति पुत्रकाः।।	</td><td>	5-114-34a<br>5-114-34b	
</td></tr>
				
<tr><td>
	व्यश्वनागरथान्दृष्ट्वा तत्र वीरान्सहृस्रशः।<br>धावमानान्रणे व्यग्रामन्यन्ये शोचन्ति पुत्रकाः।।	</td><td>	5-114-35a<br>5-114-35b	
</td></tr>
				
<tr><td>
	महानागान्विद्रवतो दृष्ट्वाऽर्जुनशराहतान्।<br>पतितान्पततश्चान्यान्मन्ये शोचन्ति पुत्रकाः।।	</td><td>	5-114-36a<br>5-114-36b	
</td></tr>
				
<tr><td>
	विहीनांश्च कृतानश्वान्विरथांश्च कृतान्नरान्।<br>तत्र सात्यकिपार्थाभ्यां मन्ये शोचन्ति पुत्रकाः।।	</td><td>	5-114-37a<br>5-114-37b	
</td></tr>
				
<tr><td>
	हयौघान्निहतान्दृष्ट्वा द्रवमाणांस्ततस्ततः।<br>रणे माधवपार्थाभ्यां मन्ये शोचन्ति पुत्रकाः।।	</td><td>	5-114-38a<br>5-114-38b	
</td></tr>
				
<tr><td>
	पत्तिसङ्घान्रणे दृष्ट्वा धावमानांश्च सर्वशः।<br>निराशा विजये सर्वे मन्ये शोचन्ति पुत्रकाः।।	</td><td>	5-114-39a<br>5-114-39b	
</td></tr>
				
<tr><td>
	द्रोणस्य समतिक्रान्तावनीकमपराजितौ।<br>क्षणेन दृष्ट्वा तौ वीरौ मन्ये शोचन्ति पुत्रकाः।।	</td><td>	5-114-40a<br>5-114-40b	
</td></tr>
				
<tr><td>
	सम्मूढोऽस्मि भृशं तात श्रुत्वा कृष्णधनञ्जयौ।<br>प्रविष्टौ मामकं सैन्यं सात्वतेन सहाच्युतौ।।	</td><td>	5-114-41a<br>5-114-41b	
</td></tr>
				
<tr><td>
	तस्मिन्प्रविष्टे पृतनां शिनीनां प्रवरे रथे।<br>भोजानीकं व्यतिक्रान्ते किमकुर्वत कौरवाः।।	</td><td>	5-114-42a<br>5-114-42b	
</td></tr>
				
<tr><td>
	तथा द्रोणेन समरे निगृहीतेषु पाण्डुषु।<br>कथं युद्धमभूत्तत्र तन्ममाचक्ष्व सञ्जय।।	</td><td>	5-114-43a<br>5-114-43b	
</td></tr>
				
<tr><td>
	द्रोणो हि बलवान्श्रेष्ठः कृतास्त्रो युद्धदुर्मदः।<br>पाञ्चालास्तं महेष्वासं प्रत्ययुध्यन्कथं रणे।।	</td><td>	5-114-44a<br>5-114-44b	
</td></tr>
				
<tr><td>
	बद्धवैरास्ततो द्रोणे धनञ्जयजयैषिणः।<br>भारद्वाजसुतस्तेषु दृढवैरो महारथः।।	</td><td>	5-114-45a<br>5-114-45b	
</td></tr>
				
<tr><td>
	अर्जुनश्चापि यच्चक्रे सिन्धुराजवधं प्रति।<br>तन्मे सर्वं समाचक्ष्व कुशलो ह्यसि सञ्जय।।	</td><td>	5-114-46a<br>5-114-46b	
</td></tr>
<tr><td>
	<b>सञ्जय उवाच।</b>	</td><td>	5-114-47x	
</td></tr>
				
<tr><td>
	आत्मापराधात्सम्भूतं व्यसनं भरतर्षभ।<br>प्राप्य प्राकृतवद्वीर न त्वं शोचितुमर्हसि।।	</td><td>	5-114-47a<br>5-114-47b	
</td></tr>
				
<tr><td>
	पुरा यदुच्यसे प्राज्ञैः सुहृद्भिर्विदुरादिभिः।<br>मा हार्षीः पाण्डवान्राजन्निति तन्न त्वया श्रुतम्।।	</td><td>	5-114-48a<br>5-114-48b	
</td></tr>
				
<tr><td>
	सुहृदां हितकामानां वाक्यं यो न शृणोति ह।<br>स महद्व्यसनं प्राप्य शोचते वै यथा भवान्।।	</td><td>	5-114-49a<br>5-114-49b	
</td></tr>
				
<tr><td>
	याचितोऽसि पुरा राजन्दाशार्हेण शमं प्रति।<br>न च तं लब्धवान्कामं त्वत्तः कृष्णो महायशाः।।	</td><td>	5-114-50a<br>5-114-50b	
</td></tr>
				
				
				
<tr><td>
	तव निर्गुणतां ज्ञात्वा पक्षपातं सुतेषु च।<br>द्वैधीभावं तथा धर्मे पाण्डवेषु च मत्सरम्।।<br>तव जिह्ममभिप्रायं विदित्वा पाण्डवान्प्रति।<br>आर्तप्रलापांश्च बहून्मनुजाधिप सत्तम।।	</td><td>	5-114-51a<br>5-114-51b<br>5-114-52<br>5-114-52b	
</td></tr>
				
<tr><td>
	सर्वलोकस्य तत्त्वज्ञः सर्वलोकेश्वरः प्रभुः।<br>वासुदेवस्ततो युद्धं कुरूणामकरोन्महत्।।	</td><td>	5-114-53a<br>5-114-53b	
</td></tr>
				
<tr><td>
	आत्मापराधात्सुमहान्प्राप्तस्ते विपुलः क्षयः।<br>नैनं दुर्योधने दोषं कर्तुमर्हसि मानद।।	</td><td>	5-114-54a<br>5-114-54b	
</td></tr>
				
<tr><td>
	न हि तै सुकृतं किञ्चिदादौ मध्ये च भारत।<br>दृश्यते पृष्ठतश्चैव त्वन्मूलो हि पराजयः।।	</td><td>	5-114-55a<br>5-114-55b	
</td></tr>
				
<tr><td>
	तस्मादद्य स्थिरो भूत्वा ज्ञात्वा लोकस्य निर्णयम्।<br>शृणु युद्धं यथावृत्तं घोरं देवासुरोपमम्।।	</td><td>	5-114-56a<br>5-114-56b	
</td></tr>
				
<tr><td>
	प्रविष्टे तव सैन्यं तु शैनेये सत्यविक्रमे।<br>भीमसेनमुखाः पार्थाः प्रतीयुर्वाहिनीं तव।।	</td><td>	5-114-57a<br>5-114-57b	
</td></tr>
				
<tr><td>
	आगच्छतस्तान्सहसा क्रुद्धरूपान्सहानुगान्।<br>दधारैको रणे पाण्डून्कृतवर्मा महारथः।।	</td><td>	5-114-58a<br>5-114-58b	
</td></tr>
				
<tr><td>
	यथोद्वृत्तं वारयते वेला वै सलिलार्णवम्।<br>पाण्डुसैन्यं तथा सङ्ख्ये हार्दिक्यः समवारयत्।।	</td><td>	5-114-59a<br>5-114-59b	
</td></tr>
				
<tr><td>
	तत्राद्भुतमपश्याम हार्दिक्यस्य पराक्रमम्।<br>यदेनं सहिताः पार्था नातिचक्रमुराहवे।।	</td><td>	5-114-60a<br>5-114-60b	
</td></tr>
				
<tr><td>
	ततो भीमस्त्रिभिर्विद्ध्वा कृतवर्माणमाशुगैः।<br>शङ्खं दध्मौ महाबाहुर्हर्षुयन्सर्वपाण्डवान्।।	</td><td>	5-114-61a<br>5-114-61b	
</td></tr>
				
<tr><td>
	सहदेवस्तु विंशत्या धर्मराजश्च पञ्चभिः।<br>शतेन नकुलश्चापि हार्दिक्यं समविध्यत।।	</td><td>	5-114-62a<br>5-114-62b	
</td></tr>
				
<tr><td>
	द्रौपदेयास्त्रिसप्तत्या सप्तभिश्च घटोत्कचः।<br>धृष्टद्युम्नस्त्रिभिश्चापि कृतवर्माणमार्दयत्।।	</td><td>	5-114-63a<br>5-114-63b	
</td></tr>
				
<tr><td>
	विराटो द्रुपदश्चैव याज्ञसेनिश्च पञ्चभिः।<br>शिखण्डी चैव हार्दिक्यं विद्ध्वा पञ्चभिराशुगैः।।	</td><td>	5-114-64a<br>5-114-64b	
</td></tr>
				
<tr><td>
	पुनर्विव्याध विंशत्या सायकानां हसन्निव।<br>कृतवर्मा ततो राजन्सर्वतस्तान्महारथान्।।	</td><td>	5-114-65a<br>5-114-65b	
</td></tr>
				
<tr><td>
	एकैकं पञ्चभिर्विद्ध्वा भीमं विव्याध सप्तभिः।<br>धनुर्ध्वजं चास्य तदा रथाद्भूमावपातयत्।।	</td><td>	5-114-66a<br>5-114-66b	
</td></tr>
				
<tr><td>
	अथैनं छिन्नधन्वानं त्वरमाणो महारथः।<br>आजघानोरसि क्रुद्धः सप्तत्या निशितैः शरैः।।	</td><td>	5-114-67a<br>5-114-67b	
</td></tr>
				
<tr><td>
	स गाढविद्धो बलवान्हार्दिक्यस्य शरोत्तमैः।<br>चचाल रथमध्यस्थः क्षितिकम्पे यथाऽचलः।।	</td><td>	5-114-68a<br>5-114-68b	
</td></tr>
				
<tr><td>
	भीमसेनं तथा दृष्ट्वा धर्मराजपुरोगमाः।<br>विसृजन्तः शरान्राजन्कृतवर्माणमार्दयन्।।	</td><td>	5-114-69a<br>5-114-69b	
</td></tr>
				
<tr><td>
	तं तथा कोष्ठकीकृत्य रथवंशेन मारिष।<br>विव्यधुः सायकैर्हृष्टा रक्षार्थं मारुतेर्मृधे।।	</td><td>	5-114-70a<br>5-114-70b	
</td></tr>
				
<tr><td>
	प्रतिलभ्य ततः संज्ञां भीमसेनो महाबलः।<br>शक्तिं जग्राह समरे हेमदण्डामयस्मायीम्।।	</td><td>	5-114-71a<br>5-114-71b	
</td></tr>
				
<tr><td>
	चिक्षेप च रथात्तूर्णं कृतवर्मरथं प्रति।<br>सा भीमभुजनिर्मुक्ता निर्मुक्तोरगसन्निभा।।	</td><td>	5-114-72a<br>5-114-72b	
</td></tr>
				
<tr><td>
	कृतवर्माणमभितः प्रजज्वाल सुदारुणा।<br>तामापतन्तीं सहसा युगान्ताग्निसमप्रभाम्।।	</td><td>	5-114-73a<br>5-114-73b	
</td></tr>
				
<tr><td>
	द्वाभ्यां शराभ्यां हार्दिक्यो निजघान द्विधा तदा।<br>सा छिन्ना पतिता भूमौ शक्तिः कनकभूषणा।।	</td><td>	5-114-74a<br>5-114-74b	
</td></tr>
				
<tr><td>
	द्योतयन्ती दिशो राजन्महोल्केव नभश्च्युता।<br>शक्तिं विनिहतां दृष्ट्वा भीमश्चुक्रोध वै भृशम्।।	</td><td>	5-114-75a<br>5-114-75b	
</td></tr>
				
<tr><td>
	ततोऽन्यद्धनुरादाय वेगवत्सुमहास्वनम्।<br>भीमसेनो रणे क्रुद्धो हार्दिक्यं समवारयत्।।	</td><td>	5-114-76a<br>5-114-76b	
</td></tr>
				
<tr><td>
	अथैनं पञ्चभिर्बाणैराजघान स्तनान्तरे।<br>भीमो भीमबलो राजंस्तव दुर्मन्त्रितेन च।।	</td><td>	5-114-77a<br>5-114-77b	
</td></tr>
				
<tr><td>
	भोजस्तु क्षतसर्वाङ्गो भीमसेनेन मारिष।<br>रक्ताशोक इवोत्फुल्लो व्यभ्राजत रणाजिरे।।	</td><td>	5-114-78a<br>5-114-78b	
</td></tr>
				
<tr><td>
	ततः क्रुद्धस्त्रिभिर्बाणैर्भीमसेनं हसन्निव।<br>अभिहत्य दृढं युद्धे तान्सर्वान्प्रत्यविध्यत।।	</td><td>	5-114-79a<br>5-114-79b	
</td></tr>
				
<tr><td>
	त्रिभिस्त्रिभिर्महेष्वासो यतमानान्महारथान्।<br>तेऽपि तं प्रत्यविध्यन्त सप्तभिः सप्तभिः शरैः।।	</td><td>	5-114-80a<br>5-114-80b	
</td></tr>
				
<tr><td>
	शिखण्डिनस्ततः क्रुद्धः क्षुरप्रेण महारथः।<br>धनुश्चिच्छेद सामरे प्रहसन्निव सात्वतः।।	</td><td>	5-114-81a<br>5-114-81b	
</td></tr>
				
<tr><td>
	शिखण्डी तु ततः क्रुद्धश्छिन्ने धनुषि सत्वरः।<br>असिं जग्राह समरे शतचन्द्रं च भास्वरम्।।	</td><td>	5-114-82a<br>5-114-82b	
</td></tr>
				
<tr><td>
	भ्रामयित्वा महच्चर्म चामीकरविभूषितम्।<br>तमसिं प्रेषयामात कृतवर्मरथं प्रति।।	</td><td>	5-114-83a<br>5-114-83b	
</td></tr>
				
<tr><td>
	स तस्य सशरं चापं छित्त्वा राजन्महानसिः।<br>अभ्यगाद्धरणीं राजंश्च्युतं ज्योतिरिवाम्बरात्।।	</td><td>	5-114-84a<br>5-114-84b	
</td></tr>
				
<tr><td>
	एतस्मिन्नेव काले तु त्वरमाणं महारथाः।<br>विव्यधुः सायकैर्गाढं कृतवर्माणमाहवे।।	</td><td>	5-114-85a<br>5-114-85b	
</td></tr>
				
<tr><td>
	अथान्यद्धनुरादाय त्यक्त्वा तच्च महद्धनुः।<br>विशीर्णं भरतश्रेष्ठ हार्दिक्यः परवीरहा।।	</td><td>	5-114-86a<br>5-114-86b	
</td></tr>
				
<tr><td>
	विव्याध पाण्डवान्युद्धे त्रिभिस्त्रिभिरजिह्मगैः।<br>शिखण्डिनं च विव्याध त्रिभिः पञ्चभिरेव च।।	</td><td>	5-114-87a<br>5-114-87b	
</td></tr>
				
<tr><td>
	धनुरन्यत्समादाय शिखण्डी तु महायशाः।<br>अवारयत्कूर्मनखैराशुगैर्हृदिकात्मजम्।।	</td><td>	5-114-88a<br>5-114-88b	
</td></tr>
				
<tr><td>
	ततः क्रुद्धो रणे राजन्हृदिकस्यात्मसम्भवः।<br>अभिदुद्राव वेगेन याज्ञसेनिं महारथम्।।	</td><td>	5-114-89a<br>5-114-89b	
</td></tr>
				
<tr><td>
	भीष्मस्य समरे राजन्मृत्योर्हेतुं महात्मनः।<br>विदर्शयन्बलं शूरः शार्दूल इव कुञ्जरम्।।	</td><td>	5-114-90a<br>5-114-90b	
</td></tr>
				
<tr><td>
	तौ दिशागजसङ्काशौ ज्वलिताविव पावकौ।<br>समापेततुरन्योन्यं शरसङ्घैररिन्दमौ।।	</td><td>	5-114-91a<br>5-114-91b	
</td></tr>
				
<tr><td>
	विधुन्वानौ धनुःश्रेष्ठे सन्दधानौ च सायकान्।<br>विसृजन्तौ च शतशो गभस्तीनिव भास्करौ।।	</td><td>	5-114-92a<br>5-114-92b	
</td></tr>
				
<tr><td>
	तापयन्तौ शरैस्तीक्ष्णैरन्योन्यं तौ महारथौ।<br>युगान्तप्रतिमौ वीरौ रेजतुर्भास्कराविव।।	</td><td>	5-114-93a<br>5-114-93b	
</td></tr>
				
<tr><td>
	कृतवर्मा च समरे याज्ञसेनिं महारथम्।<br>विद्ध्वेषुभिस्त्रिसप्तत्या पुनर्विव्याध सप्तभिः।।	</td><td>	5-114-94a<br>5-114-94b	
</td></tr>
				
<tr><td>
	स गाढविद्धो व्यथितो रथोपस्थ उपाविशत्।<br>विसृज्य सशरं चापं मूर्च्छयाऽभिपरिप्लुतः।।	</td><td>	5-114-95a<br>5-114-95b	
</td></tr>
				
<tr><td>
	तं विषण्णं रणे दृष्ट्वा तावकाः पुरुषर्षभ।<br>हार्दिक्यं पूजयामासुर्वासांस्यादुधुवुश्च ह।।	</td><td>	5-114-96a<br>5-114-96b	
</td></tr>
				
<tr><td>
	शिखण्डिनं तथा ज्ञात्वा हार्दिक्यशरपीडितम्।<br>अपोवाह रणाद्यन्ता त्वरमाणो महारथम्।।	</td><td>	5-114-97a<br>5-114-97b	
</td></tr>
				
<tr><td>
	सादितं तु रथोपस्थे दृष्ट्वा पार्थाः शिखण्डिनम्।<br>परिवव्रू रथैस्तूर्णं कृतवर्माणमाहवे।।	</td><td>	5-114-98a<br>5-114-98b	
</td></tr>
				
<tr><td>
	तत्राद्भुतं परं चक्रे कृतवर्मा महारथः।<br>यदेकः समरे पार्थान्वारयामास सानुगान्।।	</td><td>	5-114-99a<br>5-114-99b	
</td></tr>
				
<tr><td>
	पार्थाञ्जित्वाऽजयच्चेदीन्पाञ्चालान्सृञ्जयानपि।<br>केकयांश्च महावीर्यान्कृतवर्मा महारथः।।	</td><td>	5-114-100a<br>5-114-100b	
</td></tr>
				
<tr><td>
	ते वध्यमानाः समरे हार्दिक्येन स्म पाण्डवाः।<br>इतश्चेतश्च धावन्तो नैव चक्रुर्धृतिं रणे।।	</td><td>	5-114-101a<br>5-114-101b	
</td></tr>
				
<tr><td>
	जित्वा पाण्डुसुतान्युद्धे भीमसेनपुरोगमान्।<br>हार्दिक्यः समरेऽतिष्ठद्विधूम इव पावकः।।	</td><td>	5-114-102a<br>5-114-102b	
</td></tr>
				
<tr><td>
	ते द्राव्यमाणाः समरे हार्दिक्येन महारथाः।<br>विमुखाः समपद्यन्त शरवृष्टिभिरार्दिताः।।	</td><td>	5-114-103a<br>5-114-103b	
</td></tr>
<tr><td>
	।। इति श्रीमन्महाभारते द्रोणपर्वणि जयद्रथवधपर्वणि <br>चतुर्दशदिवसयुद्धे चतुर्दशाधिकशततमोऽध्यायः।। 114 ।।	</td><td>		
</td></tr>
</tbody>