				
<tbody><tr><td>
	<b>सञ्जय उवाच।</b>	</td><td>	5-20-1x	
</td></tr>
				
<tr><td>
	परिणाम्य निशां तां तु भारद्वाजो महारथः।<br>उक्त्वा सुबहु राजेन्द्र वचनं वै सुयोधनम्।।	</td><td>	5-20-1a<br>5-20-1b	
</td></tr>
				
<tr><td>
	विधाय गोप्तॄन्पार्थस्य संशप्तकगणैः सह।<br>निष्क्रान्ते च तदा पार्थे संशप्तकवधं प्रति।।	</td><td>	5-20-2a<br>5-20-2b	
</td></tr>
				
<tr><td>
	व्यूढानीकस्ततो द्रोणः पाण्डवानां महाचमूम्।<br>अभ्ययाद्भरतश्रेष्ठ धर्मराजजिघृक्षया।।	</td><td>	5-20-3a<br>5-20-3b	
</td></tr>
				
<tr><td>
	व्यूढां दृष्ट्वा सुपर्णेन भारद्वाजस्य तां चमूम्।<br>व्यूहेन मण्डलार्धेन प्रत्यव्यूहद्युधिष्ठिरः।।	</td><td>	5-20-4a<br>5-20-4b	
</td></tr>
				
<tr><td>
	मुखं त्वासीत्सुपर्णस्य भारद्वाजो महारथः।<br>शिरो दुर्योधनो राजा सोदर्यैः सानुगैर्वृतः।।	</td><td>	5-20-5a<br>5-20-5b	
</td></tr>
<tr><td>
	चक्षुषी कृतवर्माऽऽसीद्गौतमश्चास्यतां वरः।।	</td><td>	5-20-6a	
</td></tr>
				
<tr><td>
	भूतशर्मा क्षेमशर्मा करकाक्षश्च वीर्यवान्।<br>कलिङ्गाः सिंहलाः प्राच्याः शूरा भीरा दशेरकाः।।	</td><td>	5-20-7a<br>5-20-7b	
</td></tr>
				
				
<tr><td>
	शका यवनकाम्भोजास्तथा हंसपथाश्च ये।<br>ग्रीवायां शूरसेनाश्च दरन्दा मद्रकेकयाः।<br>गजाश्वरथपत्त्योघास्तस्थुः परमदंशिताः।।	</td><td>	5-20-8a<br>5-20-8b<br>5-20-8c	
</td></tr>
				
<tr><td>
	भूरिश्रवास्तथा शल्यः सोमदत्तश्च बाह्लिकः।<br>अक्षौहिण्या वृता वीरा दक्षिणं पार्श्वमास्थिताः।।	</td><td>	5-20-9a<br>5-20-9b	
</td></tr>
				
<tr><td>
	विन्दानुविन्दावावन्त्यौ काम्भोजश्च सुदक्षिणः।<br>वामं पार्श्वं समाश्रित्य द्रोणपुत्राग्रतः स्थिताः।।	</td><td>	5-20-10a<br>5-20-10b	
</td></tr>
				
<tr><td>
	पृष्ठे कलिङ्गाः साम्बष्ठा मागधाः पौण्ड्रमद्रकाः।<br>गान्धाराः शकुनाः प्राच्याः पार्वतीया वसातयः।।	</td><td>	5-20-11a<br>5-20-11b	
</td></tr>
				
<tr><td>
	पुच्छे वैकर्तनः कर्णः सपुत्रज्ञातिबान्धवः।<br>महत्या सेनया तस्थौ नानाजनपदोत्थया।।	</td><td>	5-20-12a<br>5-20-12b	
</td></tr>
				
<tr><td>
	जयद्रथो भीमरथः सम्पातिर्ऋषभो जयः।<br>भूमिञ्जयो वृषक्राथो नैषधश्च महाबलः।।	</td><td>	5-20-13a<br>5-20-13b	
</td></tr>
				
<tr><td>
	वृता बलेन महता ब्रह्मलोकपरिष्कृताः।<br>व्यूहस्योरसि ते राजन्स्थिता युद्धविशारदाः।।	</td><td>	5-20-14a<br>5-20-14b	
</td></tr>
				
<tr><td>
	द्रोणेन विहितो व्यूहः पदात्यश्वरथद्विपैः।<br>वातोद्धूतार्णवाकारः प्रनृत्त इव लक्ष्यते।।	</td><td>	5-20-15a<br>5-20-15b	
</td></tr>
				
<tr><td>
	तस्य पक्षप्रपक्षेभ्यो निष्पतन्ति युयुत्सवः।<br>सविद्युत्स्तनिता मेघाः सर्वदिग्भ्यः इवोष्णगे।।	</td><td>	5-20-16a<br>5-20-16b	
</td></tr>
				
<tr><td>
	तस्य प्राग्ज्योतिषो मध्ये विधिवत्कल्पितं गजम्।<br>आस्थितः शुशुभे राजन्नंशुमानुदये यथा।।	</td><td>	5-20-17a<br>5-20-17b	
</td></tr>
				
<tr><td>
	माल्यदामवता राजञ्श्वेतच्छत्रेण धार्यता।<br>कृत्तिकायोगयुक्तेन पौर्णमास्यामिवेन्दुना।।	</td><td>	5-20-18a<br>5-20-18b	
</td></tr>
				
<tr><td>
	नीलाञ्जनचयप्रख्यो मदान्धो द्विरदो बभौ।<br>अतिवृष्टो महामेघैर्यथा स्यात्पर्वतो महान्।।	</td><td>	5-20-19a<br>5-20-19b	
</td></tr>
				
<tr><td>
	नानानृपतिभिर्वीरै र्विविधायुधभूषणैः।<br>समन्वितः पार्वतीयैः शक्रो देवगणैरिव।।	</td><td>	5-20-20a<br>5-20-20b	
</td></tr>
				
<tr><td>
	ततो युधिष्ठिरः प्रेक्ष्य व्यूहं तमतिमानुषम्।<br>अजय्यमरिभिः सङ्ख्ये पार्षतं वाक्यमब्रवीत्।।	</td><td>	5-20-21a<br>5-20-21b	
</td></tr>
				
<tr><td>
	ब्राह्मणस्य वशं नाहमियामद्य यथा प्रभो।<br>पारावतसवर्णाश्व तथा नीतिर्विधीयताम्।।	</td><td>	5-20-22a<br>5-20-22b	
</td></tr>
<tr><td>
	<b>धृष्टद्युम्न उवाच।</b>	</td><td>	5-20-23x	
</td></tr>
				
<tr><td>
	द्रोणस्य यतमानस्य वशं नैष्यसि सुव्रत।<br>अहमावारयिष्यामि द्रोणमद्य सहानुगम्।।	</td><td>	5-20-23a<br>5-20-23b	
</td></tr>
				
<tr><td>
	मयि जीवति कौरव्य नोद्वेगं कर्तुमर्हसि।<br>न हि शक्तो रणे द्रोणो विजेतुं मां कथञ्चन।।	</td><td>	5-20-24a<br>5-20-24b	
</td></tr>
<tr><td>
	<b>सञ्जय उवाच।</b>	</td><td>	5-20-25x	
</td></tr>
				
<tr><td>
	एवमुक्त्वा किरन्बाणान्द्रुपदस्य सुतो बली।<br>पारावतसवर्णाश्वः स्वयं द्रोणमुपाद्रवत्।।	</td><td>	5-20-25a<br>5-20-25b	
</td></tr>
				
<tr><td>
	अनिष्टदर्शनं दृष्ट्वा धृष्टद्युम्नमवस्थितम्।<br>क्षणेनैवाभवद्द्रोणो नातिहृष्टमना इव।।	</td><td>	5-20-26a<br>5-20-26b	
</td></tr>
<tr><td>
	`स हि जातो महाराज द्रोणस्य निधनं प्रति।।	</td><td>	5-20-27a	
</td></tr>
				
<tr><td>
	मर्त्यधर्मतया तस्माद्भारद्वाजो व्यमुह्यत।<br>नाशकत्तत्र तत्किञ्चिदनीकं प्रतिवीक्षितुम्।।	</td><td>	5-20-28a<br>5-20-28b	
</td></tr>
				
				
<tr><td>
	ततः किरन्निषूंस्तीक्ष्णान्द्रुपदस्य वरूथिनीम्।<br>भराद्वाजो ययौ तूर्णं पार्षतं वर्जयन्युधि।<br>द्रुपदस्य महत्सैन्यं दारयामास ब्राह्मणः'।।	</td><td>	5-20-29a<br>5-20-29b<br>5-20-29c	
</td></tr>
				
<tr><td>
	तं तु सम्प्रेक्ष्य पुत्रस्ते दुर्मुखः शत्रुकर्षणः।<br>प्रियं चिकीर्षुर्द्रोणस्य धृष्टद्युम्नमवारयत्।।	</td><td>	5-20-30a<br>5-20-30b	
</td></tr>
				
<tr><td>
	स सम्प्रहारस्तुमुलः सुघोरः समपद्यत।<br>पार्षतस्य च शूरस्य दुर्मुखस्य च भारत।।	</td><td>	5-20-31a<br>5-20-31b	
</td></tr>
				
<tr><td>
	पार्षतः शरजालेन क्षिप्रं प्रच्छाद्य दुर्मुखम्।<br>भारद्वाजं शरौघेण महता समवारयत्।।	</td><td>	5-20-32a<br>5-20-32b	
</td></tr>
				
<tr><td>
	द्रोणावारितं दृष्ट्वा भृशायस्तस्तवात्मजः।<br>नानालिङ्गैः शरव्रातैः पार्षतं सममोहयत्।।	</td><td>	5-20-33a<br>5-20-33b	
</td></tr>
				
<tr><td>
	तयोर्विषक्तयोः सङ्ख्ये पाञ्चाल्यकुरुमुख्ययोः।<br>द्रोणो यौधिष्ठिरं सैन्यं बहुधा व्यधमच्छरैः।।	</td><td>	5-20-34a<br>5-20-34b	
</td></tr>
				
<tr><td>
	अनिलेन यथाऽभ्राणि विच्छिन्नानि समन्ततः।<br>तथा पार्थस्य सैन्यानि विच्छिन्नानि क्वचित्क्वचित्।।	</td><td>	5-20-35a<br>5-20-35b	
</td></tr>
				
<tr><td>
	मुहूर्तमिव तद्युद्धमासीन्मधुरदर्शनम्।<br>तत उन्मत्तवद्राजन्निर्मर्यादमवर्तत।।	</td><td>	5-20-36a<br>5-20-36b	
</td></tr>
				
				
<tr><td>
	`नैव खं न दिशो भूमिर्बभासे न च भास्करः'।<br>नैव स्वे न परे राजन्नाज्ञायन्त परस्परम्।<br>अनुमानेन संज्ञाभिर्युद्धं तत्समवर्तत।।	</td><td>	5-20-37a<br>5-20-37b<br>5-20-37c	
</td></tr>
				
<tr><td>
	चूडामणिषु निष्केषु भूषणेष्वपि वर्मसु।<br>तेषामादित्यवर्णाभा रश्मयः प्रचकाशिरे।।	</td><td>	5-20-38a<br>5-20-38b	
</td></tr>
				
<tr><td>
	तत्प्रकीर्णपताकानां रथवारणवाजिनाम्।<br>बलाकाशबलाभ्रामं ददृशे रूपमाहवे।।	</td><td>	5-20-39a<br>5-20-39b	
</td></tr>
				
<tr><td>
	नरानेव नरा जघ्नरुदग्राश्च हया हयान्।<br>रथांश्च रथिनो जघ्नुर्वारणा वरवारणान्।।	</td><td>	5-20-40a<br>5-20-40b	
</td></tr>
				
<tr><td>
	समुच्छ्रितपताकानां गजानां परमद्विपैः।<br>क्षणेन तुमुलो घोरः सङ्ग्रामः समपद्यत।।	</td><td>	5-20-41a<br>5-20-41b	
</td></tr>
				
<tr><td>
	तेषां संसक्तगात्राणां कर्षतामितरेतरम्।<br>दन्तसङ्घातसङ्घर्षात्सधूमोऽग्निरजायत।।	</td><td>	5-20-42a<br>5-20-42b	
</td></tr>
				
<tr><td>
	विप्रकीर्णपताकास्ते विषाणजनिताग्नयः।<br>बभूवुः खं समासाद्य सविद्युत इवाम्बुदाः।।	</td><td>	5-20-43a<br>5-20-43b	
</td></tr>
				
<tr><td>
	विक्षिपद्भिर्नदद्भिश्च निपतद्भिश्च वारणैः।<br>सम्बभूव मही कीर्णा मेघैर्द्यौरिव वार्षिकी।।	</td><td>	5-20-44a<br>5-20-44b	
</td></tr>
				
<tr><td>
	तेषामाहन्यमानानां बाणतोमरऋष्टिभिः।<br>वारणानां रवो जज्ञे मेघानामिव सम्पुवे।।	</td><td>	5-20-45a<br>5-20-45b	
</td></tr>
				
<tr><td>
	तोमराभिहताः केचिद्बाणैश्च परमद्विपाः।<br>वित्रेसुः सर्वनागानां शब्दमेवापरेऽसृजन्।।	</td><td>	5-20-46a<br>5-20-46b	
</td></tr>
				
<tr><td>
	विषाणाभिहताश्चापि केचित्तत्र गजा गजैः।<br>चक्रुरार्तस्वनं घोरमुत्पातजलदा इव।।	</td><td>	5-20-47a<br>5-20-47b	
</td></tr>
				
<tr><td>
	प्रतीपाः क्रियमाणाश्च वारणा वरवारणैः।<br>उन्मथ्य पुनराजग्मुः प्रेरिताः परमाङ्कुशैः।।	</td><td>	5-20-48a<br>5-20-48b	
</td></tr>
				
<tr><td>
	महामात्रैर्महामात्रास्ताडिताः शरतोमरैः।<br>गजेभ्यः पृथिवीं जग्मुर्मुक्तप्रहरणाङ्कुशाः।।	</td><td>	5-20-49a<br>5-20-49b	
</td></tr>
				
<tr><td>
	निर्मनुष्याश्च मातङ्गा विनदन्तस्ततस्ततः।<br>छिन्नाभ्राणीव सम्पेतुः सम्प्रविश्य परस्परम्।।	</td><td>	5-20-50a<br>5-20-50b	
</td></tr>
				
<tr><td>
	हतान्परिवहन्तश्च पतितान्पतितायुधान्।<br>दिशो जग्मुर्महानागाः केचिदेकचरा इव।।	</td><td>	5-20-51a<br>5-20-51b	
</td></tr>
				
<tr><td>
	ताडितास्ताड्यमानाश्च तोमरर्ष्टिपरश्वथैः।<br>पेतुरार्तस्वनं कृत्वा तदा विशसने गजाः।।	</td><td>	5-20-52a<br>5-20-52b	
</td></tr>
				
<tr><td>
	तेषां शैलोपमैः कायैर्निपतद्भिः समन्ततः।<br>आहता सहसा भूमिश्चकम्पे च ननाद च।।	</td><td>	5-20-53a<br>5-20-53b	
</td></tr>
				
<tr><td>
	सादितैः सगजारोहैः सपताकैः समन्ततः।<br>मातङ्गैः शुशुभे भूमिर्विकीर्णैरिव पर्वतैः।।	</td><td>	5-20-54a<br>5-20-54b	
</td></tr>
				
<tr><td>
	गजस्थाश्च महामात्रा निर्भिन्नहृदया रणे।<br>रथिभिः पातिता भल्लैर्विकीर्णाङ्कुशतोमराः।।	</td><td>	5-20-55a<br>5-20-55b	
</td></tr>
				
<tr><td>
	क्रौञ्चवद्विनदन्तोऽन्ये नाराचाभिहता गजाः।<br>परान्स्वांश्चापि मृद्गन्तः परिपेतुर्दिशो दश।।	</td><td>	5-20-56a<br>5-20-56b	
</td></tr>
				
<tr><td>
	गजाश्वरथयोधानां शरीरौघसमावृता।<br>बभूव पृथिवी राजन्मांसशोणितकर्दमा।।	</td><td>	5-20-57a<br>5-20-57b	
</td></tr>
				
<tr><td>
	प्रमथ्य च विषाणाग्रैः समुत्क्षिप्ताश्च वारणैः।<br>सचक्राश्च विचक्राश्च रथैरेव महारथाः।।	</td><td>	5-20-58a<br>5-20-58b	
</td></tr>
				
<tr><td>
	रथाश्च रथिभिर्हीना निर्मनुष्याश्च वाजिनः।<br>हतारोहाश्च मातङ्गा दिशो जग्मुर्भयातुराः।।	</td><td>	5-20-59a<br>5-20-59b	
</td></tr>
				
<tr><td>
	जघानात्र पिता पुत्रं पुत्रश्च पितरं तथा।<br>इत्यासीत्तुमुलं युद्धं न प्राज्ञायत किञ्चन।।	</td><td>	5-20-60a<br>5-20-60b	
</td></tr>
				
<tr><td>
	आगुल्फेभ्योऽवसीदन्ते नरा लोहितकर्दमैः।<br>दीप्यमानैः परिक्षिप्ता दावैरिव महाद्रुमाः।।	</td><td>	5-20-61a<br>5-20-61b	
</td></tr>
				
<tr><td>
	शोणितैः सिच्यमानानि वस्त्राणि कवचानि च।<br>छत्राणि च पताकाश्च सर्वं रक्तमदृश्यत।।	</td><td>	5-20-62a<br>5-20-62b	
</td></tr>
				
<tr><td>
	हयौघाश्च रथौघाश्च नरौघाश्च निपातिताः।<br>संक्षुण्णाः पुनरावृत्य बहुधा रथनेमिभिः।।	</td><td>	5-20-63a<br>5-20-63b	
</td></tr>
				
<tr><td>
	सगजौघमहावेगः परासुनरशैवलः।<br>रथौघतुमुलावर्तः प्रबभौ सैन्यसागरः।।	</td><td>	5-20-64a<br>5-20-64b	
</td></tr>
				
<tr><td>
	तं वाहनमहानौभिर्योधा जयधनैषिणः।<br>अवगाह्याथ मज्जन्तो नैव मोहं प्रचक्रिरे।।	</td><td>	5-20-65a<br>5-20-65b	
</td></tr>
				
<tr><td>
	शरवर्षाभिवृष्टेषु योधेष्वञ्चितलक्ष्मसु।<br>न तेष्वचित्ततां लेभे कश्चिदाहतलक्षणः।।	</td><td>	5-20-66a<br>5-20-66b	
</td></tr>
				
<tr><td>
	वर्तमाने तथा युद्धे घोररूपे भयङ्करे।<br>मोहयित्वा परान्द्रोणो युधिष्ठिरमुपाद्रवत्।।	</td><td>	5-20-67a<br>5-20-67b	
</td></tr>
<tr><td>
	।। इति श्रीमन्महाभारते द्रोणपर्वणि संशप्तकवधपर्वणि <br>द्वादशदिवसयुद्धे विंशोऽध्यायः।। 20 ।।	</td><td>		
</td></tr>
</tbody>