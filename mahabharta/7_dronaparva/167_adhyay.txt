				
<tbody><tr><td>
	<b>सञ्जय उवाच।</b>	</td><td>	5-167-1x	
</td></tr>
				
<tr><td>
	भूरिस्तु समरे राजञ्शैनेयं रथिनां वरम्।<br>आपतन्तमपासेधत्प्रयाणादिव कुञ्जरम्।।	</td><td>	5-167-1a<br>5-167-1b	
</td></tr>
				
<tr><td>
	अथैनं सात्यकिः क्रुद्धः पञ्चभिर्निशितैः शरैः।<br>विव्याध हृदये तस्य प्रास्रवत्तस्य शोणितम्।।	</td><td>	5-167-2a<br>5-167-2b	
</td></tr>
				
<tr><td>
	तथैव कौरवो युद्धे शैनेयं युद्धदुर्मदम्।<br>दशिभिर्निशितैस्तीक्ष्णैरविध्यत भुजान्तरे।।	</td><td>	5-167-3a<br>5-167-3b	
</td></tr>
				
<tr><td>
	तावन्योन्यं महाराज ततक्षाते शरैर्भृशम्।<br>क्रोधसंरक्तनयनौ क्रोधाद्विष्फार्य कार्मुके।।	</td><td>	5-167-4a<br>5-167-4b	
</td></tr>
				
<tr><td>
	तयोरासीन्महाराज शस्त्रवृष्टिः सुदारुणा।<br>क्रुद्धयोः सायकमुचोर्यमान्तकनिकाशयोः।।	</td><td>	5-167-5a<br>5-167-5b	
</td></tr>
				
<tr><td>
	तावन्योन्यं शरैः राजन्सञ्छाद्य समवस्थितौ।<br>मुहूर्तं चैव तद्युद्धं समरूपमिवाभावत्।।	</td><td>	5-167-6a<br>5-167-6b	
</td></tr>
				
<tr><td>
	ततः क्रुद्धो महाराज शैनेयः प्रहसन्निव।<br>धनुश्चिच्छेद समरे कौरव्यस्य महात्मनः।।	</td><td>	5-167-7a<br>5-167-7b	
</td></tr>
				
<tr><td>
	अथैनं छिन्नधन्वानं नवभिर्निशितैः शरैः।<br>विव्याध हृदये तूर्णं तिष्ठतिष्ठेति चाब्रवीत्।।	</td><td>	5-167-8a<br>5-167-8b	
</td></tr>
				
<tr><td>
	सोऽतिविद्धो बलवता शत्रुणा शत्रुतापनः।<br>धनुरन्यत्समादाय सात्वतं प्रत्यविध्यत।।	</td><td>	5-167-9a<br>5-167-9b	
</td></tr>
				
<tr><td>
	स विद्ध्वा सात्वतं बाणैस्त्रिभिरेव विशाम्पते।<br>धनुश्चिच्छेद भल्लेन सुतीक्ष्णेन हसन्निव।।	</td><td>	5-167-10a<br>5-167-10b	
</td></tr>
				
<tr><td>
	छिन्नधन्वा महाराज सात्यकिः क्रोधमूर्च्छितः।<br>प्रजहार महावेगां शक्तिं तस्य महोरसि।।	</td><td>	5-167-11a<br>5-167-11b	
</td></tr>
				
<tr><td>
	स तु शक्त्या विभिन्नाङ्गो निपपात रथोत्तमात्।<br>लोहिताङ्ग इवाकाशाद्दीप्तरश्मिर्यदृच्छया।।	</td><td>	5-167-12a<br>5-167-12b	
</td></tr>
				
<tr><td>
	तं तु दृष्ट्वा हतं शूरमश्वत्थामा महारथः।<br>अभ्यधावत वेगेन शैनेयं प्रति संयुगे।।	</td><td>	5-167-13a<br>5-167-13b	
</td></tr>
				
<tr><td>
	तिष्ठतिष्ठेति चाभाष्य शैनेयं स नराधिप।<br>अभ्यवर्षच्छरौघेण मेरुं वृष्ट्या यथाम्बुदः।।	</td><td>	5-167-14a<br>5-167-14b	
</td></tr>
				
<tr><td>
	तमापतन्तं संरब्धं शैनेयस्य रथं प्रति।<br>घटोत्कचोऽब्रवीद्राजन्नाहं मुक्त्वा महारथः।।	</td><td>	5-167-15a<br>5-167-15b	
</td></tr>
				
<tr><td>
	तिष्ठतिष्ठ न मे जीवन्द्रोणपुत्र गमिष्यसि।<br>एष त्वां निहनिष्यामि महिषं मृगराडिव।।	</td><td>	5-167-16a<br>5-167-16b	
</td></tr>
				
				
<tr><td>
	युद्धश्रद्धामहं तेऽद्य विनेष्यामि रणाजिरे।<br>इत्युक्त्वा क्रोधताम्राक्षो राक्षसः परवीरहा।<br>द्रोणिमभ्यद्रवत्क्रुद्धो गजेन्द्रमिव केसरी।।	</td><td>	5-167-17a<br>5-167-17b<br>5-167-17c	
</td></tr>
				
<tr><td>
	रथाक्षमात्रैरिषुभिरभ्यवर्षद्धटोत्कचः।<br>रथिनामृषभं द्रौणिं धाराभिरिव तोयदः।।	</td><td>	5-167-18a<br>5-167-18b	
</td></tr>
				
<tr><td>
	शरवृष्टिं तु तां प्राप्तां शरैराशीविषोपमैः।<br>शातयामास समरे तरसा द्रौणिरुत्स्मयन्।।	</td><td>	5-167-19a<br>5-167-19b	
</td></tr>
				
<tr><td>
	ततः शरशतैस्तीक्ष्णैर्मर्मभेदिभिराशुगैः।<br>समाचिनोद्राक्षसेन्द्रं घटोत्कचमरिन्दमम्।।	</td><td>	5-167-20a<br>5-167-20b	
</td></tr>
				
<tr><td>
	स शरैराचितस्तेन राक्षसो रणमूर्धनि।<br>व्यकाशत महाराज श्वाविच्छललतो यथा।।	</td><td>	5-167-21a<br>5-167-21b	
</td></tr>
				
<tr><td>
	ततः क्रोधसमाविष्टो भैमसेनिः प्रतापवान्।<br>शरैरवचकर्तोग्रैर्द्रौणिं वज्राशनिप्रभैः।।	</td><td>	5-167-22a<br>5-167-22b	
</td></tr>
				
<tr><td>
	क्षुरप्रैरर्धचन्द्रैश्च नाराचैः सशिलीमुखैः।<br>वराहकर्णैर्नालीकैर्विकर्णैश्चाभ्यवीवृषत्।।	</td><td>	5-167-23a<br>5-167-23b	
</td></tr>
				
<tr><td>
	तां शस्त्रवृष्टिमतुलां वज्राशनिसमस्वनाम्।<br>पतन्तीमुपरि क्रुद्धो द्रौणिरव्यथितेन्द्रियः।।	</td><td>	5-167-24a<br>5-167-24b	
</td></tr>
				
<tr><td>
	सुदुःसहां शरैर्घोरैर्दिव्यास्त्रप्रतिमन्त्रितैः।<br>व्यधमत्सुमहातेजा महाभ्राणीव मारुतः।।	</td><td>	5-167-25a<br>5-167-25b	
</td></tr>
				
<tr><td>
	ततोऽन्तरिक्षे बाणानां सङ्ग्रामोऽन्य इवाभवत्।<br>घोररूपो महाराज योधानां हर्षवर्धनः।।	</td><td>	5-167-26a<br>5-167-26b	
</td></tr>
				
<tr><td>
	ततोऽस्त्रसन्धर्षकृतैर्विस्फुलिङ्गैः समन्ततः।<br>वमौ निशामुखे व्योम खद्योतैरिव संवृतम्।।	</td><td>	5-167-27a<br>5-167-27b	
</td></tr>
				
<tr><td>
	स मार्गणगणैर्द्रौणिर्दिशः प्रच्छाद्य सर्वतः.<br>प्रियार्थं तव पुत्राणां राक्षसं समवाकिरत्।।	</td><td>	5-167-28a<br>5-167-28b	
</td></tr>
				
<tr><td>
	ततः प्रववृते युद्धं द्रौणिराक्षसयोर्मृधे।<br>विगाढे रजनीमध्ये शक्रप्रह्लादयोरिव।।	</td><td>	5-167-29a<br>5-167-29b	
</td></tr>
				
<tr><td>
	ततो घटोत्कचो बाणैर्दशभिर्द्रौणिमाहवे।<br>जघानोरसि सङ्क्रुद्धः कालज्वलनसन्निभैः।।	</td><td>	5-167-30a<br>5-167-30b	
</td></tr>
				
<tr><td>
	स तैरभ्यायतैर्विद्धो राक्षसेन महाबलः।<br>चचाल समरे द्रौणिर्वातनुन्न इव द्रुमः।।	</td><td>	5-167-31a<br>5-167-31b	
</td></tr>
<tr><td>
	स मोहं समरे प्राप्तो ध्वजयष्टिं समाश्रितः।।	</td><td>	5-167-32a	
</td></tr>
				
<tr><td>
	ततो हाहाकृतं सैन्यं तव सर्वं जनाधिप।<br>हतं स्म मेनिरे सर्वे द्रोणसूनुं जनाधिपाः।।	</td><td>	5-167-33a<br>5-167-33b	
</td></tr>
				
<tr><td>
	तं तु दृष्ट्वा तथावस्थमश्वत्थामानमाहवे।<br>पाञ्चालाः सृञ्जयाश्चैव सिंहनादं प्रचक्रिरे।।	</td><td>	5-167-34a<br>5-167-34b	
</td></tr>
				
<tr><td>
	प्रतिलभ्य ततः संज्ञामश्वत्थामा महाबलः।<br>धनुः प्रपीड्य वामेन करेणामित्रकर्शनः।।	</td><td>	5-167-35a<br>5-167-35b	
</td></tr>
				
<tr><td>
	मुमोचाकर्णपूर्णेन धनुषा शरमुत्तमम्।<br>यमदण्‍डोपमं घोरमुद्दिश्याशु घटोत्कचम्।।	</td><td>	5-167-36a<br>5-167-36b	
</td></tr>
				
<tr><td>
	स भित्त्वा हृदयं तस्य राक्षसस्य शरोत्तमः।<br>विवेश वसुधामुग्रः सपुङ्खः पृथिवीपते।।	</td><td>	5-167-37a<br>5-167-37b	
</td></tr>
				
<tr><td>
	सोऽतिविद्धो महाराज रथोपस्थ उपाविशत्।<br>राक्षसेन्द्रः पुबलवान्द्रौणिना रणशालिना।।	</td><td>	5-167-38a<br>5-167-38b	
</td></tr>
				
<tr><td>
	दृष्ट्वा विमूढं हैडिम्बं सारथिस्तु रणाजिरात्।<br>द्रौणेः सकाशात्सम्भ्रान्तस्त्वपनिन्येत्वरान्वितः।।	</td><td>	5-167-39a<br>5-167-39b	
</td></tr>
				
<tr><td>
	तथा तु समरे विद्ध्वा राक्षसेन्द्रं घटोत्कचम्।<br>ननाद सुमहानादं द्रोणपुत्रो महारथः।।	</td><td>	5-167-40a<br>5-167-40b	
</td></tr>
				
<tr><td>
	पूजितस्तव पुत्रैश्च सर्वयोधैश्च भारत।<br>वपुषाऽतिप्रजज्वाल मध्याह्न इव भास्करः।।	</td><td>	5-167-41a<br>5-167-41b	
</td></tr>
				
<tr><td>
	भीमसेनं तु युध्यन्तं भारद्वाजरथं प्रति।<br>स्वयं दुर्योधनो राजा प्रत्यविध्यच्छितैः शरैः।।	</td><td>	5-167-42a<br>5-167-42b	
</td></tr>
				
<tr><td>
	तं भीमसेनो दशभिः शरैर्विव्याध मारिष।<br>दुर्योधनोऽपि विंशत्या शराणां प्रत्यविध्यत।।	</td><td>	5-167-43a<br>5-167-43b	
</td></tr>
				
<tr><td>
	तौ सायकैरवच्छिन्नावदृश्येतां रणाजिरे।<br>मेघजालसमाच्छन्नौ नभसीवेन्दुभास्करौ।।	</td><td>	5-167-44a<br>5-167-44b	
</td></tr>
				
<tr><td>
	अथ दुर्योधनो राजा भीमं विव्याध पत्रिभिः।<br>पञ्चभिर्भरतश्रेष्ठ तिष्ठतिष्ठेति चाब्रवीत्।।	</td><td>	5-167-45a<br>5-167-45b	
</td></tr>
				
<tr><td>
	तस्य भीमो धनुश्छित्त्वा ध्वजं च दशभिः शरैः।<br>विव्याध कौरवश्रेष्ठं नवत्या नतपर्वणाम्।।	</td><td>	5-167-46a<br>5-167-46b	
</td></tr>
				
				
<tr><td>
	ततो दुर्योधनः क्रुद्धो भनुरन्यन्महत्तरम्।<br>गृहीत्वा भरतश्रेष्ठो भीमसेनं शितैः शरैः।<br>अपीडयद्रणमुखे पश्यतां सर्वधन्विनाम्।।	</td><td>	5-167-47a<br>5-167-47b<br>5-167-47c	
</td></tr>
				
<tr><td>
	तान्निहत्य शरान्भीमो दुर्योधनधनुश्च्युतान्।<br>कौरवं पञ्चविंशत्या क्षुद्रकाणां समार्पयत्।।	</td><td>	5-167-48a<br>5-167-48b	
</td></tr>
				
<tr><td>
	दुर्योधनस्तु सङ्क्रुद्धो भीमसेनस्य मारिष।<br>क्षुरप्रेण धनुश्छित्त्वा दशभिः प्रत्यविध्यत।।	</td><td>	5-167-49a<br>5-167-49b	
</td></tr>
				
<tr><td>
	अथान्यद्धनुरादाय भीमसेनो महाबलः।<br>विव्याध नृपतिं तूर्णं सप्तभिर्निशितैः शरैः।।	</td><td>	5-167-50a<br>5-167-50b	
</td></tr>
				
<tr><td>
	तदप्यस्य धनुः क्षिप्रं चिच्छेद लघुहस्तवत्।<br>द्वितीयं च तृतीयं च चतुर्थं पञ्चमं तथा।।	</td><td>	5-167-51a<br>5-167-51b	
</td></tr>
				
<tr><td>
	आत्तमात्तं महाराज भीमस्य धनुराच्छिनत्।<br>तव पुत्रो महाराज जितकाशी मदोत्कटः।।	</td><td>	5-167-52a<br>5-167-52b	
</td></tr>
				
<tr><td>
	स तथा भिद्यमानेषु कार्मुकेषु पुनः पुनः।<br>शक्तिं चिक्षेप समरे सर्वपारशवीं शुभाम्।।	</td><td>	5-167-53a<br>5-167-53b	
</td></tr>
				
<tr><td>
	मृत्योरिव स्वसारं हि दीप्तां वह्निशिखामिव।<br>सीमन्तमिव कुर्वन्तीं नभसोऽग्निसमप्रभाम्।।	</td><td>	5-167-54a<br>5-167-54b	
</td></tr>
				
<tr><td>
	अप्राप्तामेव तां शक्तिं त्रिधा चिच्छेद कौरवः।<br>पश्यतः सर्वलोकस्य भीमस्य च महात्मनः।।	</td><td>	5-167-55a<br>5-167-55b	
</td></tr>
				
<tr><td>
	ततो भीमो महाराज गदां गुर्वीं महाप्रभाम्।<br>चिक्षेपाविध्य वेगेन दुर्योधनरथं प्रति।।	</td><td>	5-167-56a<br>5-167-56b	
</td></tr>
				
<tr><td>
	ततः सा सहसा वाहांस्तव पुत्रस्य संयुगे।<br>सारथिं च गदा गुर्वी ममर्दास्य रथं पुनः।।	</td><td>	5-167-57a<br>5-167-57b	
</td></tr>
				
<tr><td>
	पुत्रस्तु तव राजेन्द्र भीमाद्भीतः प्रणश्य च।<br>आरुरोह रथं चान्यं नन्दकस्य महात्मनः।।	</td><td>	5-167-58a<br>5-167-58b	
</td></tr>
				
<tr><td>
	ततो भीमो हतं मत्वा तव पुत्रं महारथम्।<br>सिंहनादं महच्चक्रे तर्जयन्निशि कौरवान्।।	</td><td>	5-167-59a<br>5-167-59b	
</td></tr>
				
<tr><td>
	तावकाः सैनिकाश्चापि मेनिरे निहतं नृपम्।<br>ततोऽतिचुक्रुशुः सर्वे ते हाहेति समन्ततः।।	</td><td>	5-167-60a<br>5-167-60b	
</td></tr>
				
<tr><td>
	तेषां तु निनदं श्रुत्वा त्रस्तानां सर्वयोधिनाम्।<br>भीमसेनस्य नादं च श्रुत्वा राजन्महात्मनः।।	</td><td>	5-167-61a<br>5-167-61b	
</td></tr>
				
<tr><td>
	ततो युधिष्ठिरो राजा हतं मत्वा सुयोधनम्।<br>अभ्यवर्तत वेगेन यत्र पार्थो वृकोदरः।।	</td><td>	5-167-62a<br>5-167-62b	
</td></tr>
				
<tr><td>
	पाञ्चलाः केकया मात्स्याः सृञ्जयाश्च विशाम्पते।<br>सर्वोद्योगेनाभिजग्मुद्रोणमेव युयुत्सया।।	</td><td>	5-167-63a<br>5-167-63b	
</td></tr>
				
<tr><td>
	तत्रासीत्सुमहद्युद्धं द्रोणस्याथ परैः सह।<br>घोरे तमसि मग्नानां निघ्नतामितरेतरम्।।	</td><td>	5-167-64a<br>5-167-64b	
</td></tr>
<tr><td>
	।। इति श्रीमन्महाभारते द्रोणपर्वणि घटोत्कचवधपर्वणि <br>चतुर्दशरात्रियुद्धे सप्तषष्ट्यधिक शततमोऽध्यायः।। 167 ।।	</td><td>		
</td></tr>
</tbody>