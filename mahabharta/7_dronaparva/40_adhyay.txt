				
<tbody><tr><td>
	<b>सञ्जय उवाच।</b>	</td><td>	5-40-1x	
</td></tr>
				
<tr><td>
	`ततः समभवद्युद्धं तयोः पुरुषसिंहयोः।<br>तस्मिन्काले महाबाहुः सौभद्रः परवीरहा।।	</td><td>	5-40-1a<br>5-40-1b	
</td></tr>
				
<tr><td>
	सशरं कार्मुकं छित्त्वा लाघवेन व्यपातयत्।<br>दुःशासनं शरैस्तीक्ष्णैः संततक्ष समन्ततः'।।	</td><td>	5-40-2a<br>5-40-2b	
</td></tr>
				
<tr><td>
	शरविक्षतगात्रं तु प्रत्यमित्रमवस्थितम्।<br>अभिमन्युः स्मयन्धीमान्दुःशासनमथाब्रवीत्।।	</td><td>	5-40-3a<br>5-40-3b	
</td></tr>
				
<tr><td>
	दिष्ट्या पश्यामि सङ्ग्रमे मानिनं शूरमागतम्।<br>निष्ठुरं त्यक्तधर्माणमाक्रोशनपरायणम्।।	</td><td>	5-40-4a<br>5-40-4b	
</td></tr>
				
<tr><td>
	यत्सभायां त्वया राज्ञो धृतराष्ट्रस्य शृण्वतः।<br>कोपितः परुषैर्वाक्यैर्धर्मराजो युधिष्ठिरः।।	</td><td>	5-40-5a<br>5-40-5b	
</td></tr>
				
<tr><td>
	जयोन्मत्तेन भीमश्च बह्वबद्धं प्रभाषितः।<br>अक्षकूटं समाश्रित्य सौबलस्यात्मनो बलम्।।	</td><td>	5-40-6a<br>5-40-6b	
</td></tr>
				
<tr><td>
	तत्त्वयेदमनुप्राप्तं तस्य कोपान्महात्मनः।<br>परवित्तापहारस्य कोधस्याप्रशमस्य च।।	</td><td>	5-40-7a<br>5-40-7b	
</td></tr>
				
<tr><td>
	लोभस्य ज्ञाननाशस्य द्रोहस्यात्याहितस्य च।<br>पितॄणां मम राज्यस्य हरणस्योग्रधन्विनाम्।।	</td><td>	5-40-8a<br>5-40-8b	
</td></tr>
				
<tr><td>
	तत्त्वयेदमनुप्राप्तं प्रकोपाद्वै महात्मनाम्।<br>स तस्योग्रमधर्मस्य फलं प्राप्नुहि दुर्मते।।	</td><td>	5-40-9a<br>5-40-9b	
</td></tr>
				
<tr><td>
	शासिताऽस्म्यद्य ते बाणैः सर्वसैन्यस्य पश्यतः।<br>अद्याहमनृणस्तस्य कोपस्य भविता रणे।।	</td><td>	5-40-10a<br>5-40-10b	
</td></tr>
				
				
<tr><td>
	अमर्षितायाः कृष्णायाः काङ्क्षितस्य च मे पितुः।<br>अद्य कौरव्य भीमस्य भवितास्म्यनृणो युधि।<br>न हि मे मोक्ष्यसे जीवन्यदि नोत्सृजसे रणं।।	</td><td>	5-40-11a<br>5-40-11b<br>5-40-11c	
</td></tr>
<tr><td>
	<b>सञ्जय उवाच।</b>	</td><td>	5-40-12x	
</td></tr>
				
<tr><td>
	एवमुक्त्वा महाबाहुर्बाणं दुःशासनान्तकम्।<br>संदधे परवीरघ्नः कालाग्न्यनिलवर्चसम्।।	</td><td>	5-40-12a<br>5-40-12b	
</td></tr>
				
				
<tr><td>
	तस्योरस्तूर्णमासाद्य जत्रुदेशे विभिद्य तम्।<br>जगाम सह पुङ्खेन वल्मीकमिव पन्नगः।<br>अथैनं पञ्चविंशत्या पुनरेव समार्पयत्।।	</td><td>	5-40-13a<br>5-40-13b<br>5-40-13d	
</td></tr>
				
				
				
				
<tr><td>
	रणमध्यादपोवाह सौभद्रशरपीडितम्।।	</td><td>	5-40-15b	
</td></tr>
				
<tr><td>
	पाण्डवा द्रौपदेयाश्च विराटश्च समीक्ष्य तम्।<br>पाञ्चालाः केकयाश्चैव सिंहनादमथानदन्।।	</td><td>	5-40-16a<br>5-40-16b	
</td></tr>
				
<tr><td>
	वादित्राणि च सर्वाणि नानालिङ्गानि सर्वशः।<br>प्रावादयन्त संहृष्टाः पाण्डूनां तत्र सैनिकाः।।	</td><td>	5-40-17a<br>5-40-17b	
</td></tr>
				
<tr><td>
	अपश्यन्स्मयमानाश्च सौभद्रस्य विचेष्टितम्।<br>अत्यन्तवैरिणं दृप्तं दृष्ट्वा शत्रुं पराजितम्।।	</td><td>	5-40-18a<br>5-40-18b	
</td></tr>
				
<tr><td>
	धर्ममारुतशक्राणामश्विनोः प्रतिमास्तथा।<br>धारयन्तो ध्वजाग्रेषु द्रौपदेया महारथाः।।	</td><td>	5-40-19a<br>5-40-19b	
</td></tr>
				
<tr><td>
	सात्यकिश्चेकितानश्च धृष्टद्युम्नशिखण्डिनौ।<br>केकया धृष्टकेतुश्च मात्स्याः पाञ्चालसृञ्जयाः।।	</td><td>	5-40-20a<br>5-40-20b	
</td></tr>
				
<tr><td>
	पाण्डवाश्च मुदा युक्ता युधिष्ठिरपुरोगमाः।<br>अभ्यद्रवन्त त्वरिता द्रोणानीकं बिभित्सवः।।	</td><td>	5-40-21a<br>5-40-21b	
</td></tr>
				
<tr><td>
	ततोऽभवन्महायुद्धं त्वदीयानां परैः सह।<br>जयमाकाङ्क्षमाणानां शूराणामनिवर्तिनाम्।।	</td><td>	5-40-22a<br>5-40-22b	
</td></tr>
				
<tr><td>
	तथा तु वर्तमाने वै सङ्ग्रामेऽतिभयंकरे।<br>दुर्योधनो महाराज राधेयमिदमब्रवीत्।।	</td><td>	5-40-23a<br>5-40-23b	
</td></tr>
				
<tr><td>
	पश्य दुःशासनं वीरमभिमन्युवशंगतम्।<br>प्रतपन्तमिवादित्यं निघ्नन्तं शात्रवान्रणे।	</td><td>	5-40-24a<br>5-40-24b	
</td></tr>
				
<tr><td>
	अथ चैते सुसंरब्धाः सिंहा इव बलोत्कटाः।<br>सौभद्रमुद्यतास्त्रातुमभ्यधावन्त पाण्डवाः।।	</td><td>	5-40-25a<br>5-40-25b	
</td></tr>
<tr><td>
	<b>सञ्जय उवाच।</b>	</td><td>	5-40-26x	
</td></tr>
				
<tr><td>
	ततः कर्णः शरैस्तीक्ष्णैरभिमन्युं दुरासदम्।<br>अभ्यवर्षत सङ्क्रुद्धः पुत्रस्य हितकृत्तव।।	</td><td>	5-40-26a<br>5-40-26b	
</td></tr>
				
<tr><td>
	तस्य चानुचरांस्तीक्ष्णैर्विव्याघ परमेषुभिः।<br>अवज्ञापूर्वकं शूरः सौभद्रस्य परणाजिरे।।	</td><td>	5-40-27a<br>5-40-27b	
</td></tr>
				
<tr><td>
	अभिमन्युस्तु राधेयं त्रिसप्तत्या शिलीमुखैः।<br>अविध्यत्त्वरितो राजन्द्रोणं प्रेप्सुर्महामनाः।।	</td><td>	5-40-28a<br>5-40-28b	
</td></tr>
				
<tr><td>
	तं तथा नाशकत्कश्चिद्दोणाद्वारयितुं रथी।<br>आरुजन्तं रथव्रातान्वज्रहस्तात्मजात्मजम्।।	</td><td>	5-40-29a<br>5-40-29b	
</td></tr>
				
<tr><td>
	ततः कर्णो जयप्रेप्सुर्मानी सर्वधनुष्मताम्।<br>सौभद्रं शतशोऽविध्यदुत्तमास्त्राणि दर्शयन्।।	</td><td>	5-40-30a<br>5-40-30b	
</td></tr>
				
<tr><td>
	सोऽस्त्रैरस्त्रविदां श्रेष्ठो रामशिष्यः प्रतापवान्।<br>समरे शत्रुदुर्धर्षमभिमन्युमपीडयत्।।	</td><td>	5-40-31a<br>5-40-31b	
</td></tr>
				
<tr><td>
	स तथा पीड्यमानस्तु राधेयेनास्त्रवृष्टिभिः।<br>समरेऽमरसङ्काशः सौभद्रो न व्यशीर्यत।।	</td><td>	5-40-32a<br>5-40-32b	
</td></tr>
				
<tr><td>
	ततः शिलाशितैस्तीक्ष्णैर्भल्लैरानतपर्वभिः।<br>छित्त्वा धनूंषि शूराणामार्जुनिः कर्णमार्दयत्।।	</td><td>	5-40-33a<br>5-40-33b	
</td></tr>
				
<tr><td>
	धनुर्मण्डलनिर्मुक्तैः शरैराशीविषोपमैः।<br>सच्छत्रध्वजयन्तारं साश्वमाशु स्मयन्निव।।	</td><td>	5-40-34a<br>5-40-34b	
</td></tr>
				
<tr><td>
	कर्णोऽपि चास्य चिक्षेप बाणान्सन्नतपर्वणः।<br>असम्ब्रान्तश्च तान्सर्वानगृह्णात्फल्गुनात्मजः।।	</td><td>	5-40-35a<br>5-40-35b	
</td></tr>
				
<tr><td>
	ततो मुहूर्तात्कर्णस्य बाणेनैकेन वीर्यवान्।<br>सध्वजं कार्मुकं वीरश्छित्त्वा भूमावपातयत्।।	</td><td>	5-40-36a<br>5-40-36b	
</td></tr>
				
<tr><td>
	ततः कृच्छ्रगतं कर्णं दृष्ट्वा कर्णादनन्तरः।<br>सौभद्रमभ्ययात्तूर्णं दृढमुद्यम्य कार्मुकम्।।	</td><td>	5-40-37a<br>5-40-37b	
</td></tr>
				
<tr><td>
	तत उच्चुक्रुशुः पार्थास्तेषां चानुचरा जनाः।<br>वादित्राणि च सञ्जघ्नः सौभद्रं चापि तुष्टुवुः।।	</td><td>	5-40-38a<br>5-40-38b	
</td></tr>
<tr><td>
	।। इति श्रीमन्महाभारते द्रोणपर्वणि अभिमन्युवधपर्वणि <br>त्रयोदशदिवसयुद्धे चत्वारिंशोऽध्यायः।। 40 ।।	</td><td>		
</td></tr></tbody>