				
<tbody><tr><td>
	<b>सञ्जय उवाच।</b>	</td><td>	5-30-1x	
</td></tr>
				
<tr><td>
	प्रियमिन्द्रस्य सततं सखायममितौजसम्।<br>हत्वा प्राग्ज्योतिषं पार्थः प्रदक्षिणमवर्तत।।	</td><td>	5-30-1a<br>5-30-1b	
</td></tr>
				
<tr><td>
	ततो गान्धारराजस्य सुतौ परपुरञ्जयौ।<br>अर्देतामर्जुनं सङ्ख्ये भ्रातरौ वृषकाचलौ।।	</td><td>	5-30-2a<br>5-30-2b	
</td></tr>
				
<tr><td>
	तौ समेत्यार्जुनं वीरौ पुरः पश्चाच्च धन्वितौ।<br>अविध्येतां महावेगैर्निशितैराशुगैर्भृशम्।।	</td><td>	5-30-3a<br>5-30-3b	
</td></tr>
				
<tr><td>
	वृषकस्य हयान्सूतं धनुश्छत्रं रथं ध्वजम्।<br>तिलशो व्यधमत्पार्थः सौबलस्य शितैः शरैः।।	</td><td>	5-30-4a<br>5-30-4b	
</td></tr>
				
<tr><td>
	ततोऽर्जुनः शरव्रातैर्जानाप्रहरणैरपि।<br>गान्धारानाकुलांश्चक्रे सौबलप्रमुखान्पुनः।।	</td><td>	5-30-5a<br>5-30-5b	
</td></tr>
				
<tr><td>
	ततः पञ्चशतान्वीरान्गान्धारानुद्यतायुधान्।<br>प्राहिणोन्मृत्युलोकाय क्रुद्धो बाणैर्धनञ्जयः।।	</td><td>	5-30-6a<br>5-30-6b	
</td></tr>
				
<tr><td>
	हताश्वात्तु रथात्तूर्णमवतीर्य महाभुजः।<br>आरुरोह रथं भ्रातुरन्यश्च धनुराददे।।	</td><td>	5-30-7a<br>5-30-7b	
</td></tr>
				
<tr><td>
	तावेकरथमारूढौ भ्रातरौ वृषकाचलौ।<br>शरवर्षेण बीभत्सुमविध्येतां मुहुर्मुहुः।।	</td><td>	5-30-8a<br>5-30-8b	
</td></tr>
				
<tr><td>
	स्यालौ तव महात्मानौ राजानौ वृषकाचलौ।<br>भृशं विजघ्नतुः पार्थमिन्द्रं वृत्रबलाविव।।	</td><td>	5-30-9a<br>5-30-9b	
</td></tr>
				
<tr><td>
	लब्धलक्षौ तु गान्धारावहतां पाण्डवं पुनः।<br>नैदाघवार्षिकौ मासौ लोकं घर्मांशुभिर्यथा।।	</td><td>	5-30-10a<br>5-30-10b	
</td></tr>
				
<tr><td>
	तौ रथस्थौ नरव्याघ्रौ राजानौ वृषकाचलौ।<br>संश्चिष्टाङ्गौ स्थितौ राजञ्जघानैकेषुणाऽर्जुनः।।	</td><td>	5-30-11a<br>5-30-11b	
</td></tr>
				
<tr><td>
	तौ रथात्सिंहसंकाशौ लोहिताक्षौ महाभुजौ।<br>राजन्सम्पेततुर्वीरौ सोदर्यावेकलक्षणौ।।	</td><td>	5-30-12a<br>5-30-12b	
</td></tr>
				
<tr><td>
	तयोर्भूमिं गतौ देहौ रथाद्बन्धुजनप्रियौ।<br>यशो दशः दिशः पुण्यं गमयित्वा व्यवस्थितौ।।	</td><td>	5-30-13a<br>5-30-13b	
</td></tr>
				
<tr><td>
	दृष्ट्वा विनिहतौ सङ्ख्ये मातुलावपलायिनौ।<br>भृशं मुमुचुरश्रूणि पुत्रास्तव विशांपते।।	</td><td>	5-30-14a<br>5-30-14b	
</td></tr>
				
<tr><td>
	निहतौ भ्रातरौ दृष्ट्वा मायाशतविशारदः।<br>कृष्णौ सम्मोहन्मायां विदधे शकुनिस्ततः।।	</td><td>	5-30-15a<br>5-30-15b	
</td></tr>
				
<tr><td>
	लगुडायोगुडाश्मानः शतघ्न्यश्च सशक्तयः।<br>गदापरिघनिस्त्रिंशशूलमुद्गरपट्टसाः।।	</td><td>	5-30-16a<br>5-30-16b	
</td></tr>
				
<tr><td>
	सकम्पनर्ष्टिनखरा मुसलानि परश्वथाः।<br>क्षुराः क्षुरप्रनालीका वत्सदन्तास्थिसन्धयः।।	</td><td>	5-30-17a<br>5-30-17b	
</td></tr>
				
<tr><td>
	चक्राणि विशिखाः प्रासा विविधान्यायुधानि च।<br>प्रपेतुः शतशो दिग्भ्यः प्रदिग्भ्यश्चार्जुनं प्रति।।	</td><td>	5-30-18a<br>5-30-18b	
</td></tr>
				
<tr><td>
	खरोष्ट्रमहिषाः सिंहा व्याघ्राः सृमरचित्रकाः।<br>ऋक्षाः सालावृका गृध्राः कपयश्च सरीसृपाः।।	</td><td>	5-30-19a<br>5-30-19b	
</td></tr>
				
<tr><td>
	विविधानि च रक्षांसि क्षुधितान्यर्जुनं प्रति।<br>सङ्क्रुद्धान्यभ्यधावन्त विविधानि वयांसि च।।	</td><td>	5-30-20a<br>5-30-20b	
</td></tr>
				
<tr><td>
	ततो दिव्यास्त्रविच्छूरः कुन्तीपुत्रो धनञ्जयः।<br>विसृजन्निषुजालानि सहसा तान्यताडयत्।।	</td><td>	5-30-21a<br>5-30-21b	
</td></tr>
				
<tr><td>
	ते हन्यमानाः शूरेण प्रवरैः सायकैर्दृढैः।<br>विरुवन्तो महारावान्विनेशुः सर्वतो हताः।।	</td><td>	5-30-22a<br>5-30-22b	
</td></tr>
				
<tr><td>
	ततस्तमः प्रादुरभूदर्जुनस्य रथं प्रति।<br>तस्माच्च तमसो वचाः क्रूराः पार्थमभर्त्सयन्।।	</td><td>	5-30-23a<br>5-30-23b	
</td></tr>
				
<tr><td>
	तत्तमो भैरवं घोरं भयकर्तृ महाहवे।<br>उत्तमास्त्रेण महता ज्यौतिषेणार्जुनोऽवधीत्।।	</td><td>	5-30-24a<br>5-30-24b	
</td></tr>
				
				
<tr><td>
	हते तस्मिञ्जलौघास्तु प्रादुरासन्भयानकाः।<br>अम्भसस्तस्य नाशार्थमादित्यास्त्रमथार्जुनः।<br>प्रायुङ्क्ताम्भस्ततस्तेन प्रायशोऽस्त्रेण शोषितम्।।	</td><td>	5-30-25a<br>5-30-25b<br>5-30-25c	
</td></tr>
				
<tr><td>
	एवं बहुविधा मायाः सौबलस्य कृताः कृताः।<br>जघानास्त्रबलेनाशु प्रहसन्नर्जुनोऽब्रवीत्।।	</td><td>	5-30-26a<br>5-30-26b	
</td></tr>
				
<tr><td>
	`दुर्द्यूतदेविन्गान्धारे नाक्षान्क्षिपति गाण्डिवम्।<br>ज्वलितान्निशितांस्तीक्ष्णाञ्शरान्क्षिपतिगाण्डिवं'।।	</td><td>	5-30-27a<br>5-30-27b	
</td></tr>
				
<tr><td>
	तदा हतासु मायासु त्रस्तोऽर्जुनशराहतः।<br>अपायाञ्जवनैरश्वैः शकुनिः प्राकृतो यथा।।	</td><td>	5-30-28a<br>5-30-28b	
</td></tr>
				
<tr><td>
	ततोऽर्जुनोऽस्त्रविच्छैघ्र्यं दर्शयन्नात्मनोऽरिषु।<br>अभ्यवर्षच्छरौधेण कौरवाणामनीकिनीम्।।	</td><td>	5-30-29a<br>5-30-29b	
</td></tr>
				
<tr><td>
	सा हन्यमाना पार्थेन तव पुत्रस्य वाहिनी।<br>द्वैधीभूता महाराज गङ्गेवासाद्य पर्वतम्।।	</td><td>	5-30-30a<br>5-30-30b	
</td></tr>
				
<tr><td>
	द्रोणमेवान्वपद्यन्त केचित्तत्र नरर्षभाः।<br>केचिद्दुर्योधनं राजन्नर्द्यमानाः किरीटिना।।	</td><td>	5-30-31a<br>5-30-31b	
</td></tr>
				
<tr><td>
	नापश्याम ततस्त्वेनं सैन्ये वै रजसावृते।<br>गाण्डीवस्य च निर्घोषः श्रुतो दक्षिणतो मया।।	</td><td>	5-30-32a<br>5-30-32b	
</td></tr>
				
<tr><td>
	शङ्खदुन्दुभिनिर्घोषं वादित्राणां च निःस्वनम्।<br>गाण्डीवस्य तु निर्घोषो व्यतिक्रम्यास्पृशद्दिवम्।।	</td><td>	5-30-33a<br>5-30-33b	
</td></tr>
				
<tr><td>
	ततः पुनर्दक्षिणतः सङ्ग्रामश्चित्रयोधिनाम्।<br>सुयुद्धं चार्जुनस्यासीदहं द्रोणमन्वियाम्।।	</td><td>	5-30-34a<br>5-30-34b	
</td></tr>
				
				
<tr><td>
	यौधिष्ठिराभ्यनीकानि प्रहरन्ति ततस्ततः।<br>नानाविधान्यनीकानि पुत्राणां तव भारत।<br>अर्जुनो व्यधमत्काले दिवीवाभ्राणि मारुतः।।	</td><td>	5-30-35a<br>5-30-35b<br>5-30-35c	
</td></tr>
				
<tr><td>
	तं वासवमिवायान्तं भूरिवर्षं शरौघिणम्।<br>महेष्वासा नरव्याघ्रा नोग्रं केचिदवारयन्।।	</td><td>	5-30-36a<br>5-30-36b	
</td></tr>
				
<tr><td>
	ते हन्यमानाः पार्थेन त्वदीया व्यथिता भृशम्।<br>स्वानेव बहवो जघ्नुर्विद्रवन्तस्ततस्ततः।।	</td><td>	5-30-37a<br>5-30-37b	
</td></tr>
				
<tr><td>
	तेऽर्जुनेन शरा मुक्ताः कङ्कपत्रास्तनुच्छिदः।<br>शलभा इव सम्पेतुः संवृण्वाना दिशो दश।।	</td><td>	5-30-38a<br>5-30-38b	
</td></tr>
				
<tr><td>
	तुरगं रथिनं नागं पदातिमपि मारिष।<br>विनिर्भिद्य क्षितिं जग्मुर्वल्मीकमिव पन्नगाः।।	</td><td>	5-30-39a<br>5-30-39b	
</td></tr>
				
<tr><td>
	न च द्वितीयं व्यसृजत्कुञ्जराश्वनरेषु सः।<br>पृथगेकशरारुग्णा निपेतुस्ते गतासवः।।	</td><td>	5-30-40a<br>5-30-40b	
</td></tr>
				
				
				
<tr><td>
	हतैर्मनुष्यौर्द्विरदैश्च सर्वतः<br>शराभिसृष्टैश्च हयैर्निपातितैः।<br>तदाऽश्वगोमायुबलाभिनादितं<br>विचित्रमायोधशिरो बभूव तत्।।	</td><td>	5-30-41a<br>5-30-41b<br>5-30-41c<br>5-30-41d	
</td></tr>
				
				
				
<tr><td>
	पिता सुतं त्यजति सुहृद्वरं सुहृत्<br>तथैव पुत्रः पितरं शरातुरः।<br>स्वरक्षणे कृतमतयस्तदा जना<br>सत्यजन्ति वाहानपि पार्थपीडिताः।।	</td><td>	5-30-42a<br>5-30-42b<br>5-30-42c<br>5-30-42d	
</td></tr>
<tr><td>
	।। इति श्रीमन्महाभारते द्रोणपर्वणि द्रोणाभिषेकपर्वणि	</td><td>		
</td></tr></tbody>