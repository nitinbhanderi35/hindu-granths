				
<tbody><tr><td>
	<b>सञ्जय उवाच।</b>	</td><td>	5-113-1x	
</td></tr>
				
				
<tr><td>
	प्रयाते तव सैन्यं तु युयुधाने युयुत्सया।<br>धर्मराजो महाराज स्वेनानीकेन संवृतः।<br>प्रायाद्द्रोणरथं प्रेप्सुर्युयुधानस्य पृष्ठतः।।	</td><td>	5-113-1a<br>5-113-1b<br>5-113-1c	
</td></tr>
				
<tr><td>
	ततः पाञ्चालराजस्य पुत्रः समरदुर्मदः।<br>`प्रयाते माधवे राजन्निदं वचनमब्रवीत्'।।	</td><td>	5-113-2a<br>5-113-2b	
</td></tr>
				
<tr><td>
	प्राक्रोशत्पाण्डवानीके वसुदानश्च पार्थिवः।<br>आगच्छत प्रहरत द्रुतं विपरिधावत।।	</td><td>	5-113-3a<br>5-113-3b	
</td></tr>
				
<tr><td>
	यथा सुखेन गच्छेत सात्यकिर्युद्धदुर्मदः।<br>महारथा हि बहवो यतिष्यन्तेऽस्य निर्जये।।	</td><td>	5-113-4a<br>5-113-4b	
</td></tr>
<tr><td>
	<b>सञ्जय उवाच।</b>	</td><td>	5-113-5x	
</td></tr>
				
<tr><td>
	`सेनापतिवचः श्रुत्वा पाण्डवेयाः समन्ततः।<br>अभ्युद्ययुर्महाराज तव सैन्यं समन्ततः।।	</td><td>	5-113-5a<br>5-113-5b	
</td></tr>
				
<tr><td>
	जहि प्रहर गृह्णीहि विध्य विद्रव चाद्रव'।<br>इति ब्रुवन्तौ वेगेन निपेतुस्ते महारथाः।।	</td><td>	5-113-6a<br>5-113-6b	
</td></tr>
				
<tr><td>
	वयं प्रतिजिगीषन्तस्तत्र तान्समभिद्रुताः।<br>`बाणशङ्खरवान्कृत्वा विमिश्रान्वाद्यनिस्वनैः।।	</td><td>	5-113-7a<br>5-113-7b	
</td></tr>
				
<tr><td>
	युयुधानरथं दृष्ट्वा तावका अभिदुद्रुवुः'।<br>ततः शब्दो महानासीद्युयुधानरथं प्रति।।	</td><td>	5-113-8a<br>5-113-8b	
</td></tr>
				
<tr><td>
	आकीर्यमाणा धावन्ती तव पुत्रस्य वाहिनी।<br>सात्वतेन महाराज शतधाऽभिव्यशीर्यत।।	</td><td>	5-113-9a<br>5-113-9b	
</td></tr>
				
<tr><td>
	तस्यां विदीर्यमाणायां शिनेः पुत्रो महारथः।<br>सप्तवीरान्महेष्वासानग्रानीकेष्वपोथयत्।।	</td><td>	5-113-10a<br>5-113-10b	
</td></tr>
				
<tr><td>
	अथान्यानपि राजेन्द्र नानाजनपदेश्वरान्।<br>शरैरनलसङ्काशैर्निन्ये वीरान्यमक्षयम्।।	</td><td>	5-113-11a<br>5-113-11b	
</td></tr>
				
				
<tr><td>
	शतमेकेन विव्याध शतेनैकं च पत्रिणाम्।<br>द्विपारोहान्द्विपांश्चैव हयारोहान्हयांस्तथा।<br>रथिनः साश्वसूतांश्च जघानेशः पशूनिव।।	</td><td>	5-113-12a<br>5-113-12b<br>5-113-12c	
</td></tr>
				
<tr><td>
	तं तथाऽद्भुतकर्माणं शरसम्पातवर्षिणम्।<br>न केचनाभ्यधावन्वै सात्यकिं तव सैनिकाः।।	</td><td>	5-113-13a<br>5-113-13b	
</td></tr>
				
<tr><td>
	ते भीता मृद्यमानाश्च प्रमृष्टा दीर्घबाहुना।<br>आयोधनं जहुर्वीरा दृष्टा तमतिमानिनम्।।	</td><td>	5-113-14a<br>5-113-14b	
</td></tr>
<tr><td>
	तमेकं बहुधा पश्यन्मोहितास्तस्य तेजसा।।	</td><td>	5-113-15a	
</td></tr>
				
<tr><td>
	रथैर्विमथितैश्चैव भग्ननीडैश्च मारिष।<br>चक्रैर्विमथितैश्छत्रैर्ध्वजैश्च विनिपातितैः।।	</td><td>	5-113-16a<br>5-113-16b	
</td></tr>
				
<tr><td>
	अनुकर्षैः पताकाभिः शिरस्त्राणैः सकाञ्चनैः।<br>बाहुभिश्चन्दनादिग्धैः साङ्गदैश्च विशाम्पते।।	</td><td>	5-113-17a<br>5-113-17b	
</td></tr>
				
<tr><td>
	हस्तिहस्तोपमैश्चापि भुजङ्गाभोगसन्निभैः।<br>ऊरुभिः पृथिवी च्छन्ना मनुजानां नराधिप।।	</td><td>	5-113-18a<br>5-113-18b	
</td></tr>
				
<tr><td>
	शशाङ्कुसन्निभैश्चैव वदनैश्चारुकुण्डलैः।<br>पतितैर्ऋषभाक्षाणां बभौ भारत मेदिनी।।	</td><td>	5-113-19a<br>5-113-19b	
</td></tr>
				
<tr><td>
	गजैश्च बहुधा छिन्नैः शयानैः पर्वतोपमैः।<br>रराजातिभृशं भूमिर्विकीर्णैरिव पर्वतैः।।	</td><td>	5-113-20a<br>5-113-20b	
</td></tr>
				
				
<tr><td>
	तपनीयमयैर्योक्त्रैर्मुक्ताजालविभूषितैः।<br>उरश्छदैर्विचित्रैश्च व्यशोभन्त तुरङ्गमाः।<br>गतसत्वा महीं प्राप्य प्रमृष्टा दीर्घबाहुना।।	</td><td>	5-113-21a<br>5-113-21b<br>5-113-21c	
</td></tr>
				
<tr><td>
	नानाविधानि सैन्यानि तव हत्वा तु सात्वतः।<br>प्रविष्टस्तावकं सैन्यं द्रावयित्वा चमूं भृशम्।।	</td><td>	5-113-22a<br>5-113-22b	
</td></tr>
				
<tr><td>
	ततस्तेनैव मार्गेण येन यातो धनञ्जयः।<br>इयेष सात्यकिर्गन्तुं ततो द्रोणेन वारितः।।	</td><td>	5-113-23a<br>5-113-23b	
</td></tr>
				
<tr><td>
	भारद्वाजं समासाद्य युयुधानश्च सात्यकिः।<br>न न्यवर्तत सङ्क्रुद्धो वेलामिव जलाशयः।।	</td><td>	5-113-24a<br>5-113-24b	
</td></tr>
				
<tr><td>
	निवार्य तु रणे द्रोणो युयुधानं महारथम्।<br>विव्याध निशितैर्बाणैः पञ्चभिर्मर्मभेदिभिः।।	</td><td>	5-113-25a<br>5-113-25b	
</td></tr>
				
<tr><td>
	सात्यकिस्तु रणे द्रोणं राजन्विव्याध सप्तभिः।<br>हेमपुङ्घैः शिलाधौतैः कङ्कबर्हिणवाजितैः।।	</td><td>	5-113-26a<br>5-113-26b	
</td></tr>
				
<tr><td>
	षं षड्भिः सायकैर्द्रोणः साश्वयन्तारमार्दयत्।<br>स तं न ममृषे द्रोणं युयुधानो महारथः।।	</td><td>	5-113-27a<br>5-113-27b	
</td></tr>
				
<tr><td>
	सिंहनादं ततः कृत्वा द्रोणं विव्याध सात्यकिः।<br>दशभिः सायकैश्चान्यैः षड्भिरष्टाभिरेव च।।	</td><td>	5-113-28a<br>5-113-28b	
</td></tr>
				
				
<tr><td>
	युयुधानः पुनर्द्रोणं विव्याध दशभिः शरैः।<br>एकेन सारथिं चास्य चतुर्भिश्चतुरो हयान्।<br>ध्वजमेकेन बाणेन विव्याध युधि मारिष।।	</td><td>	5-113-29a<br>5-113-29b<br>5-113-29c	
</td></tr>
				
<tr><td>
	तं द्रोणः साश्वयन्तारं सरथध्वजमाशुगैः।<br>त्वरन्प्राच्छादयद्बाणैः शलभानामिव व्रजैः।।	</td><td>	5-113-30a<br>5-113-30b	
</td></tr>
				
<tr><td>
	तथैव युयुधानोऽपि द्रोणं बहुभिराशुगैः।<br>`प्राच्छादयदसम्भ्रान्तस्त्वरमाणो महारथः।।	</td><td>	5-113-31a<br>5-113-31b	
</td></tr>
				
<tr><td>
	द्रोणस्तु परमक्रुद्धः सात्यकिं परवीरहा।<br>अवाक्रिच्छितैर्बाणैर्वासुदेवपराक्रमम्।।	</td><td>	5-113-32a<br>5-113-32b	
</td></tr>
				
<tr><td>
	तं तथा शरजालेन प्रच्छाद्य महता पुनः।<br>द्रोणः प्रहस्य शैनेयमिदं वचनमब्रवीत्'।।	</td><td>	5-113-33a<br>5-113-33b	
</td></tr>
				
<tr><td>
	तवाचार्यो रणं हित्वा गतः कापुरुषो यथा।<br>युध्यमानं च मां हित्वा प्रदक्षिणमवर्तत।।	</td><td>	5-113-34a<br>5-113-34b	
</td></tr>
				
<tr><td>
	त्वं हि मे युध्यतो नाद्य जीवन्यास्यसि माधव।<br>यदि मां त्वं रणे हित्वा न यास्याचार्यवद्द्रुतम्।।	</td><td>	5-113-35a<br>5-113-35b	
</td></tr>
<tr><td>
	<b>सात्यकिरुवाच।</b>	</td><td>	5-113-36x	
</td></tr>
				
<tr><td>
	धनञ्जयस्य पदवीं धर्मराजस्य शासनात्।<br>गच्छामि स्वस्ति ते ब्रह्मन्न मे कालात्ययो भवेत्।।	</td><td>	5-113-36a<br>5-113-36b	
</td></tr>
				
<tr><td>
	आचार्यानुगतो मार्गः शिष्यैरन्वास्यते सदा।<br>तस्मादेव व्रजाम्याशु यथा मे स गुरुर्गतः।।	</td><td>	5-113-37a<br>5-113-37b	
</td></tr>
<tr><td>
	<b>सञ्जय उवाच।</b>	</td><td>	5-113-38x	
</td></tr>
				
<tr><td>
	एतावदुक्त्वा शैनेय आचार्यं परिवर्जयन्।<br>प्रयातः सहसा राजन्सारथिं चेदमब्रवीत्।।	</td><td>	5-113-38a<br>5-113-38b	
</td></tr>
				
<tr><td>
	द्रोणः करिष्यते यत्नं सर्वथा मम वारणे।<br>यत्तो याहि रणे सूत शृणु चेदं वचः परम्।।	</td><td>	5-113-39a<br>5-113-39b	
</td></tr>
				
<tr><td>
	एतदालोक्यते सैन्यमावन्त्यानां महाप्रभम्।<br>अस्यानन्तरतस्त्वेतद्दाक्षिणात्यं महद्बलम्।।	</td><td>	5-113-40a<br>5-113-40b	
</td></tr>
				
<tr><td>
	तदनन्तरमेतच्च बाह्लिकानां महद्बलम्।<br>बाह्लिकाभ्याशतो युक्तं कर्णस्य च महद्बलम्।।	</td><td>	5-113-41a<br>5-113-41b	
</td></tr>
				
<tr><td>
	अन्योन्येन हि सैन्यानि भिन्नान्येतानि सारथे।<br>अन्योन्यं समुपाश्रित्य न त्यक्ष्यन्ति रणाजिरम्।।	</td><td>	5-113-42a<br>5-113-42b	
</td></tr>
				
<tr><td>
	एतदन्तरमासाद्य चोदयाश्वान्प्रहृष्टवत्।<br>मध्यमं जवमास्थाय वह मामत्र सारथे।।	</td><td>	5-113-43a<br>5-113-43b	
</td></tr>
				
<tr><td>
	बाह्लिका यत्र दृश्यन्ते नानाप्रहरणोद्यताः।<br>दाक्षिणात्याश्च बहवः सूतपुत्रपुरोगमाः।।	</td><td>	5-113-44a<br>5-113-44b	
</td></tr>
				
<tr><td>
	हस्त्यश्वरथसम्बाधं यच्चानीकं विलोक्यते।<br>नानादेशसमुत्थैश्च पदातिभिरधिष्ठितम्।।	</td><td>	5-113-45a<br>5-113-45b	
</td></tr>
				
<tr><td>
	`*ततः शक्यो महाव्यूहो भेत्तुं स सहसा रणे।<br>तं देशं त्वरिता यामो मृद्ग्रन्तो युधि शात्रवान्।।	</td><td>	5-113-46a<br>5-113-46b	
</td></tr>
<tr><td>
	तत्रैते सम्प्रहृष्टत्वान्नास्मान्प्रति युयुत्सवः।।	</td><td>	5-113-47a	
</td></tr>
				
<tr><td>
	अयुध्यमानो बहुभिरेकं प्राप्य सुदुर्बलम्।<br>बलं प्रमथ्य गच्छामि मिषतां सर्वधन्विनाम्।।	</td><td>	5-113-48a<br>5-113-48b	
</td></tr>
				
				
<tr><td>
	मध्यतो याहि यत्रोग्रं कर्णस्य सुमहद्बलम्।<br>यत्रैते परमक्रुद्धा दाक्षिणात्या महारथाः।<br>एतान्विजित्य सङ्ग्रामे ततो यामो धनञ्जयम्।।	</td><td>	5-113-49a<br>5-113-49b<br>5-113-49c	
</td></tr>
<tr><td>
	<b>सञ्जय उवाच।</b>	</td><td>	5-113-50x	
</td></tr>
				
<tr><td>
	युयुधानवचः श्रुत्वा युयुधानस्य सारथिः।<br>यथोक्तमगमद्राजन्वर्जयन्द्रोणमाहवे'।।	</td><td>	5-113-50a<br>5-113-50b	
</td></tr>
				
<tr><td>
	तं द्रोणोऽनुययौ क्रुद्धो विकिरन्विशिखान्बहून्।<br>युयुधानं महाभागं गच्छन्तमनिवर्तिनम्।।	</td><td>	5-113-51a<br>5-113-51b	
</td></tr>
				
<tr><td>
	स च सैन्यं महद्भित्त्वा दाक्षिणात्यबलं च तत्।<br>कर्णस्य सैन्यं सुमहदभिहत्य शितैः शरैः।।	</td><td>	5-113-52a<br>5-113-52b	
</td></tr>
				
<tr><td>
	प्राविशद्भारतीं सेनामपर्यन्तां स सात्यकिः।<br>सात्यको हि ततः सैन्यं द्रावयन्स समन्ततः।।	</td><td>	5-113-53a<br>5-113-53b	
</td></tr>
				
<tr><td>
	प्रविष्टे युयुधाने तु सैनिकेषु द्रुतेषु च।<br>अमर्षी कृतवर्मा तु सात्यकिं पर्यवारयत्।।	</td><td>	5-113-54a<br>5-113-54b	
</td></tr>
				
<tr><td>
	तमापतन्तं विशिखैः षड्भिराहत्य सात्यकिः।<br>चतुर्भिश्चतुरोऽस्याश्वानाजघानाशु वीर्यवान्।।	</td><td>	5-113-55a<br>5-113-55b	
</td></tr>
				
<tr><td>
	ततः पुनः षोडशभिर्नतपर्वभिराशुगैः।<br>सात्यकिः कृतवर्माणं प्रत्यविध्यत्स्तनान्तरे।।	</td><td>	5-113-56a<br>5-113-56b	
</td></tr>
				
<tr><td>
	स ताड्यमानो विशिखैर्बहुभिस्तिग्मतेजनैः।<br>सात्वतेन महाराज कृतवर्मा न चक्षमे।।	</td><td>	5-113-57a<br>5-113-57b	
</td></tr>
				
<tr><td>
	स वत्सन्दतं सन्धाय तिग्मांश्वनलसप्रभम्।<br>आकृष्य राजन्नाकर्णाद्विव्याधोरसि सात्यकिम्।।	</td><td>	5-113-58a<br>5-113-58b	
</td></tr>
				
<tr><td>
	स तस्य देहावरणं भित्त्वा देहं च सायकः।<br>सपुङ्खपत्रः पृथिवीं विवेश रुधिरोक्षितः।।	</td><td>	5-113-59a<br>5-113-59b	
</td></tr>
				
<tr><td>
	अथास्य बहुभिर्बाणैरच्छिनत्परमास्त्रवित्।<br>स मार्गणगणं राजन्कृतवर्मा शरासनम्।।	</td><td>	5-113-60a<br>5-113-60b	
</td></tr>
				
<tr><td>
	विव्याध च रणे राजन्सात्यकिं सत्यविक्रमम्।<br>दशभिर्विशिखैस्तीक्ष्णैरभिक्रुद्धः स्तनान्तरे।।	</td><td>	5-113-61a<br>5-113-61b	
</td></tr>
				
<tr><td>
	ततः प्रशीर्णे धनुषि शक्त्या शक्तिमतां वरः।<br>जघान दक्षिणं बहुं सात्यकिः कृतवर्मणः।।	</td><td>	5-113-62a<br>5-113-62b	
</td></tr>
				
<tr><td>
	ततोऽन्यत्सुदृढं चापं पूर्णमायम्य सात्यकिः।<br>व्यसृजद्विशिखांस्तूर्णं शतशोऽथ सहस्रशः।।	</td><td>	5-113-63a<br>5-113-63b	
</td></tr>
				
				
<tr><td>
	सरथं कृतवर्माणं समन्तात्पर्यवारयत्।<br>छादयित्वा रणे राजन्हार्दिक्यं स तु सात्यकिः।<br>अथास्य भल्लेन शिरः सारथेः समकृन्तत।।	</td><td>	5-113-64a<br>5-113-64b<br>5-113-64c	
</td></tr>
				
<tr><td>
	स पपात हतः सूतो हार्दिक्यस्य महारथात्।<br>ततस्ते यन्तृरहिताः प्राद्रवंस्तुरगा भृशम्।।	</td><td>	5-113-65a<br>5-113-65b	
</td></tr>
				
<tr><td>
	अथ भोजस्तु सम्भ्रान्तो निगृह्य तुरगामन्स्वयम्।<br>तस्थौ वीरो धनुष्पाणिस्तत्सैन्यान्यभ्यपूजयन्।।	</td><td>	5-113-66a<br>5-113-66b	
</td></tr>
				
<tr><td>
	स मुहूर्तमिवाश्वास्य सदश्वान्समनोदयत्।<br>व्यपेत भीरमित्राणामावहत्सुमहद्भयम्।।	</td><td>	5-113-67a<br>5-113-67b	
</td></tr>
<tr><td>
	सात्यकिश्चात्यगात्तस्मात्स तु भीममुपाद्रवत्।।	</td><td>	5-113-68a	
</td></tr>
				
<tr><td>
	युयुधानोऽपि राजेन्द्र भोजानीकाद्विनिःसृतः।<br>प्रययौ त्वरितस्तूर्णं काम्भोजानां महाचमूम्।।	</td><td>	5-113-69a<br>5-113-69b	
</td></tr>
				
<tr><td>
	स तत्र बहुभिः शूरैः सन्निरुद्धो महारथैः।<br>न चचाल तदा राजन्सात्यकिः सत्यविक्रमः।।	</td><td>	5-113-70a<br>5-113-70b	
</td></tr>
				
<tr><td>
	सन्धाय च चमूं द्रोणो भोजे भारं निवेश्य च।<br>अभ्यधावद्रणे यत्तो युयुधानं युयुत्सया।।	</td><td>	5-113-71a<br>5-113-71b	
</td></tr>
				
				
<tr><td>
	तथा तमनुधावन्तं युयुधानस्य पृष्ठतः।<br>न्यवारयन्त संहृष्टाः पाण्डुसैन्ये ब्रृहत्तमाः।<br>समासाद्य तु हार्दिक्यं रथानां प्रवरं रथम्।।	</td><td>	5-113-72a<br>5-113-72b<br>5-113-72c	
</td></tr>
				
<tr><td>
	पाञ्चाला विगतोत्साहा भीमसेनपुरोगमाः।<br>विक्रम्य वारिता राजन्वीरेण कृतवर्मणा।।	</td><td>	5-113-73a<br>5-113-73b	
</td></tr>
				
<tr><td>
	यतमानांश्च तान्सर्वानीषद्विगतचेतसः।<br>अभितस्ताञ्शरौघेण क्लान्तवाहानकारयत्।।	</td><td>	5-113-74a<br>5-113-74b	
</td></tr>
				
				
<tr><td>
	निगृहीतास्तु भोजेन भोजानीकेप्सवो रणे।<br>अतिष्ठन्नार्यवद्वीराः प्रार्थयन्तो महद्यशः।<br>`हार्दिक्यं समरे यत्ता न शेकुः प्रतिवीक्षितुम्'।।	</td><td>	5-113-75a<br>5-113-75b<br>5-113-75c	
</td></tr>
<tr><td>
	।। इति श्रीमन्महाभारते द्रोणपर्वणि जयद्रथवधपर्वणि <br>चतुर्दशदिवसयुद्धे त्रयोधशाधिकशततमोऽध्यायः।। 2 ।।	</td><td>		
</td></tr>
</tbody>