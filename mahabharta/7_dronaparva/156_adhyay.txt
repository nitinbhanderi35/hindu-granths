				
<tbody><tr><td>
	<b>धृतराष्ट्र उवाच।</b>	</td><td>	5-156-1x	
</td></tr>
				
<tr><td>
	तस्मिन्प्रविष्टे दुर्धर्षे सृञ्जयानमितौजसि।<br>अमृष्यमाणे संरब्धे का वोऽभूद्वै मतिस्तदा।।	</td><td>	5-156-1a<br>5-156-1b	
</td></tr>
				
<tr><td>
	दुर्योधनं तथा पुत्रमुक्त्वा शास्त्रातिगं मम।<br>यत्प्राविशदमेयात्मा किं पार्थः प्रत्यपद्यत।।	</td><td>	5-156-2a<br>5-156-2b	
</td></tr>
				
<tr><td>
	निहते सैन्धवे वीरे भूरिश्रवसि चैव ह।<br>यदाऽभ्यगान्महातेजाः पाञ्चालानपराजितः।।	</td><td>	5-156-3a<br>5-156-3b	
</td></tr>
				
<tr><td>
	किममन्यत दुर्धर्षे प्रविष्टे शत्रुतापने।<br>दुर्योधनस्तु किं कृत्यं प्राप्तकालममन्यत।।	</td><td>	5-156-4a<br>5-156-4b	
</td></tr>
				
				
<tr><td>
	के च तं वरदं वीरमन्वयुर्द्विजसत्तमम्।<br>के चास्य पृष्ठतोऽगच्छन्वीराः शूरस्य युध्यतः।<br>के पुरस्तादवर्तन्त निघ्नन्तः शास्त्रवान्रणे।।	</td><td>	5-156-5a<br>5-156-5b<br>5-156-5c	
</td></tr>
				
<tr><td>
	मन्येऽहं पाण्डवान्सर्वान्भारद्वाजशरार्दितान्।<br>शिशिरे कम्पमाना वै कृशा गाव इव प्रभो।।	</td><td>	5-156-6a<br>5-156-6b	
</td></tr>
				
<tr><td>
	प्रविश्य स महेष्वासः पाञ्चालानरिमर्दनः।<br>कथं नु पुरुषव्याघ्रः पञ्चत्वमुपजग्मिवान्।।	</td><td>	5-156-7a<br>5-156-7b	
</td></tr>
				
				
				
<tr><td>
	सर्वेषु योधेषु च सङ्गतेषु<br>रात्रौ समेतेषु महारथेषु।<br>संलोड्यमानेषु पृथग्बलेषु<br>के वस्तदानीं मतिमन्त आसन्।।	</td><td>	5-156-8a<br>5-156-8b<br>5-156-8c<br>5-156-8d	
</td></tr>
				
				
				
<tr><td>
	हतांश्चैव विषक्तांश्च पराभूतांश्च शंससि।<br>रथिनो विरथांश्चैव कृतान्युद्धेषु मामकान्।।<br>तेषां संलोड्यमानानां पाण्डवैर्हतचेतसाम्।<br>अन्धे तमसि मग्नानामभवत्का मतिस्तदा।।	</td><td>	5-156-9a<br>5-156-9b<br>5-156-10<br>5-156-10b	
</td></tr>
				
<tr><td>
	प्रहृष्टांश्चाप्युदग्रांश्च सन्तुष्टांश्चैव पाण्डवान्।<br>शंससीहाप्रहृष्टांश्च विभ्रष्टांश्चैव मामकान्।।	</td><td>	5-156-11a<br>5-156-11b	
</td></tr>
				
<tr><td>
	कथमेषां तदा तत्र पार्थानामपलायिनाम्।<br>प्रकाशमभवद्रात्रौ कथं कुरुषु सञ्जय।।	</td><td>	5-156-12a<br>5-156-12b	
</td></tr>
<tr><td>
	<b>सञ्जय उवाच।</b>	</td><td>	5-156-13x	
</td></tr>
				
<tr><td>
	रात्रियुद्धे तदा राजन्वर्तमाने सुदारुणे।<br>द्रोणमभ्यद्रवन्सर्वे पाण्डवाः सह सोमकैः।।	</td><td>	5-156-13a<br>5-156-13b	
</td></tr>
				
<tr><td>
	ततो द्रोणः केकयांश्च धृष्टद्युम्नस्य चात्मजान्।<br>सम्प्रैषयत्प्रेतलोकं सर्वानिषुभिराशुगैः।।	</td><td>	5-156-14a<br>5-156-14b	
</td></tr>
				
<tr><td>
	तस्य प्रमुखतो राजन्येऽवर्तन्त महारथाः।<br>तान्सर्वान्प्रेषयामास पितृलोकं स भारत।।	</td><td>	5-156-15a<br>5-156-15b	
</td></tr>
				
<tr><td>
	प्रमथ्नन्तं तदा वीरान्भारद्वाजं महारथम्।<br>अभ्यवर्तत सङ्क्रुद्धः शिबी राजा प्रतापवान्।।	</td><td>	5-156-16a<br>5-156-16b	
</td></tr>
				
<tr><td>
	तमापतन्तं सम्प्रेक्ष्य पाण्डवानां महारथम्।<br>विव्याध दशभिर्द्रोणः सर्वपारशवैः शितैः।।	</td><td>	5-156-17a<br>5-156-17b	
</td></tr>
				
<tr><td>
	तं शिबिः प्रतिविव्याध त्रिंशता निशितैः शरैः।<br>सारथिं चास्य भुल्लेन स्मयमानो न्यपातयत्।।	</td><td>	5-156-18a<br>5-156-18b	
</td></tr>
				
<tr><td>
	तस्य द्रोणो हयान्हत्वा सारथिं च महात्मनः।<br>अथाऽस्य सशिरस्त्राणं शिरः कायादपाहरत्।।	</td><td>	5-156-19a<br>5-156-19b	
</td></tr>
				
<tr><td>
	ततोऽस्य सारथिं क्षिप्रमन्यं दुर्योधनोऽदिशत्।<br>स तेन सङ्गृहीताश्वः पुनरभ्यद्रवद्रिपून्।।	</td><td>	5-156-20a<br>5-156-20b	
</td></tr>
				
<tr><td>
	कलिङ्गानामनीकेन कालिङ्गस्य सुतो रणे।<br>पूर्वं पितृवधात्क्रुद्धौ भीमसेनमुपाद्रवत्।।	</td><td>	5-156-21a<br>5-156-21b	
</td></tr>
				
<tr><td>
	स भीमं पञ्चभिर्विद्ध्वा पुनर्विव्याध सप्तभिः।<br>विशोकं त्रिभिरानर्च्छद्वजमेकेन पत्रिणा।।	</td><td>	5-156-22a<br>5-156-22b	
</td></tr>
				
<tr><td>
	कलिङ्गानां तु तं शूरं क्रुद्धं क्रुद्धो वृकोदरः।<br>रथाद्रथमभिद्रुत्य मुष्टिनाऽभिजघान ह।।	</td><td>	5-156-23a<br>5-156-23b	
</td></tr>
				
<tr><td>
	तस्य मुष्टिहतस्याजौ पाण्डवेन बलीयसा।<br>सर्वाण्यस्थीनि सहसा प्रापतन्वै पृथक्पृथक्।।	</td><td>	5-156-24a<br>5-156-24b	
</td></tr>
				
<tr><td>
	`तस्मिन्हते तदा तेन सिंहनादो महानभूत्।<br>पाञ्चालानां महाराज साधुसाध्विति पाण्डवम्'।।	</td><td>	5-156-25a<br>5-156-25b	
</td></tr>
				
<tr><td>
	तं कर्णो भ्रातरश्चास्य नामृष्यन्त परन्तप।<br>ते भीमसेनं नाराचैर्जघ्नुराशीविषोपमैः।।	</td><td>	5-156-26a<br>5-156-26b	
</td></tr>
				
<tr><td>
	ततः शत्रुरथं त्यक्त्वा भीमो द्रुमरथं गतः।<br>द्रुमं चास्यन्तमनिशं मुष्टिना समपोथयत्।।	</td><td>	5-156-27a<br>5-156-27b	
</td></tr>
				
<tr><td>
	`यथा काचमणिर्न्यस्तो मुष्टिनैकेन लीलया।<br>स हतः सर्वथा चूर्णो रक्तमेवोदपद्यत।।	</td><td>	5-156-28a<br>5-156-28b	
</td></tr>
				
<tr><td>
	तथा चूर्णमभूत्तत्र कर्णभ्राता द्रुमस्तथा'।<br>स तदा पाण्‍डुपुत्रेण बलिनाऽभिहतोऽपतत्।।	</td><td>	5-156-29a<br>5-156-29b	
</td></tr>
				
<tr><td>
	तं निहत्य महाराज भीमसेनो महाबलः।<br>जयरातरथं प्राप्य मुहुः सिंह इवानदत्।।	</td><td>	5-156-30a<br>5-156-30b	
</td></tr>
				
<tr><td>
	जयरातं तु चरणे गृह्य भीमो महाबलः।<br>सूतं चास्य महाबाहुर्गृह्य राजंस्तथैव च।।	</td><td>	5-156-31a<br>5-156-31b	
</td></tr>
				
<tr><td>
	पादयोर्गृह्य तौ वीरौ भीमः कर्णस्य पश्यतः।<br>भूमावाविद्ध्य जघ्ने स तौ च प्राणैर्व्ययुज्यताम्।।	</td><td>	5-156-32a<br>5-156-32b	
</td></tr>
				
<tr><td>
	कर्णस्तु पाण्डवे शक्तिं काञ्चनीं समवासृजत्।<br>ततस्तामेव जग्राह प्रहसन्पाण्डुनन्दनः।।	</td><td>	5-156-33a<br>5-156-33b	
</td></tr>
				
<tr><td>
	कर्णायैव च दुर्धर्षश्चिक्षेपाजौ वृकोदरः।<br>तामापतन्तीं चिच्छेद शकुनिस्तैलपायिना।।	</td><td>	5-156-34a<br>5-156-34b	
</td></tr>
				
<tr><td>
	एतत्कृत्वा महत्कर्म रणेऽद्भुतपराक्रमः।<br>पुनः स्वरथमास्थाय दुद्राव तव वाहिनीम्।।	</td><td>	5-156-35a<br>5-156-35b	
</td></tr>
				
				
<tr><td>
	तमायान्तं जिघांसन्तं भीमं क्रुद्धमिवान्तकम्।<br>न्यवारयन्महाबाहुं तव पुत्रा विशाम्पते।<br>महता शरवर्षेण च्छादयन्तो महारथाः।।	</td><td>	5-156-36a<br>5-156-36b<br>5-156-36c	
</td></tr>
				
<tr><td>
	दुर्मदस्य ततो भीमः प्रहसन्निव संयुगे।<br>सारथिं च हयांश्चैव शरैर्निन्ये यमक्षयम्।।	</td><td>	5-156-37a<br>5-156-37b	
</td></tr>
				
<tr><td>
	दुर्मदस्तु ततो यानं दुष्कर्णस्यावचक्रमे।<br>तावेकरथमारूढौ भ्रातरौ परतापनौ।	</td><td>	5-156-38a<br>5-156-38b	
</td></tr>
				
<tr><td>
	सङ्ग्रामशिरसो मध्ये भीमं द्वावप्यधावताम्।<br>यथाम्बुपतिमित्रौ हि तारकं दैत्यसत्तमम्।।	</td><td>	5-156-39a<br>5-156-39b	
</td></tr>
				
<tr><td>
	ततस्तु दुर्मदश्चैव दुष्कर्णश्च तवात्मजौ।<br>रथमेकं समारुह्य भीमं बाणैरविध्यताम्।।	</td><td>	5-156-40a<br>5-156-40b	
</td></tr>
				
<tr><td>
	ततः कर्णस्य मिषतो द्रौणेर्दुर्योधनस्य च।<br>कृपस्य सोमदत्तस्य बाह्लीकस्य च पाण्डवः।।	</td><td>	5-156-41a<br>5-156-41b	
</td></tr>
				
<tr><td>
	दुर्मदस्य च वीरस्य दुष्कर्णस्य च तं रथम्।<br>पादप्रहारेण धरां प्रावेशयदरिन्दमः।।	</td><td>	5-156-42a<br>5-156-42b	
</td></tr>
				
<tr><td>
	ततः सुतौ ते बलिनौ शूरौ दुष्कर्णदुर्मदौ।<br>मुष्टिनाऽऽहत्य सङ्क्रुद्धौ ममर्द चरणेन ह।।	</td><td>	5-156-43a<br>5-156-43b	
</td></tr>
				
<tr><td>
	ततो हाहाकृते सैन्ये दृष्ट्वा भीमं नृपाऽब्रुवन्।<br>रुद्रोऽयं भीमरूपेण धार्तराष्ट्रेषु युध्यति।।	</td><td>	5-156-44a<br>5-156-44b	
</td></tr>
				
<tr><td>
	एवमुक्त्वा पलायन्ते सर्वे भारत पार्थिवाः।<br>विसंज्ञा वाहयन्वाहान्न च द्वौ सह धावतः।।	</td><td>	5-156-45a<br>5-156-45b	
</td></tr>
				
				
				
<tr><td>
	ततो बले भृशलुलिते निशामुखे<br>सुपूजितो नृपवृषभैर्वृकोदरः।<br>महाबलः कमलविबुद्धलोचनो<br>युधिष्ठिरं नृपतिमपूजयद्बली।।	</td><td>	5-156-46a<br>5-156-46b<br>5-156-46c<br>5-156-46d	
</td></tr>
				
				
				
<tr><td>
	ततो यमौ द्रुपदविराटकेकया<br>युधिष्ठिरश्चापि परां मुदं ययुः।<br>वृकोदरं भृशमनुपूजयंश्च ते<br>यथान्धके प्रतिनिहते हरं सुराः।।	</td><td>	5-156-47a<br>5-156-47b<br>5-156-47c<br>5-156-47d	
</td></tr>
				
				
				
<tr><td>
	ततः सुतास्ते वरुणात्मजोपमा<br>रुपान्विताः सह गुरुणा महात्मना।<br>वृकोदरं सरथपदातिकुञ्जरा<br>युयुत्सवो भृशमभिपर्यवारयन्।।	</td><td>	5-156-48a<br>5-156-48b<br>5-156-48c<br>5-156-48d	
</td></tr>
				
				
				
<tr><td>
	`ततो यमौ द्रुपदसुताः ससैनिका<br>युधिष्ठिरद्रुपदविराटसात्वताः।<br>घटोत्कचो जयविजयौ द्रुमो वृकः<br>ससृञ्जयास्तव तनयानवारयन्'।।	</td><td>	5-156-49a<br>5-156-49b<br>5-156-49c<br>5-156-49d	
</td></tr>
				
				
				
<tr><td>
	ततोऽभवत्तिमिरघनैरिवावृते<br>महाभये भयदमतीव दारुणम्।<br>निशामुखे वृकबलगृध्रमोदनं<br>महात्मना नृपवर युद्धमद्भुतम्।।	</td><td>	5-156-50a<br>5-156-50b<br>5-156-50c<br>5-156-50d	
</td></tr>
<tr><td>
	।। इति श्रीमन्महाभारते द्रोणपर्वणि घटोत्कचवधपर्वणि<br> चतुर्दशरात्रियुद्धे षट्‌पञ्चाशदधिकशततमोऽध्यायः।। 156 ।।	</td><td>		
</td></tr>
</tbody>