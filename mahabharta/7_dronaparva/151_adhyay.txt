				
<tbody><tr><td>
	<b>सञ्जय उवाच।</b>	</td><td>	5-151-1x	
</td></tr>
				
<tr><td>
	सैन्धवे निहते राजन्पुत्रस्तव सुयोधनः।<br>[अश्रुपूर्णमुखो दीनो निरुत्साहो द्विषज्जये।।	</td><td>	5-151-1a<br>5-151-1b	
</td></tr>
				
<tr><td>
	दुर्मना निःश्वसन्दुष्टो भग्नदंष्ट्र इवोरगः।<br>आगस्कृत्सर्वलोकस्य पुत्रस्तेऽर्तिं परामगात्।।	</td><td>	5-151-2a<br>5-151-2b	
</td></tr>
				
<tr><td>
	दृष्ट्वा तत्कदनं घोरं स्वबलस्य कृतं महत्।<br>जिष्णुना भीमसेनेन सात्वतेन च संयुगे।।	</td><td>	5-151-3a<br>5-151-3b	
</td></tr>
				
<tr><td>
	स विवर्णः कृशो दीनो बाष्पविप्लुतलोचनः।]<br>अमन्यतार्जुनसमो न योद्धा भुवि विद्यते।।	</td><td>	5-151-4a<br>5-151-4b	
</td></tr>
				
<tr><td>
	न द्रोणो न च राधेयो नाश्वत्थामा कृपो न च।<br>पार्थस्य सम्मखे स्थातुं पर्याप्ता इति मारिष।।	</td><td>	5-151-5a<br>5-151-5b	
</td></tr>
				
<tr><td>
	निर्जित्य हि रणे पार्थः सर्वान्मम महारथान्।<br>अवधीत्सैन्धवं सङ्ख्ये न च कश्चिदवारयत्‌।।	</td><td>	5-151-6a<br>5-151-6b	
</td></tr>
				
<tr><td>
	सर्वथा हतमेवेदं कौरवाणां महद्बलम्।<br>न ह्यस्य विद्यते त्राता साक्षादपि पुरन्दरः।।	</td><td>	5-151-7a<br>5-151-7b	
</td></tr>
				
<tr><td>
	यमुपाश्रित्य सङ्ग्रामे कृतः शस्त्रसमुद्यमः।<br>स कर्णो निर्जितः सङ्ख्ये हतश्चैव जयद्रथः।।	</td><td>	5-151-8a<br>5-151-8b	
</td></tr>
				
<tr><td>
	`परुषाणि सभामध्ये प्रोक्तवान्यो हि पाण्डवान्।<br>स कर्णो निर्जितः सङ्ख्ये सैन्धवश्च निपातितः।।	</td><td>	5-151-9a<br>5-151-9b	
</td></tr>
				
<tr><td>
	यस्य वीर्यं समाश्रित्य शमं याचन्तमच्युतम्।<br>तृणवत्तमहं मन्ये स कर्णो निर्जितो युधि।।	</td><td>	5-151-10a<br>5-151-10b	
</td></tr>
				
<tr><td>
	एवं क्लान्तमना राजन्नुपायाद्रोणमीक्षितुम्।<br>आगस्कृत्सर्वलोकस्य पुत्रस्ते भरतर्षभ।।	</td><td>	5-151-11a<br>5-151-11b	
</td></tr>
				
<tr><td>
	ततस्तत्सर्वमाचख्यौ कुरूणां वैशसं महत्।<br>परान्विजयतश्चापि धार्तराष्ट्रान्निमज्जतः।।	</td><td>	5-151-12a<br>5-151-12b	
</td></tr>
<tr><td>
	<b>दुर्योधन उवाच।</b>	</td><td>	5-151-13x	
</td></tr>
				
<tr><td>
	पश्य मूर्धाभिषिक्तानामाचार्य कदनं महत्।<br>कृत्वा प्रमुखतः शूरं भीष्मं मम पितामहम्।।	</td><td>	5-151-13a<br>5-151-13b	
</td></tr>
				
<tr><td>
	तं निहत्य प्रलुब्धोऽयं शिखण्डी पूर्णमानसः।<br>पाञ्चाल्यैः सहितः सर्वैः सेनाग्रमभिवर्तते।।	</td><td>	5-151-14a<br>5-151-14b	
</td></tr>
				
<tr><td>
	अपरश्चापि दुर्धर्षः शिष्यस्ते सव्यसाचिना।<br>अक्षौहिणीः सप्त हत्वा हतो राजा जयद्रथः।।	</td><td>	5-151-15a<br>5-151-15b	
</td></tr>
				
<tr><td>
	अस्मद्विजयकामानां सुहृदामुपकारिणाम्।<br>गन्ताऽस्मि कथमानृण्यं गतानां यमसादनम्।।	</td><td>	5-151-16a<br>5-151-16b	
</td></tr>
				
<tr><td>
	ये मदर्थं परीप्सन्ते वसुधां वसुधाधिपाः।<br>ते हित्वा वसुधैश्वर्यं वसुधामधिशेरते।।	</td><td>	5-151-17a<br>5-151-17b	
</td></tr>
				
<tr><td>
	सोऽहं कापुरुषः क-त्वा मित्राणां क्षयमीदृशम्।<br>अश्वमेधसहस्रेण पावितुं न समुत्सहे।।	</td><td>	5-151-18a<br>5-151-18b	
</td></tr>
				
<tr><td>
	मम लुब्धस्य पापस्य तथा धर्मापचायिनः।<br>व्यायामेन जिगीषन्तः प्राप्ता वैवस्वतक्षयम्।।	</td><td>	5-151-19a<br>5-151-19b	
</td></tr>
				
<tr><td>
	कथं पतितवृत्तस्य पृथिवी सुहृदां द्रुहः।<br>विवरं नाशकद्दातुं मम पार्थिवसंसदि।।	</td><td>	5-151-20a<br>5-151-20b	
</td></tr>
				
<tr><td>
	योऽहं रुधिरसिक्ताङ्गं राज्ञां मध्ये पितामहम्।<br>शयानं नाशकं त्रातुं भीष्ममायोधने हतम्।।	</td><td>	5-151-21a<br>5-151-21b	
</td></tr>
				
<tr><td>
	तं मामनार्यपुरुषं मित्रद्रुहमधार्मिकम्।<br>किं वक्ष्यति हि दुर्धर्षः समेत्य परलोकजित्।।	</td><td>	5-151-22a<br>5-151-22b	
</td></tr>
				
<tr><td>
	जलसन्धं महेष्वासं पश्य सात्यकिना हतम्।<br>मदर्थमुद्यतं शूरं प्राणांस्त्यक्त्वा महारथम्।।	</td><td>	5-151-23a<br>5-151-23b	
</td></tr>
				
<tr><td>
	काम्भोजं निहतं दृष्ट्वा तथालम्बुसमेव च।<br>अन्यान्बहूंश्च सुहृदो जीवितार्थोऽद्य को मम।।	</td><td>	5-151-24a<br>5-151-24b	
</td></tr>
				
<tr><td>
	व्यायच्छन्तो हताः शूरा मदर्थे ये पराङ्मुखाः।<br>यतमानाः परं शक्त्या विजेतुमहितान्मम।।	</td><td>	5-151-25a<br>5-151-25b	
</td></tr>
				
<tr><td>
	तेषां गत्वाऽहमानृण्यमद्य शक्त्या परन्तप।<br>तर्पयिष्यामि तानेव जलेन यमुनामनु।।	</td><td>	5-151-26a<br>5-151-26b	
</td></tr>
				
<tr><td>
	सत्यं ते प्रतिजानामि सर्वशस्त्रभृतां वर।<br>इष्टापूर्तेन च शपे वीर्येण च सुतैरपि।।	</td><td>	5-151-27a<br>5-151-27b	
</td></tr>
				
<tr><td>
	निहत्य तान्रमे सर्वान्पाञ्चालान्पाण्डवैः सह।<br>सान्तिं लब्धाऽस्मि तेषां वा रणे गन्ता सलोकताम्	</td><td>	5-151-28a<br>5-151-28b	
</td></tr>
				
				
				
<tr><td>
	सोऽहं तत्र गमिष्यामि यत्र ते पुरुषर्षभाः।<br>हता मदर्थे सङ्ग्रामे युध्यमानाः किरीटिना।।<br>न हीदानीं सहाया मे परीप्सन्त्यनुपस्कृताः।<br>श्रेयो हि पाण्डून्मन्यन्ते न तथास्मान्महाभुज।।	</td><td>	5-151-29a<br>5-151-29b<br>5-151-30<br>5-151-30b	
</td></tr>
				
<tr><td>
	स्वयं हि मृत्युर्विहितः सत्यसन्धेन संयुगे।<br>भवानुपेक्षां कुरुते शिष्यत्वादर्जुनस्य हि।।	</td><td>	5-151-31a<br>5-151-31b	
</td></tr>
				
<tr><td>
	अतो विनिहताः सर्वे येऽस्मज्जयचिकीर्षवः।<br>कर्णमेव तु पश्यामि सम्प्रत्यस्मज्जयैषिणम्।।	</td><td>	5-151-32a<br>5-151-32b	
</td></tr>
				
<tr><td>
	यो हि मित्रमविज्ञाय याथातथ्येन मन्दधीः।<br>मित्रार्थे योजयत्येनं तस्य सोऽर्थोऽवसीदति।।	</td><td>	5-151-33a<br>5-151-33b	
</td></tr>
				
<tr><td>
	तादृग्रूपं कृतमिदं मम कार्यं सुहृत्तमैः।<br>मोहाल्लुब्धस्य पापस्य जिह्मस्य धनमीहतः।।	</td><td>	5-151-34a<br>5-151-34b	
</td></tr>
				
				
<tr><td>
	यौ मे युद्धस्य कृत्यस्य जिह्माचारैः समीयतुः।<br>हतो जयद्रथश्चैव सौमदत्तिश्च विर्यवान्।<br>अभीषाहाः शूरसेनाः शिबयोऽथ वसातयः।।	</td><td>	5-151-35a<br>5-151-35b<br>5-151-35c	
</td></tr>
				
<tr><td>
	सोऽहमद्य गमिष्यामि यत्र ते पुरुषर्षभाः।<br>हता मदर्थे सङ्ग्रामे युध्यमानाः किरीटिना।।	</td><td>	5-151-36a<br>5-151-36b	
</td></tr>
				
<tr><td>
	न हि मे जीवितेनार्थस्तानृते पुरुषर्षभान्।<br>आचार्यः पाण्डुपुत्राणामनुजानातु नो भवान्।।	</td><td>	5-151-37a<br>5-151-37b	
</td></tr>
<tr><td>
	।। इति श्रीमन्महाभारते द्रोणपर्वणि जयद्रथवधपर्वणि<br> चतुर्दशदिवसयुद्धे एकपञ्चाशदधिकशततमोऽध्यायः।। 151 ।।	</td><td>		
</td></tr>
</tbody>