				
<tbody><tr><td>
	<b>`धृतराष्ट्र उवाच।</b>	</td><td>	5-181-1x	
</td></tr>
				
<tr><td>
	तस्मिन्हते महामाये महातेजसि राक्षसे।<br>अमर्षिताः पाण्डवेयाः किमकुर्वन्महारणे।।	</td><td>	5-181-1a<br>5-181-1b	
</td></tr>
<tr><td>
	मर्दिताश्च भृशं युद्धे किमकुर्वन्त सञ्जय।।	</td><td>	5-181-2a	
</td></tr>
				
<tr><td>
	ये च तेऽभ्यद्रवन्द्रोणं व्यूढानीकं प्रहारिणः।<br>सृञ्जयाः सह पाञ्चालैस्तेऽरुर्वन्किं महारणे।।	</td><td>	5-181-3a<br>5-181-3b	
</td></tr>
				
<tr><td>
	सौमदत्तिवधाद्द्रोणमायत्तं सैन्धवस्य च।<br>अमर्षाज्जीवितं त्यक्त्वा गाहमानं वरूथिनीम्।।	</td><td>	5-181-4a<br>5-181-4b	
</td></tr>
				
<tr><td>
	जृम्भमाणमिव व्याघ्रं व्यात्ताननमिवान्तकम्।<br>कथं प्रत्युद्ययुर्द्रोणमजय्यं कुरुसृञ्जयाः।।	</td><td>	5-181-5a<br>5-181-5b	
</td></tr>
				
<tr><td>
	आचार्यं ये च रक्षन्ति दुर्योधनपुरोगमाः।<br>द्रौणिकर्णकृपास्तात ते ह्यकुर्वन्किमाहवे।।	</td><td>	5-181-6a<br>5-181-6b	
</td></tr>
				
<tr><td>
	भारद्वाजं जिघांसन्तौ सव्यसाचिवृकोदरौ।<br>आर्च्छतां मामकान्युद्धे कथं सञ्जय शंस मे।।	</td><td>	5-181-7a<br>5-181-7b	
</td></tr>
				
<tr><td>
	सिन्धुराजवधेनेमे घटोत्कचवधेन ते।<br>अमर्षिताश्च सङ्क्रुद्धा रणं चक्रुः कथं युधि'।।	</td><td>	5-181-8a<br>5-181-8b	
</td></tr>
<tr><td>
	<b>सञ्जय उवाच।</b>	</td><td>	5-181-9x	
</td></tr>
				
<tr><td>
	हैडिम्बिं निहतं दृष्ट्वा विशीर्णमिव पर्वतम्।<br>बभूवुः पाण्डवाः सर्वे शोकबाष्पाकुलेक्षणाः।।	</td><td>	5-181-9a<br>5-181-9b	
</td></tr>
				
<tr><td>
	वासुदेवस्तु हर्षेण महताऽभिपरिप्लुतः।<br>ननाद सिंहवन्नादं व्यथयन्निव भारत।।	</td><td>	5-181-10a<br>5-181-10b	
</td></tr>
				
<tr><td>
	हतं घटोत्कचं ज्ञात्वा वासुदेवः प्रतापवान्।<br>विनद्य च महानादं पर्यष्वजत फल्गुनम्।।	</td><td>	5-181-11a<br>5-181-11b	
</td></tr>
				
<tr><td>
	स विनद्य महानादमभीशून्सन्नियम्य च।<br>ननर्त हर्षसंवीतो वातोद्धूत इव द्रुमः।।	</td><td>	5-181-12a<br>5-181-12b	
</td></tr>
				
<tr><td>
	ततः परिष्वज्य पुनः पार्थमास्फोट्य चासकृत्।<br>रथोपस्थगतो धीमान्प्राणदत्पुनरच्युतः।।	</td><td>	5-181-13a<br>5-181-13b	
</td></tr>
				
<tr><td>
	प्रहृष्टमनसं ज्ञात्वा वासुदेवं महाबलः।<br>अर्जुनोऽथाब्रवीद्राजन्नातिहृष्टमना इव।।	</td><td>	5-181-14a<br>5-181-14b	
</td></tr>
				
<tr><td>
	अतिहर्षोऽयमस्थाने तवाद्य मधुसूदन।<br>शोकस्थाने तु सम्प्राप्ते हैडिम्बस्य वधेन तु।।	</td><td>	5-181-15a<br>5-181-15b	
</td></tr>
				
<tr><td>
	विमुखानीह सैन्यानि हतं दृष्ट्वा घटोत्कचम्।<br>वयं च भृशमुद्विग्ना हेडिम्बेस्तु निपातनात्।।	</td><td>	5-181-16a<br>5-181-16b	
</td></tr>
				
<tr><td>
	नैतत्कारणमल्पं हि भविष्यति जनार्दन।<br>तदद्य शंस मे पृष्टः सत्यं सत्यवतां वर।।	</td><td>	5-181-17a<br>5-181-17b	
</td></tr>
				
<tr><td>
	यद्येतन्न रहस्यं ते वक्तुमर्हस्यरिन्दम।<br>धैर्यस्य विकृतिं ब्रूहि त्वमद्य मधुसूदन।।	</td><td>	5-181-18a<br>5-181-18b	
</td></tr>
				
<tr><td>
	समुद्रस्येव संशोषं मेरोरिव विसर्पणम्।<br>तथैतदद्य मन्येऽहं तव कर्म जनार्दन।।	</td><td>	5-181-19a<br>5-181-19b	
</td></tr>
<tr><td>
	<b>वासुदेव उवाच।</b>	</td><td>	5-181-20x	
</td></tr>
				
<tr><td>
	अतिहर्षमिमं प्राप्तं शृणु मे त्वं धनञ्जय।<br>अतीव मनसः सद्यः प्रसादकरमुत्तमम्।।	</td><td>	5-181-20a<br>5-181-20b	
</td></tr>
				
<tr><td>
	शक्तिं घटोत्कचेनेमां व्यंसयित्वा महाद्युते।<br>कर्णं निहतमेवाजौ विद्धि सद्यो धनञ्जय।।	</td><td>	5-181-21a<br>5-181-21b	
</td></tr>
				
<tr><td>
	शक्तिहस्तं पुनः कर्णं को लोकेऽस्ति पुमानिह।<br>य एनमभितस्तिष्ठेत्कार्तिकेयमिवाहवे।।	</td><td>	5-181-22a<br>5-181-22b	
</td></tr>
				
<tr><td>
	दिष्ट्याऽपनीतकवचो दिष्ट्याऽपहृतकुण्डलः।<br>दिष्ट्या सा व्यंसिता शक्तिरमोघाऽस्य घटोत्कचे।।	</td><td>	5-181-23a<br>5-181-23b	
</td></tr>
				
<tr><td>
	यदि हि स्यात्सकवचस्तथैव स्यात्सकुण्डलः।<br>सामरानपि लोकांस्त्रीनेकः कर्णो जयेद्रणे।।	</td><td>	5-181-24a<br>5-181-24b	
</td></tr>
				
<tr><td>
	वासवो वा कुबेरो वा वरुणो वा जलेश्वरः।<br>यमो वा नोत्सहेत्कर्णं रणे प्रतिसमासितुम्।।	</td><td>	5-181-25a<br>5-181-25b	
</td></tr>
				
<tr><td>
	गाण्डीवमुद्यम्य भवांश्चक्रं चाहं सुदर्शनम्।<br>न शक्तौ स्वो रणे जेतुं तथायुक्तं नरर्षभम्।।	</td><td>	5-181-26a<br>5-181-26b	
</td></tr>
				
<tr><td>
	त्वद्धितार्थं तु शक्रेण मायापहृतकुण्डलः।<br>विहीनकवचश्चायं कृतः परपुरञ्जयः।।	</td><td>	5-181-27a<br>5-181-27b	
</td></tr>
				
<tr><td>
	उत्कृत्य कवचं यस्मात्कुण्डले विमले च ते।<br>प्रादाच्छक्राय वै कर्णस्तस्माद्वैकर्तनः स्मृतः।।	</td><td>	5-181-28a<br>5-181-28b	
</td></tr>
				
<tr><td>
	आशिविष इव क्रुद्वः स्तम्भितो मन्त्रतेजसा।<br>तथाऽद्य भाति कर्णो मे शान्तज्वाल इवानलः।।	</td><td>	5-181-29a<br>5-181-29b	
</td></tr>
				
<tr><td>
	यदाप्रभृति कर्णाय शक्तिर्दत्ता महात्मना।<br>वासवेन महाबाहो क्षिप्ता याऽसौ घटत्कचे।।	</td><td>	5-181-30a<br>5-181-30b	
</td></tr>
				
<tr><td>
	कुण्डलाभ्यां निमायाथ दिव्येन कवचेन च।<br>तां प्राप्यामन्यत वृषा सततं त्वां हतं रणे।।	</td><td>	5-181-31a<br>5-181-31b	
</td></tr>
				
<tr><td>
	एवं गतोऽपि शक्योऽयं हतुं नान्येन केनचित्।<br>ऋते त्वां पुरुषव्याघ्र शपे सत्येन चानघ।।	</td><td>	5-181-32a<br>5-181-32b	
</td></tr>
				
<tr><td>
	ब्रह्मण्यः सत्यवादी च सपस्वी नियतव्रतः।<br>रिपुष्वपि दयावांश्च तस्मात्कर्णो वृषा स्मृतः।।	</td><td>	5-181-33a<br>5-181-33b	
</td></tr>
				
				
<tr><td>
	युद्धशौण्डो महाबाहुर्नित्योद्यतशरासनः।<br>केसरीव वने नर्दन्मत्तमातङ्गयूथपान्।<br>विमर्दन्रथशार्दूलान्राजते रणमूर्धनिxxx।।	</td><td>	5-181-34a<br>5-181-34b<br>5-181-34c	
</td></tr>
				
<tr><td>
	मध्यंगत इवादित्यो यो न शक्यो निरीक्षितुम्।<br>त्वदीयैः पुरुषव्याघ्र योधमुख्यैर्महात्सभिः।।	</td><td>	5-181-35a<br>5-181-35b	
</td></tr>
<tr><td>
	शरजालसहस्रांशुः शरदीव दिxxxx।।	</td><td>	5-181-36a	
</td></tr>
				
<tr><td>
	तपान्ते जलदो यद्वच्छरधाराः क्षरन्मुहुः।<br>दिव्यास्त्रजलदः कर्णः पर्जन्य इव वृष्टिमान्।।	</td><td>	5-181-37a<br>5-181-37b	
</td></tr>
				
<tr><td>
	त्रिदशैरपि चास्यद्भिः शरवर्षं समन्ततः।<br>अशक्यस्तदयं जेतुं स्रवद्भिर्मांसशोणितम्।।	</td><td>	5-181-38a<br>5-181-38b	
</td></tr>
				
<tr><td>
	कवचेन विहीनश्च कुण्डलाभ्यां च पाण्डव।<br>सोऽद्य मानुषतां प्राप्तो विमुक्तः शक्रदत्तया।।	</td><td>	5-181-39a<br>5-181-39b	
</td></tr>
				
				
				
<tr><td>
	एको हि योगोऽस्य भवेद्वधाय<br>च्छिद्रे ह्येनं स्वप्रमत्तः प्रमत्तम्।<br>कृच्छ्रं प्राप्तं रथचक्रे विमग्ने<br>हन्याः पूर्वं त्वं तु संज्ञां विचार्य।।	</td><td>	5-181-40a<br>5-181-40b<br>5-181-40c<br>5-181-40d	
</td></tr>
				
<tr><td>
	न ह्युद्यतास्त्रं युधि हन्यादजय्य--<br>मप्येकवीरो बलभित्सवज्रः।।	</td><td>	5-181-41a<br>5-181-41b	
</td></tr>
				
				
				
<tr><td>
	जरासन्धश्चेदिराजो महात्मा<br>महाबाहुश्चैकलव्यो निषादः।<br>एकैकशो निहताः सर्व एते<br>योगैस्तैस्तैस्त्वद्धितार्थं मयैव।।	</td><td>	5-181-42a<br>5-181-42b<br>5-181-42c<br>5-181-42d	
</td></tr>
				
				
				
<tr><td>
	अथापरे निहता राक्षसेन्द्रा<br>हिडिम्बकिर्मीरबकप्रधानाः।<br>अलायुधः परचक्रावमर्दी<br>घटोत्कचश्चोग्रकर्मा तरस्वी।।	</td><td>	5-181-43a<br>5-181-43b<br>5-181-43c<br>5-181-43d	
</td></tr>
<tr><td>
	।। इति श्रीमन्महाभारते द्रोणपर्वणि घटोत्कचवधपर्वणि <br>चतुर्दशरात्रियुद्धे एकाशीत्यधिकशततमोऽध्यायः।। 181 ।।	</td><td>		
</td></tr>
</tbody>