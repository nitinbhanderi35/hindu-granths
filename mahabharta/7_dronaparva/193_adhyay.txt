				
<tbody><tr><td>
	<b>सञ्चय उवाच।</b>	</td><td>	5-193-1x	
</td></tr>
				
<tr><td>
	[सात्वतस्य* तु तत्कर्म दृष्ट्वा दुर्योधनादयः।<br>शैनेयं सर्वतः क्रुद्धा वारयामासुरञ्जसा।।	</td><td>	5-193-1a<br>5-193-1b	
</td></tr>
				
<tr><td>
	कृपकर्णौ च समरे पुत्राश्च तव मारिष।।<br>शैनेयं त्वरयाऽभ्येत्य विनिघ्नन्निशितैः शरैः।।	</td><td>	5-193-2a<br>5-193-2b	
</td></tr>
				
<tr><td>
	युधिष्ठिरस्ततो राजा माद्रीपुत्रौ च पाण्डवौ।<br>भीमसेनश्च बलवान्सात्यकिं पर्यवारयन्।।	</td><td>	5-193-3a<br>5-193-3b	
</td></tr>
				
<tr><td>
	कर्णश्च शरवर्षेण गौतमश्च महारथः।<br>दुर्योधनादयस्ते च शैनेयं पर्यवारयन्।।	</td><td>	5-193-4a<br>5-193-4b	
</td></tr>
				
<tr><td>
	तां वृष्टिं सहसा राजन्नुत्थितां घोररूपिणीम्।<br>वारयामास शैनेयो योधयंस्तान्महारथान्।।	</td><td>	5-193-5a<br>5-193-5b	
</td></tr>
				
<tr><td>
	तेषामस्त्राणि दिव्यानि संहितानि महात्मनाम्।<br>वारयामास विधिवद्दिव्यैरस्त्रैर्महामृधे।।	</td><td>	5-193-6a<br>5-193-6b	
</td></tr>
				
<tr><td>
	क्रूरमायोधनं जज्ञे तस्मिन्राजसमागमे।<br>रुद्रस्येव हि क्रुद्धस्य निघ्नतस्तान्पशून्पुरा।।	</td><td>	5-193-7a<br>5-193-7b	
</td></tr>
				
				
<tr><td>
	हस्तानामुत्तमाङ्गानां कार्मुकाणां च भारत।<br>छत्राणां चापविद्धानां चामराणां च सञ्चयैः।<br>राशयः स्म व्यदृश्यन्त तत्रतत्र रणाजिरे।।	</td><td>	5-193-8a<br>5-193-8b<br>5-193-8c	
</td></tr>
				
<tr><td>
	भग्नचक्रै रथैश्चापि पातितैश्च महाध्वजैः।<br>सादिभिश्च हतैः शूरैः सङ्कीर्णा वसुधाऽभवत्।।	</td><td>	5-193-9a<br>5-193-9b	
</td></tr>
				
<tr><td>
	बाणपातनिकृत्तास्तु योधास्ते कुरुसत्तम।<br>चेष्टन्तो विविधाश्चेष्टा व्यदृश्यन्त महाहवे।।	</td><td>	5-193-10a<br>5-193-10b	
</td></tr>
				
<tr><td>
	वर्तमाने तथा युद्धे घोरे देवासुरोपमे।<br>अब्रवीत्क्षत्रियांस्तत्र धर्मराजो युधिष्ठिरः।।	</td><td>	5-193-11a<br>5-193-11b	
</td></tr>
				
<tr><td>
	अभिद्रवत संयत्ताः कुम्भयोनिं महारथाः।<br>एषो हि पार्पतो वीरो भारद्वाजेन सङ्गतः।।	</td><td>	5-193-12a<br>5-193-12b	
</td></tr>
				
<tr><td>
	घटते च यथाशक्ति भारद्वाजस्य नाशने।<br>यादृशानि हि रूपाणि दृश्यन्तेऽस्य महारणे।।	</td><td>	5-193-13a<br>5-193-13b	
</td></tr>
				
<tr><td>
	अद्य द्रोणं रणे क्रुद्धो घातयिष्यति पार्पतः।<br>ते यूयं सहिता भूत्वा युध्यध्वं कुम्भसम्भवम्।	</td><td>	5-193-14a<br>5-193-14b	
</td></tr>
				
<tr><td>
	युधिष्ठिरसमाज्ञप्ताः सृञ्जयानां महारथाः।<br>अभ्यद्रवन्त संयत्ता भारद्वाजजिघांसवः।।	</td><td>	5-193-15a<br>5-193-15b	
</td></tr>
				
<tr><td>
	तान्समापततः सर्वान्भारद्वाजो महारथः।<br>अभ्यवर्तत वेगेन मर्तव्यमिति निश्चितः।।	</td><td>	5-193-16a<br>5-193-16b	
</td></tr>
				
<tr><td>
	प्रयाते सत्यसन्धे तु समकम्पत मेदिनी।<br>ववुर्वाताः सनिर्घातास्त्रासयाना वरूथिनीम्।।	</td><td>	5-193-17a<br>5-193-17b	
</td></tr>
				
<tr><td>
	पपात महती चोल्का आदित्यान्निश्चरन्त्युत।<br>दीपयन्ती उभे सेने शंसन्तीव महद्भयम्।।	</td><td>	5-193-18a<br>5-193-18b	
</td></tr>
				
<tr><td>
	जज्वलुश्चैव शस्त्राणि भारद्वाजस्य मारिष।<br>रथाः स्वनन्ति चात्यर्थं हयाश्चाश्रूण्यवासृजन्।।	</td><td>	5-193-19a<br>5-193-19b	
</td></tr>
				
<tr><td>
	हतौजा इव चाप्यासीद्भारद्वाजो महारथः।<br>प्रास्फुरन्नयनं चास्य वामबाहुस्तथैव च।।	</td><td>	5-193-20a<br>5-193-20b	
</td></tr>
<tr><td>
	विमनाश्चाभवद्युद्धे दृष्ट्वा पार्षतमग्रतः।।	</td><td>	5-193-21a	
</td></tr>
				
<tr><td>
	ऋषीणां ब्रह्मवादानां स्वर्गस्य गमनं प्रति।<br>सुयुद्धेन ततः प्राणानुत्स्रष्टुमुपचक्रमे।।]	</td><td>	5-193-22a<br>5-193-22b	
</td></tr>
				
<tr><td>
	ततश्चतुर्दिशं सैन्यैर्द्रुपदस्याभिसंवृतः।<br>निर्दहन्क्षत्रियव्रातान्द्रोणः पर्यचरद्रणे।।	</td><td>	5-193-23a<br>5-193-23b	
</td></tr>
				
<tr><td>
	हत्वा विंशतिसाहस्रान्क्षत्रियानरिमर्दनः।<br>दशायुतानि करिणामवधीद्विशिखैः शितैः।।	</td><td>	5-193-24a<br>5-193-24b	
</td></tr>
				
<tr><td>
	सोऽतिष्ठदाहवे यत्तो विधूमोऽग्निरिव ज्वलन्।<br>क्षत्रियाणामभावाय ब्राह्ममस्त्रं समास्थितः।।	</td><td>	5-193-25a<br>5-193-25b	
</td></tr>
				
<tr><td>
	पाञ्चाल्यं विरथं भीमो हतसर्वायुधं बली।<br>सुविपण्णं महात्मानं त्वरमाणः समभ्ययात्।।	</td><td>	5-193-26a<br>5-193-26b	
</td></tr>
				
<tr><td>
	ततः स्वरथमारोप्य पाञ्चाल्यमरिमर्दनः।<br>अब्रवीदभिसम्प्रेक्ष्य द्रोणमस्यन्तमन्तिकात्।।	</td><td>	5-193-27a<br>5-193-27b	
</td></tr>
				
<tr><td>
	न त्वदन्य इहाचार्यं योद्धुमुत्सहते पुमान्।<br>त्वरस्व प्राग्वधायैव त्वयि भारः समाहितः।।	</td><td>	5-193-28a<br>5-193-28b	
</td></tr>
				
<tr><td>
	स  तथोक्तो महाबाहुः सर्वभारसहं धनुः।<br>अभिपत्याददे क्षिप्रमायुधप्रवरं दृढम्।।	</td><td>	5-193-29a<br>5-193-29b	
</td></tr>
				
<tr><td>
	संरब्धश्च शरानस्यन्द्रोणं दुर्वारणं रणे।<br>विवारयिपुराचार्यं शरवर्षैरवाकिरत्।।	</td><td>	5-193-30a<br>5-193-30b	
</td></tr>
				
<tr><td>
	तौ न्यवारयतां श्रेष्ठौ संरब्धौ रणशोभिनौ।<br>उदीरयेतां ब्राह्माणि दिव्यान्यस्त्राण्यनेकशः।।	</td><td>	5-193-31a<br>5-193-31b	
</td></tr>
				
<tr><td>
	स महास्त्रैर्महाराज द्रोणमाच्छादयद्रणे।<br>निहत्य सर्वाण्यस्त्राणि भारद्वाजस्य पार्षतः।।	</td><td>	5-193-32a<br>5-193-32b	
</td></tr>
				
<tr><td>
	स वसातीञ्शिवींस्चैव वाह्लीकान्कौरवानपि।<br>रक्षिष्यमाणान्सङ्ग्रामे द्रोणं व्यधमदच्युतः।।	</td><td>	5-193-33a<br>5-193-33b	
</td></tr>
				
<tr><td>
	धृष्टद्युम्नस्तथा राजन्गभस्तिभिरिवांशुमान्।<br>वभौ प्रच्छादयन्नाशाः शरजालैः समन्ततः।।	</td><td>	5-193-34a<br>5-193-34b	
</td></tr>
				
<tr><td>
	तस्य द्रोणो धनुश्छित्त्वा विद्ध्वा चैनं शिलीमुखैः।<br>मर्माण्यभ्यहनद्भूयः स व्यथां परमामगात्।।	</td><td>	5-193-35a<br>5-193-35b	
</td></tr>
				
<tr><td>
	ततो भीमो दृढक्रोधो द्रोणस्याश्लिष्य तं रथम्।<br>शनकैरिव राजेन्द्र द्रोणं वचनमब्रवीत्।।	</td><td>	5-193-36a<br>5-193-36b	
</td></tr>
				
<tr><td>
	यदि नाम न युध्येरञ्शिक्षिता ब्रह्मबन्धवः।<br>स्वकर्मभिरसन्तुष्टा न स्म क्षत्रं क्षयं व्रजेत्।।	</td><td>	5-193-37a<br>5-193-37b	
</td></tr>
				
<tr><td>
	अहिंसां सर्वभूतेषु धर्मं ज्यायस्तरं विदुः।<br>तस्य च ब्राह्मणो मूलं भवांश्च ब्रह्मवित्तमः।।	</td><td>	5-193-38a<br>5-193-38b	
</td></tr>
				
<tr><td>
	श्वपाकवन्म्लेच्छगणान्हत्वा चान्यान्पृथग्विधान्।<br>`भरन्ति हि सुतान्दारांस्तद्वदज्ञानमोहिताः'।।	</td><td>	5-193-39a<br>5-193-39b	
</td></tr>
				
				
<tr><td>
	अज्ञानान्मूढवद्ब्रह्मन्पुत्रदारधनेप्सया।<br>एकस्यार्थे बहून्हत्वा पुत्रस्याधर्मविद्यया।<br>स्वकर्मस्थान्विकर्मस्थो न व्यपत्रपसे कथम्।।	</td><td>	5-193-40a<br>5-193-40b<br>5-193-40c	
</td></tr>
				
<tr><td>
	`आचारहीन निर्लज्ज ब्रह्मवन्धो वरायुध।<br>इदानीं तिष्ठ दुर्बुद्धे न मे जीवन्विमोक्ष्यसे।।	</td><td>	5-193-41a<br>5-193-41b	
</td></tr>
				
<tr><td>
	यस्यार्थे शस्त्रमादाय यमपेक्ष्य च जीवसि।<br>स चाद्य पतितः शेते पृष्टेनावेदितस्तवः।।	</td><td>	5-193-42a<br>5-193-42b	
</td></tr>
				
<tr><td>
	`स वै च निहतः शेते तव पुत्रः सुमन्दधीः'।<br>धर्मराजस्य तद्वाक्यं नाभिशङ्कितुमर्हसि।।	</td><td>	5-193-43a<br>5-193-43b	
</td></tr>
				
				
<tr><td>
	एवमुक्तस्ततो द्रोणो भीमेनोत्सृज्य तद्वनुः।<br>`सन्न्यासाय शरीरस्य योक्ष्यमाणः स वै द्विजः'।<br>सर्वाण्यस्त्राणि धर्मात्मा हातुकामोऽभ्यभापत।।	</td><td>	5-193-44a<br>5-193-44b<br>5-193-44c	
</td></tr>
				
<tr><td>
	`कर्णं दुर्योधनं राजंस्त्वरमाणः पराक्रमम्'।<br>कर्णकर्ण महेष्वास कृप दुर्योधनेति च।।	</td><td>	5-193-45a<br>5-193-45b	
</td></tr>
				
				
<tr><td>
	सङ्ग्रामे क्रियतां यत्नो ब्रवीम्येष पुनःपुनः।<br>पाण्डवेभ्यः शिवं वोस्तु शस्त्रमभ्युत्सृजाम्यहम्।<br>इति तत्र महाराज प्राक्रोशद्द्रौणिमेव च।।	</td><td>	5-193-46a<br>5-193-46b<br>5-193-46c	
</td></tr>
				
<tr><td>
	उत्सृज्य च रणे शस्त्रं रथोपस्थे निविश्य च।<br>अभयं सर्वभूतानां प्रददौ योगमीयिवान्।।	</td><td>	5-193-47a<br>5-193-47b	
</td></tr>
				
				
<tr><td>
	तस्य तच्छिद्रनाज्ञाय धृष्टद्युम्नः प्रतापवान्।<br>सशरं तद्वनुर्घोरं सन्न्यस्याथ रथे ततः।<br>खङ्गी रथादवप्लुत्य सहसा द्रोणमभ्ययात्।।	</td><td>	5-193-48a<br>5-193-48b<br>5-193-48c	
</td></tr>
				
<tr><td>
	`प्रद्रुते त्वथ द्रोणाय धृष्टद्युम्ने महारथे'।<br>हाहाकृतानि भूतानि मानुषाणीतराणि च।।	</td><td>	5-193-49a<br>5-193-49b	
</td></tr>
				
<tr><td>
	द्रोणं तथागतं दृष्ट्वा धृष्टद्युम्नवशं गतम्।<br>हाहाकारं भृशं चक्रुरहो धिगिति चाबुवन्।।	</td><td>	5-193-50a<br>5-193-50b	
</td></tr>
				
<tr><td>
	द्रोणोऽपि शस्त्राण्युत्सृज्य परमं साङ्ख्यमास्थितः।<br>तथोक्त्वा योगमास्थाय ज्योतिर्भूतो महातपाः।।	</td><td>	5-193-51a<br>5-193-51b	
</td></tr>
				
<tr><td>
	पुराणं पुरुषं विष्णुं जगाम मनसा परम्।<br>मुखं किञ्चित्समुन्नाम्य विष्टब्योरस्तथाग्रतः।।	</td><td>	5-193-52a<br>5-193-52b	
</td></tr>
				
<tr><td>
	निमीलिताक्षः सत्वस्थो निक्षिप्य हृदि धारणाम्।<br>ओमित्येकाक्षरं ब्रह्म ज्योतिर्भूतो महातपाः।।	</td><td>	5-193-53a<br>5-193-53b	
</td></tr>
				
<tr><td>
	स्मरित्वा देवदेवेशमक्षरं परमं प्रभुम्।<br>दिवमाक्रामदाचार्यः साक्षात्सद्भिर्दुराक्रमाम्।।	</td><td>	5-193-54a<br>5-193-54b	
</td></tr>
				
<tr><td>
	`मूर्धानं तस्य निर्भिद्य ज्योती राजन्महात्मनः।<br>जगाम परमं स्थानं देहं न्यस्य रथोत्तमे'।।	</td><td>	5-193-55a<br>5-193-55b	
</td></tr>
				
<tr><td>
	द्वौ सूर्याविति नो बुद्धिरासीत्तस्मिंस्तथागते।<br>एकरूपमिवाभासीज्योतिर्भिः पूरितं नभः।।	</td><td>	5-193-56a<br>5-193-56b	
</td></tr>
				
<tr><td>
	समपद्यत चोल्काभं द्रोणस्य निधने तदा।<br>निमेषमात्रेण च तज्ज्योतिरन्तरधीयत।।	</td><td>	5-193-57a<br>5-193-57b	
</td></tr>
				
<tr><td>
	आसीत्किलकिलाशब्दः प्रहृष्टानां दिवौकसाम्।<br>ब्रह्मलोकगते द्रोणे धृष्टद्युम्ने च मोहिते।।	</td><td>	5-193-58a<br>5-193-58b	
</td></tr>
				
<tr><td>
	वयमेव तदाऽद्राक्ष्म पञ्च मानुषयोनयः।<br>योगयुक्तं महात्मानं गच्छन्तं परमां गतिम्।।	</td><td>	5-193-59a<br>5-193-59b	
</td></tr>
				
<tr><td>
	अहं धनञ्जयः पार्थः कृपः शारद्वतो द्विजः।<br>वासुदेवश्च वार्ष्णेयो धर्मपुत्रश्च पाण्डवः।।	</td><td>	5-193-60a<br>5-193-60b	
</td></tr>
				
				
<tr><td>
	अन्ये तु सर्वे नापश्यन्भारद्वाजस्य धीमतः।<br>महिमानं महाराज योगयुक्तस्य गच्छतः।<br>ब्रह्मलोकं महद्दिव्यं देवगुह्यं हि तत्परम्।।	</td><td>	5-193-61a<br>5-193-61b<br>5-193-61c	
</td></tr>
				
				
<tr><td>
	गतिं परमिकां प्राप्तमजानन्तो नृयोनयः।<br>नापश्यन्गच्छमानं हि तं सार्धमृषिपुङ्गवैः।<br>आचार्यं योगमास्थाय ब्रह्मलोकमरिन्दमम्।।	</td><td>	5-193-62a<br>5-193-62b<br>5-193-62c	
</td></tr>
				
				
<tr><td>
	वितुन्नाङ्गं शरव्रातैरन्यस्तायुधमसृक्क्षरम्।<br>विकृष्य पार्षतः खङ्गं क्रोधामर्षवशं गतः।<br>दृश्यमानः सर्वभूतैः केशपक्षे परामृशत्।।	</td><td>	5-193-63a<br>5-193-63b<br>5-193-63c	
</td></tr>
				
<tr><td>
	तस्य मूर्धानमालम्ब्य गतसत्वस्य देहिनः।<br>किञ्चिदब्रुवतः कायाद्विचकर्तासिना शिरः।।	</td><td>	5-193-64a<br>5-193-64b	
</td></tr>
				
<tr><td>
	हर्षेण महता महता युक्तो भारद्वाजे निपातिते।<br>सिंहनादरवं चक्रे भ्रामयन्खङ्गमाहवे।।	</td><td>	5-193-65a<br>5-193-65b	
</td></tr>
				
<tr><td>
	आकर्णपलितः श्यामो वयसाऽशीतिपञ्चकः।<br>त्वत्कृते व्यचरत्सङ्ख्ये स तु षोडशवर्षवत्।।	</td><td>	5-193-66a<br>5-193-66b	
</td></tr>
				
<tr><td>
	उक्तवाश्च महाबाहुः कुन्तीपुत्रो धनञ्जयः।<br>जीवन्तमानयाचार्यं मा वधीर्द्रुपदात्मज।।	</td><td>	5-193-67a<br>5-193-67b	
</td></tr>
				
<tr><td>
	न हन्तव्यो न हन्तव्य इति ते सैनिकाश्च ह।<br>उत्क्रोशन्नर्जुनश्चैव सानुक्रोशस्तमाव्रजत्।।	</td><td>	5-193-68a<br>5-193-68b	
</td></tr>
				
<tr><td>
	क्रोशमानेऽर्जुने चैव पार्थिवेषु च सर्वशः।<br>धृष्टद्युम्नोऽवधीद्द्रोणं रथतल्पे नरर्षभम्।।	</td><td>	5-193-69a<br>5-193-69b	
</td></tr>
				
<tr><td>
	शोणितेन परिक्लिन्नो रथाद्भूमिमथापतत्।<br>लोहिताङ्ग इवादित्यो दुर्धर्षः समपद्यत।।	</td><td>	5-193-70a<br>5-193-70b	
</td></tr>
				
<tr><td>
	एवं तं निहतं सङ्ख्ये ददृशे सैनिको जनः।<br>धृष्टद्युम्नस्तु तद्राजन्भारद्वाजशिरोऽहरत्।।	</td><td>	5-193-71a<br>5-193-71b	
</td></tr>
				
<tr><td>
	तावकानां महेष्वासः प्रमुखे तत्समाक्षिपत्।<br>ते तु दृष्ट्वा शिरो राजन्भारद्वाजस्य तावकाः।।	</td><td>	5-193-72a<br>5-193-72b	
</td></tr>
				
<tr><td>
	पलायनकृतोत्साहा दुद्रुवः सर्वतोदिशम्।<br>द्रोणस्तु दिवमास्थाय नक्षत्रपथमाविशत्।।	</td><td>	5-193-73a<br>5-193-73b	
</td></tr>
				
<tr><td>
	अहमेव तदाऽद्राक्षं द्रोणस्य निधनं नृप।<br>ऋषेः प्रसादात्कृष्मस्य सत्यवत्याः सुतस्य च।।	</td><td>	5-193-74a<br>5-193-74b	
</td></tr>
				
<tr><td>
	विधूमामिह संयान्तीमुल्कां प्रज्वलितामिव।<br>अपश्याम दिवं स्तब्ध्वा गच्छन्तं तं महाद्युतिम्।।	</td><td>	5-193-75a<br>5-193-75b	
</td></tr>
				
<tr><td>
	हते द्रोणे निरुत्साहाः कुरुपाण्डवसृञ्जयाः।<br>अभ्यद्रवन्महावेगास्ततः सैन्यं व्यदीर्यत।।	</td><td>	5-193-76a<br>5-193-76b	
</td></tr>
				
<tr><td>
	निहता हतभूयिष्ठाः सङ्ग्रामे निशितैः शरैः।<br>तावका निहते द्रोणे गतासव इवाभवन्।।	</td><td>	5-193-77a<br>5-193-77b	
</td></tr>
				
<tr><td>
	पराजयमथावाप्य परत्र च महद्भयम्।<br>उभयेनैव ते हीना व्यनिन्दन्मतिमात्मनः।।	</td><td>	5-193-78a<br>5-193-78b	
</td></tr>
				
<tr><td>
	अन्विच्छन्तः शरीरं तु भारद्वाजस्य पार्थिवाः।<br>नान्वगच्छन्महाराज कबन्धायुतसङ्कुले।।	</td><td>	5-193-79a<br>5-193-79b	
</td></tr>
				
<tr><td>
	`पतिते त्वथ संरब्धे सेनायां तत्र भारत।<br>उदिष्ठन्कबन्धानां सहस्राण्येकविंशतिः।।	</td><td>	5-193-80a<br>5-193-80b	
</td></tr>
				
<tr><td>
	शोणितेन परिक्लिन्ना रणभूमिश्च भारत।<br>लोहितार्द्र इवादित्यो दुर्दर्शश्चाभवत्तदा'।।	</td><td>	5-193-81a<br>5-193-81b	
</td></tr>
				
<tr><td>
	पाण्डवास्तु जयं लब्ध्वा परत्र च महद्यशः।<br>बाणशङ्खरवांश्चक्रुः सिंहनादांश्च पुष्कलान्।।	</td><td>	5-193-82a<br>5-193-82b	
</td></tr>
				
<tr><td>
	भीमसेनस्ततो राजन्धृष्टद्युम्नश्च पार्षतः।<br>वरूथिन्यामनृत्येतां परिष्वज्य परस्परम्।।	</td><td>	5-193-83a<br>5-193-83b	
</td></tr>
				
				
<tr><td>
	अब्रवीच्च तदा भीमः पार्षतं शत्रुतापनम्।<br>भूयोऽहं त्वां परिष्वज्य परिवक्ष्यामि पार्षत।<br>सूतपुत्रे हते पापे धार्तराष्ट्रे च संयुगे।।	</td><td>	5-193-84a<br>5-193-84b<br>5-193-84c	
</td></tr>
				
<tr><td>
	एतावदुक्त्वा भीमस्तु हर्षेण महता युतः।<br>बाहुशब्देन पृथिवीं कम्पयामास पाण्डवः।।	</td><td>	5-193-85a<br>5-193-85b	
</td></tr>
				
<tr><td>
	तस्य शब्देन वित्रस्ताः प्राद्रवंस्तावका युधि।<br>क्षत्रधर्मं समुत्सृज्य पलायनपरायणाः।।	</td><td>	5-193-86a<br>5-193-86b	
</td></tr>
				
<tr><td>
	पाण्डवास्तु जयं लब्धा हृष्टा ह्यासन्विशाम्पते।<br>अरिक्षयं च सङ्ग्रामे तेन ते सुखमाप्नुवन्।।	</td><td>	5-193-87a<br>5-193-87b	
</td></tr>
<tr><td>
	।। इति श्रीमन्महाभारते द्रोणपर्वणि द्रोणवधपर्वणि<br> पञ्चदशदिवसयुद्धे त्रिनवत्यधिकशततमोऽध्यायः।। 193 ।।	</td><td>		
</td></tr>
</tbody>