				
<tbody><tr><td>
	<b>नारद उवाच।</b>	</td><td>	5-60-1x	
</td></tr>
				
<tr><td>
	भगीरथं च राजानं मृतं सृञ्जय शुश्रुम।<br>`परित्राणाय पूर्वेषां येन गङ्गाऽवतारिता।।	</td><td>	5-60-1a<br>5-60-1b	
</td></tr>
				
<tr><td>
	यस्येन्द्रो बाहुवीर्येण प्रीतो राज्ञो महात्मनः।<br>सोऽश्वमेधशतैरीजे समाप्तवरदक्षिणैः।।	</td><td>	5-60-2a<br>5-60-2b	
</td></tr>
				
<tr><td>
	हविर्मन्त्रान्नसम्पन्नैर्देवानामादधौ मुदम्'।<br>येन भागीरथी गङ्गा चयनैः काञ्चनैश्चिता।।	</td><td>	5-60-3a<br>5-60-3b	
</td></tr>
				
<tr><td>
	यः सहस्रं सहस्राणां कन्या हेमविभूषिताः।<br>राज्ञश्च राजपुत्रांश्च ब्राह्मणेभ्यो ह्यमन्यत।।	</td><td>	5-60-4a<br>5-60-4b	
</td></tr>
				
<tr><td>
	सर्वा रथगताः कन्या रथाः सर्वे चतुर्युजः।<br>रथेरथे शतं नागाः सर्वे वै हेममालिनः।।	</td><td>	5-60-5a<br>5-60-5b	
</td></tr>
				
<tr><td>
	सहस्रमश्वाश्चैकैकं गजानां पृष्ठतोऽन्वयुः।<br>अश्वेअश्वे शतं गावो गवां पश्चादजाविकम्।।	</td><td>	5-60-6a<br>5-60-6b	
</td></tr>
				
<tr><td>
	तेनाक्रान्ता जनौघेन दक्षिणा भूयसीर्ददत्।<br>उपह्वरेऽतिव्यथिता तस्याङ्के निषसाद ह।।	</td><td>	5-60-7a<br>5-60-7b	
</td></tr>
				
<tr><td>
	तथा मागीरथी गङ्गा ह्यूर्ध्वगा ह्यभवत्पुरा।<br>दुहितृत्वं गता राज्ञः पुत्रत्वमगमत्तदा।।	</td><td>	5-60-8a<br>5-60-8b	
</td></tr>
				
<tr><td>
	तां तु गाथा जगुः प्रीता गन्धर्वाः सूर्यवर्चसः।<br>पितृदेवमनुष्याणां शृण्वतां वल्गुवादिनः।।	</td><td>	5-60-9a<br>5-60-9b	
</td></tr>
				
<tr><td>
	भगीरथं यजमानमैक्ष्वाकुं भूरिदक्षिणम्।<br>गङ्गा समुद्रगा देवी वव्रे पितरमीश्वरम्।।	</td><td>	5-60-10a<br>5-60-10b	
</td></tr>
				
<tr><td>
	तस्य सेन्द्रैः सुरगणैर्देवैर्यज्ञः स्वलङ्कृतः।<br>सम्यक्परिगृहीतश्च शान्तविघ्नो निरामयः।।	</td><td>	5-60-11a<br>5-60-11b	
</td></tr>
				
<tr><td>
	यो य इच्छेत विप्रो वै यत्रयत्रात्मनः प्रियम्।<br>भगीरथस्तदा प्रीतस्तत्रतत्राददद्वशी।।	</td><td>	5-60-12a<br>5-60-12b	
</td></tr>
				
<tr><td>
	नादेयं ब्राह्मणस्यासीद्यस्य यत्स्यात्प्रियं धनम्।<br>सोऽपि विप्रप्रसादेन ब्रह्मलोकं गतो नृपः।।	</td><td>	5-60-13a<br>5-60-13b	
</td></tr>
				
<tr><td>
	येन यातौ मखमुखौ दिशाशाविह पादपाः।<br>तेनावस्थातुमिच्छन्ति तं गत्वा राजमीश्वरम्।।	</td><td>	5-60-14a<br>5-60-14b	
</td></tr>
				
				
<tr><td>
	स चेन्ममार सृञ्जय चतुर्भद्रतरस्त्वया।<br>पुत्रात्पुण्यतरस्तुभ्यं मा पुत्रमनुतप्यथाः।<br>अयज्वानमदक्षिण्यमभि श्वैत्येत्युदाहरत्।।	</td><td>	5-60-15a<br>5-60-15b<br>5-60-15c	
</td></tr>
<tr><td>
	।। इति श्रीमन्महाभारते द्रोणपर्वणि अभिमन्युवधपर्वणि <br>षोडशराजकीये षष्टितमोऽध्यायः।। 60 ।।	</td><td>		
</td></tr></tbody>