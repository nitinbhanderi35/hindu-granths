				
<tbody><tr><td>
	<b>सञ्जय उवाच।</b>	</td><td>	5-187-1x	
</td></tr>
				
<tr><td>
	त्रिभागमात्रेषायां रात्र्यां युद्धमवर्तत।<br>कुरूणां पाण्डवानां च संहृष्टानां विशाम्पते।।	</td><td>	5-187-1a<br>5-187-1b	
</td></tr>
				
<tr><td>
	अथ चन्द्रप्रभां मुष्णन्नादित्यस्य पुरःसरः।<br>अरुणोऽभ्युदयाञ्चक्रे ताम्रीकृर्वन्निवाम्बरम्।।	</td><td>	5-187-2a<br>5-187-2b	
</td></tr>
				
				
<tr><td>
	`प्रकाशमकरोद्व्योम जगत्संरञ्जयन्निव'।<br>प्राच्यां दिशि सहस्रांशोररुणेनारुणीकृतम्।<br>तापनीयं यथा चक्रं भ्राजते रविमण्डलम्।।	</td><td>	5-187-3a<br>5-187-3b<br>5-187-3c	
</td></tr>
				
				
				
<tr><td>
	ततो रथाश्वांश्च मनुष्ययाना--<br>न्युत्सृज्य सर्वे कुरुपाण्डुयोधाः।<br>दिवाकरस्याभिमुखं जपन्तः<br>सन्ध्यागताः प्राञ्जलयो बभूवुः।।	</td><td>	5-187-4a<br>5-187-4b<br>5-187-4c<br>5-187-4d	
</td></tr>
				
<tr><td>
	ततो द्वैधीकृते सैन्ये द्रोणः सोमकपाण्डवान्।<br>अभ्यद्रवत्सपाञ्चालान्दुर्योधनपुरोगमः।।	</td><td>	5-187-5a<br>5-187-5b	
</td></tr>
				
<tr><td>
	द्वैधीकृतान्कुरून्दृष्ट्वा माधवोऽर्जुनमब्रवीत्।<br>सपत्नान्सव्यतः कुर्याः सव्यसाचिन्निमान्कुरून्।।	</td><td>	5-187-6a<br>5-187-6b	
</td></tr>
				
<tr><td>
	स माधवमनुज्ञाय कुरुष्वेति धनञ्जयः।<br>द्रोणकर्णौ महेष्वासौ सव्यतः पर्यवर्तत।।	</td><td>	5-187-7a<br>5-187-7b	
</td></tr>
				
<tr><td>
	अभिप्रायं तु कृष्णस्य ज्ञात्वा परपुरञ्जयः।<br>आजिशीर्षगतं पार्थं भीमसेनोऽभ्युवाच ह।।	</td><td>	5-187-8a<br>5-187-8b	
</td></tr>
<tr><td>
	<b>भीमसेन उवाच।</b>	</td><td>	5-187-9x	
</td></tr>
				
<tr><td>
	अर्जुनार्जुन बीभत्सो शृणुष्वैतद्वचो मम।<br>यदर्थं क्षत्रिया सूते तस्य कालोऽयमागतः।।	</td><td>	5-187-9a<br>5-187-9b	
</td></tr>
				
<tr><td>
	अस्मिंश्चेदागते काले श्रेयो न प्रतिपत्स्यसे।<br>असम्भावितरूपस्त्वं सुनृशंसं करिष्यसि।।	</td><td>	5-187-10a<br>5-187-10b	
</td></tr>
				
<tr><td>
	सत्यश्रीधर्मयशसां वीर्येणानृण्यमाप्नुहि।<br>भिन्ध्यनीकं युधांश्रेष्ठ प्रतिज्ञां सफलां कुरु।।	</td><td>	5-187-11a<br>5-187-11b	
</td></tr>
<tr><td>
	<b>सञ्जय उवाच।</b>	</td><td>	5-187-12x	
</td></tr>
				
<tr><td>
	स सव्यसाची भीमेन चोदितः केशवेन च।<br>कर्णद्रोणावतिक्रम्य समन्तात्पर्यवारयत्।।	</td><td>	5-187-12a<br>5-187-12b	
</td></tr>
				
				
<tr><td>
	तमाजिशीर्षमायान्तं दहन्तं क्षत्रियर्षभान्।<br>पराक्रान्तं पराक्रम्य ततः क्षत्रियपुङ्गवाः।<br>नाशक्नुवन्वारयितुं वर्धमानमिवानलम्।।	</td><td>	5-187-13a<br>5-187-13b<br>5-187-13c	
</td></tr>
				
<tr><td>
	अथ दुर्योधनः कर्णः शकुनिश्चापि सौबलः।<br>अभ्यवर्षञ्छरव्रातैः कुन्तीपुत्रं धनञ्जयम्।।	</td><td>	5-187-14a<br>5-187-14b	
</td></tr>
				
<tr><td>
	तेषामस्त्राणि सर्वेषामुत्तमास्त्रविदां वरः।<br>कदर्थीकृत्य राजेन्द्र शरवर्षैरवाकिरत्।।	</td><td>	5-187-15a<br>5-187-15b	
</td></tr>
				
<tr><td>
	अस्त्रैरस्त्राणि संवार्य लघुहस्तो धनञ्जयः।<br>सर्वानविध्यन्निशितैर्दशभिर्दशभिः शरैः।।	</td><td>	5-187-16a<br>5-187-16b	
</td></tr>
				
<tr><td>
	उद्धूता रजसो वृष्टिः शरवृष्टिस्तथैव च।<br>तमश्च घोरं शब्दश्च तदा समभवन्महान्।।	</td><td>	5-187-17a<br>5-187-17b	
</td></tr>
				
<tr><td>
	न द्यौर्न भूमिर्न दिशः प्राज्ञायन्त तथागते।<br>सैन्येन रजसा मूढं सर्वमन्घमिवाभवत्।।	</td><td>	5-187-18a<br>5-187-18b	
</td></tr>
				
				
<tr><td>
	नैव ते न वयं राजन्प्राज्ञासिष्म परस्परम्।<br>`शब्दमात्रेण जानीमो वयं ते च परस्परम्'।<br>उद्देशेन हि तेन स्म समयुध्यन्त पार्थिवाः।।	</td><td>	5-187-19a<br>5-187-19b<br>5-187-19c	
</td></tr>
				
<tr><td>
	विरथा रथिनो राजन्समासाद्य परस्परम्।<br>केशेषु समसज्जन्त कवचेषु भुजेषु च।।	</td><td>	5-187-20a<br>5-187-20b	
</td></tr>
				
<tr><td>
	हताश्वा हतसूताश्च निश्चेष्टा रथिनो हताः।<br>जीवन्त इव तत्र स्म व्यदृश्यन्त भयार्दिताः।।	</td><td>	5-187-21a<br>5-187-21b	
</td></tr>
				
<tr><td>
	हतान्गजान्समाश्लिष्य पर्वतानिव वाजिनः।<br>गतसत्वा व्यदृश्यन्त तथैव सह सादिभिः।।	</td><td>	5-187-22a<br>5-187-22b	
</td></tr>
				
<tr><td>
	ततस्त्वभ्यवसृत्यैव सङ्ग्रामादुत्तरां दिशम्।<br>आतिष्ठदाहवे द्रोणो विधूमोऽग्निरिव ज्वलन्।।	</td><td>	5-187-23a<br>5-187-23b	
</td></tr>
				
<tr><td>
	तमाजिशीर्षादेकान्तमपक्रान्तं निशम्य तु।<br>समकम्पन्त सैन्यानि पाण्डवानां विशाम्पते।।	</td><td>	5-187-24a<br>5-187-24b	
</td></tr>
				
<tr><td>
	भ्राजमानं श्रिया युक्तं ज्वलन्तमिव तेजसा।<br>द्रोणं दृष्ट्वा परे त्रेसुश्चेरुर्मम्लुश्च भारत।।	</td><td>	5-187-25a<br>5-187-25b	
</td></tr>
				
<tr><td>
	आह्वयन्तं परानीकं प्रभिन्नमिव वारणम्।<br>नैनमाशंसिरे जेतुं दानवा वासवं यथा।।	</td><td>	5-187-26a<br>5-187-26b	
</td></tr>
				
<tr><td>
	केचिदासन्निरुत्साहाः केचित्क्रुद्धा मनस्विनः।<br>विस्मिताश्चाभवन्केचित्केचिद्वृष्टाऽभवन्युधि।।	</td><td>	5-187-27a<br>5-187-27b	
</td></tr>
				
<tr><td>
	हस्तैर्हस्ताग्रमपरे प्रत्यपिम्पन्नराधिपाः।<br>अपरे दशनैरोष्ठानदशन्क्रोधमूर्च्छिताः।।	</td><td>	5-187-28a<br>5-187-28b	
</td></tr>
				
<tr><td>
	व्याक्षिपन्नायुधान्यन्ये ममृदुश्चापरे भुजान्।<br>अन्ये चान्वपतन्द्रोणं त्यक्तात्मानो महौजसः।।	</td><td>	5-187-29a<br>5-187-29b	
</td></tr>
				
<tr><td>
	पाञ्चालास्तु विशेषेण द्रोणसायकपीडिताः।<br>समसज्जन्त राजेन्द्र समरे भृशवेदनाः।।	</td><td>	5-187-30a<br>5-187-30b	
</td></tr>
				
<tr><td>
	ततो विराटद्रुपदौ द्रोणं प्रति ययू रणे।<br>तथा चरन्तं सङ्ग्रामे भृशं समरदुर्जयम्।।	</td><td>	5-187-31a<br>5-187-31b	
</td></tr>
				
<tr><td>
	द्रुपदस्य ततः पौत्रास्त्रय एव विशाम्पते।<br>चेदयश्च महेष्वासा द्रोणमेवाभ्ययुर्युधि।।	</td><td>	5-187-32a<br>5-187-32b	
</td></tr>
				
<tr><td>
	तेषां द्रुपदपौत्राणां त्रयाणां निशितैः शरैः।<br>त्रिभिर्द्रोणोऽहरत्प्राणांस्ते हता न्यपतन्भुवि।।	</td><td>	5-187-33a<br>5-187-33b	
</td></tr>
				
<tr><td>
	ततो द्रोणोऽजयद्युद्धे चेदिकैकेयसृञ्जयान्।<br>मात्स्यांश्चैवाजयत्कृत्स्नान्भारद्वाजो महारथान्।।	</td><td>	5-187-34a<br>5-187-34b	
</td></tr>
				
<tr><td>
	ततस्तु द्रुपदः क्रोधाच्छरवर्षमवासृजत्।<br>द्रोणं प्रति महाराज विराटश्चैव संयुगे।।	</td><td>	5-187-35a<br>5-187-35b	
</td></tr>
				
<tr><td>
	तं निहत्येषुवर्षं तु द्रोणः क्षत्रियमर्दनः।<br>तौ शरैश्छादयामास विराटद्रुपदावुभौ।।	</td><td>	5-187-36a<br>5-187-36b	
</td></tr>
				
<tr><td>
	द्रोणेन च्छाद्यमानौ तु क्रुद्धौ सङ्ग्राममूर्धनि।<br>द्रोणं शरैर्विव्यधतुः परमं क्रोधमास्थितौ।।	</td><td>	5-187-37a<br>5-187-37b	
</td></tr>
				
<tr><td>
	तत द्रोणो महाराज क्रोधामर्षसमन्वितः।<br>भल्लाभ्यां भृशतीक्ष्णाभ्यां चिच्छेद धनुषी तयोः।।	</td><td>	5-187-38a<br>5-187-38b	
</td></tr>
				
<tr><td>
	ततो विराटः कुपितः समरे तोमरान्दश।<br>दश चिक्षेप च शरान्द्रोणस्य वधकाङ्क्षया।।	</td><td>	5-187-39a<br>5-187-39b	
</td></tr>
				
<tr><td>
	शक्तिं च द्रुपदो घोरामायसीं स्वर्णभूषिताम्।<br>चिक्षेप भुजगेन्द्राभां क्रुद्धो द्रोणरथं प्रति।।	</td><td>	5-187-40a<br>5-187-40b	
</td></tr>
				
<tr><td>
	ततो भल्लैः सुनिशितैश्छित्त्वा तांस्तोमारान्दश।<br>शक्तिं कनकवैदूर्यां द्रोणश्चिच्छेद सायकैः।।	</td><td>	5-187-41a<br>5-187-41b	
</td></tr>
				
<tr><td>
	ततो द्रोणः सुपीताभ्यां भल्लाभ्यामरिमर्दनः।<br>द्रुपदं च विराटं च प्रेषयामास मृत्यवे।।	</td><td>	5-187-42a<br>5-187-42b	
</td></tr>
				
<tr><td>
	हते विराटे द्रुपदे केकयेषु तथैव च।<br>तथैव चेदिमात्स्येषु पाञ्चालेषु तथैव च।।	</td><td>	5-187-43a<br>5-187-43b	
</td></tr>
				
				
<tr><td>
	हतेषु त्रिषु वीरेषु द्रुपदस्य च नप्तृषु।<br>द्रोणस्य कर्म तद्दृष्ट्वा कोपदुःखसमन्वितः।<br>शशाप रथिनां मध्ये धृष्टद्युम्नो महामनाः।।	</td><td>	5-187-44a<br>5-187-44b<br>5-187-44c	
</td></tr>
				
<tr><td>
	इष्टापूर्तात्तथा क्षात्राद्ब्राह्मण्याच्च स नश्यतु।<br>द्रोणो यस्याद्य मुच्येत यं वा द्रोणः पराभवेत्।।	</td><td>	5-187-45a<br>5-187-45b	
</td></tr>
				
<tr><td>
	इति तेषां प्रतिश्रुत्य मध्ये सर्वधनुष्मताम्।<br>आयाद्द्रोणं सहानीकाः पाञ्चाल्यऋ परवीरहा।।	</td><td>	5-187-46a<br>5-187-46b	
</td></tr>
				
				
<tr><td>
	पाञ्चालास्त्वेकतो द्रोणभ्यघ्नन्पाण्डवैः सह।<br>दुर्योधनश्च कर्णश्च शकुनिश्चापि सौबलः।<br>सोदर्याश्च यथा मुख्यास्तेऽरक्षन्द्रोणमाहवे।।	</td><td>	5-187-47a<br>5-187-47b<br>5-187-47c	
</td></tr>
				
<tr><td>
	रक्ष्यमाणं तथा द्रोणं सर्वैस्तैस्तु महारथैः।<br>यतमानास्तु पाञ्चाला न शेकुः प्रतिवीक्षितुम्।।	</td><td>	5-187-48a<br>5-187-48b	
</td></tr>
				
<tr><td>
	तत्राक्रुध्यद्भीमसेनो धृष्टद्युम्नस्य मारिष।<br>स एनं वाग्भिरुग्राभिस्ततक्ष पुरुषर्षभः।।	</td><td>	5-187-49a<br>5-187-49b	
</td></tr>
<tr><td>
	<b>भीमसेन उवाच।</b>	</td><td>	5-187-50x	
</td></tr>
				
<tr><td>
	द्रुपदस्य कुले जातः सर्वास्त्रेष्वस्त्रवित्तमः।<br>कः क्षत्रियो मन्यमानः प्रेक्षेतारिमवस्थितम्।।	</td><td>	5-187-50a<br>5-187-50b	
</td></tr>
				
<tr><td>
	पितृपुत्रवधं प्राप्य पुंस्त्वं को वा प्रहर्षयेत्।<br>विशेषतस्तु शपथं शपित्वा राजसंसदि।।	</td><td>	5-187-51a<br>5-187-51b	
</td></tr>
				
<tr><td>
	एष वैश्वानर इव समिद्धः स्वेन तेजसा।<br>शरचापेन्धनो द्रोणः क्षत्रं दहति तेजसा।।	</td><td>	5-187-52a<br>5-187-52b	
</td></tr>
				
<tr><td>
	पुरा करोति निःशेषां पाण्डवानामनीकिनीम्।<br>स्थिताः पश्यत मे कर्म द्रोणमेव व्रजाम्यहम्।।	</td><td>	5-187-53a<br>5-187-53b	
</td></tr>
				
<tr><td>
	इत्युक्त्वा प्राविशत्क्रुद्धो द्रोणानीकं वृकोदरः।<br>शरैः पूर्णायतोत्सृष्टौर्द्रावयंस्तव वाहिनीम्।।	</td><td>	5-187-54a<br>5-187-54b	
</td></tr>
				
<tr><td>
	धृष्टद्युम्नोऽपि पाञ्चाल्यः प्रविश्य महतीं चमूम्।<br>आससाद रणे द्रोणं तदासीत्तुमुलं महत्।।	</td><td>	5-187-55a<br>5-187-55b	
</td></tr>
				
<tr><td>
	नैव नस्तादृशं युद्धं दृष्टपूर्वं न च श्रुतम्।<br>यथा सूर्योदये राजन्समुत्पिञ्जोऽभवन्महान्।।	</td><td>	5-187-56a<br>5-187-56b	
</td></tr>
				
<tr><td>
	संसक्तान्येव चादृश्यन्रथवृन्दानि मारिष।<br>हतानि च विकीर्णानि सरीराणि शरीरिणाम्।।	</td><td>	5-187-57a<br>5-187-57b	
</td></tr>
				
<tr><td>
	केचिदन्यत्र गच्छन्तः पथि चान्यैरुपद्रुताः।<br>विमुखाः पृष्ठतश्चान्ये ताड्यन्ते पार्श्वतः परे।।	</td><td>	5-187-58a<br>5-187-58b	
</td></tr>
				
<tr><td>
	तथा संसक्तयुद्धं तदभवद्भृशदारुणम्।<br>अथ सन्ध्यागतः सूर्यः क्षणेन समपद्यत।।	</td><td>	5-187-59a<br>5-187-59b	
</td></tr>
<tr><td>
	।। इति श्रीमन्महाभारते द्रोणपर्वणि द्रोणवधपर्वणि <br>चतुर्दशरात्रियुद्धे सप्ताशीत्यधिकशततमोऽध्यायः।। 187 ।।	</td><td>		
</td></tr>
</tbody>