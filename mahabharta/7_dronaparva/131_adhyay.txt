				
<tbody><tr><td>
	<b>सञ्जय उवाच।</b>	</td><td>	5-131-1x	
</td></tr>
				
<tr><td>
	वर्तमाने महाराज सङ्ग्रामे रोमहर्षणे।<br>व्याकुलेषु च सर्वेषु पीड्यमानेषु सर्वशः।।	</td><td>	5-131-1a<br>5-131-1b	
</td></tr>
				
<tr><td>
	राधेयो भीममानर्च्छ युद्धाय भरतर्षभ।<br>यथा नागो वने नागं मत्तो मत्तमभिद्रवेत्।।	</td><td>	5-131-2a<br>5-131-2b	
</td></tr>
				
<tr><td>
	`ततो व्यायच्छतामस्त्रैः पृथक्पृथगरिन्दमौ।<br>मृदुपूर्वं च राधेयो दृढपूर्वं च पाण्डवः'।।	</td><td>	5-131-3a<br>5-131-3b	
</td></tr>
<tr><td>
	<b>धृतराष्ट्र उवाच।</b>	</td><td>	5-131-4x	
</td></tr>
				
<tr><td>
	यौ तौ कर्णश्च भीमश्च सम्प्रयुद्धौ महाबलौ।<br>अर्जुनस्य रथोपान्ते कीदृशः सोऽभवद्रणः।।	</td><td>	5-131-4a<br>5-131-4b	
</td></tr>
				
<tr><td>
	पूर्वं हि निर्जितः कर्णो भीमसेनेन संयुगे।<br>कथं भूयः स राधेयो भीममागान्महारथः।।	</td><td>	5-131-5a<br>5-131-5b	
</td></tr>
				
<tr><td>
	भीमो वा सूततनयं प्रत्युद्यातः कथं रणे।<br>महारथसमाख्यातं पृथिव्यां प्रवरं रथम्।।	</td><td>	5-131-6a<br>5-131-6b	
</td></tr>
				
<tr><td>
	भीष्मद्रोणावतिक्रम्य धर्मराजो युधिष्ठिरः।<br>नान्यतो भयमादत्त विना कर्णान्महारथात्।।	</td><td>	5-131-7a<br>5-131-7b	
</td></tr>
				
				
<tr><td>
	भयाद्यस्य महाबाहो न शेते बहुलाः समाः।<br>चिन्तयन्नित्यशो वीर्यं राधेयस्य महात्मनः।<br>तं कथं सूतपुत्रं तु भीमोऽयोधयताहवे।।	</td><td>	5-131-8a<br>5-131-8b<br>5-131-8c	
</td></tr>
				
<tr><td>
	ब्रह्मण्यं वीर्यसम्पन्नं समरेष्वनिवर्तिनम्।<br>कथं कर्णं युधां श्रेष्ठं योधयामास पाण्डवः।।	</td><td>	5-131-9a<br>5-131-9b	
</td></tr>
				
<tr><td>
	यौ तौ समीयतुर्वीरौ वैकर्तनवृकोदरौ।<br>कथं तावत्र युध्येतां महाबलपराक्रमौ।।	</td><td>	5-131-10a<br>5-131-10b	
</td></tr>
				
<tr><td>
	भ्रातृत्वं दर्शितं पूर्वं घृणी चापि स सूतजः।<br>कथं भीमेन युयुधे कुन्त्या वाक्यमनुस्मरन्।।	</td><td>	5-131-11a<br>5-131-11b	
</td></tr>
				
<tr><td>
	भीमो वा सूतपुत्रेण स्मरन्वैरं पुरा कृतम्।<br>अयुध्यत कथं शूरः कर्णेन सह संयुगे।।	</td><td>	5-131-12a<br>5-131-12b	
</td></tr>
				
<tr><td>
	आशास्ते च सदा सूतपुत्रे दुर्योधनो मम।<br>कर्णो जेष्यति सङ्ग्रामे समस्तान्पाण्डवानिति।।	</td><td>	5-131-13a<br>5-131-13b	
</td></tr>
				
<tr><td>
	जयाशा यत्र पुत्रस्य मम मन्दस्य संयुगे।<br>स कथं भीमकर्माणं भीमसेनमयोधयत्।।	</td><td>	5-131-14a<br>5-131-14b	
</td></tr>
				
<tr><td>
	यं समासाद्य पुत्रैर्मे कृतं वैरं महारथैः।<br>तं सूततनयं तात कथं भीमो ह्ययोधयत्।।	</td><td>	5-131-15a<br>5-131-15b	
</td></tr>
				
<tr><td>
	अनेकान्विप्रकारांश्च सूतपुत्रसमुद्भवान्।<br>स्मरमाणः कथं भीमो युयुधे सूतसूनुना।।	</td><td>	5-131-16a<br>5-131-16b	
</td></tr>
				
<tr><td>
	योऽजयत्पृथिवीं सर्वां रथेनैकेन वीर्यवान्।<br>तं सूततनयं युद्धे कथं भीमो ह्ययोधयत्।।	</td><td>	5-131-17a<br>5-131-17b	
</td></tr>
				
<tr><td>
	यो जातः कुण्डलाभ्यां च कवचेन सहैव च।<br>तं सूतपुत्रं समरे भीमः कथमयोधयत्।।	</td><td>	5-131-18a<br>5-131-18b	
</td></tr>
				
<tr><td>
	`अस्त्रहेतोः पुरा तात भार्गवं समपूजयत्।<br>तस्य प्रसादाद्ब्रह्मास्त्रं लब्धवांश्च भृगूत्तमात्'।।	</td><td>	5-131-19a<br>5-131-19b	
</td></tr>
				
<tr><td>
	यथा तयोर्युद्धमभूद्यश्चासीद्विजयी तयोः।<br>तन्ममाचक्ष्व तत्त्वेन कुशलो ह्यसि सञ्जय।।	</td><td>	5-131-20a<br>5-131-20b	
</td></tr>
<tr><td>
	<b>सञ्चय उवाच।</b>	</td><td>	5-131-21x	
</td></tr>
				
<tr><td>
	भीमसेनस्तु राधेयमुत्सृज्य रथिनां वरम्।<br>इयेष गन्तुं यत्रास्तां वीरौ कृष्णधनञ्चयौ।।	</td><td>	5-131-21a<br>5-131-21b	
</td></tr>
				
<tr><td>
	तं प्रयान्तमभिद्रुत्य राधेयः कङ्कपत्रिभिः।<br>अभ्यवर्षन्महाराज मेघो वृष्ट्येव पर्वतम्।।	</td><td>	5-131-22a<br>5-131-22b	
</td></tr>
				
<tr><td>
	फुल्लता पङ्कजेनेव वक्त्रेण विहसन्बली।<br>आजुहाव रणे यान्तं भीममाधिरथिस्तदा।।	</td><td>	5-131-23a<br>5-131-23b	
</td></tr>
				
<tr><td>
	कर्ण उवाच।<br>भीमाहितैस्तव रणः स्वप्नेऽपि न विभावितः।	</td><td>	5-131-24a<br>5-131-24b	
</td></tr>
				
<tr><td>
	तद्दर्शयसि कस्मान्मे पृष्ठं पार्थदिदृक्षया।।<br>कुन्त्याः पुत्रस्य सदृशं नेदं पाण्डवनन्दन।	</td><td>	5-131-25a<br>5-131-25b	
</td></tr>
<tr><td>
	तेन मामभितः स्थित्वा शरवर्षैरवाकिर।।	</td><td>	5-131-26a	
</td></tr>
<tr><td>
	<b>सञ्जय उवाच।</b>	</td><td>	5-131-26x	
</td></tr>
				
<tr><td>
	भीमसेनस्तदाह्वानं कर्णान्नामर्षयद्युधि।<br>अर्धमण्डलमावृत्य सूतपुत्रमयोधयत्।।	</td><td>	5-131-26b<br>5-131-26c	
</td></tr>
				
<tr><td>
	अवक्रगामिभिर्बाणैरभ्यवर्षन्महायशाः।<br>दंशितं द्वैरथे यत्तं सर्वशस्त्रविशारदम्।।	</td><td>	5-131-27a<br>5-131-27b	
</td></tr>
<tr><td>
	विधित्सुः कलहस्यान्तं जिघांसुः कर्णमक्षिणोत्।।	</td><td>	5-131-28a	
</td></tr>
				
				
<tr><td>
	हत्वा तस्यानुगांस्तं च हन्तुकामो महाबलः।<br>तस्मै व्यसृजदुग्राणि विविधानि परन्तपः।<br>अमर्षात्पाण्डवः क्रुद्धः शरवर्षाणि मारिष।।	</td><td>	5-131-29a<br>5-131-29b<br>5-131-29c	
</td></tr>
				
<tr><td>
	तस्य तानीषुवर्षाणि मत्तद्विरदगामिनः।<br>सूतपुत्रोऽस्त्रमायाभिरग्रसत्परमास्त्रवित्।।	</td><td>	5-131-30a<br>5-131-30b	
</td></tr>
				
<tr><td>
	स यथावन्महाबाहुर्विद्यया वै सुपूजितः।<br>आचार्यवन्महेष्वासः कर्णः पर्यचरद्बली।।	</td><td>	5-131-31a<br>5-131-31b	
</td></tr>
				
<tr><td>
	युध्यमानं तु संरम्भाद्भीमसेनं हसन्निव।<br>अभ्यपद्यत कौन्तेयं कर्णो राजन्वृकोदरम्।।	</td><td>	5-131-32a<br>5-131-32b	
</td></tr>
				
<tr><td>
	तन्नामृष्यत कौन्तेयः कर्णस्य स्मितमाहवे।<br>युध्यमानेषु वीरेषु पश्यत्सु च समन्ततः।।	</td><td>	5-131-33a<br>5-131-33b	
</td></tr>
				
<tr><td>
	तं भीमसेनः सङ्ग्राप्तं वत्सदन्तैः स्तनान्तरे।<br>विव्याध बलवान्क्रुद्धस्तोत्रैरिव महाद्विपम्।।	</td><td>	5-131-34a<br>5-131-34b	
</td></tr>
				
<tr><td>
	पुनश्च सूतपुत्रं तु स्वर्णपुङ्खैः शिलाशितैः।<br>सुमुक्तैश्चित्रवर्माणं निर्बिभेद त्रिसप्तभिः।।	</td><td>	5-131-35a<br>5-131-35b	
</td></tr>
				
<tr><td>
	कर्णो जाम्बूनदैर्जालैः सञ्छन्नान्वातरंहसः।<br>हयान्विव्याध भीमस्य पञ्चभिः पञ्चभिः शरैः।।	</td><td>	5-131-36a<br>5-131-36b	
</td></tr>
				
<tr><td>
	ततो बाणमयं जलं भीमसेनरथं प्रति।<br>कर्णेन विहितं राजन्निमेषार्धाददृश्यत।।	</td><td>	5-131-37a<br>5-131-37b	
</td></tr>
				
<tr><td>
	सरथः सध्वजस्तत्र ससूतः पाण्डवस्तदा।<br>प्राच्छाद्यत महाराज कर्णचापच्युतैः शरैः।।	</td><td>	5-131-38a<br>5-131-38b	
</td></tr>
				
<tr><td>
	तस्य कर्णश्चतुःषष्ट्या व्यधमत्कवचं दृढम्।<br>क्रुद्धश्चाप्यहनत्पार्थं नाराचैर्मर्मभेदिभिः।।	</td><td>	5-131-39a<br>5-131-39b	
</td></tr>
				
<tr><td>
	ततोऽचिन्त्य महाबाहुः कर्णकार्मुकनिःसृतान्।<br>समाश्लिष्यदसम्भ्रान्तः सूतपुत्रं वृकोदरः।।	</td><td>	5-131-40a<br>5-131-40b	
</td></tr>
				
<tr><td>
	स कर्णचापप्रभवानिषूनाशीविषोपमान्।<br>बिभ्रद्भीमो महाराज न जगाम व्यथां रणे।।	</td><td>	5-131-41a<br>5-131-41b	
</td></tr>
				
<tr><td>
	ततो द्वात्रिंशता भल्लैर्निशितैस्तिग्मतेजनैः।<br>विव्याध समरे कर्णं भीमसेनः प्रतापवान्।।	</td><td>	5-131-42a<br>5-131-42b	
</td></tr>
				
<tr><td>
	अयत्नेनैव तं कर्णः शरैर्भृशमवाकिरत्।<br>भीमसेनं महाबाहुं सैन्धवस्य वधैषिणम्।।	</td><td>	5-131-43a<br>5-131-43b	
</td></tr>
				
<tr><td>
	मृदुपूर्वं तु राधेयो भीममाजावयोधयत्।<br>क्रोधपूर्वं तथा भीमः पूर्ववैरमनुस्मरन्।।	</td><td>	5-131-44a<br>5-131-44b	
</td></tr>
				
<tr><td>
	तं भीमसेनो नामृष्यदवमानममर्षणः।<br>स तस्मै व्यसृजत्तूर्णं शरवर्षममित्रहा।।	</td><td>	5-131-45a<br>5-131-45b	
</td></tr>
				
<tr><td>
	ते शराः प्रेषितास्तेन भीमसेनेन संयुगे।<br>निपेतुः सर्वतो वीरे कूजन्त इव पक्षिणः।।	</td><td>	5-131-46a<br>5-131-46b	
</td></tr>
				
<tr><td>
	हेमपुङ्खा महावेगा भीमसेनधनुश्च्युताः।<br>प्राच्छादयंस्ते राधेयं शलभा इव पावकम्।।	</td><td>	5-131-47a<br>5-131-47b	
</td></tr>
				
<tr><td>
	कर्णस्तु रथिनां श्रेष्ठश्छाद्यमानः समन्ततः।<br>राजन्व्यसृजदुग्राणि शरवर्षाणि भारत।।	</td><td>	5-131-48a<br>5-131-48b	
</td></tr>
				
<tr><td>
	तस्य तानशनिप्रख्यानिषून्समरशोभिनः।<br>चिच्छेद बहुभिर्भल्लैरसम्प्राप्तान्वृकोदरः।।	</td><td>	5-131-49a<br>5-131-49b	
</td></tr>
				
<tr><td>
	पुनश्च शरवर्षेण च्छादयामास भारत।<br>कर्णो वैकर्तनो युद्धे भीमसेनमरिन्दमः।।	</td><td>	5-131-50a<br>5-131-50b	
</td></tr>
				
<tr><td>
	तत्र भारत भीमं तु दृष्टवन्तः स्म सायकैः।<br>समाचिततनुं सङ्‌ख्ये श्वाविधं शललैरिव।।	</td><td>	5-131-51a<br>5-131-51b	
</td></tr>
				
<tr><td>
	हेमपुङ्खाञ्छिलाधौतान्कर्णचापच्युताञ्छरान्।<br>दधार समरे वीरः स्वरश्मीनिव रश्मिमान्'।।	</td><td>	5-131-52a<br>5-131-52b	
</td></tr>
				
<tr><td>
	रुधिरोक्षितसर्वाङ्गो भीमसेनो व्यराजत।<br>समृद्धकुसुमापीडो वसन्तेऽशोकवृक्षवत्।।	</td><td>	5-131-53a<br>5-131-53b	
</td></tr>
				
<tr><td>
	तत्तु भीमो महाबाहोः कर्णस्य चरितं रणे।<br>नामृष्यत महाबाहुः क्रोधादुद्वृत्तलोचनः।।	</td><td>	5-131-54a<br>5-131-54b	
</td></tr>
				
<tr><td>
	स कर्णं पञ्चविंशत्या नाराचानां समार्पयत्।<br>महीधरमिव श्वेतं गूढपादैर्विषोल्बणैः।।	</td><td>	5-131-55a<br>5-131-55b	
</td></tr>
				
<tr><td>
	पुनरेव च विव्याध षङ्भिरष्टाभिरेव च।<br>मर्मस्वमरविक्रान्तः सूतपुत्रं तनुत्यजम्।।	</td><td>	5-131-56a<br>5-131-56b	
</td></tr>
				
<tr><td>
	पुनरन्येन बाणेन भीमसेनः प्रतापवान्।<br>चिच्छेद कार्मुकं तूर्णं कर्णस्य प्रहसन्निव।।	</td><td>	5-131-57a<br>5-131-57b	
</td></tr>
				
<tr><td>
	जघान चतुरश्चाश्वान्सूतं च त्वरितः शरैः।<br>नाराचैरर्करश्म्याभैः कर्णं विव्याध चोरसि।।	</td><td>	5-131-58a<br>5-131-58b	
</td></tr>
				
<tr><td>
	ते जग्मुर्धरणीमाशु कर्णं निर्भिद्य पत्रिणः।<br>यथा जलधरं भित्त्वा दिवाकरमरीचयः।।	</td><td>	5-131-59a<br>5-131-59b	
</td></tr>
				
				
<tr><td>
	स वैक्लव्यं महत्प्राप्य च्छिन्नधन्वा शराहतः।<br>तथा पुरुषमानी स लज्जामुत्सृज्य भारत।<br>भीमसेनभयात्कर्णः प्रत्यपायाद्रथान्तरम्।।	</td><td>	5-131-60a<br>5-131-60b<br>5-131-60c	
</td></tr>
<tr><td>
	।। इति श्रीमन्महाभारते द्रोणपर्वणि जयद्रथवधपर्वणि <br>चतुर्दशदिवसयुद्धे एकत्रिंशदधिकशततमोऽध्यायः।। 131 ।।	</td><td>		
</td></tr>
</tbody>