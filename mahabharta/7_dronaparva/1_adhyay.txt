				
<tbody><tr><td>
	<b>श्रीवेदव्यासाय नमः।</b>	</td><td>	5-1-1x	
</td></tr>
				
<tr><td>
	नारायणं नमस्कृत्य नरं चैव नरोत्तमम्।<br>देवीं सरस्वतीं व्यासं ततो जयमुदीरयेत्।।	</td><td>	5-1-1a<br>5-1-1b	
</td></tr>
<tr><td>
	<b>जनमेजय उवाच।</b>	</td><td>	5-1-1x	
</td></tr>
				
<tr><td>
	तमप्रतिमसत्वौजोबलवीर्यपराक्रमम्।<br>हतं देवव्रतं श्रुत्वा पाञ्चाल्येन शिखण्डिना।।	</td><td>	5-1-1a<br>5-1-1d	
</td></tr>
				
<tr><td>
	धृतराष्ट्रस्ततो राजा शोकव्याकूललोचनः।<br>किमचेष्टत विप्रर्षे हते पितरि वीर्यवान्।।	</td><td>	5-1-2a<br>5-1-2b	
</td></tr>
				
<tr><td>
	तस्य पुत्रो हि भगवान्भीष्मद्रोणमुखै रथैः।<br>पराजित्य महेष्वासान्पाण्डवान् राज्यमिच्छति।।	</td><td>	5-1-3a<br>5-1-3b	
</td></tr>
				
<tr><td>
	तस्मिन्हते तु भगवन्केतौ सर्वधनुष्मताम्।<br>यदचेष्टत कौरव्यस्तन्मे ब्रूहि तपोधन।।	</td><td>	5-1-4a<br>5-1-4b	
</td></tr>
<tr><td>
	<b>वैशंपायन उवाच।</b>	</td><td>	5-1-5x	
</td></tr>
				
<tr><td>
	निहतं पितरं श्रुत्वा धृतराष्ट्रो जनाधिपः।<br>लेभे न शान्तिं कौरव्यश्चिन्ताशोकपरायणः।।	</td><td>	5-1-5a<br>5-1-5b	
</td></tr>
				
<tr><td>
	तस्य चिन्तयतो दुःखमनिशं पार्थिवस्य तत्।<br>आजगाम विशुद्धात्मा पुनर्गावल्गणिस्तदा।।	</td><td>	5-1-6a<br>5-1-6b	
</td></tr>
				
<tr><td>
	`व्यासप्रसादाद्विज्ञाय सर्वं वृत्तान्तमुत्तमम्।<br>सैनिकानां च सर्वेषां सेनयोरुभयोस्तदा'।।	</td><td>	5-1-7a<br>5-1-7b	
</td></tr>
				
<tr><td>
	शिबिरात्सञ्जयं प्राप्तं निशि नागाह्वयं पुरम्।<br>आम्बिकेयो महाराज धृतराष्ट्रोऽन्वपृच्छत।।	</td><td>	5-1-8a<br>5-1-8b	
</td></tr>
				
<tr><td>
	श्रुत्वा भीष्मस्य निधनमप्रहृष्टमना भृशम्।<br>पुत्राणां जयमाकाङ्क्षन्विललापातुरो यथा।।	</td><td>	5-1-9a<br>5-1-9b	
</td></tr>
<tr><td>
	<b>धृतराष्ट्र उवाच।</b>	</td><td>	5-1-10x	
</td></tr>
				
<tr><td>
	संशोच्य तु महात्मानं भीष्मं भीमपराक्रमम्।<br>किमकार्षुःपरं तात कुरवः कालचोदिताः।।	</td><td>	5-1-10a<br>5-1-10b	
</td></tr>
				
<tr><td>
	तस्मिन्विनिहते शूरे दुराधर्षे महात्मनि।<br>किं नु स्वित्कुरवोऽकार्षुर्निमग्नाः शोकसागरे।।	</td><td>	5-1-11a<br>5-1-11b	
</td></tr>
				
<tr><td>
	तदुदीर्णं महत्सैन्यं त्रैलोक्यस्यापि सञ्जय।<br>भयमुत्पादयेत्तीव्रं पाण्डवानां महात्मनाम्।।	</td><td>	5-1-12a<br>5-1-12b	
</td></tr>
				
<tr><td>
	को हि दौर्योधने सैन्ये पुमानासीन्महारथः।<br>यं प्राप्य समरे वीरा न त्रस्यन्ति महाभये।।	</td><td>	5-1-13a<br>5-1-13b	
</td></tr>
				
<tr><td>
	देवव्रते तु निहते कुरूणामृषभे तदा।<br>किमकार्षुर्नृपतयस्तन्ममाचक्ष्व सञ्जय।।	</td><td>	5-1-14a<br>5-1-14b	
</td></tr>
<tr><td>
	<b>सञ्जय उवाच।</b>	</td><td>	5-1-15x	
</td></tr>
				
<tr><td>
	शृणु राजन्नेकमना वचनं ब्रुवतो मम।<br>यत्ते पुत्रास्तदाकार्षुर्हते देवव्रते मृधे।।	</td><td>	5-1-15a<br>5-1-15b	
</td></tr>
				
<tr><td>
	निहते तु तदा भीष्मे राजन्सत्यपराक्रमे।<br>तावकाः पाण्डवेयाश्च प्राध्यायन्त पृथक्पृथक्।।	</td><td>	5-1-16a<br>5-1-16b	
</td></tr>
				
<tr><td>
	विस्मिताश्च प्रहृष्टाश्च क्षत्रधर्मं निशम्य ते।<br>स्वधर्मं निन्दमानास्ते प्रणिपत्य महात्मने।।	</td><td>	5-1-17a<br>5-1-17b	
</td></tr>
				
<tr><td>
	शयनं कल्पयामासुर्भीष्मायामितकर्मणे।<br>सोपधानं नरव्याघ्र शरैः सन्नतपर्वभिः।।	</td><td>	5-1-18a<br>5-1-18b	
</td></tr>
				
<tr><td>
	विधाय रक्षां भीष्माय समाभाष्य परस्परम्।<br>अनुमान्य च गाङ्गेयं कृत्वा चापि प्रदक्षिणम्।।	</td><td>	5-1-19a<br>5-1-19b	
</td></tr>
				
<tr><td>
	क्रोधसंरक्तनयनाः समवेत्य परस्परम्।<br>पुनर्युद्धाय निर्जग्मुः क्षत्रियाः कालचोदिताः।।	</td><td>	5-1-20a<br>5-1-20b	
</td></tr>
				
<tr><td>
	ततस्तूर्यनिनादैश्च भेरीणां निनदेन च।<br>तावकानामनीकानि परेषां च विनिर्ययुः।।	</td><td>	5-1-21a<br>5-1-21b	
</td></tr>
				
<tr><td>
	व्यावृत्तेऽर्यम्णि राजेन्द्र पतिते जाह्नवीसुते।<br>अमर्षवशमापन्नाः कालोपहतचेतसः।।	</td><td>	5-1-22a<br>5-1-22b	
</td></tr>
				
<tr><td>
	अनादृत्य वचः पथ्यं गाङ्गेयस्य महात्मनः।<br>निर्ययुर्भरतश्रेष्टाः शस्त्राण्यादाय सत्वराः।। 	</td><td>	5-1-23a<br>5-1-23b	
</td></tr>
				
<tr><td>
	मोहात्तव सपुत्रस्य वधाच्छान्तनवस्य च।<br>कौरवा मृत्युनाऽऽहूताः सहिताः सर्वराजभिः।।	</td><td>	5-1-24a<br>5-1-24b	
</td></tr>
				
				
<tr><td>
	अजावय इवागोपा वने श्वापदसंकुले।<br>`कर्णकर्णेति चाक्रन्दञ्छेषा भारत पार्थिवाः'।<br>भृशमुद्विग्नमनसो हीना देवव्रतेन ते।।	</td><td>	5-1-25a<br>5-1-25b<br>5-1-25c	
</td></tr>
				
<tr><td>
	पतिते भरतश्रेष्ठे बभूव कुरुवाहिनी।<br>द्यौरिवापेतनक्षत्रा हीनं खमिव वायुना।।	</td><td>	5-1-26a<br>5-1-26b	
</td></tr>
				
<tr><td>
	विपन्नसस्येव मही वाक्चैवासंस्कृता यथा।<br>आसुरीव यथा सेना निगृहीते नृपे बलौ।।	</td><td>	5-1-27a<br>5-1-27b	
</td></tr>
				
<tr><td>
	विधवेव वारारोहा शुष्कतोयेव निम्नगा।<br>वृकैरिव वने रुद्धा पृषती हतयूथपा।।	</td><td>	5-1-28a<br>5-1-28b	
</td></tr>
				
<tr><td>
	शरभाऽऽहतसिंहेव महती गिरिकन्दरा।<br>सा सेना भरतश्रेष्ठे पतिते जाह्नवीसुते।।	</td><td>	5-1-29a<br>5-1-29b	
</td></tr>
				
<tr><td>
	विष्वग्वाताहतिक्षुब्धा नौरिवासीन्महार्णवे।<br>बलिभिः पाण्डवैर्वीरैर्लब्धलक्षैर्भृशार्दिता।।	</td><td>	5-1-30a<br>5-1-30b	
</td></tr>
				
<tr><td>
	सा तदासीद्भृशं सेना व्याकुलाश्वरथद्विपा।<br>विपन्नभूयिष्ठनरा कृपणा ध्वस्तमानसा।।	</td><td>	5-1-31a<br>5-1-31b	
</td></tr>
				
<tr><td>
	तस्यां त्रस्ता नृपतयः सैनिकाश्च पृथग्विधाः।<br>पाताल इव मज्जन्तो हीना देवव्रतेन ते।	</td><td>	5-1-32a<br>5-1-32b	
</td></tr>
				
<tr><td>
	कर्णस्य कुरवोऽस्मार्षुः स हि देवव्रतोपमः।<br>सर्वशस्त्रभृतां श्रेष्ठं रोचमानमिवातिथिम्।।	</td><td>	5-1-33a<br>5-1-33b	
</td></tr>
				
<tr><td>
	बन्धुमापद्गतस्येव तमेवोपागमन्मनः।<br>चुक्रुशुः कर्णकर्णेति तत्र भारत पार्थिवाः।।	</td><td>	5-1-34a<br>5-1-34b	
</td></tr>
				
<tr><td>
	राधेयं हितमस्माकं सूतपुत्रं तनुत्यजम्।<br>स हि नाबुध्यत तदा दशाहानि महायशाः।।	</td><td>	5-1-35a<br>5-1-35b	
</td></tr>
				
<tr><td>
	सामात्यबन्धुः कर्णो वै तमानयत माचिरम्।<br>भीष्मेण हि महाबाहुः सर्वक्षत्रस्य पश्यतः।।	</td><td>	5-1-36a<br>5-1-63b	
</td></tr>
				
<tr><td>
	रथेषु गण्यमानेषु बलविक्रमशालिषु।<br>सङ्ख्यातोऽर्धरथः कर्णो द्विगुणः सन्नरर्षभः।।	</td><td>	5-1-37a<br>5-1-37b	
</td></tr>
				
<tr><td>
	रथातिरथसङ्ख्यायां योऽग्रणीः शूरसम्भतः।<br>सासुरानपि देवेशान्रणे यो योद्धुमुत्सहेत्।।	</td><td>	5-1-38a<br>5-1-38b	
</td></tr>
				
<tr><td>
	स तु तेनैव कोपेन राजन्गाङ्गेयमुक्तवान्।<br>त्वयि जीवति कौरव्य नाहं योत्स्ये कदाचन।	</td><td>	5-1-39a<br>5-1-39b	
</td></tr>
				
<tr><td>
	त्वया तु पाण्डवेयेषु निहतेषु महामृधे।<br>दुर्योधनमनुज्ञाप्य वनं यास्यामि कौरव।।	</td><td>	5-1-40a<br>5-1-40b	
</td></tr>
				
<tr><td>
	हते वा त्वयि पार्थैस्तु युधि स्वर्गमुपेयुषि।<br>हन्तास्म्येकरथेनैव कृत्स्नान् यान्मन्यसे रथान्।।	</td><td>	5-1-41a<br>5-1-41b	
</td></tr>
				
<tr><td>
	एवमुक्त्वा महाबाहुर्दशाहान्येक एव स।<br>नायुध्यत ततः कर्णः पुत्रस्य तव संयते।।	</td><td>	5-1-42a<br>5-1-42b	
</td></tr>
				
<tr><td>
	भीष्मः समरविक्रान्तः पाण्डवेयस्य भारत।<br>जघान समरे योधानसङ्ख्येयपराक्रमः।।	</td><td>	5-1-43a<br>5-1-43b	
</td></tr>
				
<tr><td>
	तस्मिंस्तु निहते शूरे सत्यसन्धे महौजसि।<br>त्वत्सुताः कर्णमस्मार्षुस्तर्तुकामा इव प्लवम्।।	</td><td>	5-1-44a<br>5-1-44b	
</td></tr>
				
<tr><td>
	तावकास्तव पुत्राश्च सहिताः सर्वराजभिः।<br>हा कर्ण इति चाक्रन्दन्कालोऽयमिति अब्रुवन्।।	</td><td>	5-1-45a<br>5-1-45b	
</td></tr>
				
<tr><td>
	एवं ते स्म हि राधेयं सूतपुत्रं तनुत्यजम्<br>चुक्रुशुः सहिता योधास्तत्र तत्र महाबलाः।।	</td><td>	5-1-46a<br>5-1-46b	
</td></tr>
				
<tr><td>
	जामदग्न्याभ्यनुज्ञातमस्त्रे दुर्वारपौरुषम्।<br>अगमन्नो मनः कर्णं बन्धुमात्ययिकेष्विव।।	</td><td>	5-1-47a<br>5-1-47b	
</td></tr>
				
<tr><td>
	स हि शक्तो रणे राजञ्स्त्रातुमस्मान्महाभयात्।।<br>त्रिदशानिव गोविन्दः सततं सुमहाभयात्।।	</td><td>	5-1-48a<br>5-1-48b	
</td></tr>
<tr><td>
	<b>वैशंपायन उवाच।</b>	</td><td>	5-1-49x	
</td></tr>
				
<tr><td>
	तथा तु सञ्जयं कर्णं कीर्तयन्तं पुनः पुनः।<br>आशीविषवदुच्छ्वस्य धृतराष्ट्रोऽब्रवीदिदम्।।	</td><td>	5-1-49a<br>5-1-49b	
</td></tr>
<tr><td>
	<b>धृतराष्ट्र उवाच।</b>	</td><td>	5-1-50x	
</td></tr>
				
<tr><td>
	यत्तद्वैकर्तनं कर्णमगमद्वो मनस्तदा।<br>उप्यरक्षत्स राधेयः सूतपुत्रस्तनुत्यजः।।	</td><td>	5-1-50a<br>5-1-50b	
</td></tr>
				
<tr><td>
	अपि तन्न मृषाकार्षीत्कच्चित्सत्यपराक्रमः।<br>सम्भान्तानां तदार्तानां त्रस्तानां त्राणमिच्छतां।।	</td><td>	5-1-51a<br>5-1-51b	
</td></tr>
				
<tr><td>
	अपि तत्पूरयांचक्रे धनुर्धरवरो युधि।<br>यत्तद्विनिहते भीष्मे कौरवाणामपाकृतम्।।	</td><td>	5-1-52a<br>5-1-52b	
</td></tr>
				
<tr><td>
	तत्खण्डं पूरयन्कर्णः परेषामादधद्भयम्।<br>स हि वै पुरुषव्याघ्रो लोके सञ्जय कथ्यते।।	</td><td>	5-1-53a<br>5-1-53b	
</td></tr>
				
				
<tr><td>
	आर्तानां बान्धवानां च क्रन्दतां च विशेषतः।<br>परित्यज्य रणे प्राणांस्तत्त्राणार्थं च शर्म च।<br>कृतवान्मम पुत्राणां जयाशां सफलामपि।।	</td><td>	5-1-54a<br>5-1-54b<br>5-1-54c	
</td></tr>
</tbody>