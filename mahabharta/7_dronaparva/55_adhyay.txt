				
<tbody><tr><td>
	<b>सञ्जय उवाच।</b>	</td><td>	5-55-1x	
</td></tr>
				
<tr><td>
	श्रुत्वा मृत्युसमुत्पत्तिं कर्माण्यनुपमानि च।<br>धर्मराजः पुनर्वाक्यं प्रसाद्यैनमथाब्रवीत्।।	</td><td>	5-55-1a<br>5-55-1b	
</td></tr>
<tr><td>
	<b>युधिष्ठिर उवाच।</b>	</td><td>	5-55-2x	
</td></tr>
				
<tr><td>
	गुरवः पुण्यकर्माणः शक्रप्रतिमविक्रमाः।<br>पूर्वं राजर्षयो ब्रह्मन्कियन्तो मृत्युना हताः।।	</td><td>	5-55-2a<br>5-55-2b	
</td></tr>
				
<tr><td>
	भूय एव तु मां तथ्यैर्वचोभिरभिबृंहय।<br>राजर्षीणां पुराणानां समाश्वासय कर्मभिः।।	</td><td>	5-55-3a<br>5-55-3b	
</td></tr>
				
<tr><td>
	कियन्त्यो दक्षिणा दत्ताः काश्च दत्ता महात्मभिः।<br>राजर्षिभिः पुण्यकृद्भिस्तद्भवान्प्रब्रवीतु मे।।	</td><td>	5-55-4a<br>5-55-4b	
</td></tr>
<tr><td>
	<b>`व्यास उवाच।</b>	</td><td>	5-55-5x	
</td></tr>
				
<tr><td>
	अन्येपि यज्वनां लोका अन्ये चापि तपस्विनाम्।<br>क्षमावतां च त्रींल्लोकाञ्शूरा गच्छन्ति भारत।।	</td><td>	5-55-5a<br>5-55-5b	
</td></tr>
				
<tr><td>
	क्षत्रियस्य तुं सङ्ग्रामे शत्रून्हत्वा हतस्य वा।<br>फलमत्यन्तमित्याहुर्धर्मशास्त्रविदो जनाः।।	</td><td>	5-55-6a<br>5-55-6b	
</td></tr>
				
<tr><td>
	वेदविद्याव्रतस्नाता यज्वानः पुत्रिणश्च ये।<br>तेभ्यः परार्थ्या यज्वानो यज्वभ्यश्च तनुत्यजः।।	</td><td>	5-55-7a<br>5-55-7b	
</td></tr>
				
<tr><td>
	स वीरो यज्वनो नित्यं क्षत्रियानार्जुनिर्गतः।<br>लोकान्पुण्यतमानिष्टानिति विद्धि विशाम्पते।।	</td><td>	5-55-8a<br>5-55-8b	
</td></tr>
				
<tr><td>
	सर्वेषां नृपसिंहानां शृणु यज्ञान्नृपोत्तम।<br>तानतिक्रम्य गच्छन्ति स्वर्गकामास्तनुत्यजः।।	</td><td>	5-55-9a<br>5-55-9b	
</td></tr>
<tr><td>
	<b>युधिष्ठिर उवाच।</b>	</td><td>	5-55-10x	
</td></tr>
				
<tr><td>
	सर्वेषां यज्वनां यज्ञं श्रोतुमिच्छामि सुव्रत।<br>दक्षिणाश्चानुरूपेभ्यो दत्ता राजर्षिसत्तमैः'।।	</td><td>	5-55-10a<br>5-55-10b	
</td></tr>
<tr><td>
	<b>व्यास उवाच।</b>	</td><td>	5-55-11x	
</td></tr>
				
<tr><td>
	शैब्यस्य नृपतेः पुनः सृञ्जयो नाम नामतः।<br>सखायौ तस्य चेवोभौ ऋषी पर्वतनारदौ।।	</td><td>	5-55-11a<br>5-55-11b	
</td></tr>
				
<tr><td>
	तौ कदाचिद्गृहं तस्य प्रविष्टौ तद्दिदृक्षया।<br>विधिवच्चार्चितौ तेन प्रीतौ तत्रोषतुः सुखम्।।	</td><td>	5-55-12a<br>5-55-12b	
</td></tr>
				
<tr><td>
	तं कदाचित्सुखासीनं ताभ्यां सह शुचिस्मिता।<br>दुहिताऽभ्यागमत्कन्या सृञ्जयं वरवर्णिनी।।	</td><td>	5-55-13a<br>5-55-13b	
</td></tr>
				
<tr><td>
	तयाऽभिवादितः कन्यामभ्यनन्दद्यथाविधि।<br>तत्सलिङ्गाभिराशीर्भिरिष्टाभिरभितः स्थिताम्।।	</td><td>	5-55-14a<br>5-55-14b	
</td></tr>
				
<tr><td>
	तां निरीक्ष्याब्रवीद्वाक्यं पर्वतः प्रहसन्निव।<br>कस्येयं चञ्चलापाङ्गी सर्वलक्षणसम्मता।।	</td><td>	5-55-15a<br>5-55-15b	
</td></tr>
				
<tr><td>
	उषा स्विद्भाः स्विदर्कस्य ज्वलनस्य शिखापि वा।<br>श्रीर्द्द्रिः कीर्तिंर्धृतिः षुष्टिः सिद्धिश्चन्द्रमसः प्रभा।।	</td><td>	5-55-16a<br>5-55-16b	
</td></tr>
<tr><td>
	<b>सञ्जय उवाच।</b>	</td><td>	5-55-17x	
</td></tr>
				
<tr><td>
	एवं ब्रुवाणं देवर्षिं नृपतिः सृञ्जयोऽब्रवीत्।<br>ममेयं भगवन्कन्या वर्या वरमभीप्सति।।	</td><td>	5-55-17a<br>5-55-17b	
</td></tr>
				
<tr><td>
	नारदस्त्वब्रवीदेनं देहि मह्यमिमां नृप।<br>भार्यार्थं सुमहच्छ्रेयः प्राप्तुं चेदिच्छसे नृप।।	</td><td>	5-55-18a<br>5-55-18b	
</td></tr>
<tr><td>
	ददानीत्येवं संहृष्टः सृञ्जयः प्राह नारदम्।	</td><td>	5-55-19a	
</td></tr>
<tr><td>
	<b>व्यास उवाच।</b>	</td><td>	5-55-19x	
</td></tr>
				
<tr><td>
	`एवमुक्ते नृपतिना क्रोधपर्याकुलेक्षणः'।<br>पर्वतस्तु सुसङ्क्रुद्धो नारदं वाक्यमब्रवीत्।।	</td><td>	5-55-19b<br>5-55-19c	
</td></tr>
				
<tr><td>
	पूर्वं ममैव मनसा विद्धि भार्यां वृतामृषे।<br>यस्मादपाचरस्तस्मात्स्वर्गं न गच्छसि।।	</td><td>	5-55-20a<br>5-55-20b	
</td></tr>
				
<tr><td>
	एवमुक्तो नारदस्तं प्रत्युवाचोत्तरं वचः।<br>मनोवाग्बुद्धिसम्भाषा सत्यं तोयमथाग्नयः।।	</td><td>	5-55-21a<br>5-55-21b	
</td></tr>
				
<tr><td>
	पाणिग्रहममन्त्राश्च प्रथितं दारलक्षणम्।<br>न त्वेषां निश्चिता निष्ठा त्वया सा मनसा स्मृता।।	</td><td>	5-55-22a<br>5-55-22b	
</td></tr>
				
				
<tr><td>
	`एवं विद्वांस्तु मां यस्मादनुव्याहृतवानसि'।<br>तस्मात्त्वमपि न स्वर्गं गमिष्यसि मया विना।<br>अन्योन्यमेवं शप्त्वा वै तस्थतुस्तत्र तौ तदा।।	</td><td>	5-55-23a<br>5-55-23b<br>5-55-23c	
</td></tr>
				
<tr><td>
	अथ सोऽपि नृपो विप्रान्पानाच्छादनभोजनैः।<br>पुत्रकामः परं शक्त्या यत्नाच्चोपाचरच्छुचिः।।	</td><td>	5-55-24a<br>5-55-24b	
</td></tr>
				
<tr><td>
	तस्य प्रसन्ना विप्रेन्द्राः कदाचित्पुत्रदर्शिनः।<br>तपःस्वाध्यायनिरता वेदवेदाङ्गपारगाः।।	</td><td>	5-55-25a<br>5-55-25b	
</td></tr>
				
<tr><td>
	सहिता नारदं प्राहुर्देह्यस्मै पुत्रमीप्सितम्।<br>तथेत्युक्त्वा द्विजैरुक्तः सृञ्जयं नारदोऽब्रवीत्।।	</td><td>	5-55-26a<br>5-55-26b	
</td></tr>
				
<tr><td>
	तुभ्यं प्रसन्ना राजर्षे पुत्रमीप्सन्ति ब्राह्मणाः।<br>वरं वृणीष्व भद्रं ते यादृशं पुत्रमीप्सितम्।।	</td><td>	5-55-27a<br>5-55-27b	
</td></tr>
				
<tr><td>
	तथोक्तः प्राञ्जली राजा पुत्रं वव्रे गुणान्वितम्।<br>यशस्विनं कीर्तिमन्तं तेजस्विनमरिन्दमम्।।	</td><td>	5-55-28a<br>5-55-28b	
</td></tr>
				
<tr><td>
	यस्य मूत्रं पुरीषं च क्लेदः स्वेदश्च काञ्चनम्।<br>`सर्वं भवेत्प्रसादाद्वै तादृशं तनयं वृणे।।	</td><td>	5-55-29a<br>5-55-29b	
</td></tr>
<tr><td>
	<b>व्यास उवाच।</b>	</td><td>	5-55-30x	
</td></tr>
				
<tr><td>
	तथा भविष्यतीत्युक्ते जज्ञे तस्योप्सितः सुतः।<br>काञ्चनस्याकरः श्रीमान्प्रसादाद्वै सुकाङ्क्षितः।।	</td><td>	5-55-30a<br>5-55-30b	
</td></tr>
				
				
<tr><td>
	रुदितस्य च नेत्राभ्यामपतत्तस्य नेत्रजम्।<br>मूत्रं पुरीषं स्वेदश्च सर्वं भवति काञ्चनम्'।<br>सुवर्णष्ठीविरित्येव तस्य नामाभवत्कृतम्।।	</td><td>	5-55-31a<br>5-55-31b<br>5-55-31c	
</td></tr>
				
<tr><td>
	तस्मिन्वरप्रदानेन वर्धयत्यमितं धनम्।<br>कारयामास नृपतिः सौवर्णं सर्वमीप्सितम्।।	</td><td>	5-55-32a<br>5-55-32b	
</td></tr>
				
<tr><td>
	गृहप्राकारदुर्गाणि ब्राह्मणावसथान्यपि।<br>शय्यासनानि यानानि स्थालीपिठरभाजनम्।।	</td><td>	5-55-33a<br>5-55-33b	
</td></tr>
				
<tr><td>
	तस्य राज्ञोऽपि यद्वेश्म बाह्याश्चोपस्कराश्च ये।<br>सर्वं तत्काञ्चनमयं कालेन परिवर्धितम्।।	</td><td>	5-55-34a<br>5-55-34b	
</td></tr>
				
<tr><td>
	अथ दस्युगणाः श्रुत्वा दृष्ट्वा चैनं तथाविधम्।<br>सम्भूय तस्य नृपतेः समारब्धाश्चिकीर्षितुम्।।	</td><td>	5-55-35a<br>5-55-35b	
</td></tr>
				
<tr><td>
	केचित्तत्राब्रुवन्राज्ञः पुत्रं गृह्णीम वै स्वयम्।<br>सोऽस्याकरः काञ्चनस्य तस्य यत्नं चरामहे।।	</td><td>	5-55-36a<br>5-55-36b	
</td></tr>
				
<tr><td>
	ततस्ते दस्यवो लुब्धाः प्रविश्य नृपतेर्गृहम्।<br>राजपुत्रं तथाऽऽजह्रुः सुवर्णष्ठीविनं बलात्।।	</td><td>	5-55-37a<br>5-55-37b	
</td></tr>
				
<tr><td>
	गृह्यैनमनुपायज्ञा नीत्वाऽरण्यमचेतसः।<br>हत्वा विशस्य चापश्यँ ल्लुब्धा वसु न किञ्चन।।	</td><td>	5-55-38a<br>5-55-38b	
</td></tr>
				
<tr><td>
	तस्य प्राणैर्विमुक्तस्य नष्टं तत्काञ्चनं वरम्।<br>दस्यवश्च तदाऽन्योन्यं जघ्नुर्मूर्खा विचेतसः।।	</td><td>	5-55-39a<br>5-55-39b	
</td></tr>
				
<tr><td>
	हत्वा परस्परं नष्टाः कुमारं चाद्भुतं भुवि।<br>असम्भाव्यं गता घोरं नरकं दुष्टकारिणः।।	</td><td>	5-55-40a<br>5-55-40b	
</td></tr>
				
<tr><td>
	तं दृष्ट्वा निहतं पुत्रं वरदत्तं महातपाः।<br>विललाप सुदुःखार्तो बहुधा करुणं नृपः।।	</td><td>	5-55-41a<br>5-55-41b	
</td></tr>
				
<tr><td>
	विलपन्तं निशम्याथ पुत्रशोकहतं नृपम्।<br>प्रत्यदृश्यत देवर्षिर्नारदस्तस्य सन्निधौ।।	</td><td>	5-55-42a<br>5-55-42b	
</td></tr>
				
<tr><td>
	उवाच चैनं दुःखार्तं विलपन्तमचेतसम्।<br>सृञ्जयं नारदो यद्यत्तन्निबोध युधिष्ठिर।।	</td><td>	5-55-43a<br>5-55-43b	
</td></tr>
<tr><td>
	<b>नारद उवाच।</b>	</td><td>	5-55-44x	
</td></tr>
				
<tr><td>
	`त्यज शोकं महाराज वैक्लब्यं त्यज बुद्धिमन्।<br>न मृतः शोचतो जीवेन्मुह्यतो वा नराधिप।।	</td><td>	5-55-44a<br>5-55-44b	
</td></tr>
				
				
<tr><td>
	त्यज शोकं नृपश्रेष्ठ न शोचन्ति भवद्विधाः।<br>वीरो भवान्महाराज ज्ञानवृद्धोऽपि मे मतः'।<br>कामानामवितृप्तस्त्वं सृञ्जयेह मरिष्यसि।।	</td><td>	5-55-45a<br>5-55-45b<br>5-55-45c	
</td></tr>
				
<tr><td>
	यस्य चैते वयं गेहे उषिता ब्रह्मवादिनः।<br>आविक्षितं मरुत्तं च मृतं सृञ्जय शुश्रुम।।	</td><td>	5-55-46a<br>5-55-46b	
</td></tr>
				
				
<tr><td>
	संवर्तो याजयामास स्पर्धया वै बृहस्पतेः।<br>यस्मै राजर्षये प्रादाद्धनं स भगवान्प्रभुः।<br>हैमं हिमवतः पादं यियक्षोर्विविधैः सवैः।।	</td><td>	5-55-47a<br>5-55-47b<br>5-55-47c	
</td></tr>
				
				
<tr><td>
	यस्य सेन्द्रामरगणा बृहस्पतिपुरोगमाः।<br>देवा विश्वसृजः सर्वे यजनान्ते समासते।<br>यज्ञवाटस्य सौवर्णाः सर्वे चासन्परिच्छदाः।।	</td><td>	5-55-48a<br>5-55-48b<br>5-55-48c	
</td></tr>
				
				
<tr><td>
	यस्य सर्वं तदा ह्यन्नं मनोभिप्रायगं शुचि।<br>कामतो बुभुजुर्विप्राः सर्वे चान्नार्थिनो द्विजाः।<br>पयो दधि घृतं क्षौद्रं भक्ष्यं भोज्यं च शोभनम्।।	</td><td>	5-55-49a<br>5-55-49b<br>5-55-49c	
</td></tr>
				
<tr><td>
	यस्य यज्ञेषु सर्वेषु वासांस्याभरणानि च।<br>ईप्सितान्युपतिष्ठन्ते प्रहृष्टान्वेदपारगान्।।	</td><td>	5-55-50a<br>5-55-50b	
</td></tr>
				
<tr><td>
	मरुतः परिवेष्टारो मरुत्तस्याभवन्गृहे।<br>आविक्षितस्य राजर्षेर्विश्वेदेवाः सभासदः।।	</td><td>	5-55-51a<br>5-55-51b	
</td></tr>
				
<tr><td>
	यस्य वीर्यवतो राज्ञः सुवृष्ट्या सस्यसम्पदः।<br>हविर्भिस्तर्पिता येन सम्यक्क्लृप्तैर्दिवौकसः।।	</td><td>	5-55-52a<br>5-55-52b	
</td></tr>
				
<tr><td>
	ऋषीणां च पितॄणां च देवानां सुखजीविनम्।<br>ब्रह्मचर्यश्रुतिमुखैः सर्वैर्दानैश्च सर्वदा।।	</td><td>	5-55-53a<br>5-55-53b	
</td></tr>
				
<tr><td>
	शयनासनपानानि स्वर्णराशीश्च दुस्त्यजाः।<br>तत्सर्वममितं वित्तं दत्तं विप्रेभ्य इच्छया।।	</td><td>	5-55-54a<br>5-55-54b	
</td></tr>
				
<tr><td>
	सोनुध्यातस्तु शक्रेण प्रजाः कृत्वा निरामयाः।<br>श्रद्दधानो जिताँल्लोकान्गतः पुण्यदुहोऽक्षयान्।।	</td><td>	5-55-55a<br>5-55-55b	
</td></tr>
				
<tr><td>
	सप्रजः सनृपामात्यः सदारापत्यबान्धवः।<br>यौवनेन सहस्राब्दं मरुत्तो राज्यमन्वशात्।।	</td><td>	5-55-56a<br>5-55-56b	
</td></tr>
				
				
<tr><td>
	स चेन्ममार सृञ्जय चतुर्भद्रतरस्त्वया।<br>पुत्रात्पुण्यतरस्तुभ्यं मा पुत्रमनुतप्यथाः।<br>अयज्वानमदक्षिण्यमभि श्वैत्येत्युदाहरत्।।	</td><td>	5-55-57a<br>5-55-57b<br>5-55-57c	
</td></tr>
<tr><td>
	।। इति श्रीमन्महाभारते द्रोणपर्वणि अभिमन्युवधपर्वणि <br>षोडशराजकीये पञ्चपञ्चाशत्तमोऽध्यायः।। 55 ।।	</td><td>		
</td></tr></tbody>