<span style="font-size: 14pt; line-height: 200%">सञ्जय उवाच<br>
अथान्यद्धनुरादाय बलवान्वेगवत्तरम् <br>
युधिष्ठिरं मद्र पतिर्विद्ध्वा सिंह इवानदत् १<br>
ततः स शरवर्षेण पर्जन्य इव वृष्टिमान् <br>
अभ्यवर्षदमेयात्मा क्षत्रियान्क्षत्रियर्षभः २<br>
सात्यकिं दशभिर्विद्ध्वा भीमसेनं त्रिभिः शरैः <br>
सहदेवं त्रिभिर्विद्ध्वा युधिष्ठिरमपीडयत् ३<br>
तांस्तानन्यान्महेष्वासान्साश्वान्सरथकुञ्जरान् <br>
कुञ्जरान्कुञ्जरारोहानश्वानश्वप्रयायिनः <br>
रथांश्च रथिभिः सार्धं जघान रथिनां वरः ४<br>
बाहूंश्चिच्छेद च तथा सायुधान्केतनानि च <br>
चकार च महीं योधैस्तीर्णां वेदीं कुशैरिव ५<br>
तथा तमरिसैन्यानि घ्नन्तं मृत्युमिवान्तकम् <br>
परिवव्रुर्भृशं क्रुद्धाः पाण्डुपाञ्चालसोमकाः ६<br>
तं भीमसेनश्च शिनेश्च नप्ता माद्र य्श्चा पुत्रौ पुरुषप्रवीरौ <br>
समागतं भीमबलेन राज्ञा पर्यापुरन्योन्यमथाह्वयन्तः ७<br>
ततस्तु शूराः समरे नरेन्द्रं  मद्रेश्वरं प्राप्य युधां वरिष्ठम् <br>
आवार्य चैनं समरे नृवीरा जघ्नुः शरैः पत्रिभिरुग्रवेगैः ८<br>
संरक्षितो भीमसेनेन राजा माद्री सुताभ्यामथ माधवेन <br>
मद्राधिपं पत्रिभिरुग्रवेगैः स्तनान्तरे धर्मसुतो निजघ्ने ९<br>
ततो रणे तावकानां रथौघाः समीक्ष्य मद्राधिपतिं शरार्तम् <br>
पर्यावव्रुः प्रवराः सर्वशश्च दुर्योधनस्यानुमते समन्तात् १०<br>
ततो द्रुतं मद्रजनाधिपो रणे युधिष्ठिरं सप्तभिरभ्यविध्यत् <br>
तं चापि पार्थो नवभिः पृषत्कैर्विव्याध राजंस्तुमुले महात्मा ११<br>
आकर्णपूर्णायतसम्प्रयुक्तैः शरैस्तदा संयति तैलधौतैः <br>
अन्योन्यमाच्छादयतां महारथौ मद्राधिपश्चापि युधिष्ठिरश्च १२<br>
ततस्तु तूर्णं समरे महारथौ परस्परस्यान्तरमीक्षमाणौ <br>
शरैर्भृशं विव्यधतुर्नृपोत्तमौ महाबलौ शत्रुभिरप्रधृष्यौ १३<br>
तयोर्धनुर्ज्यातलनिस्वनो महान्महेन्द्र वज्राशनितुल्यनिस्वनः <br>
परस्परं बाणगणैर्महात्मनोः प्रवर्षतोर्मद्रपपाण्डुवीरयोः १४<br>
तौ चेरतुर्व्याघ्रशिशुप्रकाशौ महावनेष्वामिषगृद्धिनाविव <br>
विषाणिनौ नागवराविवोभौ ततक्षतुः संयुगजातदर्पौ १५<br>
ततस्तु मद्राधिपतिर्महात्मा युधिष्ठिरं भीमबलं प्रसह्य <br>
विव्याध वीरं हृदयेऽतिवेगं शरेण सूर्याग्निसमप्रभेण १६<br>
ततोऽतिविद्धोऽथ युधिष्ठिरोऽपि सुसम्प्रयुक्तेन शरेण राजन् <br>
जघान मद्राधिपतिं महात्मा मुदं च लेभे ऋषभः कुरूणाम् १७<br>
ततो मुहूर्तादिव पार्थिवेन्द्रो  लब्ध्वा संज्ञां क्रोधसंरक्तनेत्रः <br>
शतेन पार्थं त्वरितो जघान सहस्रनेत्रप्रतिमप्रभावः १८<br>
त्वरंस्ततो धर्मसुतो महात्मा शल्यस्य क्रुद्धो नवभिः पृषत्कैः <br>
भित्त्वा ह्युरस्तपनीयं च वर्म जघान षड्भिस्त्वपरैः पृषत्कैः १९<br>
ततस्तु मद्राधिपतिः प्रहृष्टो धनुर्विकृष्य व्यसृजत्पृषत्कान् <br>
द्वाभ्यां क्षुराभ्यां च तथैव राज्ञश्चिच्छेद चापं कुरुपुङ्गवस्य २०<br>
नवं ततोऽन्यत्समरे प्रगृह्य राजा धनुर्घोरतरं महात्मा <br>
शल्यं तु विद्ध्वा निशितैः समन्ताद्यथा महेन्द्रो  नमुचिं शिताग्रैः २१<br>
ततस्तु शल्यो नवभिः पृषत्कैर्भीमस्य राज्ञश्च युधिष्ठिरस्य <br>
निकृत्य रौक्मे पटुवर्मणी तयोर्विदारयामास भुजौ महात्मा २२<br>
ततोऽपरेण ज्वलितार्कतेजसा क्षुरेण राज्ञो धनुरुन्ममाथ <br>
कृपश्च तस्यैव जघान सूतं षड्भिः शरैः सोऽभिमुखं पपात २३<br>
मद्राधिपश्चापि युधिष्ठिरस्य शरैश्चतुर्भिर्निजघान वाहान् <br>
वाहांश्च हत्वा व्यकरोन्महात्मा योधक्षयं धर्मसुतस्य राज्ञः २४<br>
तथा कृते राजनि भीमसेनो मद्राधिपस्याशु ततो महात्मा <br>
छित्त्वा धनुर्वेगवता शरेण द्वाभ्यामविध्यत्सुभृशं नरेन्द्र म् २५<br>
अथापरेणास्य जहार यन्तुः कायाच्छिरः संनहनीयमध्यात् <br>
जघान चाश्वांश्चतुरः स शीघ्रं तथा भृशं कुपितो भीमसेनः २६<br>
तमग्रणीः सर्वधनुर्धराणामेकं चरन्तं समरेऽतिवेगम् <br>
भीमः शतेन व्यकिरच्छराणां माद्रीपुत्रः सहदेवस्तथैव २७<br>
तैः सायकैर्मोहितं वीक्ष्य शल्यं भीमः शरैरस्य चकर्त वर्म <br>
स भीमसेनेन निकृत्तवर्मा मद्राधिपश्चर्म सहस्रतारम् २८<br>
प्रगृह्य खड्गं च रथान्महात्मा प्रस्कन्द्य कुन्तीसुतमभ्यधावत् <br>
छित्त्वा रथेषां नकुलस्य सोऽथ युधिष्ठिरं भीमबलोऽभ्यधावत् २९<br>
तं चापि राजानमथोत्पतन्तं क्रुद्धं यथैवान्तकमापतन्तम् <br>
धृष्टद्यम्न्! द्रौ पदेयाः शिखण्डी शिनेश्च नप्ता सहसा परीयुः ३०<br>
अथास्य चर्माप्रतिमं न्यकृन्तद्भीमो महात्मा दशभिः पृषत्कः <br>
खड्गं च भल्लैर्निचकर्त्त मुष्टौ नदन्प्रहृष्टस्तव सैन्यमध्ये ३१<br>
तत्कर्म भीमस्य समीक्ष्य हृष्टास्ते पाण्डवानां प्रवरा रथौघाः <br>
नादं च चक्रुर्भृशमुत्स्मयन्तः शङ्खांश्च दध्मुः शशिसंनिकाशान् ३२<br>
तेनाथ शब्देन विभीषणेन तवाभितप्तं बलमप्रहृष्टम् <br>
स्वेदाभिभूतं रुधिरोक्षिताङ्गं विसंज्ञकल्पं च तथा विषण्णम् ३३<br>
स मद्र राजः सहसावकीर्णो भीमाग्रगैः पाण्डवयोधमुख्यैः <br>
युधिष्ठिरस्याभिमुखं जवेन सिंहो यथा मृगहेतोः प्रयातः ३४<br>
स धर्मराजो निहताश्वसूतं क्रोधेन दीप्तोज्वलनप्रकाशम् <br>
दृष्ट्वा तु मद्रा धिपतिं स तूर्णं समभ्यधावत्तमरिं बलेन ३५<br>
गोविंदवाक्यं त्वरितं विचिन्त्य दध्रे मतिं शल्यविनाशनाय <br>
स धर्मराजो निहताश्वसूते रथे तिष्ठञ्शक्तिमेवाभिकाङ्क्षन् ३६<br>
तच्चापि शल्यस्य निशम्य कर्म महात्मनो भागमथावशिष्टम् <br>
स्मृत्वा मनः शल्यवधे यथात्मा यथोक्तमिन्द्रा वरजस्य चक्रे ३७<br>
स धर्मराजो मणिहेमदण्डां जग्राह शक्तिं कनकप्रकाशाम् <br>
नेत्रे च दीप्ते सहसा विवृत्य मद्रा धिपं क्रुद्धमना निरैक्षत् ३८<br>
निरीक्षितो वै नरदेव राज्ञा पूतात्मना निर्हृतकल्मषेण <br>
अभून्न यद्भस्मसान्मद्रराजस्तदद्भुतं मे प्रतिभाति राजन् ३९<br>
ततस्तु शक्तिं रुचिरोग्रदण्डां मणिप्रवालोज्ज्वलितां प्रदीप्ताम् <br>
चिक्षेप वेगात्सुभृशं महात्मा मद्राधिपाय प्रवरः कुरूणाम् ४०<br>
दीप्तामथैनां महता बलेन सविस्फुलिङ्गां सहसा पतन्तीम् <br>
प्रैक्षन्त सर्वे कुरवः समेता यथा युगान्ते महतीमिवोल्काम् ४१<br>
तां कालरात्रीमिव पाशहस्तां यमस्य धात्रीमिव चोग्ररूपाम् <br>
स ब्रह्मदण्डप्रतिमाममोघां ससर्ज यत्तो युधि धर्मराजः ४२<br>
गन्धस्रगग्र्यासनपानभोजनैरभ्यर्चितां पाण्डुसुतैः प्रयत्नात् <br>
संवर्तकाग्निप्रतिमां ज्वलन्तीं कृत्यामथर्वाङ्गिरसीमिवोग्राम् ४३<br>
ईशानहेतोः प्रतिनिर्मितां तां त्वष्ट्रा रिपूणामसुदेहभक्षाम् <br>
भूम्यन्तरिक्षादिजलाशयानि प्रसह्य भूतानि निहन्तुमीशाम् ४४<br>
घण्टापताकामणिवज्रभाजं वैडूर्यचित्रां तपनीयदण्डाम् <br>
त्वष्ट्रा प्रयत्नान्नियमेन कॢप्तां ब्रह्मद्विषामन्तकरीममोघाम् ४५<br>
बलप्रयत्नादधिरूढवेगां मन्त्रैश्च घोरैरभिमन्त्रयित्वा <br>
ससर्ज मार्गेण च तां परेण वधाय मद्रा धिपतेस्तदानीम् ४६<br>
हतोऽस्यसावित्यभिगर्जमानो रुद्रो ऽन्तकायान्तकरं यथेषुम् <br>
प्रसार्य बाहुं सुदृढं सुपाणिं क्रोधेन नृत्यन्निव धर्मराजः ४७<br>
तां सर्वशक्त्या प्रहितां स शक्तिं युधिष्ठिरेणाप्रतिवार्यवीर्याम् <br>
प्रतिग्रहायाभिननर्द शल्यः सम्यग्घुतामग्निरिवाज्यधाराम् ४८<br>
सा तस्य मर्माणि विदार्य शुभ्रमुरो विशालं च तथैव वर्म <br>
विवेश गां तोयमिवाप्रसक्ता यशो विशालं नृपतेर्दहन्ती ४९<br>
नासाक्षिकर्णास्यविनिःसृतेन प्रस्यन्दता च व्रणसंभवेन <br>
संसिक्तगात्रो रुधिरेण सोऽभूत्क्रौञ्चो यथा स्कन्दहतो महाद्रि ः! ५०<br>
प्रसार्य बाहू स रथाद्गतो गां संछिन्नवर्मा कुरुनन्दनेन <br>
महेन्द्र वाहप्रतिमो महात्मा वज्राहतं शृङ्गमिवाचलस्य ५१<br>
बाहू प्रसार्याभिमुखो धर्मराजस्य मद्र राट् <br>
ततो निपतितो भूमाविन्द्रध्वज इवोच्छ्रितः ५२<br>
स तथा भिन्नसर्वाङ्गो रुधिरेण समुक्षितः <br>
प्रत्युद्गत इव प्रेम्णा भूम्या स नरपुङ्गवः ५३<br>
प्रियया कान्तया कान्तः पतमान इवोरसि <br>
चिरं भुक्त्वा वसुमतीं प्रियां कान्तामिव प्रभुः <br>
सर्वैरङ्गैः समाश्लिष्य प्रसुप्त इव सोऽभवत् ५४<br>
धर्म्ये धर्मात्मना युद्धे निहतो धर्मसूनुना <br>
सम्यग्घुत इव स्विष्टः प्रशान्तोऽग्निरिवाध्वरे ५५<br>
शक्त्या विभिन्नहृदयं विप्रविद्धायुधध्वजम् <br>
संशान्तमपि मद्रे शं लक्ष्मीर्नैव व्यमुञ्चत ५६<br>
ततो युधिष्ठिरश्चापमादायेन्द्र धनुष्प्रभम् <br>
व्यधमद्द्विषतः संख्ये खगराडिव पन्नगान् <br>
देहासून्निशितैर्भल्लै रिपूणां नाशयन्क्षणात् ५७<br>
ततः पार्थस्य बाणौघैरावृताः सैनिकास्तव <br>
निमीलिताक्षाः क्षिण्वन्तो भृशमन्योन्यमर्दिताः <br>
संन्यस्तकवचा देहैर्विपन्नायुधजीविताः ५८<br>
ततः शल्ये निपतिते मद्र राजानुजो युवा <br>
भ्रातुः सर्वैर्गुणैस्तुल्यो रथी पाण्डवमभ्ययात् ५९<br>
विव्याध च नरश्रेष्ठो नाराचैर्बहुभिस्त्वरन् <br>
हतस्यापचितिं भ्रातुश्चिकीर्षुर्युद्धदुर्मदः ६०<br>
तं विव्याधाशुगैः षड्भिर्धर्मराजस्त्वरन्निव <br>
कार्मुकं चास्य चिच्छेद क्षुराभ्यां ध्वजमेव च ६१<br>
ततोऽस्य दीप्यमानेन सुदृढेन शितेन च <br>
प्रमुखे वर्तमानस्य भल्लेनापाहरच्छिरः ६२<br>
सकुण्डलं तद्ददृशे पतमानं शिरो रथात् <br>
पुण्यक्षयमिव प्राप्य पतन्तं स्वर्गवासिनम् ६३<br>
तस्यापकृष्टशीर्षं तच्छरीरं पतितं रथात् <br>
रुधिरेणावसिक्ताङ्गं दृष्टा सैन्यमभज्यत ६४<br>
विचित्रकवचे तस्मिन्हते मद्र नृपानुजे <br>
हाहाकारं विकुर्वाणाः कुरवो विप्रदुद्रुवुः ६५<br>
शल्यानुजं हतं दृष्ट्वा तावकास्त्यक्तजीविताः <br>
वित्रेसुः पाण्डवभयाद्र जोध्वस्तास्तथा भृशम् ६६<br>
तांस्तथा भज्यतस्त्रस्तान्कौरवान्भरतर्षभ <br>
शिनेर्नप्ता किरन्बाणैरभ्यवर्तत सात्यकिः ६७<br>
तमायान्तं महेष्वासमप्रसह्यं दुरासदम् <br>
हार्दिक्यस्त्वरितो राजन्प्रत्यगृह्णादभीतवत् ६८<br>
तौ समेतौ महात्मानौ वार्ष्णेयावपराजितौ <br>
हार्दिक्यः सात्यकिश्चैव सिंहाविव मदोत्कटौ ६९<br>
इषुभिर्विमलाभासैश्छादयन्तौ परस्परम् <br>
अर्चिर्भिरिव सूर्यस्य दिवाकरसमप्रभौ ७०<br>
चापमार्गबलोद्धूतान्मार्गणान्वृष्णिसिंहयोः <br>
आकाशे समपश्याम पतङ्गानिव शीघ्रगान् ७१<br>
सात्यकिं दशभिर्विद्ध्वा हयांश्चास्य त्रिभिः शरैः <br>
चापमेकेन चिच्छेद हार्दिक्यो नतपर्वणा ७२<br>
तन्निकृत्तं धनुः श्रेष्ठमपास्य शिनिपुङ्गवः <br>
अन्यदादत्त वेगेन वेगवत्तरमायुधम् ७३<br>
तदादाय धनुः श्रेष्ठं वरिष्ठः सर्वधन्विनाम् <br>
हार्दिक्यं दशभिर्बाणैः प्रत्यविध्यत्स्तनान्तरे ७४<br>
ततो रथं युगेषां च छित्त्वा भल्लैः सुसंयतैः <br>
अश्वांस्तस्यावधीत्तूर्णभुभौ च पार्ष्णिसारथी ७५<br>
मद्र राजे हते राजन्विरथे कृतवर्मणि <br>
दुर्योधनबलं सर्वं पुनरासीत्पराङ्मुखम् ७६<br>
तत्परे नावबुध्यन्त सैन्येन रजसा वृते <br>
बलं तु हतभूयिष्ठं तत्तदासीत्पराङ्मुखम् ७७<br>
ततो मुहूर्तात्तेऽपश्यन्रजो भौमं समुत्थितम् <br>
विविधैः शोणितस्रावैः प्रशान्तं पुरुषर्षभ ७८<br>
ततो दुर्योधनो दृष्ट्वा भग्नं स्वबलमन्तिकात् <br>
जवेनापततः पार्थानेकः सर्वानवारयत् ७९<br>
पाण्डवान्सरथान्दृष्ट्वा धृष्टद्युम्नं च पार्षतम् <br>
आनर्तं च दुराधर्षं शितैर्बाणैरवाकिरत् ८०<br>
तं परे नाभ्यवर्तन्त मर्त्या मृत्युमिवागतम् <br>
अथान्यं रथमास्थाय हार्दिक्योऽपि न्यवर्तत ८१<br>
ततो युधिष्ठिरो राजा त्वरमाणो महारथः <br>
चतुर्भिर्निजघानाश्वान्पत्रिभिः कृतवर्मणः <br>
विव्याध गौतमं चापि षड्भिर्भल्लैः सुतेजनैः ८२<br>
अश्वत्थामा ततो राज्ञा हताश्वं विरथीकृतम् <br>
समपोवाह हार्दिक्यं स्वरथेन युधिष्ठिरात् ८३<br>
ततः शारद्वतोऽष्टाभिः प्रत्यविध्यद्युधिष्ठिरम् <br>
विव्याध चाश्वान्निशितैस्तस्याष्टाभिः शिलीमुखैः ८४<br>
एवमेतन्महाराज युद्धशेषमवर्तत <br>
तव दुर्मन्त्रिते राजन्सहपुत्रस्य भारत ८५<br>
तस्मिन्महेष्वासवरे विशस्ते संग्राममध्ये कुरुपुङ्गवेन <br>
पार्थाः समेताः परमप्रहृष्टाः शङ्खान्प्रदध्मुर्हतमीक्ष्य शल्यम् ८६<br>
युधिष्ठिरं च प्रशशंसुराजौ पुरा सुरा वृत्रवधे यथेन्द्रम् <br>
चक्रुश्च नानविधवाद्यशब्दान्निनादयन्तो वसुधां समन्तात् ८७<br>
&nbsp;इति श्रीमहाभारते शल्यपर्वणि षोडशोऽध्यायः १६ <br>
&nbsp;समाप्तं शल्यवधपर्व <br>
<br>
</span>
