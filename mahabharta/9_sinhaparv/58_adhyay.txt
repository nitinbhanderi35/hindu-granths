				
<tbody><tr><td>
	<b>सञ्जय उवाच।</b>	</td><td>	9-58-1x	
</td></tr>
				
<tr><td>
	ततो दुर्योधनो दृष्ट्वा भीमसेनं तथाऽऽगतम्।<br>प्रत्युद्ययावदीनात्मा वेगेन महता नदन्।।	</td><td>	9-58-1a<br>9-58-1b	
</td></tr>
				
<tr><td>
	समापेततुरन्योन्यं शृङ्गिणौ वृषभाविव।<br>महानिर्घातघोषश्च प्रहाराणामजायत।।	</td><td>	9-58-2a<br>9-58-2b	
</td></tr>
				
<tr><td>
	अभवच्च तयोर्युद्वं तुमुलं रोमहर्षणम्।<br>जिघृक्षतोर्यथाऽन्योन्यमिन्द्रप्रह्लादयोरिव।।	</td><td>	9-58-3a<br>9-58-3b	
</td></tr>
				
<tr><td>
	रुधिरोक्षितसर्वाङ्गौ गदाहस्तौ मनस्विनौ।<br>ददृशाते महात्मानौ पुष्पिताविव किंशुकौ।।	</td><td>	9-58-4a<br>9-58-4b	
</td></tr>
				
<tr><td>
	तथा तस्मिन्महायुद्धे वर्तमाने सुदारुणे।<br>खद्योतसङ्खैरिव खं दर्शनीयं व्यरोचत।।	</td><td>	9-58-5a<br>9-58-5b	
</td></tr>
				
<tr><td>
	तथा तस्मिन्वर्तमाने सङ्कुले तुमुले भृशम्।<br>उभावपि परिश्रान्तौ युध्यमानावरिन्दमौ।।	</td><td>	9-58-6a<br>9-58-6b	
</td></tr>
				
<tr><td>
	तौ मुहूर्तं समाश्वस्य पुनरेव परन्तपौ।<br>सम्प्रहारयतां चित्रे सम्प्रगृह्य गदे शुभे।।	</td><td>	9-58-7a<br>9-58-7b	
</td></tr>
				
<tr><td>
	तौ तु दृष्ट्वा महावीर्यौ समाश्वस्तौ नरर्षभौ।<br>बलिनौ वारणौ यद्वद्वासितार्थे मदोत्कटौ।।	</td><td>	9-58-8a<br>9-58-8b	
</td></tr>
				
<tr><td>
	समानवीर्यौ सम्प्रेक्ष्य प्रगृहीतगदावुभौ।<br>प्रहर्षं परमं जग्मुर्देवगन्धर्वदानवाः।।	</td><td>	9-58-9a<br>9-58-9b	
</td></tr>
				
<tr><td>
	प्रगृहीतगदौ दृष्ट्वा दुर्योधनवृकोदरौ।<br>संशयः सर्वभूतानां विजये समपद्यत।।	</td><td>	9-58-10a<br>9-58-10b	
</td></tr>
				
<tr><td>
	समागम्य ततो भूयो भ्रातरौ बलिनां वरौ।<br>अन्योन्यस्यान्तरप्रेप्सू प्रचक्रातेऽन्तरं प्रति।।	</td><td>	9-58-11a<br>9-58-11b	
</td></tr>
				
<tr><td>
	यमदण्डोपमां गुर्वीमिन्द्राशनिमिवोद्यताम्।<br>ददृशुः प्रेक्षका राजन्रौद्रीं विशसनीं गदाम्।।	</td><td>	9-58-12a<br>9-58-12b	
</td></tr>
				
<tr><td>
	आविद्ध्यतो गतां तस्य भीमसेनस्य संयुगे।<br>शब्दः सुतुमुलो घोरो मुहूर्तं समपद्यत।।	</td><td>	9-58-13a<br>9-58-13b	
</td></tr>
				
<tr><td>
	आविद्ध्यन्तमरिं प्रेक्ष्य धार्तराष्ट्रोऽथ पाण्डवम्।<br>गदामतुलवेगां तां विस्मितः सम्बभूव ह।।	</td><td>	9-58-14a<br>9-58-14b	
</td></tr>
				
<tr><td>
	चरंश्च विविधान्मार्गान्मण्डलानि च भारत।<br>अशोभत तदा वीरो भूय एव वृकोदरः।।	</td><td>	9-58-15a<br>9-58-15b	
</td></tr>
				
<tr><td>
	तौ परस्परमासाद्य यत्तावन्योन्यसूदने।<br>मार्जाराविव भक्षार्थे ततक्षाते मुहुर्मुहुः।।	</td><td>	9-58-16a<br>9-58-16b	
</td></tr>
				
<tr><td>
	अचरद्भीमसेनस्तु मार्गान्बहुविधांस्तथा।<br>मण्डलानि विचित्राणि गतप्रत्यागतानि च।।	</td><td>	9-58-17a<br>9-58-17b	
</td></tr>
				
<tr><td>
	गोमूत्रिकाणि चित्राणि स्थानानि विविधानि च।<br>परिमोक्षं प्रहाराणां वर्जनं परिधावनम्।।	</td><td>	9-58-18a<br>9-58-18b	
</td></tr>
				
<tr><td>
	अभिद्रवणमाक्षेपमवस्थानं सविग्रहम्।<br>मत्स्योद्वृत्तं सोरुवृत्तमवप्लुतमुपप्लुतम्।।	</td><td>	9-58-19a<br>9-58-19b	
</td></tr>
				
<tr><td>
	उपन्यस्तमपन्यस्तं गदायुद्धविशारदौ।<br>एवं तौ विचरन्तौ तु न्यघ्नतां वै परस्परम्।।	</td><td>	9-58-20a<br>9-58-20b	
</td></tr>
				
<tr><td>
	वञ्चयानौ पुनश्चैव चेरतुः कुरुसत्तमौ।<br>विक्रीडन्तौ सुबलिनौ मण्डलानि विचेरतुः।।	</td><td>	9-58-21a<br>9-58-21b	
</td></tr>
				
<tr><td>
	[तौ दर्शयन्तौ समरे युद्धक्रीडां समन्ततः।<br>गदाभ्यां सहसाऽन्योन्यमाजघ्नतुररिन्दमौ।।	</td><td>	9-58-22a<br>9-58-22b	
</td></tr>
				
<tr><td>
	परस्परं समासाद्य दंष्ट्राभ्यां द्विरदौ यथा।<br>अशोभेतां महाराज शोणितेन परिप्लुतौ।।	</td><td>	9-58-23a<br>9-58-23b	
</td></tr>
				
<tr><td>
	एवं तदभवद्युद्धं घोररूपं परन्तप।<br>परिवृत्तेऽहनि क्रूरं वृत्रवासवयोरिव।।]	</td><td>	9-58-24a<br>9-58-24b	
</td></tr>
				
				
<tr><td>
	गदाहस्तौ ततस्तौ तु मण्डलावस्थितौ बली।<br>दक्षिणं मण्डलं राजन्धार्तराष्ट्रोऽभ्यवर्तत।<br>सव्यं तु मण्डलं तत्र भीमसेनोऽभ्यवर्तत।।	</td><td>	9-58-25a<br>9-58-25b<br>9-58-25c	
</td></tr>
				
<tr><td>
	तथा तु चरतस्तस्य भीमस्य रणमूर्धनि।<br>दुर्योधनो महाराज पार्श्वदेशेऽभ्यताडयत्।।	</td><td>	9-58-26a<br>9-58-26b	
</td></tr>
				
<tr><td>
	आहतस्तु ततो भीमः पुत्रेण तव भारत।<br>आविध्यत गदां गुवीं प्रहारं तमचिन्तयन्।।	</td><td>	9-58-27a<br>9-58-27b	
</td></tr>
				
<tr><td>
	इन्द्राशनिसमां घोरां यमदण्डमिवोद्यताम्।<br>ददृशुस्ते महाराज भीमसेनस्य तां गदाम्।।	</td><td>	9-58-28a<br>9-58-28b	
</td></tr>
				
<tr><td>
	आविध्यन्तं गदां दृष्ट्वा भीमसेनं तवात्मजः।<br>समुद्यम्य गदां घोरां प्रत्यविध्यत्परन्तपः।।	</td><td>	9-58-29a<br>9-58-29b	
</td></tr>
				
<tr><td>
	गदामारुतवेगेन तव पुत्रस्य भारत।<br>शब्द आसीत्सुतुमुलस्तेजश्च समजायत।।	</td><td>	9-58-30a<br>9-58-30b	
</td></tr>
				
<tr><td>
	स चरन्विविधान्मार्गान्मण्डलानि च भागशः।<br>समशोभत तेजस्वी भूयो भीमात्सुयोधनः।।	</td><td>	9-58-31a<br>9-58-31b	
</td></tr>
				
<tr><td>
	आविद्धा सर्ववेगेन भीमेन महती गदा।<br>सधूमं सार्चिषं चाग्निं मुमोचोग्रमहास्वना।।	</td><td>	9-58-32a<br>9-58-32b	
</td></tr>
				
<tr><td>
	आधूतां भीमसेनेन गदां दृष्ट्वा सुयोधनः।<br>अद्रिसारमयीं गुर्वीमाविध्यन्बह्वशोभत।।	</td><td>	9-58-33a<br>9-58-33b	
</td></tr>
				
<tr><td>
	गदामारुतवेगं हि दृष्ट्वा तस्य महात्मनः।<br>भयं विवेश पाण्डूंस्तु सर्वानेव ससात्यकीन्।।	</td><td>	9-58-34a<br>9-58-34b	
</td></tr>
				
<tr><td>
	तौ दर्शयन्तौ समरे युद्धक्रीडां समन्ततः।<br>गदाभ्यां सहसाऽन्योन्यमाजघ्नतुररिन्दमौ।।	</td><td>	9-58-35a<br>9-58-35b	
</td></tr>
				
<tr><td>
	तौ परस्परमासाद्य दंष्ट्राभ्यां द्विरदौ यथा।<br>अशोभेतां महाराज शोणितेन परिप्लुतौ।।	</td><td>	9-58-36a<br>9-58-36b	
</td></tr>
				
<tr><td>
	एवं तदभवद्युद्धं घोररूपमसंवृतम्।<br>परिवृत्तेऽहनि क्रूरं वृत्रवासवयोरिव।।	</td><td>	9-58-37a<br>9-58-37b	
</td></tr>
				
<tr><td>
	दृष्ट्वा व्यवस्थितं भीमं तव पुत्रो महाबलः।<br>चरंश्चित्रतरान्मा र्गान्कौन्तेयमभिदुद्रुवे।।	</td><td>	9-58-38a<br>9-58-38b	
</td></tr>
				
<tr><td>
	तस्य भीमो महावेगां जाम्बूनदपरिष्कृताम्।<br>अतिक्रुद्धस्य क्रुद्धस्तु ताडयामास तां गदाम्।।	</td><td>	9-58-39a<br>9-58-39b	
</td></tr>
				
<tr><td>
	सविस्फुलिङ्गो निर्हादस्तयोस्तत्राभिघातजः।<br>प्रादुरासीन्महाराज घृष्टयोर्वज्रयोरिव।।	</td><td>	9-58-40a<br>9-58-40b	
</td></tr>
				
<tr><td>
	वेगवत्या तया तत्र भीमसेनप्रमुक्तया।<br>निपतन्त्या महाराज पृथिवी समकम्पत।।	</td><td>	9-58-41a<br>9-58-41b	
</td></tr>
				
<tr><td>
	तां नामृष्यत कौरव्यो गदां प्रतिहतां रणे।<br>मत्तो द्विप इव क्रुद्धः प्रतिकुञ्जरदर्शनात्।।	</td><td>	9-58-42a<br>9-58-42b	
</td></tr>
				
<tr><td>
	स सव्यं मण्डलं राजा उद्धाम्य कृतनिश्चयः।<br>आजघ्ने मूर्ध्नि कौन्तेयं गदया भीमवेगया।।	</td><td>	9-58-43a<br>9-58-43b	
</td></tr>
				
<tr><td>
	तया त्वभिहतो भीमः पुत्रेण तव पाण्डवः।<br>नाकम्पत महाराज तदद्भुतमिवाभवत्।।	</td><td>	9-58-44a<br>9-58-44b	
</td></tr>
				
<tr><td>
	आश्चर्यं चापि तद्राजन्सर्वसैन्यान्यपूजयन्।<br>यद्गदाभिहतो भीमो नाकम्पत पदात्पदम्।।	</td><td>	9-58-45a<br>9-58-45b	
</td></tr>
				
<tr><td>
	ततो गुरुतरां दीप्तां गदां हेमपरिष्कृताम्।<br>दुर्योधनाय व्यसृजद्भीमो भीमपराक्रमः।।	</td><td>	9-58-46a<br>9-58-46b	
</td></tr>
				
<tr><td>
	तं प्रहारमसम्भ्रान्तो लाघवेन महाबलः।<br>मोघं दुर्योधनश्चक्रे तत्राभूद्विस्मयो महान्।।	</td><td>	9-58-47a<br>9-58-47b	
</td></tr>
				
<tr><td>
	सा तु मोघा गदा राजन्पतन्ती भीमचोदिता।<br>चालयामास पृथिवीं महानिर्घातनिःस्वनाः।।	</td><td>	9-58-48a<br>9-58-48b	
</td></tr>
				
<tr><td>
	आस्थाय कौशिकान्मार्गानुत्पतन्स पुनः पुनः।<br>गदानिपातं प्रज्ञाय भीमसेनं च वञ्चितम्।।	</td><td>	9-58-49a<br>9-58-49b	
</td></tr>
				
<tr><td>
	वञ्चयित्वा तदा भीमं गदया कुरुसत्तमः।<br>ताडयामास सङ्क्रुद्धो वक्षोदेशे महाबलः।।	</td><td>	9-58-50a<br>9-58-50b	
</td></tr>
				
<tr><td>
	गदया निहतो भीमो मुह्यमानो महारणे।<br>नाभ्यमन्यत कर्तव्यं पुत्रेणाभ्याहतस्तव।।	</td><td>	9-58-51a<br>9-58-51b	
</td></tr>
				
<tr><td>
	तस्मिंस्तथा वर्तमाने राजन्सोमकपाण्‍डवाः।<br>भृशोपहतसङ्कल्पा नहृष्टमनसोऽभवन्।।	</td><td>	9-58-52a<br>9-58-52b	
</td></tr>
				
<tr><td>
	स तु तेन प्रहारेण मातङ्ग इव रोषितः।<br>हस्तिवद्वस्तिसंकाशमभिदुद्राव ते सुतम्।।	</td><td>	9-58-53a<br>9-58-53b	
</td></tr>
				
<tr><td>
	ततस्तु तरसा भीमो गदया तनयं तव।<br>अभिदुद्राव वेगेन सिंहो वनगजं यथा।।	</td><td>	9-58-54a<br>9-58-54b	
</td></tr>
				
<tr><td>
	उपसृत्य तु राजानं गदामोक्षविशारदः।<br>आविध्यत गदां राजन्समुद्दिश्य सुतं तव।।	</td><td>	9-58-55a<br>9-58-55b	
</td></tr>
				
<tr><td>
	अताडयद्भीमसेनः पार्श्वे दुर्योधनं तदा।<br>स विह्वलः प्रहारेण जानुभ्यामगमन्महीम्।।	</td><td>	9-58-56a<br>9-58-56b	
</td></tr>
				
<tr><td>
	तस्मिन्कुरुकुलश्रेष्ठे जानुभ्यामवनीं गते।<br>उदतिष्ठत्ततो नादः सृञ्जयानां जगत्पते।।	</td><td>	9-58-57a<br>9-58-57b	
</td></tr>
				
<tr><td>
	तेषां तु निनदं श्रुत्वा शृञ्जयानां नरर्षभः।<br>अमर्षाद्भरतश्रेष्ठ पुत्रस्ते समकुप्यत।।	</td><td>	9-58-58a<br>9-58-58b	
</td></tr>
				
<tr><td>
	उत्थाय तु महाबाहुर्महानाग इव श्वसन्।<br>दिधक्षन्निव नेत्राभ्यां भीमसेनमवैक्षत।।	</td><td>	9-58-59a<br>9-58-59b	
</td></tr>
				
<tr><td>
	ततः स भरतश्रेष्ठो गदापाणिरभिद्रवन्।<br>प्रमथिष्यन्निव शिरो भीमसेनस्य संयुगे।।	</td><td>	9-58-60a<br>9-58-60b	
</td></tr>
				
<tr><td>
	स महात्मा महात्मानं भीमं भीमपराक्रमः।<br>अताडयच्छङ्खदेशे न चचालाचलोपमः।।	</td><td>	9-58-61a<br>9-58-61b	
</td></tr>
				
<tr><td>
	स भूयः शुशुभे पार्थस्ताडितो गदया रणे।<br>उद्भिन्नरुधिरो राजन्प्रभिन्न इव कुञ्चरः।।	</td><td>	9-58-62a<br>9-58-62b	
</td></tr>
				
				
				
<tr><td>
	ततो गदां वीरहणीमयोमयीं<br>प्रगृह्य वज्राशनितुल्यनिःस्वनाम्।<br>अताडयच्छत्रुममित्रकर्शनो<br>बलेन विक्रम्य धनञ्जयाग्रजः।।	</td><td>	9-58-63a<br>9-58-63b<br>9-58-63c<br>9-58-63d	
</td></tr>
				
				
				
<tr><td>
	स भीमसेनाभिहतस्तवात्मजः<br>पपात सङ्कम्पितदेहबन्धनः।<br>सुपुष्पितो मारुतवेगताडितो<br>वने महासाल इवावघूर्णितः।।	</td><td>	9-58-64a<br>9-58-64b<br>9-58-64c<br>9-58-64d	
</td></tr>
				
				
				
<tr><td>
	ततः प्रणेदुर्जहृषुश्च पाण्डवाः<br>समीक्ष्य पुत्रं पतितं क्षितौ तव।<br>ततः सुतस्ते प्रतिलभ्य चेतनां<br>समुत्पपात द्विरदो यथा हदात्।।	</td><td>	9-58-65a<br>9-58-65b<br>9-58-65c<br>9-58-65d	
</td></tr>
				
				
				
<tr><td>
	स पार्थिवो नित्यममर्षितस्तदा<br>महारथः शिक्षितवत्परिभ्रमन्।<br>अताडयत्पाण्डवमग्रतः स्थितं<br>स विह्वलाङ्गो जगतीमुपास्पृशत्।।	</td><td>	9-58-66a<br>9-58-66b<br>9-58-66c<br>9-58-66d	
</td></tr>
				
				
				
<tr><td>
	स सिंहनादं विननाद कौरवो<br>निपात्य भूमौ युधि भीममोजसा।<br>बिभेद चैवाशनितुल्यमोजसा<br>गदानिपातेन शरीररक्षणम्।।	</td><td>	9-58-67a<br>9-58-67b<br>9-58-67c<br>9-58-67d	
</td></tr>
				
				
				
<tr><td>
	ततोऽन्तरिक्षे निनदो महानभू--<br>द्दिवौकसामप्सरसां च नेदुषाम्।<br>पपात चोच्चैरमरप्रवेरितं<br>विचित्रपुष्पोत्करवर्षमुत्तमम्।।	</td><td>	9-58-68a<br>9-58-68b<br>9-58-68c<br>9-58-68d	
</td></tr>
				
				
				
<tr><td>
	ततः परानाविशदुत्तमं भयं<br>समीक्ष्य भूमौ पतितं नरोत्तमम्।<br>अहीयमानं च बलेन कौरवं<br>निशाम्य भेदं सुदृढस्य वर्मणः।।	</td><td>	9-58-69a<br>9-58-69b<br>9-58-69c<br>9-58-69d	
</td></tr>
				
				
				
<tr><td>
	ततो मुहूर्तादुपलभ्य चेतनां<br>प्रमृज्य वक्त्रं रुधिराक्तमात्मनः।<br>धृतिं समालम्ब्य विवृत्य लोचने<br>बलेन संस्तभ्य वृकोदरः स्थितः।।	</td><td>	9-58-70a<br>9-58-70b<br>9-58-70c<br>9-58-70d	
</td></tr>
				
				
				
<tr><td>
	`ततो यमौ यमसदृशौ पराक्रमे<br>सपार्षतः शिनितनयश्च वीर्यवान्।<br>समाह्वयन्नहमहमित्यभित्वरं--<br>स्तवात्मजं समभिययुर्वधैषिणः।।	</td><td>	9-58-71a<br>9-58-71b<br>9-58-71c<br>9-58-71d	
</td></tr>
				
				
				
<tr><td>
	निवर्त्य तान्पुनरपि पाण्डवो बली<br>तवात्मजं स्वयमभिगम्य कालवत्।<br>चचार चाप्यपगतखेदवेपथुः<br>सुरेश्वरो नमुचिमिवोत्तमं रणे'।।	</td><td>	9-58-72a<br>9-58-72b<br>9-58-72c<br>9-58-72d	
</td></tr>
<tr><td>
	।। इति श्रीमन्महाभारते शल्यपर्वणि <br>गदायुद्धपर्वणि अष्टपञ्चाशत्तमोऽध्यायः।। 58 ।।	</td><td>		
</td></tr>
</tbody>