				
<tbody><tr><td>
	<b>जनमेजय उवाच।</b>	</td><td>	9-64-1x	
</td></tr>
				
<tr><td>
	किमर्थं द्विजशार्दूल धर्मराजो युधिष्ठिरः।<br>गान्धार्याः प्रेषयामास वासुदेवं परन्तपम्।।	</td><td>	9-64-1a<br>9-64-1b	
</td></tr>
				
<tr><td>
	यदा पूर्वं गतः कृष्णः शमार्थं कौरवान्प्रति।<br>न च तं लब्धवान्कामं ततो युद्धमभूदिदम्।।	</td><td>	9-64-2a<br>9-64-2b	
</td></tr>
				
<tr><td>
	निहतेषु तु योधेषु हते दुर्योधने तदा।<br>पृथिव्यां पाण्डवेयस्य निःसपत्ने कृते युधि।।	</td><td>	9-64-3a<br>9-64-3b	
</td></tr>
				
<tr><td>
	विद्रुते शिबिरे शून्ये प्राप्ते यशसि चोत्तमे।<br>किं तु तत्कारणं ब्रह्मन्येन कृष्णो गतः पुनः।।	</td><td>	9-64-4a<br>9-64-4b	
</td></tr>
				
<tr><td>
	न चैतत्कारणं ब्रह्मन्नल्पं विप्रतिभाति मे।<br>यत्रागमदमेयात्मा स्वयमेव जनार्दनः।।	</td><td>	9-64-5a<br>9-64-5b	
</td></tr>
				
<tr><td>
	तत्त्वतो वै समाचक्ष्व सर्वमध्वर्युसत्तम।<br>यच्चात्र कारणं ब्रह्मन्कार्यस्यास्य विनिश्चये।।	</td><td>	9-64-6a<br>9-64-6b	
</td></tr>
<tr><td>
	<b>वैशम्पायन उवाच।</b>	</td><td>	9-64-7x	
</td></tr>
				
<tr><td>
	त्वद्युक्तोऽयमनुप्रश्नो यन्मां पृच्छसि पार्थिव।<br>तत्तेऽहं संप्रवक्ष्यामि यथावद्भरतर्षभ।।	</td><td>	9-64-7a<br>9-64-7b	
</td></tr>
				
<tr><td>
	हतं दुर्योधनं दृष्ट्वा भीमसेनेन संयुगे।<br>व्युत्क्रम्य समयं राजन्धार्तराष्ट्रं महाबलम्।।	</td><td>	9-64-8a<br>9-64-8b	
</td></tr>
				
<tr><td>
	अन्यायेन हतं दृष्ट्वा गदायुद्धेन भारत।<br>युधिष्ठिरं महाराज महद्भयमथाविशत्।।	</td><td>	9-64-9a<br>9-64-9b	
</td></tr>
				
<tr><td>
	सोऽचिन्तयन्महाभागां गान्धारीं तपसान्विताम्।<br>घोरेण तपसा युक्तां त्रैलोक्यमपि सा दहेत्।।	</td><td>	9-64-10a<br>9-64-10b	
</td></tr>
				
<tr><td>
	तस्य चिन्तयमानस्य बुद्धिः समभवत्तदा।<br>गान्धार्याः क्रोधदीप्तायाः पूर्वं प्रशमनं भवेत्।।	</td><td>	9-64-11a<br>9-64-11b	
</td></tr>
				
<tr><td>
	सा हि पुत्रवधं श्रुत्वा कृतमस्माभिरीदृशम्।<br>मानसेनाग्निना क्रुद्धा भस्मसान्नः करिष्यति।।	</td><td>	9-64-12a<br>9-64-12b	
</td></tr>
				
<tr><td>
	कथं दुःखमिदं तीव्रं गान्धारी सम्प्रशक्ष्यति।<br>श्रुत्वा विनिहतं पुत्रं छलेनाजिह्मयोधिनम्।।	</td><td>	9-64-13a<br>9-64-13b	
</td></tr>
				
<tr><td>
	एवं विचिन्त्य बहुधा भयशोकसमन्वितः।<br>वासुदेवमिदं वाक्यं धर्मराजोऽभ्यभाषत।।	</td><td>	9-64-14a<br>9-64-14b	
</td></tr>
				
<tr><td>
	तव प्रसादाद्गोविन्द राज्यं निहतकण्टकम्।<br>अप्राप्यं मनसाऽपीदं प्राप्तमस्माभिरच्युत।।	</td><td>	9-64-15a<br>9-64-15b	
</td></tr>
				
<tr><td>
	प्रत्यक्षं मे महाबाहो सङ्ग्रामे रोमहर्षणे।<br>विमर्दः सुमहान्प्राप्तस्त्वया यादवनन्दन।।	</td><td>	9-64-16a<br>9-64-16b	
</td></tr>
				
<tr><td>
	त्वया देवासुरे युद्धे वधार्थममरद्विषाम्।<br>यथा साह्यं पुरा दत्तं हताश्च विबुधद्विषः।।	</td><td>	9-64-17a<br>9-64-17b	
</td></tr>
				
<tr><td>
	साह्यं तथा महाबाहो दत्तमस्माकमच्युत।<br>सारथ्येन च वार्ष्णेय भवता हि धृता वयम्।।	</td><td>	9-64-18a<br>9-64-18b	
</td></tr>
				
<tr><td>
	यदि न त्वं भवेन्नाथः फल्गुनस्य महारणे।<br>कथं शक्यो रणे जेतुं भवेदेष बलार्णवः।।	</td><td>	9-64-19a<br>9-64-19b	
</td></tr>
				
<tr><td>
	गदाप्रहारा विपुलाः परिघैश्चापि ताडनम्।<br>शक्तिभिर्भिण्डिपालैश्च तोमरैः सपरश्वथैः।।	</td><td>	9-64-20a<br>9-64-20b	
</td></tr>
				
<tr><td>
	अस्मत्कृते त्वया कृष्ण वाचः सुपरुषाः श्रुताः।<br>शस्त्राणां च निपाता वै वज्रस्पर्शोपमा रणे।।	</td><td>	9-64-21a<br>9-64-21b	
</td></tr>
				
<tr><td>
	ते च ते सफला जाता हते दुर्योधनेऽच्युत।<br>तत्सर्वं न यथा नश्येत्पुनः कृष्ण तथा कुरु।।	</td><td>	9-64-22a<br>9-64-22b	
</td></tr>
				
<tr><td>
	सन्देहडोलां प्राप्तं नश्चेतः कृष्ण जये सति।<br>गान्धार्या हि महाबाहो क्रोधं शमय माधव।।	</td><td>	9-64-23a<br>9-64-23b	
</td></tr>
				
				
<tr><td>
	सा हि नित्यं महाभागा तपसोग्रेण कर्शिता।<br>पुत्रपौत्रवधं श्रुत्वा ध्रुवं नः सम्प्रधक्ष्यति।<br>तस्या प्रसादनं वीर प्राप्तकालं मतं मम।।	</td><td>	9-64-24a<br>9-64-24b<br>9-64-24c	
</td></tr>
				
<tr><td>
	कश्च तां क्रोधसन्दीप्तां पुत्रव्यसनकर्शिताम्।<br>वीक्षितुं पुरुषः शक्तस्त्वामृते पुरुषोत्तम।।	</td><td>	9-64-25a<br>9-64-25b	
</td></tr>
				
<tr><td>
	तत्र मे गमनं प्राप्तं रोचते तव माधव।<br>गान्धार्याः क्रोधदीप्तायाः प्रशमार्थमरिन्दम।।	</td><td>	9-64-26a<br>9-64-26b	
</td></tr>
				
<tr><td>
	त्वं हि कर्ता विकर्ता च लोकानां प्रभवाव्ययः।<br>हेतुकारणसंयुक्तैर्वाक्यैः कालसमीरितैः।।	</td><td>	9-64-27a<br>9-64-27b	
</td></tr>
				
<tr><td>
	क्षिप्रमेव महाबाहो गान्धारीं शमयिष्यसि।<br>पितामहश्च भगवान्कृष्णस्तत्र भविष्यति।।	</td><td>	9-64-28a<br>9-64-28b	
</td></tr>
				
<tr><td>
	सर्वथा ते महाबाहो गान्धार्याः क्रोधनाशनम्।<br>कर्तव्यं सात्वतां श्रेष्ठ पाण्डवानां हितार्थिना।।	</td><td>	9-64-29a<br>9-64-29b	
</td></tr>
				
<tr><td>
	धर्मराजस्य वचनं श्रुत्वा यदुकुलोद्वहः।<br>आमन्त्र्य दारुकं प्राह रथः सञ्जो विधीयताम्।।	</td><td>	9-64-30a<br>9-64-30b	
</td></tr>
				
<tr><td>
	केशवस्य वचः श्रुत्वा त्वरमाणोऽथ दारुकः।<br>न्यवेदयद्रथं सज्जं केशवाय महात्मने।।	</td><td>	9-64-31a<br>9-64-31b	
</td></tr>
				
<tr><td>
	तं रथं यादवश्रेष्ठः समारुह्य परन्तपः।<br>जगाम हास्तिनपुरं त्वरितः केशवो विभुः।।	</td><td>	9-64-32a<br>9-64-32b	
</td></tr>
				
<tr><td>
	ततः प्रायान्महाराज माधवो भगवान्रथी।<br>नागसाह्वयमासाद्य प्रविवेश च वीर्यवान्।।	</td><td>	9-64-33a<br>9-64-33b	
</td></tr>
				
				
<tr><td>
	प्रविश्य नगरं वीरो रथघोषेण नादयन्।<br>विदितो धृतराष्ट्रस्य सोऽवतीर्य रथोत्तमात्।<br>अभ्यगच्छददीनात्मा धृतराष्ट्रनिवेशनम्।।	</td><td>	9-64-34a<br>9-64-34b<br>9-64-34c	
</td></tr>
<tr><td>
	पूर्वं चाभिगतं तत्र सोऽपश्यदृषिसत्तमम्।।	</td><td>	9-64-35a	
</td></tr>
				
<tr><td>
	पादौ प्रपीड्य कृष्णस्य राज्ञश्चापि जनार्दनः।<br>अभ्यवादयदव्यग्रो गान्धारीं चापि केशवः।।	</td><td>	9-64-36a<br>9-64-36b	
</td></tr>
				
<tr><td>
	ततस्तु यादवश्रेष्ठो धृतराष्ट्रमधोक्षजः।<br>पाणिमालम्ब्य राजेन्द्र सुस्वरं प्ररुरोद ह।।	</td><td>	9-64-37a<br>9-64-37b	
</td></tr>
				
				
<tr><td>
	स मुहूर्तादिवोत्सृज्य बाष्पं शोकसमुद्भवम्।<br>प्रक्षाल्य वारिणा नेत्रे ह्याचम्य च यथाविधि।<br>उवाच प्रश्रितं वाक्यं धृतराष्ट्रमरिन्दमः।।	</td><td>	9-64-38a<br>9-64-38b<br>9-64-38c	
</td></tr>
				
<tr><td>
	न तेऽस्त्यविदितं किञ्चिद्भूतं भव्यं च भारत।<br>कालस्य च यथावृत्तं तत्ते सुविदितं प्रभो।।	</td><td>	9-64-39a<br>9-64-39b	
</td></tr>
				
<tr><td>
	यदिदं पाण्डवैः सर्वैस्तव चित्तानुरोधिभिः।<br>कथं कुलक्षयो न स्यात्तथा क्षत्रस्य भारत।।	</td><td>	9-64-40a<br>9-64-40b	
</td></tr>
				
<tr><td>
	भ्रातृभिः समयं कृत्वा क्षान्तवान्धर्मवत्सलः।<br>द्यूतच्छलजितैः शुद्वैर्वनवासो ह्युपागतः।।	</td><td>	9-64-41a<br>9-64-41b	
</td></tr>
				
<tr><td>
	अज्ञातवासचर्या च नानावेषसमावृतैः।<br>अन्ये च बहवः क्लेशास्त्वशक्तैरिव सर्वदा।।	</td><td>	9-64-42a<br>9-64-42b	
</td></tr>
				
<tr><td>
	मया च स्वयमागम्य युद्धकाल उपस्थिते।<br>सर्वलोकस्य सान्निध्येग्रामांस्त्वं पञ्चयाचितः।।	</td><td>	9-64-43a<br>9-64-43b	
</td></tr>
				
<tr><td>
	त्वया कालोपसृष्टेन लोभतो नापवर्जिताः।<br>तवापराधान्नृपते सर्वं क्षत्रं क्षयं गतम्।।	</td><td>	9-64-44a<br>9-64-44b	
</td></tr>
				
				
<tr><td>
	भीष्मेण सोमदत्तेन बाह्लीकेन कृपेण च।<br>द्रोणेन च सपुत्रेण विदुरेण च धीमता।<br>याचितस्त्वं शमं नित्यं न च तत्कृतवानसि।।	</td><td>	9-64-45a<br>9-64-45b<br>9-64-45c	
</td></tr>
				
<tr><td>
	कालोपहतचित्ता हि सर्वे मुह्यन्ति भारत।<br>यथा मूढो भवान्पूर्वमस्मिन्नर्थे समुद्यते।।	</td><td>	9-64-46a<br>9-64-46b	
</td></tr>
				
<tr><td>
	किमन्यत्कालयोगाद्धि द्विष्टमेव परायणम्।<br>मा च दोषान्महाप्राज्ञ पाण्डवेषु निवेशय।।	</td><td>	9-64-47a<br>9-64-47b	
</td></tr>
				
<tr><td>
	अल्पोप्यतिक्रमो नास्ति पाण्डवानां महात्मनाम्।<br>धर्मतो न्यायतश्चैव स्नेहतश्च परन्तप।।	</td><td>	9-64-48a<br>9-64-48b	
</td></tr>
				
<tr><td>
	एतत्सर्वं तु विज्ञाय ह्यात्मदोषकृतं फलम्।<br>तन्मन्युं पाण्डुपुत्रेषु न भवान्कर्तुमर्हति।।	</td><td>	9-64-49a<br>9-64-49b	
</td></tr>
				
<tr><td>
	कुलं वंशश्च पिण्डाश्च यच्च पुत्रकृत फलम्।<br>गान्धार्यास्तव वै नाथ पाण्डवेषु प्रतिष्ठितम्।।	</td><td>	9-64-50a<br>9-64-50b	
</td></tr>
				
<tr><td>
	त्वं चैव कुरुशार्दूल गान्धारी च यशस्विनी।<br>मा शुचो नरशार्दूल पाण्डवान्प्रतिकिल्बिम्।।	</td><td>	9-64-51a<br>9-64-51b	
</td></tr>
				
<tr><td>
	एतत्सर्वमनुध्याय आत्मनश्च व्यतिक्रमम्।<br>शिवेन पाण्डवान्ध्याहि नमस्ते भरतर्षभ।।	</td><td>	9-64-52a<br>9-64-52b	
</td></tr>
				
<tr><td>
	जानासि च महाबाहो धर्मराजस्य या त्वयि।<br>भक्तिर्भरतशार्दूल स्नेहश्चापि स्वभावतः।।	</td><td>	9-64-53a<br>9-64-53b	
</td></tr>
				
<tr><td>
	एतच्च कदनं कृत्वा शत्रूणामपकारिणाम्।<br>दह्यते स दिवारात्रौ न च शर्माधिगच्छति।।	</td><td>	9-64-54a<br>9-64-54b	
</td></tr>
				
<tr><td>
	त्वां चैव नरशार्दूल गान्धारीं च यशस्विनीम्।<br>स शोचन्नरशार्दूलः शान्तिं नैवाधिगच्छति।।	</td><td>	9-64-55a<br>9-64-55b	
</td></tr>
				
<tr><td>
	हिया च परयाऽविष्टो भवन्तं नाधिगच्छति।<br>पुत्रशोकाभिसन्तप्तं बुद्धिव्याकुलितेन्द्रियम्।।	</td><td>	9-64-56a<br>9-64-56b	
</td></tr>
				
<tr><td>
	एवमुक्त्वा महाराज धृतराष्ट्रं यदूत्तमः।<br>उवाच परमं वाक्यं गान्धारीं शोककर्शिताम्।।	</td><td>	9-64-57a<br>9-64-57b	
</td></tr>
				
<tr><td>
	सौबलेयि निबोध त्वं यत्त्वां वक्ष्यामि सुव्रते।<br>त्वत्समा नास्ति लोकेऽस्मिन्नद्य सीमन्तिनी शुभे।।	</td><td>	9-64-58a<br>9-64-58b	
</td></tr>
				
<tr><td>
	जानासि च यथा राज्ञि सभायां मम सन्निधौ।<br>धर्मार्थसहितं वाक्यमुभयोः पक्षयोर्हितम्।।	</td><td>	9-64-59a<br>9-64-59b	
</td></tr>
				
<tr><td>
	उक्तवत्यसि कल्याणि न च ते तनयैः कृतम्।<br>दुर्योधनस्त्वया चोक्तो जयार्थी परुषं वचः।।	</td><td>	9-64-60a<br>9-64-60b	
</td></tr>
				
<tr><td>
	शृणु मूढ वचो मह्यं यतो धर्मस्ततो जयः।<br>तदिदं समनुप्राप्तं तव वाक्यं नृपात्मजे।।	</td><td>	6-64-61a<br>9-64-61b	
</td></tr>
				
<tr><td>
	एवं विदित्वा कल्याणि मा स्म शोके मनः कृथाः।<br>पाण्डवानां विनाशाय मा ते बुद्धिः कदाचन।।	</td><td>	9-64-62a<br>9-64-62b	
</td></tr>
				
<tr><td>
	शक्ता चासि महाभागे पृथिवीं सचराचराम्।<br>चक्षुषा क्रोधदीप्तेन निर्दग्धुं तपसो बलात्।।	</td><td>	9-64-63a<br>9-64-63b	
</td></tr>
				
<tr><td>
	वासुदेववचः श्रुत्वा गान्धारी वाक्यमब्रवीत्।<br>एवमेतन्महाबाहो यथा वदसि केशव।।	</td><td>	9-64-64a<br>9-64-64b	
</td></tr>
				
<tr><td>
	आधिभिर्दह्यमानाया मतिः सञ्चलिता मम।<br>सा मे व्यवस्थिता श्रुत्वा तव वाक्यं जनार्दन।।	</td><td>	9-64-65a<br>9-64-65b	
</td></tr>
				
<tr><td>
	राज्ञस्त्वन्धस्य वृद्धस्य हतपुत्रस्य केशव।<br>त्वं गतिः सहितैर्वीरैः पाण्डवैर्दिपदा वर।।	</td><td>	9-64-66a<br>9-64-66b	
</td></tr>
				
<tr><td>
	एतावदुक्त्वा वचनं मुखं प्रच्छाद्य वाससा।<br>पुत्रशोकाभिसन्तप्ता गान्धारी प्ररुरोद ह।।	</td><td>	9-64-67a<br>9-64-67b	
</td></tr>
				
<tr><td>
	तत एनां महाबाहुः केश्वः शोककर्शिताम्।<br>हेतुकारणसंयुक्तैर्वाक्यैराश्वासयत्प्रभुः।।	</td><td>	9-64-68a<br>9-64-68b	
</td></tr>
				
<tr><td>
	समाश्वास्य च गान्धारीं धृतराष्ट्रं च माधवः।<br>द्रौणिसङ्कल्पितं भावमन्वबुध्यत केशवः।।	</td><td>	9-64-69a<br>9-64-69b	
</td></tr>
				
<tr><td>
	ततस्त्वरित उत्थाय पादौ मूर्ध्ना प्रणम्य च।<br>द्वैपायनस्य राजेन्द्र ततः कौरवमब्रवीत्।।	</td><td>	9-64-70a<br>9-64-70b	
</td></tr>
				
<tr><td>
	आपृच्छे त्वां कुरुश्रेष्ठ मा च शोके मनः कृथाः।<br>द्रौणेः पापोस्त्यभिप्रायस्तेनास्मि सहसोत्थितः।।	</td><td>	9-64-71a<br>9-64-71b	
</td></tr>
<tr><td>
	पाण्डवानां वधे रात्रौ बुद्धिस्तेन प्रदर्शिता।।	</td><td>	9-64-72a	
</td></tr>
				
<tr><td>
	एतच्छ्रुत्वा तु वचनं गान्धार्या सहितोऽब्रवीत्।<br>धृतराष्ट्रो महाबाहुः केशवं केशिसूदनम्।।	</td><td>	9-64-73a<br>9-64-73b	
</td></tr>
				
<tr><td>
	शीघ्रं गच्छ महाबाहो पाण्डवान्परिपालय।<br>भूयस्त्वया समेष्यामि क्षिप्रमेव जनार्दन।।	</td><td>	9-64-74a<br>9-64-74b	
</td></tr>
<tr><td>
	प्रायात्ततस्तु त्वरितो दारुकेण सहाच्युतः।।	</td><td>	9-64-75a	
</td></tr>
				
<tr><td>
	वासुदेवे गते राजन्धृतराष्ट्रं जनेश्वरम्।<br>आश्वासयदमेयात्मा व्यासो लोकनमस्कृतः।।	</td><td>	9-64-76a<br>9-64-76b	
</td></tr>
				
<tr><td>
	वासुदेवोऽपि धर्मात्मा कृतकृत्यो जगाम ह।<br>शिबिरं हास्तिनपुराद्दिदृक्षुः पाण्डवान्नृप।।	</td><td>	9-64-77a<br>9-64-77b	
</td></tr>
				
<tr><td>
	आगम्य शिबिरं रात्रौ सोऽभ्यगच्छत पाण्डवान्।<br>तच्च तेभ्यः समाख्याय सहितस्तैः समाहितः।।	</td><td>	9-64-78a<br>9-64-78b	
</td></tr>
<tr><td>
	।। इति श्रीमन्महाभारते शल्यपर्वणि <br>गदायुद्धपर्वणि चतुःषष्टितमोऽध्यायः।। 64 ।।	</td><td>		
</td></tr></tbody>