<span style="font-size: 14pt; line-height: 200%"><br>
वैशम्पायन उवाच।	<br>
ततो विनशनं राजन्नाजगाम हलायुधः।<br>
शूद्राभीरान्प्रति द्वेषाद्यत्र नष्टा सरस्वती।<br>
तस्मात्तामृषयो नित्यं प्राहुर्विनशनेति च।।	9-38-1<br>
तत्राप्युपस्पृश्य बलः सरस्वत्यां महाबलः।<br>
सुभूमिकं ततोऽगच्छत्सरस्वत्यास्तटे वरे।।	9-38-2<br>
तत्र चाप्सरसः शुभ्रा नित्यकालमतन्द्रिताः।<br>
क्रीडाभिर्विमलाभिश्च क्रीडन्ति विमलाननाः।।	9-38-3<br>
तत्र देवाः सगन्धर्वा मासिमासि जनेश्वर।<br>
अभिगच्छन्ति तत्तीर्थं पुण्यं ब्राह्मणसेवितम्।।	9-38-4<br>
तत्र नृत्यन्ति गन्धर्वास्तथैवाप्सरसां गणाः।<br>
समेत्य सहिता राजन्यथाप्राप्तं यथासुखम्।।	9-38-5<br>
तत्र मोदन्ति देवाश्च पितरश्च सवीरुधः।<br>
पुण्यैः पुष्पैः सदा दिव्यैः कीर्यमाणाः पुनः पुनः।।	9-38-6<br>
आक्रीडभूमिः सा राजंस्तासामप्सरसां शुभा।<br>
सुभूमिकेति विख्याता सरस्वत्यास्तटे वरे।।	9-38-7<br>
तत्र स्नात्वा च दत्त्वा च वसु विप्रेषु माधवः।<br>
श्रुत्वा गीतं च तद्दिव्यं वादित्राणां च निःस्वनम्।।	9-38-8<br>
शय्याश्च विपुला दृष्ट्वा देवगन्धर्वरक्षसाम्।<br>
गन्धर्वाणां ततस्तीर्थमागच्छद्रोहिणीसुतः।।	9-38-9<br>
विश्वावसुमुखास्तत्र गन्धर्वाप्सरसां गणाः।<br>
नृत्तवादित्रगीतं च कुर्न्वति सुमनोरमम्।।	9-38-10<br>
तत्र दत्त्वा हलधरो विप्रेभ्यो विविधं वसु।<br>
अजाविकं गोखरोष्ट्रं सुवर्णं रजतं तथा।।	9-38-11<br>
भोजयित्वा द्विजान्कामैः सन्तर्प्य च महाधनैः।<br>
प्रययौ सहितो विप्रैः स्तूयमानश्च माधवः।।	9-38-12<br>
तस्माद्गन्धर्वतीर्थाच्च महाबाहुररिन्दमः।<br>
गर्गस्रोतो महातीर्थमाजगामैककुण्डली।।	9-38-13<br>
तत्र गर्गेण वृद्धेन तपसा भावितात्मना।<br>
कालज्ञानगतिश्चैव ज्योतिषां च व्यतिक्रमः।।	9-38-14<br>
उत्पाता दारुणाश्चैक शुभाश्च जनमेजय।<br>
सरस्वत्याः शुभे तीर्थे विदिता वै महात्मना।।	9-38-15<br>
तस्य नाम्ना च तत्तीर्थं गर्गस्रोत इति स्मृतम्।।	9-38-16<br>
तत्र गर्गं महाभागमृषयः सुव्रता नृप।<br>
उपासाञ्चक्रिरे नित्यं कालज्ञानं प्रति प्रभो।।	9-38-17<br>
तत्र गत्वा महाराज बलः श्वेतानुलेपनः।<br>
विधिवद्वि धनं दत्त्वा मुनीनां भावितात्मनाम्।।	9-38-18<br>
उच्चावचांस्तथा भक्ष्यान्विप्रेभ्यो विप्रदाय सः।<br>
नीलवासास्तदाऽगच्छच्छङ्घतीर्थं महायशाः।।	9-38-19<br>
तत्रापश्यन्महाशङ्खं महामेरुमिवोच्छ्रितम्।<br>
श्वेतपर्वतसङ्काशमृषिसङ्घैर्निषेवितम्।<br>
सरस्वत्यास्तटे जातं नगं तालध्वजो बली।।	9-38-20<br>
यक्षा विद्याधराश्चैव राक्षसाश्चामितौजसः।<br>
पिशाचाश्चामितबला यत्र सिद्धाः सहस्रशः।।	9-38-21<br>
ते सर्वे ह्यशनं त्यक्त्वा फलं तस्य वनस्पतेः।<br>
व्रतैश्च नियमैश्चैव कालेकाले स्म भुञ्जते।।	9-38-22<br>
प्राप्तैश्च नियमैस्तैस्तैर्विचरन्तः पृथक्पृथक्।<br>
अदृश्यमाना मनुजैर्व्यचरन्पुरुषर्षभ।।	9-38-23<br>
एवं ख्यातो नरव्याघ्र लोकेऽस्मिन्स वनस्पतिः।<br>
तत्र तीर्थं सरस्वत्याः पावनं लोकविश्रुतम्।।	9-38-24<br>
तस्मिंश्च यदुशार्दूलो दत्त्वा तीर्थे पयस्विनीः।<br>
ताम्रायसानि भाण्डानि वस्त्राणि विविधानि च।।	9-38-25<br>
पूजयित्वा द्विजांश्चैव पूजितश्च तपोधनैः।<br>
पुण्यं नैसर्गिकं राजन्नाजगाम हलायुधः।।	9-38-26<br>
तत्र गत्वा मुनीन्दृष्ट्वा नानावेषधरान्बलः।<br>
आप्लुत्य सलिले चापि पूजयामास वै द्विजान्।।	9-38-27<br>
तथैव दत्त्वा विप्रेभ्यः परिभोगान्सुपुष्कलान्।<br>
ततः प्रायाद्बलो राजन्दक्षिणेन सरस्वतीम्।।	9-38-28<br>
गत्वा चैवं महाबाहुर्नातिदूरे महायशाः।<br>
धर्मात्मा नागधन्वानं तीर्थमागमदच्युतः।।	9-38-29<br>
यत्र पन्नगराजस्य वासुकेः सन्निवेशनम्।<br>
महाद्युतेर्महाराज बहुभिः पन्नगैर्वृतम्।।	9-38-30<br>
ऋषीणां हि सहस्राणि तत्र नित्यं चतुर्दश।<br>
यत्र देवाः समागम्य वासुकिं पन्नगोत्तमम्।<br>
सर्वपन्नगराजानमभ्यषिञ्चन्यथाविधि।।	9-38-31<br>
पन्नगेभ्यो भयं तत्र विद्यते न स्म पौरव।।	9-38-32<br>
तत्रापि विधिवद्दत्वा विप्रेभ्यो रत्नसञ्चयान्।<br>
प्रायात्प्राचीं दिशं राजंस्तत्र तीर्थान्यनेकशः।।	9-38-33<br>
सहस्रशतसङ्ख्यानि प्रथितानि पदेपदे।<br>
आप्लुत्य तत्र तीर्थेषु यथोक्तं तत्र चर्षिभिः।।	9-38-34<br>
दत्त्वा वसु द्विजाग्र्येभ्यो निर्जगाम महाबलः।<br>
तत्रस्थानृषिसङ्घांस्तानभिवाद्य हलायुधः।।	9-38-35<br>
ततो रामोऽगमत्तीर्थमृषिभिः सेक्तिं महत्।<br>
यत्र भूयो निववृते प्राङ्मुखा वै सरस्वती।।	9-38-36<br>
ऋषीणां नैमिषेयाणावमेक्षार्थं महात्मनाम्।<br>
निवृत्तां तां सरिच्छ्रेष्ठां तत्र दृष्ट्वा तु लाङ्गली।<br>
बभूव विस्मितो राजन्बलः श्वेतानुलेपनः।।	9-38-37<br>
जनमेजय उवाच।	<br>
कस्मात्सरस्वती ब्रह्मन्निवृत्ता प्राङ्मुखीभवत्।<br>
व्याख्यातमेतदिच्छामि सर्वमध्वर्युसत्तम।।	9-38-38<br>
कस्मिंश्चित्कारणे तत्र विस्मितो यदुनन्दनः।<br>
निवृत्ता हेतुना केन कथमेव सरिद्वरा।।	9-38-39<br>
वैशम्पायन उवाच।<br>
पूर्वं कृतयुगे राजन्नैमिषेयास्तपस्विनः।<br>
वर्तमाने सुविपुले सत्रे द्वादशवार्षिके।।	9-38-40<br>
ऋषयो बहवो राजंस्तत्सत्रमभिपेदिरे।<br>
उषित्वा च महाभागास्तस्मिन्सत्रे यथाविधि।।	9-38-41<br>
निवृत्ते नैमिषे ये वै सत्रे द्वादशवार्षिके।<br>
आजग्मुर्ऋषयस्तत्र बहवस्तीर्थकारणात्।।	9-38-42<br>
ऋषीणां बहुलत्वात्तु सरस्वत्या विशाम्पते।<br>
तीर्थानि नगरायन्ते कूले वै दक्षिणोत्तरे।।	9-38-43<br>
समन्तपञ्चकं यावत्तावत्ते द्विजसत्तमाः।<br>
तीर्थलोभान्नरव्याघ्र नद्यास्तीरं समाश्रिताः।।	9-38-44<br>
जुह्वतां तत्र तेषां तु मुनीनां भावितात्मनाम्।<br>
स्वाध्यायेनातिमहता बभूवुः पूरिता दिशः।।	9-38-45<br>
अग्निहोत्रैस्ततस्तेषां हूयमानैर्महात्मनाम्।<br>
अशोभत सरिच्छ्रेष्ठा दीप्यमानैः समन्ततः।।	9-38-46<br>
वालखिल्या महाराज अश्मकुट्टाश्च तापसाः।<br>
दन्तोलूखलिनश्चान्ये सम्प्रक्षालास्तथा परे।।	9-38-47<br>
वायुभक्षा जलाहाराः पर्णभक्षाश्च तापसाः।<br>
नानानियमयुक्ताश्च तथा स्थण्डिलशायिनः।।	9-38-48<br>
आसन्वै मुनयस्तवत्र सरस्वत्याः समीपतः।<br>
शोभयन्तः सरिच्छ्रेष्ठां गङ्गामिव दिवौकसः।।	9-38-49<br>
शतशश्च समापेतुर्ऋषयः सत्रयाजिनः।<br>
तेऽवकाशं न ददृशुः सरस्वत्या महाव्रताः।<br>
तेऽवकाशं च ददृशुः कुरुक्षेत्रं (त्रे) महाव्रताः।।	9-38-50<br>
ततो यज्ञोपवीतैः स्वैस्तत्र कृत्वा सरस्वतीम्।<br>
जुहुवुश्चाग्निहोत्रांश्च चक्रुश्च विविधाः क्रियाः।।	9-38-51<br>
ततस्तमृपिसङ्घातं निराशं चिन्तयान्वितम्।<br>
दर्शयामास राजेन्द्र तेषामर्थे सरस्वती।।	9-38-52<br>
ततः कुञ्जान्बहून्कृत्वा सन्निवृत्ता सरस्वती।<br>
ऋषीणां पुण्यतपसां कारुण्याज्जनमेजय।।	9-38-53<br>
ततो निवृत्त्य राजेन्द्र तेषामर्थे सरस्वती।<br>
भूयः प्रतीच्यभिमुखी प्रसुस्राव सरिद्वरा।।	9-38-54<br>
अमोघा गमनं कृत्वा तेषां भूयो जगाम ह।<br>
अत्यद्भुतं महच्चक्रे तदा राजन्महानदी।।	9-38-55<br>
एवं स कुञ्जो राजन्वै नैमिषीय इति स्मृतः।<br>
कुरुश्रेष्ठ कुरुक्षेत्रे कुरुष्व महतीं क्रियाम्।।	9-38-56<br>
तत्र कुञ्जान्बहून्दृष्ट्वा निवृत्तां च सरस्वतीम्।<br>
बभूव विस्मयस्तत्र रामस्याथ महात्मनः।।	9-38-57<br>
उपस्पृश्य तु तत्रापि विधिवद्यदुनन्दनः।<br>
दत्त्वा देयान्द्विजातिभ्यो भाण्डानि विविधानि च।।	9-38-58<br>
भक्ष्यं भोज्यं कच विविधं ब्राह्मणेभ्यः प्रदाय च।<br>
ततः प्रायाद्बलो राजन्पूज्यमानो द्विजातिभिः।।	9-38-59<br>
सरस्वतीतीर्थवरं नानाद्विजगणायुतम्।<br>
बदरेङ्गुदश्यामाकाप्लुक्षाश्वत्थबिभीतकैः।।	9-38-60<br>
कङ्कोलैश्च पलाश्चैश्च करीरैः पीलुभिस्तथा।<br>
सरस्वतीतीर्थरुहैस्तरुभिर्विविधैस्तथा।।	9-38-61<br>
करुषकवरैश्चैव बिल्वैराम्रातकैस्तथा।<br>
अतिमुक्तकषण्डैश्च पारिजातैश्च शोभितम्।।	9-38-62<br>
कदलीवनभूयिष्ठं दृष्टिकान्तं मनोहरम्।<br>
वाय्वम्बुफलपर्णादैर्दन्तोलूखलिकैरपि।।	9-38-63<br>
तथाऽश्मकुट्टैर्वातेयैर्मुनिभिर्बहुभिर्वृतम्।<br>
स्वाध्यायघोषसङ्घुष्टं मृगयूथशताकुलम्।।	9-38-64<br>
अहिंस्रैर्धर्मपरमैर्नृभिरत्यर्थरोवितम्।<br>
सप्तसारस्वतं तीर्थमाजगाम हलायुधः।<br>
यत्र मङ्कणकः सिद्धस्तपस्तेपे महामुनिः।।	9-38-65<br>
।। इति श्रीमन्महाभारते शल्यपर्वणि<br>
ह्रदप्रवेशपर्वणि अष्टविंशोऽध्यायः।। 38 ।।<br>
</span>
