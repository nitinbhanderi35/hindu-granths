				
<tbody><tr><td>
	<b>धृतराष्ट्र उवाच।</b>	</td><td>	9-65-1x	
</td></tr>
				
<tr><td>
	अधिष्ठितः पदा मूर्ध्नि भग्नसक्थो महीं गतः।<br>शौटीर्यमानी पुत्रो मे किमभाषत सञ्जय।।	</td><td>	9-65-1a<br>9-65-1b	
</td></tr>
				
<tr><td>
	अत्यर्थं कोपनो राजा जावैरश्च पाण्डुषु।<br>व्यसनं परमं प्राप्तः किमाह परमाहवे।।	</td><td>	9-65-2a<br>9-65-2b	
</td></tr>
<tr><td>
	<b>सञ्जय उवाच।</b>	</td><td>	9-65-3x	
</td></tr>
				
<tr><td>
	शृणु राजन्प्रवक्ष्यामि यथावृत्तं नराधिप।<br>राज्ञा यदुक्तं मग्नेन तस्मिन्व्यसनसागरे।।	</td><td>	9-65-3a<br>9-65-3b	
</td></tr>
				
<tr><td>
	भग्नसक्थो नृपो राजन्पांसुना सोऽवकुण्ठितः।<br>यमयन्मूर्धजांस्तत्र वीक्ष्य चैव दिशो दश।।	</td><td>	9-65-4a<br>9-65-4b	
</td></tr>
				
<tr><td>
	केशान्नियस्य यत्नेन निःश्वसन्नुरगो यथा।<br>संरम्भाश्रुपरीताब्यां नेत्राभ्यामभिवीक्ष्य माम्।।	</td><td>	9-65-5a<br>9-65-5b	
</td></tr>
				
				
<tr><td>
	बाहू धरण्यां निष्पिष्य सुदुर्मत्त इव द्विपः।<br>प्रकीर्णान्मूर्धजान्धुन्वन्दन्तैर्दन्तानुपस्पृशन्।<br>गर्हयन्पाण्डवं ज्येष्ठं निःश्वस्येदमथाब्रवीत्।।	</td><td>	9-65-6a<br>9-65-6b<br>9-65-6c	
</td></tr>
				
<tr><td>
	भीष्मे शान्तनवे नाथे कर्णे शस्त्रभृतां वरे।<br>गौतमे शकुनौ चापि द्रोणे चास्त्रभृतां वरे।।	</td><td>	9-65-7a<br>9-65-7b	
</td></tr>
				
				
<tr><td>
	अश्वत्थाम्नि यथा शल्ये शूरे च कृतवर्मणि।<br>अन्येष्वपि च शूरेषु न्यस्तभारो महात्मसु।<br>इमामवस्थां प्राप्तोऽस्मि कालो हि दुरतिक्रमः।।	</td><td>	9-65-8a<br>9-65-8b<br>9-65-8c	
</td></tr>
				
<tr><td>
	एकादशचमूभर्ता सोऽहमेतां दशां गतः।<br>कालं प्राप्य महाबाहो न कश्चिदतिवर्तते।।	</td><td>	9-65-9a<br>9-65-9b	
</td></tr>
				
<tr><td>
	आख्यातव्यं मदीयानां येऽस्मिञ्जीवन्ति संयुगे।<br>यथाऽहं भीमसेनेन व्युत्क्रम्य समयं हतः।।	</td><td>	9-65-10a<br>9-65-10b	
</td></tr>
				
<tr><td>
	बहूनि सुनृशंसानि कृतानि खलु पाण्डवैः।<br>भूरिश्रवसि कर्णे च भीष्मे द्रोणे च धीमति।।	</td><td>	9-65-11a<br>9-65-11b	
</td></tr>
				
<tr><td>
	इदं च गर्हितं कर्म नृशंसैः पाण्डवैः कृतम्।<br>येन ते वाच्यतां सत्सु गमिष्यन्तीति मे मतिः।।	</td><td>	9-65-12a<br>9-65-12b	
</td></tr>
				
<tr><td>
	का प्रीतिः सत्वयुक्तस्य कृत्वोपाधिकृतं जयम्।<br>को वा समयभेत्तारं बुधः सम्मन्तुमर्हति।।	</td><td>	9-65-13a<br>9-65-13b	
</td></tr>
				
<tr><td>
	अधर्मेण जयं लब्ध्वा को नु हृष्येत पण्डितः।<br>यथा संहृष्यते पापः पाण्डुपुत्रो वृकोदरः।।	</td><td>	9-65-14a<br>9-65-14b	
</td></tr>
				
<tr><td>
	किन्नु चित्रमितस्त्वद्य भग्नसक्थस्य यन्मम।<br>क्रुद्धेन भीमसेनेन पादेन मृदितं शिरः।।	</td><td>	9-65-15a<br>9-65-15b	
</td></tr>
				
<tr><td>
	प्रतपन्तं श्रिया जुष्टं वर्तमानं च बन्धुषु।<br>एवं कुर्यान्नरो यो हि स वै स़ञ्जय पूरुषः।।	</td><td>	9-65-16a<br>9-65-16b	
</td></tr>
				
<tr><td>
	अभिज्ञौ युद्धधर्मस्य मम माता पिता च यौ।<br>तौ हि सञ्जय दुःखार्तौ विज्ञाप्यौ वचनाद्वि मे।।	</td><td>	9-65-17a<br>9-65-17b	
</td></tr>
				
<tr><td>
	इष्टं भृत्या भृताः सम्यग्भूः प्रशास्ता ससागरा।<br>मूर्ध्नि स्थितममित्राणां जीवतामेव स़ञ्जय।।	</td><td>	9-65-18a<br>9-65-18b	
</td></tr>
				
<tr><td>
	दत्ता दाया यथाशक्ति मित्राणां च प्रियं कृतम्।<br>अमित्रा बाधिताः सर्वे को नु स्वन्ततरो मया।।	</td><td>	9-65-19a<br>9-65-19b	
</td></tr>
				
<tr><td>
	मानिता बान्धवाः सर्वे मान्यः सम्पूजितो जनः।<br>त्रितयं सेवितं सर्वं को नु स्वन्ततरो मया।।	</td><td>	9-65-20a<br>9-65-20b	
</td></tr>
				
<tr><td>
	आज्ञप्तं नृपमुख्येषु मानः प्राप्तः सुदुर्लभः।<br>आजानेयैस्तथा यातं को नु स्वन्ततरो मया।।	</td><td>	9-65-21a<br>9-65-21b	
</td></tr>
				
<tr><td>
	यातानि परराष्ट्राणि नृपा भुक्ताश्च दासवत्।<br>प्रियेभ्यः प्रकृतं साधु को नु स्वन्ततरो मया।।	</td><td>	9-65-22a<br>9-65-22b	
</td></tr>
				
<tr><td>
	अधीतं विधिवद्दत्तं प्राप्तमायुर्निरामयम्।<br>स्वधर्मेण जिता लोकाः को नु स्वन्ततरो मया।।	</td><td>	9-65-23a<br>9-65-23b	
</td></tr>
				
<tr><td>
	दिष्ट्या नाहं जितः सङ्ख्ये परान्प्रेष्यवदाश्रितः।<br>दिष्ट्या मे विपुला लक्ष्मीर्मृते त्वन्यगता विभो।।	</td><td>	9-65-24a<br>9-65-24b	
</td></tr>
				
<tr><td>
	यदिष्टं क्षत्रबन्धूनां स्वधर्ममनुतिष्ठताम्।<br>निधनं तन्मया प्राप्तं को नु स्वन्ततरो मया।।	</td><td>	9-65-25a<br>9-65-25b	
</td></tr>
				
<tr><td>
	दिष्ट्या नाहं परावृत्तो वैरात्प्राकृतवञ्जितः।<br>दिष्ट्या न विमतिं काञ्चिद्भजित्वा तु पराजितः।।	</td><td>	9-65-26a<br>9-65-26b	
</td></tr>
				
<tr><td>
	सुप्तं वाऽथ प्रमत्तं वा यथा हन्याद्विषेण वा।<br>एवं व्युत्क्रान्तधर्मेण व्युत्क्रम्य समयं हतः।।	</td><td>	9-65-27a<br>9-65-27b	
</td></tr>
				
<tr><td>
	अश्चत्थामा महाभागः कृतवर्मा च सात्वतः।<br>कृपः शारद्वतश्चैव वक्तव्या वचनान्मम।।	</td><td>	9-65-28a<br>9-65-28b	
</td></tr>
				
<tr><td>
	अधर्मेण प्रवृत्तानां पाण्डवानामनेकशः।<br>विश्वासं समयघ्नानां न यूयं गन्तुमर्हथ।।	</td><td>	9-65-29a<br>9-65-29b	
</td></tr>
				
<tr><td>
	वार्तिकांश्चाब्रवीद्राजा पुत्रस्ते सत्यविक्रमः।<br>अधर्माद्भीमसेनेन निहतोऽहं यथा रणे।।	</td><td>	9-65-30a<br>9-65-30b	
</td></tr>
				
<tr><td>
	सोऽहं द्रोणं स्वर्गगतं कर्णशल्यावुभौ तथा।<br>वृषसेनं महावीर्यं शकुनिं चापि सौबलम्।।	</td><td>	9-65-31a<br>9-65-31b	
</td></tr>
				
<tr><td>
	जलसन्धं महावीर्यं भगदत्तं च पार्थिवम्।<br>सोमदत्तं महेष्वासं सैन्धवं च जयद्रथम्।।	</td><td>	9-65-32a<br>9-65-32b	
</td></tr>
				
<tr><td>
	दुऋशासनपुरोगांश्च भ्रातॄनात्मसमांस्तथा।<br>दौःशासनिं च विक्रान्तं लक्ष्मणं चात्मजावुभौ।।	</td><td>	9-65-33a<br>9-65-33b	
</td></tr>
				
<tr><td>
	एतांश्चान्यांश्च सुबहून्मदीयांश्च सहस्रशः।<br>पृष्ठतोऽनुगमिष्यामि सार्थहीनो यथाऽध्वगः।।	</td><td>	9-65-34a<br>9-65-34b	
</td></tr>
				
<tr><td>
	कथं भ्रातॄन्हताञ्श्रुत्वा भर्तारं च स्वसा मम।<br>रोरूयामाणा दुःखार्ता दुःशला सा भविष्यति।।	</td><td>	9-65-35a<br>9-65-35b	
</td></tr>
				
<tr><td>
	स्नुषाभिः प्रस्नुषाभिश्च वृद्धो राजा पिता मम।<br>गान्धारीसहितश्चैव का गतिं प्रतिपत्स्यति।।	</td><td>	9-65-36a<br>9-65-36b	
</td></tr>
				
<tr><td>
	नूनं लक्ष्मणमाताऽपि हतपुत्रा हतेश्वरा।<br>विनाशं यास्यति क्षिप्रं कल्याणी पृथुलोचना।।	</td><td>	9-65-37a<br>9-65-37b	
</td></tr>
				
<tr><td>
	यदि जानाति चार्वाकः परिव्राद्वाग्विशारदः।<br>करिष्यति महाभागो ध्रुवं चापचितिं मम।।	</td><td>	9-65-38a<br>9-65-38b	
</td></tr>
				
<tr><td>
	समन्तप़ञ्चके पुण्ये त्रिषु लोकेषु विश्रुते।<br>अहं निधनमासाद्य लोकान्प्राप्स्यामि शाश्वतान्।।	</td><td>	9-65-39a<br>9-65-39b	
</td></tr>
				
<tr><td>
	ततो जनसहस्राणि बाष्पपूर्णानि दिशो दश।।<br>ससागरवना घोरा पृथिवी सचराचरा।	</td><td>	9-65-40a<br>9-65-40b	
</td></tr>
				
<tr><td>
	चचालाथ सनिर्हादा दिशश्चैवाविलाऽभवन्।।<br>ते द्रोणपुत्रमासाद्य यथावृत्तं न्यवेदयन्।	</td><td>	9-65-41a<br>9-65-41b	
</td></tr>
				
<tr><td>
	व्यवहारं गदायुद्धे पार्थिवस्य च पातनम्।।<br>तदाख्याय ततः सर्वे द्रोणपुत्रस्य भारत।	</td><td>	9-65-42a<br>9-65-42b	
</td></tr>
				
<tr><td>
	`वादिका दुःखसन्तप्ताः शोकोपहतचेतसः'।<br>ध्यात्वा च सुचिरं कालं जग्मुरार्ता यथागतम्।।	</td><td>	9-65-43a<br>9-65-43b	
</td></tr>
<tr><td>
	।। इति श्रीमन्महाभारते शल्यपर्वणि <br>गदायुद्धपर्वणि पञ्चषष्टितमोऽध्यायः।। 65 ।।	</td><td>		
</td></tr></tbody>