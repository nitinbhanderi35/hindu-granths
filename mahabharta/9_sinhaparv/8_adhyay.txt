				
<tbody><tr><td>
	<b>सञ्जय उवाच।</b>	</td><td>	9-8-1x	
</td></tr>
				
<tr><td>
	ततः प्रववृते युद्धं कुरूणां भयवर्धनम्।<br>सृञ्जयैः सह राजेन्द्र घोरं देवासुरोपमम्।।	</td><td>	9-8-1a<br>9-8-1b	
</td></tr>
				
<tr><td>
	नरा रथा गजौघाश्च वाजिनश्च सहस्रशः।<br>वाजिनश्च पराक्रान्ताः समाजग्मुः परस्परम्।।	</td><td>	9-8-2a<br>9-8-2b	
</td></tr>
				
<tr><td>
	गजानां भीमरूपाणां द्रवतां निःस्वनो महान्।<br>अश्रूयत यथा काले जलदानां नभस्तले।।	</td><td>	9-8-3a<br>9-8-3b	
</td></tr>
				
<tr><td>
	नागैरभ्याहताः केचित्सरथा रथिनोऽपतन्।<br>व्यद्रवन्त रणे भीता द्राव्यमाणा मदोत्कटैः।।	</td><td>	9-8-4a<br>9-8-4b	
</td></tr>
				
<tr><td>
	हयौघान्पादरक्षांश्च रथिनस्तत्र शिक्षिताः।<br>शरैः सम्प्रेषयामासुः परलोकाय भारत।।	</td><td>	9-8-5a<br>9-8-5b	
</td></tr>
				
<tr><td>
	सादिनः शिक्षिता राजन्परिवार्य महारथान्।<br>विचरन्तो रणेऽभ्यघ्नन्प्रासशक्त्यृष्टिभिस्तथा।।	</td><td>	9-8-6a<br>9-8-6b	
</td></tr>
				
<tr><td>
	धन्विनः पुरुषाः केचित्परिवार्य महारथान्।<br>एकं बहव आसाद्य प्रैषयन्यमसादनम्।।	</td><td>	9-8-7a<br>9-8-7b	
</td></tr>
				
<tr><td>
	नागान्रथवरांश्चान्ये परिवार्य महारथाः।<br>सोत्तरा युधि निर्जघ्नुर्द्रवमाणं महारथम्।।	</td><td>	9-8-8a<br>9-8-8b	
</td></tr>
				
<tr><td>
	तथा च रथिनं क्रुद्धं विकिरन्तं शरान्बहून्।<br>नागा जघ्नुर्महाराज परिवार्य समन्ततः।।	</td><td>	9-8-9a<br>9-8-9b	
</td></tr>
				
<tr><td>
	नागा नागमभिद्रुत्य रथी च रथिनं रणे।<br>शक्तितोमरनाराचैर्निजघ्नुस्तत्र भारत।।	</td><td>	9-8-10a<br>9-8-10b	
</td></tr>
				
<tr><td>
	पादातानवमृद्गन्तो रथवारणवाजिनः।<br>रणमध्ये व्यदृश्यन्त कुर्वन्तो महदाकुलम्।।	</td><td>	9-8-11a<br>9-8-11b	
</td></tr>
				
<tr><td>
	हयाश्च पर्यधावन्त चामरैरुपशोभिताः।<br>हंसा हिमवतः प्रस्थे पिबन्त इव मेदिनीम्।।	</td><td>	9-8-12a<br>9-8-12b	
</td></tr>
				
<tr><td>
	तेषां तु वाजिनां भूमिः खुरैश्चित्रा विशाम्पते।<br>अशोभत यथा नारी करजैः क्षतविक्षता।।	</td><td>	9-8-13a<br>9-8-13b	
</td></tr>
				
<tr><td>
	वाजिनां खुरशब्देन रथनेमिस्वनेन च।<br>पत्तीनां चापि शब्देन नागानां बृंहितेन च।।	</td><td>	9-8-14a<br>9-8-14b	
</td></tr>
				
<tr><td>
	वादित्राणां च घोषेण शङ्खानां निनदेन च।<br>अभवन्नादिता भूमिर्निर्घातैरिव भारत।।	</td><td>	9-8-15a<br>9-8-15b	
</td></tr>
				
<tr><td>
	धनुषां कूजमानानां शस्त्रौघानां च पात्यताम्।<br>कवचानां प्रभाभिश्च न प्राज्ञायत किञ्चन।।	</td><td>	9-8-16a<br>9-8-16b	
</td></tr>
				
<tr><td>
	बहवो बाहवश्छिन्ना नागराजकरोपमाः।<br>उद्वेष्टन्ते विचेष्टन्ते वेगं कुर्वन्ति दारुणम्।।	</td><td>	9-8-17a<br>9-8-17b	
</td></tr>
				
<tr><td>
	शिरसां च महाराज पततां धरणीतले।<br>च्युतानामिव तालेभ्यः फलानां श्रूयते स्वनः।।	</td><td>	9-8-18a<br>9-8-18b	
</td></tr>
				
<tr><td>
	शिरोभिः पतितैर्भाति रुधिरार्द्रैर्वसुन्धरा।<br>तपनीयनिभैः काले नलिनैरिव भारत।।	</td><td>	9-8-19a<br>9-8-19b	
</td></tr>
				
<tr><td>
	उद्वृत्तनयनैस्तैस्तु गतसत्वैः सुविक्षतैः।<br>व्यभ्राजत मही राजन्पुण्डरीकैरिवावृता।।	</td><td>	9-8-20a<br>9-8-20b	
</td></tr>
				
<tr><td>
	बाहुभिश्चन्दनादिग्धैः सकेयूरैर्महारधनैः।<br>पतितैर्भाति राजेन्द्र महाशक्रध्वजैरिव।।	</td><td>	9-8-21a<br>9-8-21b	
</td></tr>
				
<tr><td>
	ऊरुभिश्च नरेन्द्राणां विनिकृत्तैर्महाहवे।<br>हस्तिहस्तोपमैर्जज्ञे संवृतं तद्रणाङ्कणम्।।	</td><td>	9-8-22a<br>9-8-22b	
</td></tr>
				
<tr><td>
	कबन्धंशतसङ्कीर्णं छत्रचामरसङ्कुलम्।<br>सेनावनं तच्छुशुभे वनं पुष्पाचितं यथा।।	</td><td>	9-8-23a<br>9-8-23b	
</td></tr>
				
<tr><td>
	तत्र योधा महाराज विचरन्तो ह्यभीतवत्।<br>दृश्यन्ते रुधिराक्ताङ्गाः पुष्पिता इव किंशुकाः।।	</td><td>	9-8-24a<br>9-8-24b	
</td></tr>
				
<tr><td>
	मातङ्गाश्चाप्यदृश्यन्त शरतोमरपीडिताः।<br>पतन्तस्तत्र तवैव छिन्नाभ्रासदृशा रणे।।	</td><td>	9-8-25a<br>9-8-25b	
</td></tr>
				
<tr><td>
	गजानीकं महाराज वध्यमानं महात्मभिः।<br>व्यदीर्यत दिशः सर्वा वातनुन्ना धना इव।।	</td><td>	9-8-26a<br>9-8-26b	
</td></tr>
				
<tr><td>
	ते गजा धनसङ्काशाः पेतुरुर्व्यां समन्ततः।<br>वज्रनुन्ना इव बभुः पर्वता युगसङ्क्षये।।	</td><td>	9-8-27a<br>9-8-27b	
</td></tr>
				
<tr><td>
	हयानां सादिभिः सार्धं पतितानां महीतले।<br>राशयः स्म प्रदृश्यन्ते गिरिमात्रांस्ततस्ततः।।	</td><td>	9-8-28a<br>9-8-28b	
</td></tr>
				
<tr><td>
	सञ्जज्ञे रणभूमौ तु परलोकवहा नदी।<br>शोणितोदा रथावर्ता ध्वजवृक्षास्थिशर्करा।।	</td><td>	9-8-29a<br>9-8-29b	
</td></tr>
				
<tr><td>
	भुजनक्रा धनुःस्रोता हस्तिशैला हयोपला।<br>मेदोमज्जाकर्दमिनी छत्रहंसा गदोडुपा।।	</td><td>	9-8-30a<br>9-8-30b	
</td></tr>
				
<tr><td>
	कवचोष्णीषसञ्छन्ना पताकारुचिरद्रुमा।<br>चक्रचक्रावलीजुष्टा त्रिवेणूरगसंवृता।।	</td><td>	9-8-31a<br>9-8-31b	
</td></tr>
				
<tr><td>
	शूराणां हर्षजननी भीरूणां भयवर्धनी।<br>प्रावर्तत नदी रौद्रा कुरुसृञ्जयसङ्गमे।।	</td><td>	9-8-32a<br>9-8-32b	
</td></tr>
				
<tr><td>
	तां नदीं परलोकाय वहन्तीमतिभैरवाम्।<br>तेरुर्वाहननौभिस्ते शूराः परिघबाहवः।।	</td><td>	9-8-33a<br>9-8-33b	
</td></tr>
				
<tr><td>
	वर्तमाने तदा युद्धे निर्मर्यादे विशाम्पते।<br>चतुरङ्गक्षये घोरे युद्धे देवासुरोपमे।।	</td><td>	9-8-34a<br>9-8-34b	
</td></tr>
				
<tr><td>
	व्याक्रोशन्बान्धवानन्ये तत्र तत्र परन्तप।<br>क्रोशद्भिर्दयितैरन्ये भयार्ता न निवर्तिरे।।	</td><td>	9-8-35a<br>9-8-35b	
</td></tr>
				
<tr><td>
	निर्मर्यादे तथा युद्धे वर्तमाने भयानके।<br>अर्जुनो भीमसेनश्च मोहयाञ्चक्रतुः परान्।।	</td><td>	9-8-36a<br>9-8-36b	
</td></tr>
				
<tr><td>
	सा वध्यमाना महती सेना तव नराधिप।<br>अमुह्यत्तत्र तत्रैव योषिन्मदवशादिव।।	</td><td>	9-8-37a<br>9-8-37b	
</td></tr>
				
<tr><td>
	मोहयित्वा च तां सेनां भीमसेनधनञ्जयौ।<br>दध्मतुर्वारिजौ तत्र सिंहनादांश्च चक्रतुः।।	</td><td>	9-8-38a<br>9-8-38b	
</td></tr>
				
<tr><td>
	श्रुत्वैव तु महाशब्दं धृष्टद्युम्नशिखण्डिनौ।<br>धर्मराजं पुरस्कृत्य मद्रराजमभिद्रुतौ।।	</td><td>	9-8-39a<br>9-8-39b	
</td></tr>
				
<tr><td>
	तत्राश्चर्यमपश्याम घोररूपं महद्भयम्।<br>शल्येन सङ्गताः शूरा यदयुध्यन्त भागशः।।	</td><td>	9-8-40a<br>9-8-40b	
</td></tr>
				
<tr><td>
	माद्रीपुत्रौ तु रभसौ कृतास्त्रौ युद्धदुर्मदौ।<br>अभ्ययातां त्वरायुक्तौ जिगीषन्तौ बलं तव।।	</td><td>	9-8-41a<br>9-8-41b	
</td></tr>
				
<tr><td>
	ततोऽभ्यावर्तत बलं तावकं भरतर्षभ।<br>शरैः प्रणुन्नं बहुधा पाण्डवैर्जितकाशिभिः।।	</td><td>	9-8-42a<br>9-8-42b	
</td></tr>
				
<tr><td>
	वध्यमाना चमूः सा तु पुत्राणां प्रेक्षतां तव।<br>भेजे दश दिशो राजन्प्रणुन्ना शरवृष्टिभिः।।	</td><td>	9-8-43a<br>9-8-43b	
</td></tr>
				
<tr><td>
	हाहाकारो महाञ्जज्ञे योधानां तत्र भारत।<br>तिष्ठतिष्ठेति चाप्यासीद्द्रावितानां महात्मनाम्।।	</td><td>	9-8-44a<br>9-8-44b	
</td></tr>
				
<tr><td>
	क्षत्रियाणां तथाऽन्योन्यं संयुगे जयमिच्छताम्।<br>प्राद्रवन्नेव सम्भग्नाः पाण्डवैस्तव सैनिकाः।।	</td><td>	9-8-45a<br>9-8-45b	
</td></tr>
				
<tr><td>
	त्यक्त्वा युद्धे प्रियान्पुत्रान्भ्रातॄनथ पितामहान्।<br>मातुलान्भागिनेयांश्च वयस्यानपि भारत।।	</td><td>	9-8-46a<br>9-8-46b	
</td></tr>
				
<tr><td>
	हयान्द्विपांस्त्वरयन्तो योधा जग्मुः समन्ततः।<br>आत्मत्राणकृतोत्साहास्तावका भरतर्षभ।।	</td><td>	9-8-47a<br>9-8-47b	
</td></tr>
<tr><td>
	।। इति श्रीमन्महाभारते शल्यपर्वणि <br>शल्यवधपर्वणि अष्टादशदिवसयुद्धे अष्टमोऽध्यायः।। 8 ।।	</td><td>		
</td></tr>
</tbody>