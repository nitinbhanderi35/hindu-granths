				
<tbody><tr><td>
	<b>सञ्जय उवाच।</b>	</td><td>	9-9-1x	
</td></tr>
				
<tr><td>
	तत्प्रभग्नं बलं दृष्ट्वा मद्रराजः प्रतापवान्।<br>उवाच सारथिं तूर्णं चोदयाश्वान्महाजवान्।।	</td><td>	9-9-1a<br>9-9-1b	
</td></tr>
				
<tr><td>
	एष तिष्ठति वै राजा पाण्डुपुत्रो युधिष्ठिरः।<br>छत्रेण ध्रियमाणेन पाण्डुरेण विराजता।।	</td><td>	9-9-2a<br>9-9-2b	
</td></tr>
				
<tr><td>
	अत्र मां प्रापय क्षिप्रं पश्य मे सारथे बलम्।<br>न समर्था हि मे पार्थाः स्थातुमद्य पुरो युधि।।	</td><td>	9-9-3a<br>9-9-3b	
</td></tr>
				
<tr><td>
	एवमुक्तस्ततः प्रायान्मद्रराजस्य सारथिः।<br>यत्रा राजा सत्यसन्धो धर्मपुत्रो युधिष्ठिरः।।	</td><td>	9-9-4a<br>9-9-4b	
</td></tr>
				
<tr><td>
	आपतन्तं च सहसा पाण्डवानां महद्बलम्।<br>दधारैको रणे शल्यो वेलोद्वृत्तमिवार्णवम्।।	</td><td>	9-9-5a<br>9-9-5b	
</td></tr>
				
<tr><td>
	पाण्डवानां बलौघस्तु शल्यमासाद्य मारिष।<br>व्यतिष्ठत तदा युद्वे सिन्धोर्वेग इवाचलम्।।	</td><td>	9-9-6a<br>9-9-6b	
</td></tr>
				
<tr><td>
	मद्रराजं तु समरे दृष्ट्वा युद्धाय धिष्ठितम्।<br>कुरवः सन्न्यवर्तन्त मृत्युं कृत्वा निवर्तनम्।।	</td><td>	9-9-7a<br>9-9-7b	
</td></tr>
				
<tr><td>
	तेषु राजन्निवृत्तेषु व्यूढानीकेषु सर्वशः।<br>प्रावर्तत महारौद्रः सङ्ग्रामः शोणितोदकः।।	</td><td>	9-9-8a<br>9-9-8b	
</td></tr>
				
<tr><td>
	समार्च्छच्चित्रसेनं तु नकुलो युद्धदुर्मदः।<br>तौ परस्परमासाद्य चित्रकार्मुकधारिणौ।।	</td><td>	9-9-9a<br>9-9-9b	
</td></tr>
				
<tr><td>
	मेघाविव यथोद्वृत्तौ दक्षिणोत्तरवर्षिणौ।<br>शरतोयैः सिषिचतुस्तौ परस्परमाहवे।।	</td><td>	9-9-10a<br>9-9-10b	
</td></tr>
				
				
<tr><td>
	नान्तरं तत्र पश्यामः पाण्डवस्येतरस्य च।<br>उभौ कृतास्त्रौ बलिनौ रथचर्याविशारदौ।<br>परस्परवधे यत्तौ छिद्रान्वेषणतत्परौ।।	</td><td>	9-9-11a<br>9-9-11b<br>9-9-11c	
</td></tr>
				
<tr><td>
	चित्रसेनस्तु भल्लेन पीतेन निशितेन च।<br>नकुलस्य महाराज मुष्टिदेशेऽच्छिनद्धनुः।।	</td><td>	9-9-12a<br>9-9-12b	
</td></tr>
				
<tr><td>
	अथैनं छिन्नधन्वानं रुक्मपुङ्खैः शिलाशितैः।<br>त्रिभिः शरैरसम्भ्रान्तो ललाटे वै समार्पयत्।।	</td><td>	9-9-13a<br>9-9-13b	
</td></tr>
				
<tr><td>
	हयांश्चास्य शरैस्तीक्ष्णैः प्रेषयामास मृत्यवे।<br>तथा ध्वजं सारथिं च त्रिभिस्त्रिभिरपातयत्।।	</td><td>	9-9-14a<br>9-9-14b	
</td></tr>
				
<tr><td>
	स शत्रुभुजनिर्मुक्तैर्ललाटस्थैस्त्रिभिः शरैः।<br>नकुलः शुशुभे राजंस्त्रिशृङ्ग इव पर्वतः।।	</td><td>	9-9-15a<br>9-9-15b	
</td></tr>
				
<tr><td>
	स च्छिन्नधन्वा विरथः खङ्गमादाय चर्म च।<br>रथादवातरद्वीरः शैलाग्रादिव केसरी।।	</td><td>	9-9-16a<br>9-9-16b	
</td></tr>
				
<tr><td>
	पद्मामापततस्तस्य शस्वृष्टिं समासृजत्।<br>नकुलोऽप्यग्रसत्तां वै चर्मणा लघुविक्रमः।।	</td><td>	9-9-17a<br>9-9-17b	
</td></tr>
				
<tr><td>
	चित्रसेनरथं प्राप्य चित्रयोधी जितश्रमः।<br>आरुरोह महाबाहुः सर्वसैन्यस्य पश्यतः।।	</td><td>	9-9-18a<br>9-9-18b	
</td></tr>
				
<tr><td>
	सकुण्डलं समुकुटं सुनसं स्वायतेक्षणम्।<br>चित्रसेनशिरः कायादपाहरत पाण्डवः।।	</td><td>	9-9-19a<br>9-9-19b	
</td></tr>
<tr><td>
	स पपात रथात्तस्माद्दिवाकरसमद्युतिः।।	</td><td>	9-9-20a	
</td></tr>
				
<tr><td>
	चित्रसेनशिरस्तत्तु दृष्ट्वा तत्र महारथाः।<br>साधुवादस्वनांश्चक्रुः सिंहनादांश्च पुष्कलान्।।	</td><td>	9-9-21a<br>9-9-21b	
</td></tr>
				
<tr><td>
	विशस्तं भ्रातरं दृष्ट्वा कर्णपुत्रौ महारथौ।<br>सुशर्मा सत्यसेनश्च मुञ्चन्तौ विविधाञ्शरान्।।	</td><td>	9-9-22a<br>9-9-22b	
</td></tr>
				
<tr><td>
	ततोऽभ्यधावतां तूर्णं पाण्डवं रथिनां वरम्।<br>जिघांसन्तौ यथा नागं व्याघ्रौ राजन्महावने।।	</td><td>	9-9-23a<br>9-9-23b	
</td></tr>
				
<tr><td>
	तावभ्येत्य महाबाहू द्वावप्यतिमहारथौ।<br>शरौषान्सम्यगस्यन्तौ जीमूतौ सलिलं यथा।।	</td><td>	9-9-24a<br>9-9-24b	
</td></tr>
				
				
<tr><td>
	स शरैः सर्वतो विद्धः प्रहृष्ट इव पाण्डवः।<br>अन्यत्कार्मुकमादाय रथमारुह्य वेगवान्।<br>अतिष्ठत रणे वीरः क्रुद्धरूप इवान्तकः।।	</td><td>	9-9-25a<br>9-9-25b<br>9-9-25c	
</td></tr>
				
<tr><td>
	तस्य तौ भ्रातरौ राजञ्शरैः सन्नतपर्वभिः।<br>रथं विशकलीकर्तुं समारब्धौ विशाम्पते।।	</td><td>	9-9-26a<br>9-9-26b	
</td></tr>
				
<tr><td>
	ततः प्रहस्य नकुलश्चतुर्भिश्चतुरो रणे।<br>जघान निशितैर्बाणैः सत्यसेनस्य वाजिनः।।	</td><td>	9-9-27a<br>9-9-27b	
</td></tr>
				
<tr><td>
	ततः सन्धाय नारचं रुक्मपुङ्खं शिलाशितम्।<br>धनुश्चिच्छेद राजेन्द्र सत्यसेनस्य पाण्डवः।।	</td><td>	9-9-28a<br>9-9-28b	
</td></tr>
				
<tr><td>
	अथान्यं रथमास्थाय धनुरादाय चापरम्।<br>सत्यसेनः सुशर्मा च पाण्डवं पर्यधावताम्।।	</td><td>	9-9-29a<br>9-9-29b	
</td></tr>
				
<tr><td>
	अविध्यत्तावसम्भ्रान्तौ माद्रीपुत्रः प्रतापवान्।<br>द्वाभ्यां द्वाभ्यां महाराज शराभ्यां रणमूर्धनि।।	</td><td>	9-9-30a<br>9-9-30b	
</td></tr>
				
<tr><td>
	सुशर्मा तु ततः क्रुद्धः पाण्डवस्य महद्धनुः।<br>चिच्छेद प्रहसन्युद्धे क्षुरप्रेण महारथः।।	</td><td>	9-9-31a<br>9-9-31b	
</td></tr>
				
<tr><td>
	अथान्यद्धनुरादाय नकुलः क्रोधमूच्छितः।<br>सुशर्माणं पञ्चभिर्विद्ध्वा ध्वजमेकेन चिच्छिदे।।	</td><td>	9-9-32a<br>9-9-32b	
</td></tr>
				
<tr><td>
	सत्यसेनस्य स धनुर्हस्तावपं च मारिष।<br>चिच्छेद तरसा युद्धे तत उच्चुक्रुशुर्जनाः।।	</td><td>	9-9-33a<br>9-9-33b	
</td></tr>
				
<tr><td>
	अथान्यद्धनुरादाय वेगघ्नं भारसाधनम्।<br>शरैः सञ्छादयामास समन्तात्पाण्डुनन्दनम्।।	</td><td>	9-9-34a<br>9-9-34b	
</td></tr>
				
<tr><td>
	सन्निवार्य तु तान्बाणान्नकुलः परवीरहा।<br>सत्यसेनसुशर्माणौ द्वाभ्यां द्वाभ्यामविध्यत।।	</td><td>	9-9-35a<br>9-9-35b	
</td></tr>
				
<tr><td>
	तावेनं प्रत्यविध्येतां पृथक्पृथगजिह्मगैः।<br>सारथिं चास्य राजेन्द्र शितैर्विव्यधतुः शरैः।।	</td><td>	9-9-36a<br>9-9-36b	
</td></tr>
				
<tr><td>
	सत्यसेनो रथेषां तु नकुलस्य धनुस्तथा।<br>पृथक् शराभ्यां चिच्छेद कृतहस्तः प्रतापवान्।।	</td><td>	9-9-37a<br>9-9-37b	
</td></tr>
				
<tr><td>
	स रथेऽतिरथस्तिष्ठन्रथशक्तिं परामृशत्।।<br>स्वर्णदण्डामकुण्ठाग्रां तैलधौतां सुनिर्मलाम्।	</td><td>	9-9-38a<br>9-9-38b	
</td></tr>
<tr><td>
	लेलिहानामिव विमो नागकन्यां महाविषाम्।।	</td><td>	9-9-39a	
</td></tr>
<tr><td>
	समुद्यम्य च चिक्षेप सत्यसेनस्य संयुगे।।	</td><td>	9-9-40a	
</td></tr>
				
<tr><td>
	सा तस्य हृदयं गत्या विभेद शतधा नृप।<br>स पवात रथाद्भूमिं यतसत्वोऽल्पत्तेतनः।।	</td><td>	9-9-41a<br>9-9-41b	
</td></tr>
				
<tr><td>
	भ्रातरं निहतं दृष्ट्वा सुशर्मा क्रोधमूर्च्छितः।<br>अभ्यवर्षच्छरैस्तूर्णं पादातं पाण्डुनन्दनम्।।	</td><td>	9-9-42a<br>9-9-42b	
</td></tr>
				
<tr><td>
	चतुर्भिश्चतुरो वाहान्ध्वजं छित्त्वा च पञ्चभिः।<br>त्रिभिर्वै सारथिं हत्वा कर्णपुत्रो ननाद ह।।	</td><td>	9-9-43a<br>9-9-43b	
</td></tr>
				
<tr><td>
	नकुलं विरथं दृष्ट्वा द्रौपदेयो महारथम्।<br>सुतसोमोऽभिदुद्राव परीप्सन्पितरं रणे।।	</td><td>	9-9-44a<br>9-9-44b	
</td></tr>
				
<tr><td>
	ततोऽधिरुह्य नकुलः सुतसोमस्य तं रथम्।<br>शुशुभे भरतश्रेष्ठो गिरिस्य इव केसरी।।	</td><td>	9-9-45a<br>9-9-45b	
</td></tr>
<tr><td>
	अन्यत्कार्मुकमादाय सुशर्माणमयोधयत्।।	</td><td>	9-9-46a	
</td></tr>
				
<tr><td>
	तत्र तौ शरवर्षाभ्यां समासाद्य परस्परम्।<br>परस्परवधे यत्नं चक्रतुः सुमहारथौ।।	</td><td>	9-9-47a<br>9-9-47b	
</td></tr>
				
<tr><td>
	सुशर्मा तु तः क्रुद्धः पाण्डवं विशिखैस्त्रिभिः।<br>सुतसोमं तु विंशत्या वाह्वोरुरसि चार्पयत्।।	</td><td>	9-9-48a<br>9-9-48b	
</td></tr>
				
<tr><td>
	ततः क्रुद्धो महाराज नकुलः परवीरहा।<br>शरैस्तस्य दिशः सर्वाश्छादयामास वीर्यवान्।।	</td><td>	9-9-49a<br>9-9-49b	
</td></tr>
				
<tr><td>
	ततो गृहीत्वा तीक्ष्णाग्रमर्धचन्द्रं सुतेजनम्।<br>आकर्णपूर्णं चिक्षेप कर्णपुत्राय संयुगे।।	</td><td>	9-9-50a<br>9-9-50b	
</td></tr>
				
<tr><td>
	तस्य तेन शिरः कायाज्जहार नृपसत्तम।<br>पश्यतां सर्वसैन्यानां तदद्भुतमिवाभवत्।।	</td><td>	9-9-51a<br>9-9-51b	
</td></tr>
				
<tr><td>
	स हतः प्रापतद्राजन्नकुलेन महात्मना।<br>नदीपेxxxxxxxणस्तीरजः पादपो महान्।।	</td><td>	9-9-52a<br>9-9-52b	
</td></tr>
				
<tr><td>
	कर्णपुत्रवचं दृष्ट्वा नकुलस्य च विक्रमम्।<br>प्रदुद्राव भवात्सेना तावकी भरतर्वभ।।	</td><td>	9-9-53a<br>9-9-53b	
</td></tr>
				
<tr><td>
	तां तु सेनां महाराज्ञ मद्रराजः प्रतापवान्।<br>xxxxxx शूरः सेनापतिररिन्दमः।।	</td><td>	9-9-54a<br>9-9-54b	
</td></tr>
				
<tr><td>
	xxxxxx व्यवस्याप्य च वाहिनीम्।<br>xxxxxxx भूशं कृत्वा धनुःशब्दं च दारुणम्।।	</td><td>	9-9-55a<br>9-9-55b	
</td></tr>
				
<tr><td>
	xxxxxx सगरे राजन्रांक्षेता दृढधन्वना।<br>प्रत्युद्ययुश्च तांस्ते तु समन्ताद्विगतव्यथाः।।	</td><td>	9-9-56a<br>9-9-56b	
</td></tr>
				
<tr><td>
	मद्रराजं महेष्वासं परिवार्य समन्ततः।<br>स्थिता राजन्महासेना योद्वुकामा समन्ततः।।	</td><td>	9-9-57a<br>9-9-57b	
</td></tr>
				
<tr><td>
	सात्यकिर्भीमसेनश्च माद्रीपुत्रौ च पाण्डवौ।<br>युधिष्ठिरं पुरस्कृत्य हीनिषेवमरिन्दमम्।।	</td><td>	9-9-58a<br>9-9-58b	
</td></tr>
				
<tr><td>
	परिवार्य रणे वीराः सिंहनादं प्रचक्रिरे।<br>बाणशङ्खरवांस्तीव्रान्क्ष्वेलाश्च विविधा दधुः।।	</td><td>	9-9-59a<br>9-9-59b	
</td></tr>
				
<tr><td>
	तथैव तावकाः सर्वे मद्राधिपतिमञ्जसा।<br>परिवार्य सुसंरब्धाः पुनर्युद्धमरोचयन्।।	</td><td>	9-9-60a<br>9-9-60b	
</td></tr>
				
<tr><td>
	ततः प्रववृते युद्धं भीरूणां भयवर्धनम्।<br>तावकानां परेषां च मृत्युं कृत्वा निबर्तनम्।।	</td><td>	9-9-61a<br>9-9-61b	
</td></tr>
				
<tr><td>
	यथा देवासुरं युद्धं पूर्वमासीद्विशाम्पते।<br>अभीतानां तथाऽऽसीत्तद्यमराष्ट्रविवर्धनम्।।	</td><td>	9-9-62a<br>9-9-62b	
</td></tr>
				
<tr><td>
	ततः कपिध्वजो राजन्हत्वा संशप्तकान्रणे।<br>अभ्यद्रवत तां सेनां कौरवीं पाण्डुनन्दनः।।	</td><td>	9-9-63a<br>9-9-63b	
</td></tr>
				
<tr><td>
	तथैव पाण्डवाः सर्वे धृष्टद्युम्नपुरोगमाः।<br>अभ्यधावन्ततां सेनां विसृजन्तः शिताञ्शरान्।।	</td><td>	9-9-64a<br>9-9-64b	
</td></tr>
				
<tr><td>
	पाण्डवैरवकीर्णानां सम्मोहः समजायत।<br>न च जज्ञुस्त्वनीकानि दिशो वा विदिशस्तथा।।	</td><td>	9-9-65a<br>9-9-65b	
</td></tr>
				
				
<tr><td>
	आपूर्यमाणा निशितैः शरैः पाण्डवचोदितैः।<br>हतप्रवीरा विध्वस्ता वार्यमाणा समन्ततः।<br>कौरव्यवध्यत चमूः पाण्डुपुत्रैर्महारथैः।।	</td><td>	9-9-66a<br>9-9-66b<br>9-9-66c	
</td></tr>
				
<tr><td>
	तथैव पाण्डवं सैन्यं शरै राजन्समन्ततः।<br>रणेऽहन्यत पुत्रैस्ते शतशोऽथ सहस्रशः।।	</td><td>	9-9-67a<br>9-9-67b	
</td></tr>
				
<tr><td>
	ते सेने भृशसन्तप्ते वध्यमाने परस्परम्।<br>व्याकुले समपद्येतां वर्षासु सरिताविव।।	</td><td>	9-9-68a<br>9-9-68b	
</td></tr>
				
<tr><td>
	आविवेश ततस्तीव्रं तावकानां महद्भयम्।<br>पाण्डवानां च राजेन्द्र तथाभूते महाहवे।।	</td><td>	9-9-69a<br>9-9-69b	
</td></tr>
<tr><td>
	।। इति श्रीमन्महाभारतेयथा <br>शल्यपर्वणि शल्यवधपर्वणि <br>अष्टादशदिवसयुद्धे नवमोऽध्यायः।। 9 ।।	</td><td>		
</td></tr>
</tbody>