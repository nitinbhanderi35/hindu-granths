				
<tbody><tr><td>
	<b>वैशम्पायन उवाच।</b>	</td><td>	9-55-1x	
</td></tr>
				
<tr><td>
	कुरुक्षेत्रं ततो दृष्ट्वा दत्त्वा देयांश्च सात्वतः।<br>आश्रमं सुमहत्पुण्यमगमज्जनमेजय।।	</td><td>	9-55-1a<br>9-55-1b	
</td></tr>
				
<tr><td>
	मधूकाम्रवणोपेतं प्लुक्षन्यग्रोधसङ्कुलम्।<br>चिरबिल्वयुतं पुण्यं पनसार्जुनसङ्कुलम्।।	</td><td>	9-55-2a<br>9-55-2b	
</td></tr>
				
<tr><td>
	तं दृष्ट्वा यादवश्रेष्ठः प्रवरं पुण्यलक्षणम्।<br>पप्रच्छ तानृषीन्सर्वान्कस्याश्रमवरस्त्वयम्।।	</td><td>	9-55-3a<br>9-55-3b	
</td></tr>
				
<tr><td>
	ते तु सर्वे महात्मानमूचू राजन्हलायुधम्।<br>शृणु विस्तरशो राम यस्यायं पूर्वमाश्रमः।।	</td><td>	9-55-4a<br>9-55-4b	
</td></tr>
				
<tr><td>
	अत्र विष्णुः पुरा देवस्तप्तवांस्तप उत्तमम्।<br>अत्रास्य विधिवद्यज्ञाः सर्वे वृत्ताः सनातनाः।।	</td><td>	9-55-5a<br>9-55-5b	
</td></tr>
				
<tr><td>
	अत्रैव ब्राह्मणी वृद्वा कौमारब्रह्मचारिणी।<br>योगयुक्ता दिवं याता तपोयुक्ता विशाम्पते।।	</td><td>	9-55-6a<br>9-55-6b	
</td></tr>
				
<tr><td>
	बभूव श्रीमती राजञ्शाण्डिल्यस्य महात्मनः।<br>सुता धृतव्रता साध्वी नियता ब्रह्मचारिणी।।	</td><td>	9-55-7a<br>9-55-7b	
</td></tr>
				
<tr><td>
	साऽपि प्राप्य परं योगं गता स्वर्गमनुत्तमम्।<br>भुक्त्वाऽश्रमेऽश्वमेधस्य फलं फलवतः शुभम्।।	</td><td>	9-55-8a<br>9-55-8b	
</td></tr>
				
<tr><td>
	गता स्वर्गं महाराज पूजिता च महात्मभिः।<br>अभिगम्याश्रमं पुण्यं स दृष्ट्वा यदुनन्दनः।।	</td><td>	9-55-9a<br>9-55-9b	
</td></tr>
				
<tr><td>
	ऋषींस्तानभिवाद्याथ पार्श्वे हिमवतोऽच्युतः।<br>सन्ध्याकार्याणि सर्वाणि निर्वर्त्यारुरुहेऽचलम्।।	</td><td>	9-55-10a<br>9-55-10b	
</td></tr>
				
<tr><td>
	नातिदूरं ततो गत्वा नगं तालध्वजो बली।<br>पुण्ये तीर्थवरे स्नात्वा विस्मयं परमं गतः।।	</td><td>	9-55-11a<br>9-55-11b	
</td></tr>
				
<tr><td>
	प्रभवं च सरस्वत्याः प्लक्षप्रस्रवणं बलः।<br>सम्प्राप्तः कारपचनं तीर्थप्रवरमुत्तमम्।।	</td><td>	9-55-12a<br>9-55-12b	
</td></tr>
				
				
<tr><td>
	हलायुधस्तु तत्रापि दत्त्वा दानं महाबलः।<br>आप्लुतः सलिले पुण्ये सुशीते विमले शुचौ।<br>सन्तर्पयामास पितॄन्देवांश्च रणदुर्मदः।।	</td><td>	9-55-13a<br>9-55-13b<br>9-55-13c	
</td></tr>
				
<tr><td>
	तत्रोष्यैकां तु रजनीं यतिभिर्ब्राह्मणैः सह।<br>मित्रावरुणयोः पुण्यं जगामाश्रममच्युतः।।	</td><td>	9-55-14a<br>9-55-14b	
</td></tr>
				
<tr><td>
	इन्द्रोऽग्निरर्यमा चैव यत्र प्राक् प्रीतिमाप्नुवम्।<br>तं देशं कारपचनात्स तस्मादाजगामह।।	</td><td>	9-55-15a<br>9-55-15b	
</td></tr>
				
				
<tr><td>
	स्नात्वा तत्र च धर्मात्मा परां प्रीतिमवाप्य च।<br>ऋषिभिश्चैव सिद्धैश्च सहितो वै महाबलः।<br>उपविष्टः कथाः शुभ्राः शुश्राव यदुपुङ्गवः।।	</td><td>	9-55-16a<br>9-55-16b<br>9-55-16c	
</td></tr>
				
<tr><td>
	तथा तु तिष्ठतां तेषां नारदो भगवानृषिः।<br>आजगामाथ तं देशं यत्र रामो व्यवस्थितः।।	</td><td>	9-55-17a<br>9-55-17b	
</td></tr>
				
<tr><td>
	जटामण्डलसंवीतः कुशचीरी महातपाः।<br>हेमदण्डधरो राजन्कमण्डलुधरस्तथा।।	</td><td>	9-55-18a<br>9-55-18b	
</td></tr>
				
<tr><td>
	महतीं सुखशब्दां तां गृह्य वीणां मनोरमाम्।<br>नृत्ये गीते च कुशलो देवब्राह्मणपूजितः।।	</td><td>	9-55-19a<br>9-55-19b	
</td></tr>
				
<tr><td>
	प्रभवः कलहानं च नित्यं च कलहप्रियः।<br>तं देशमगमद्यत्र श्रीमान्रामो व्यवस्थितः।।	</td><td>	9-55-20a<br>9-55-20b	
</td></tr>
				
<tr><td>
	प्रत्युत्थाय च तं रामः पूजयित्वा यतव्रतम्।<br>देवर्षिं पर्यपृच्छत्स यथावृत्तं कुरून्प्रति।।	</td><td>	9-55-21a<br>9-55-21b	
</td></tr>
				
<tr><td>
	तदाऽस्याकथयद्राजन्नारदः सर्ववेदवित्।<br>सर्वमेतद्यथावृत्तमतीतं कुरुसंक्षयम्।।	</td><td>	9-55-22a<br>9-55-22b	
</td></tr>
				
<tr><td>
	ततोऽब्रवीद्रौहिणेयो नारदं दीनया गिरा।<br>किमवस्थं तु तत्क्षत्रं ये तु तत्राभवन्नृपाः।।	</td><td>	9-55-23a<br>9-55-23b	
</td></tr>
				
<tr><td>
	श्रुतमेतन्मया पूर्वं सर्वमेव तपोधन।<br>विस्तरश्रवणे जातं कौतूहलमतीव मे।।	</td><td>	9-55-24a<br>9-55-24b	
</td></tr>
<tr><td>
	<b>नारद उवाच।</b>	</td><td>	9-55-25x	
</td></tr>
				
<tr><td>
	पूर्वमेव हतो भीष्मो द्रोणः सिन्धुपतिस्तथा।<br>हतो वैकर्तनः कर्णः पुत्राश्चास्य महारथाः।।	</td><td>	9-55-25a<br>9-55-25b	
</td></tr>
				
<tr><td>
	भूरिश्रवा रौहिणेय मद्रराजश्च वीर्यवान्।<br>एते चान्ये च बहवो हतास्तत्र महाबलाः।।	</td><td>	9-55-26a<br>9-55-26b	
</td></tr>
				
<tr><td>
	प्रियान्प्राणान्परित्यज्य प्रियार्थं कौरवस्य वै।<br>राजानो राजपुत्राश्च समरेष्वनिवर्तिनः।।	</td><td>	9-55-27a<br>9-55-27b	
</td></tr>
<tr><td>
	अहतांस्तु महाबाहो शृणु मे तत्र माधव।।	</td><td>	9-55-28a	
</td></tr>
				
				
<tr><td>
	धार्तराष्ट्रबले शेषास्त्रयः समितिमर्दनाः।<br>कृपश्च कृतवर्मा च द्रोणपुत्रश्च वीर्यवान्।<br>तेऽपि वै विद्रुता राम दिशो दश भयात्तदा।।	</td><td>	9-55-29a<br>9-55-29b<br>9-55-29c	
</td></tr>
				
<tr><td>
	दुर्योधनो हते सैन्ये विद्रुतेषु पदातिषु।<br>हदं द्वैपायनं नाम विवेश भृशदुःखितः।।	</td><td>	9-55-30a<br>9-55-30b	
</td></tr>
				
<tr><td>
	शयानं धार्तराष्ट्रं तु सलिले स्तम्भिते तदा।<br>पाण्डवाः सह कृष्णेन वाग्भिरुग्राभिरार्दयन्।।	</td><td>	9-55-31a<br>9-55-31b	
</td></tr>
				
<tr><td>
	स तुद्यमानो बलवान्वाग्भी राम समन्ततः।<br>उत्थितः स हदाद्वीरः प्रगृह्य महतीं गदाम्।।	</td><td>	9-55-32a<br>9-55-32b	
</td></tr>
				
<tr><td>
	स चाप्युपागतो योद्धुं भीमेन सह साम्प्रतम्।<br>भविष्यति तयोरद्य युद्धं राम सुदारुणम्।।	</td><td>	9-55-33a<br>9-55-33b	
</td></tr>
				
<tr><td>
	यदि कौतूहलं तेऽस्ति व्रज माधव मा चिरम्।<br>पश्य युद्धं महाघोरं शिष्ययोर्यदि मन्यसे।।	</td><td>	9-55-34a<br>9-55-34b	
</td></tr>
<tr><td>
	<b>वैशम्पायन उवाच।</b>	</td><td>	9-55-35x	
</td></tr>
				
				
<tr><td>
	नारदस्य वचः श्रुत्वा तानभ्यर्च्य द्विजर्षभान्।<br>सर्वान्विसर्जयामास ये तेनाभ्यागताः सह।<br>गम्यतां द्वारकां चेति सोऽन्वशादनुयायिनः।।	</td><td>	9-55-35a<br>9-55-35b<br>9-55-35c	
</td></tr>
				
				
<tr><td>
	सोऽवतीर्याचलश्रेष्ठात्प्लक्षप्रस्रवणाच्छुभात्।<br>ततः प्रीतमनाः रामः श्रुता तीर्थफलं महत्।<br>विप्राणां सन्निधौ श्लोकमगायदिममच्युतः।।	</td><td>	9-55-36a<br>9-55-36b<br>9-55-36c	
</td></tr>
				
				
				
<tr><td>
	सरस्वतीवाससमा कुतो रतिः<br>सरस्वतीवाससमाः कुतो गुणाः।<br>सरस्वतीं प्राप्य दिवं गता जनाः<br>सदा स्मरिष्यन्ति नदीं सरस्वतीम्।।	</td><td>	9-55-37a<br>9-55-37b<br>9-55-37c<br>9-55-37d	
</td></tr>
				
				
				
<tr><td>
	सरस्वती सर्वनदीषु पुण्या<br>सरस्वती लोकशुभावहा सदा।<br>सरस्वतीं प्राप्य जनाः सुदुष्कृतं<br>सदा न शोचन्ति परत्र चेह च।।	</td><td>	9-55-38a<br>9-55-38b<br>9-55-38c<br>9-55-38d	
</td></tr>
				
<tr><td>
	ततो मुहुर्मुहुः प्रीत्या प्रेक्षमाणः सरस्वतीम्।<br>हयैर्युक्तं रथं शुभ्रमारुरोह परन्तपः।।	</td><td>	9-55-39a<br>9-55-39b	
</td></tr>
				
<tr><td>
	स शीघ्रगामिना तेन रथेन यदुपुङ्गवः।<br>दिदृक्षुरभिसम्प्राप्तः शिष्ययुद्वमुपस्थितम्।।	</td><td>	9-55-40a<br>9-55-40b	
</td></tr>
				
<tr><td>
	एवं तदभवद्युद्वं तुमुलं जनमेजयं।<br>यत्र दुःखान्वितो राजा धृतराष्ट्रोऽब्रवीदिदम्।।	</td><td>	9-55-41a<br>9-55-41b	
</td></tr>
<tr><td>
	<b>धृतराष्ट्र उवाच।</b>	</td><td>	9-55-42x	
</td></tr>
				
<tr><td>
	राम सन्निहितं श्रुत्वा गदायुद्ध उपस्थिते।<br>मम पुत्रः कथं भीमं प्रत्ययुध्यत सञ्जय।।	</td><td>	9-55-42a<br>9-55-42b	
</td></tr>
<tr><td>
	।। इति श्रीमन्महाभारते शल्यपर्वणि <br>ह्रदप्रवेशपर्वणि पञ्चपञ्चाशत्तमोऽध्यायः।। 55 ।।	</td><td>		
</td></tr>
<tr><td>
	समाप्तं हदप्रवेशपर्व।। 2 ।।	</td><td>		
</td></tr></tbody>