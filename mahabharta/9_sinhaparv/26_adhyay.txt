				
<tbody><tr><td>
	<b>सञ्जय उवाच।</b>	</td><td>	9-26-1x	
</td></tr>
				
<tr><td>
	दुर्योधनो महाराज सुदर्शश्चापि ते सुतः।<br>हतशेषौ तदा सङ्ख्ये वाजिमध्ये व्यवस्थितौ।।	</td><td>	9-26-1a<br>9-26-1b	
</td></tr>
				
<tr><td>
	ततो दुर्योधनं दृष्ट्वा वाजिमध्ये व्यवस्थितम्।<br>उवाच देवकीपुत्रः कुन्तीपुत्रं धनञ्जयम्।।	</td><td>	9-26-2a<br>9-26-2b	
</td></tr>
				
<tr><td>
	शत्रवो हतभूयिष्ठा ज्ञातयः परिपालिताः।<br>गृहीत्वा सञ्जयं चासौ निवृत्तः शिनिपुङ्गवः।।	</td><td>	9-26-3a<br>9-26-3b	
</td></tr>
				
<tr><td>
	परिश्रान्तश्च नकुलः सहदेवश्च भारत।<br>योधयित्वा रणे पापान्धार्तराष्ट्रान्सहानुगान्।।	</td><td>	9-26-4a<br>9-26-4b	
</td></tr>
				
<tr><td>
	दुर्योधनमतिक्रम्य त्रय एते व्यवस्थिन्ताः।<br>कृपश्च कृतवर्मा च द्रौणिश्चैव महारथः।।	</td><td>	9-26-5a<br>9-26-5b	
</td></tr>
				
<tr><td>
	असौ तिष्ठति पाञ्चाल्यः श्रिया परमया युतः।<br>दुर्योधनबलं हत्वा सह सर्वैः प्रभद्रकैः।।	</td><td>	9-26-6a<br>9-26-6b	
</td></tr>
				
<tr><td>
	असौ दुर्योधनः पार्थ वाजिमध्ये व्यवस्थितः।<br>छत्रेण ध्रियामणेन प्रेक्षमाणो मुहुर्मुहुः।।	</td><td>	9-26-7a<br>9-26-7b	
</td></tr>
				
<tr><td>
	प्रतिव्यूह्य बलं सर्वं रणमध्ये व्यवस्थितः।<br>एनं हत्वा शितैर्बाणैः कृतकृत्यो भविष्यसि।।	</td><td>	9-26-8a<br>9-26-8b	
</td></tr>
				
<tr><td>
	गजानीकं हतं दृष्ट्वा त्वां च प्राप्तमरिन्दम।<br>यावन्न विद्रवन्त्येते तावज्जहि सुयोधन्सम्।।	</td><td>	9-26-9a<br>9-26-9b	
</td></tr>
				
<tr><td>
	यातु कश्चित्तुं पाञ्चाल्यं क्षिप्रमागम्यतामिति।<br>परिश्रान्तबलस्तात नैष मुच्येत किल्बिषी।।	</td><td>	9-26-10a<br>9-26-10b	
</td></tr>
				
<tr><td>
	हत्वा तव बलं सर्वं सङ्ग्रमे धृतराष्ट्रजः।<br>जितान्पाण्डुसुतान्प्रत्वा रूपं धारयते महत्।।	</td><td>	9-26-11a<br>9-26-11b	
</td></tr>
				
<tr><td>
	निहतं स्वबलं दृष्ट्वा पीडितं चापि पाण्डवैः।<br>ध्रुवमेष्यति सङ्ग्रमे वधायैवात्मनो नृपः।।	</td><td>	9-26-12a<br>9-26-12b	
</td></tr>
				
				
<tr><td>
	एवमुक्तः फल्गुनस्तु कृष्णं वचनमब्रवीत्।<br>धृतराष्ट्रसुताः सर्वे हता भीमेन माधव।<br>यावेतावास्थितौ कृष्ण तावद्य नभविष्यतः।।	</td><td>	9-26-13a<br>9-26-13b<br>9-26-13c	
</td></tr>
				
<tr><td>
	हतो भीष्मो हतो द्रोणः कर्णो वैकर्तनो हतः।<br>मद्रराजो हतः शल्यो हतः कृष्ण जयद्रथः।।	</td><td>	9-26-14a<br>9-26-14b	
</td></tr>
				
				
<tr><td>
	हयाः पञ्चशताः शिष्टाः शकुनेः सौबलस्य च।<br>रथानां तु शते शिष्टे द्वे एव तु जनार्दन।<br>दन्तिनां च शतं साग्रं त्रिसाहस्राः पदातयः।।	</td><td>	9-26-15a<br>9-26-15b<br>9-26-15c	
</td></tr>
				
<tr><td>
	अश्वत्थामा कृपश्चैव त्रिगर्ताधिपतिस्तथा।<br>उलूकः शकुनिश्चैव कृतवर्मा च सात्वतः।।	</td><td>	9-26-16a<br>9-26-16b	
</td></tr>
				
<tr><td>
	एतद्बलमभूच्छेषं धार्तराष्ट्रस्य माधव।<br>मोक्षो न नूनं कालात्तु विद्यते भुवि कस्यचित्।।	</td><td>	9-26-17a<br>9-26-17b	
</td></tr>
				
				
<tr><td>
	तथा विनिहते सैन्ये पश्य दुर्योधनं स्थितम्।<br>अद्याह्ना हि महाराजो हतामित्रो भविष्यति।<br>न हि मे मोक्ष्यते कश्चित्परेषामिह चिन्तये।।	</td><td>	9-26-18a<br>9-26-18b<br>9-26-18c	
</td></tr>
				
<tr><td>
	ये त्वद्य समरं कृष्ण न हास्यन्ति मदोत्कटाः।<br>तान्वै सर्वान्हनिष्यामि यद्यपि स्युरमानुषाः।।	</td><td>	9-26-19a<br>9-26-19b	
</td></tr>
				
<tr><td>
	अद्य युद्धे समुत्पन्नं दीर्घं राज्ञः प्रजागरम्।<br>अपनेष्यामि गान्धारिं घातयित्वा शितैः शरैः।।	</td><td>	9-26-20a<br>9-26-20b	
</td></tr>
				
<tr><td>
	निकृत्या वै दुराचारो यानि रत्नानि सौबलः।<br>सभायामहरद्द्यूते पुनस्तान्याहराम्यहम्।।	</td><td>	9-26-21a<br>9-26-21b	
</td></tr>
				
<tr><td>
	अद्य वेत्स्यन्ति मच्छक्तिं सर्वा नागपुरे स्त्रियः।<br>श्रुत्वा पतींश्च पुत्रांश्च पाण्डवैर्निहतान्युधि।।	</td><td>	9-26-22a<br>9-26-22b	
</td></tr>
				
<tr><td>
	समाप्तमद्य वै कर्म सर्वं कृष्ण भविष्यति।<br>अद्य दुर्योधनो दीप्तां श्रियं प्राणांश्च मोक्ष्यति।।	</td><td>	9-26-23a<br>9-26-23b	
</td></tr>
				
<tr><td>
	नापयाति भयात्कृष्ण सङ्ग्रामाद्यदि चेन्मम।<br>निहतं विद्धि वार्ष्णेय धार्तराष्ट्रं सुबालिशम्।।	</td><td>	9-26-24a<br>9-26-24b	
</td></tr>
				
<tr><td>
	मम ह्येतदपर्याप्तं वाजिबृन्दमरिन्दम।<br>सोढुं ज्यातलनिर्घोषं याहि यावन्निहन्म्यहम्।।	</td><td>	9-26-25a<br>9-26-25b	
</td></tr>
<tr><td>
	<b>सञ्जय उवाच।</b>	</td><td>	9-26-26x	
</td></tr>
				
<tr><td>
	एवमुक्तस्तु दाशार्हः पाण्डवेन यशस्विना।<br>अचोदयद्धायन्राजन्दुर्योधनबलं प्रति।।	</td><td>	9-26-26a<br>9-26-26b	
</td></tr>
				
				
<tr><td>
	तदनीकमभिप्रेक्ष्य त्रयः सज्जा महारथाः।<br>भीमसेनोऽकर्जुनश्चैव सहदेवश्च मारिष।<br>प्रययुः सिंहनादेन दुर्योधनजिघांसया।।	</td><td>	9-26-27a<br>9-26-27b<br>9-26-27c	
</td></tr>
				
<tr><td>
	तान्प्रेक्ष्य सहितान्सर्वाञ्जवेनोद्यतकार्मुकान्।<br>सौबलोऽभ्यद्रवद्युद्धे पाण्डवानाततायिनः।।	</td><td>	9-26-28a<br>9-26-28b	
</td></tr>
				
<tr><td>
	सुदर्शनस्त्व मतो भीमसेनं समभ्ययात्।<br>सुशर्मा शकुनिश्चैव युयुधाते किरीटिना।।	</td><td>	9-26-29a<br>9-26-29b	
</td></tr>
<tr><td>
	सहदेवं तव सुतो हयपृष्ठगतोऽभ्ययात्।।	</td><td>	9-26-30a	
</td></tr>
				
<tr><td>
	ततो हि यत्नतः क्षिप्रं तवं पुत्रो जनाधिप।<br>प्रासेन सहदेवस्य शिरसि प्राहरद्भृशम्।।	</td><td>	9-26-31a<br>9-26-31b	
</td></tr>
				
<tr><td>
	सोपाविशद्रथोपस्थे तव सुत्रेण ताडितः।<br>रुधिराप्लुतसर्वाङ्ग आशीविष इव श्वसन्।।	</td><td>	9-26-32a<br>9-26-32b	
</td></tr>
				
<tr><td>
	प्रतिलभ्य ततः सञ्ज्ञां सहदेवो विशाम्पते।<br>दुर्योधनं शरैस्तीक्ष्णैः सङ्क्रुद्धः समवाकिरत्।।	</td><td>	9-26-33a<br>9-26-33b	
</td></tr>
				
<tr><td>
	पार्थोऽपि युधि विक्रम्य कुन्तीपुत्रो धनञ्जयः।<br>शूराणामश्वपृष्ठेभ्यः शिरांसि निचकर्त ह।।	</td><td>	9-26-34a<br>9-26-34b	
</td></tr>
				
<tr><td>
	तदनीकं तदा पार्थो व्यधमद्बहुभिः शरैः।<br>पातयित्वा हयान्सर्वांस्त्रिगर्तानां रथान्ययौ।।	</td><td>	9-26-35a<br>9-26-35b	
</td></tr>
				
<tr><td>
	ततस्ते सहिता भूत्वा त्रिगर्तानां महारथाः।<br>अर्जुनं वासुदेवं च शरवर्षैरवाकिरन्।।	</td><td>	9-26-36a<br>9-26-36b	
</td></tr>
				
<tr><td>
	सत्यकर्माणमाक्षिप्य क्षुरप्रेण महायशाः।<br>ततोऽस्य स्यन्दनस्येषां चिच्छिदे पाण्डुनन्दनः।।	</td><td>	9-26-37a<br>9-26-37b	
</td></tr>
				
<tr><td>
	शिलाशितेन च विभो क्षुरप्रेण महायशाः।<br>शिरश्चिच्छेद सहसा तप्तकुण्डलभूषणम्।।	</td><td>	9-26-38a<br>9-26-38b	
</td></tr>
				
<tr><td>
	सत्येषुमथ चादत्त योधानां मिषतां ततः।<br>यथा सिंहो वने राजन्मृगं परि बुभुक्षितः।।	</td><td>	9-26-39a<br>9-26-39b	
</td></tr>
				
<tr><td>
	तं निहत्य ततः पार्थः सुशर्माणं त्रिभिः शरैः।<br>विद्ध्वा तानहनत्सर्वान्रथान्रुक्मविभूओषितान्।।	</td><td>	9-26-40a<br>9-26-40b	
</td></tr>
				
<tr><td>
	ततः प्रायात्त्वरन्पार्थो दीर्घकालं सुसंवृतम्।<br>मुञ्जन्क्रोधविषं तीक्ष्णं प्रस्थलाधिपतिं प्रति।।	</td><td>	9-26-41a<br>9-26-41b	
</td></tr>
				
<tr><td>
	तमर्जुनः पृषत्कानां शतेन भरतर्षभ।<br>पूरयित्वा ततो वाहान्प्राहरत्तस्य धन्विनः।।	</td><td>	9-26-42a<br>9-26-42b	
</td></tr>
				
<tr><td>
	ततः शरं समादाय यमदण्डोपमं तदा।<br>सुशर्माणं समुद्दिश्य चिक्षेपाशु हसन्निव।।	</td><td>	9-26-43a<br>9-26-43b	
</td></tr>
				
<tr><td>
	स शरः प्रेषितस्तेन क्रोधदीप्तेन धन्विना।<br>सुशर्माणं समासाद्य बिभेद हृदयं रणे।।	</td><td>	9-26-44a<br>9-26-44b	
</td></tr>
				
<tr><td>
	स गतासुर्महाराज पपात धरणीतले।<br>नन्दयन्पाण्डवान्सर्वान्व्यथयंश्चापि तावकान्।।	</td><td>	9-26-45a<br>9-26-45b	
</td></tr>
				
<tr><td>
	सुशर्माणं रणे हत्वा पुत्रानस्य महारथान्।<br>सप्त चाष्टौ च त्रिंशच्च सायकैरनयत्क्षयम्।।	</td><td>	9-26-46a<br>9-26-46b	
</td></tr>
				
<tr><td>
	ततोऽस्य निशितैर्बाणैः सर्वान्हत्वा पदानुगान्।<br>अभ्यगाद्भारतीं सेनां हतशेषां महारथः।।	</td><td>	9-26-47a<br>9-26-47b	
</td></tr>
				
<tr><td>
	भीमस्तु समरे क्रुद्धः पुत्रं तव जनाधिप।<br>सुदर्शनमदृश्यन्तं शरैश्चक्रे हसन्निव।।	</td><td>	9-26-48a<br>9-26-48b	
</td></tr>
				
<tr><td>
	ततोऽस्य प्रहसन्क्रुद्धः शिरः कायादपाहरत्।<br>क्षुरप्रेण सुतीक्ष्णेन स हतः प्रापतद्भुवि।।	</td><td>	9-26-49a<br>9-26-49b	
</td></tr>
				
<tr><td>
	तस्मिंस्तु निहते वीरे ततस्तस्य पदानुगाः।<br>परिवव्रू रमे भीमं किरन्तो विविधाञ्शरान्।।	</td><td>	9-26-50a<br>9-26-50b	
</td></tr>
				
<tr><td>
	ततस्तु निशितैर्बाणैस्तवानीकं वृकोदरः।<br>इन्द्राशनिसमस्पर्शैः समन्तात्पर्यवाकिरत्।।	</td><td>	9-26-51a<br>9-26-51b	
</td></tr>
<tr><td>
	ततः क्षणेन तद्भीमो न्यहनद्भरतर्षभ।।	</td><td>	9-26-52a	
</td></tr>
				
<tr><td>
	तेषु तूत्साद्यमानेषु सेनाध्यक्षा महारथाः।<br>भीमसेनं समासाद्य ततोऽयुध्यन्त भारत।।	</td><td>	9-26-53a<br>9-26-53b	
</td></tr>
				
				
<tr><td>
	स तान्सर्वाञ्शरैर्घोरैरवाकिरत पाण्डवः।<br>तथैव तावका राजन्पाण्डवेयान्महारथान्।<br>शरवर्षेण महता समन्तात्पर्यवारयन्।।	</td><td>	9-26-54a<br>9-26-54b<br>9-26-54c	
</td></tr>
				
<tr><td>
	व्याकुलं तदभूत्सर्वं पाण्डवानां परैः सह।<br>तावकानां च समरे पाण्डवेंयैर्युयुत्सताम्।।	</td><td>	9-26-55a<br>9-26-55b	
</td></tr>
				
<tr><td>
	तत्र योधास्तदा पेतुः परस्परसमाहताः।<br>उभयोः सेनयो राजन्संशोचन्तः स्म बान्धवान्।।	</td><td>	9-26-56a<br>9-26-56b	
</td></tr>
<tr><td>
	।। इति श्रीमन्महाभारते<br> शल्यपर्वणि शल्यवधपर्वणि<br> अष्टादशदिवसयुद्धे षड्विंशोऽध्यायः।। 26 ।।	</td><td>		
</td></tr>
</tbody>