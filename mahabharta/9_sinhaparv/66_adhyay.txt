				
<tbody><tr><td>
	<b>सञ्जय उवाच।</b>	</td><td>	9-66-1x	
</td></tr>
				
<tr><td>
	वादिकानां सकाशात्तु श्रुत्वा दुर्योधनं हतम्।<br>हतशिष्टास्तदा राजन्कौरवाणां महारथाः।।	</td><td>	9-66-1a<br>9-66-1b	
</td></tr>
				
				
<tr><td>
	विनिर्भिन्नाः शितैर्बाणैर्णदातोमरशक्तिभिः।<br>अश्वत्थामा कृपश्चैव कृतवर्मा च सात्वतः।<br>त्वरिता जवनैरश्वैरायोधनमुपागमन्।।	</td><td>	9-66-2a<br>9-66-2b<br>9-66-2c	
</td></tr>
				
<tr><td>
	तत्रापश्यन्महात्मानं धार्तराष्ट्रं निपातितम्।<br>प्रभग्नं वायुवेगेन महासालं यथा वने।।	</td><td>	9-66-3a<br>9-66-3b	
</td></tr>
				
<tr><td>
	भूमौ विवेष्टमानं तं रुधिरेण समुक्षितम्।<br>महागर्जामेवारण्ये व्याधेन विनिपातितम्।।	</td><td>	9-66-4a<br>9-66-4b	
</td></tr>
				
<tr><td>
	विवर्तमानं बहुशो रुधिरौघपरिप्लुतम्।<br>यदृच्छया निपतितं चन्द्रमादित्यगोचरात्।।	</td><td>	9-66-5a<br>9-66-5b	
</td></tr>
				
<tr><td>
	युगान्तमारुतेनेव शोषितं मकरालयम्।<br>पूर्णचन्द्रमिव व्योम्नि तुषारावृतमण्डलम्।।	</td><td>	9-66-6a<br>9-66-6b	
</td></tr>
				
<tr><td>
	रेणुध्वस्तं दीर्घभुजं मातङ्गमिव विक्रमे।<br>वृतं भूतगणैर्घोरैः क्रव्यादैश्च समन्ततः।।	</td><td>	9-66-7a<br>9-66-7b	
</td></tr>
				
				
<tr><td>
	यथा धनं लिप्समानैर्भृत्यैर्नृपतिसत्तमम्।<br>भ्रुकुटीकृतवक्त्रान्तं क्रोधादुद्वृत्तचक्षुषम्।<br>सामर्षं तं नरव्याघ्रं भौमं निपतितं तथा।।	</td><td>	9-66-8a<br>9-66-8b<br>9-66-8c	
</td></tr>
				
<tr><td>
	ते तं दृष्ट्वा महेष्वासं भूतले पतितं नृपम्।<br>मोहमभ्यागमन्सर्वे कृपप्रभृतयो रथाः।।	</td><td>	9-66-9a<br>9-66-9b	
</td></tr>
				
<tr><td>
	अवतीर्य रथेभ्यश्च प्राद्रवन्राजसन्निधौ।<br>दुर्योधनं च सम्प्राप्य सर्वे भूमावुपाविशन्।।	</td><td>	9-66-10a<br>9-66-10b	
</td></tr>
				
<tr><td>
	ततो द्रौणिर्महाराज बाष्पपूर्णेक्षणः श्वसन्।<br>उवाच भरतश्रेष्ठं सर्वलोकेश्वरेश्वरम्।।	</td><td>	9-66-11a<br>9-66-11b	
</td></tr>
				
<tr><td>
	न नूनं विद्यते पुण्यं मानुषे किञ्चिदेव हि।<br>यत्र त्वं पुरुषव्याघ्र शेषे पांसुषु रूषितः।।	</td><td>	9-66-12a<br>9-66-12b	
</td></tr>
				
<tr><td>
	भूत्वा हि नृपतिः पूर्वं समाज्ञाप्य च मेदिनीम्।<br>कथमेकोऽद्य राजेन्द्र तिष्ठसे निर्जने वने।।	</td><td>	9-66-13a<br>9-66-13b	
</td></tr>
				
<tr><td>
	दुःशासनं न पश्यामि नापि कर्णं महारथम्।<br>नापि तान्सुहृदः सर्वान्किमिदं भरतर्षभ।।	</td><td>	9-66-14a<br>9-66-14b	
</td></tr>
				
<tr><td>
	दुःखं नूनं कृतान्तस्य गतिं ज्ञातुं कथञ्चन।<br>लोकनाथो भवान्यत्र शेषे पांसुषु रूषितः।।	</td><td>	9-66-15a<br>9-66-15b	
</td></tr>
				
<tr><td>
	एष मूर्धाभिषिक्तानामग्रे गत्वा परन्तपः।<br>सतृणं ग्रसते पांसुं पश्य कालस्य पर्ययम्।।	</td><td>	9-66-16a<br>9-66-16b	
</td></tr>
				
<tr><td>
	क्व ते तदमलं छत्रं व्यजनं क्व च पार्थिव।<br>सा च ते महती सेना क्व गता पार्थिवोत्तम।।	</td><td>	9-66-17a<br>9-66-17b	
</td></tr>
				
<tr><td>
	दुर्विज्ञेया गतिर्नूनं कार्याणां कारणान्तरे।<br>यो वै लोकगुरुर्नाथो भवानेतां दशां गताः।।	</td><td>	9-66-18a<br>9-66-18b	
</td></tr>
				
<tr><td>
	अध्रुवा सर्वमर्त्येषु ध्रुवैव श्रीर्विचिन्त्यते।<br>भवतो व्यसनं दृष्ट्वा शक्रविस्पर्धिनो भृशम्।।	</td><td>	9-66-19a<br>9-66-19b	
</td></tr>
				
<tr><td>
	तस्य तद्वचनं श्रुत्वा दुःखितस्य विशेषतः।<br>उवाच राजन्पुत्रस्ते प्राप्तकालमिदं वचः।।	</td><td>	9-66-20a<br>9-66-20b	
</td></tr>
				
<tr><td>
	विमृज्य नेत्रे पाणिभ्यां शोकजं बाष्पमुत्सृजन्।<br>कृपादीन्स तदा वीरान्सर्वानेव नराधिपः।।	</td><td>	9-66-21a<br>9-66-21b	
</td></tr>
				
<tr><td>
	ईदृशो लोकधर्मोऽयं धात्रा निर्दिष्ट उच्यते।<br>विनाशः सर्वभूतानां कालपर्यायकारितः।।	</td><td>	9-66-22a<br>9-66-22b	
</td></tr>
				
<tr><td>
	सोऽयं मां समनुप्राप्तः प्रत्यक्षो भवतां हि यः।<br>पृथिवीं पालयित्वाऽहमेतां निष्ठामुपागतः।।	</td><td>	9-66-23a<br>9-66-23b	
</td></tr>
				
<tr><td>
	दिष्ट्या नाहं परावृत्तो युद्धे कस्यांचिदापदि।<br>दिष्ट्याऽहं निहतः पापैश्चलेनैव विशेषतः।।	</td><td>	9-66-24a<br>9-66-24b	
</td></tr>
				
<tr><td>
	उत्साहश्च कृतो नित्यं मया दिष्ट्या युयुत्सता।<br>दिष्ट्या चास्मिन्हतो युद्धे निहतज्ञातिबान्धवः।।	</td><td>	9-66-25a<br>9-66-25b	
</td></tr>
				
<tr><td>
	दिष्ट्या च वोऽहं पश्यामि मुक्तानस्माज्जनक्षयात्।<br>स्वस्तियुक्तांश्च कल्याणांस्तन्मे प्रियमनुत्तमम्।।	</td><td>	9-66-26a<br>9-66-26b	
</td></tr>
				
<tr><td>
	मा भवन्तोऽत्र तप्यन्तां सौहृदान्निधनेन मे।<br>यदि वेदाः प्रमाणं वो जिता लोका मयाऽक्षयाः।।	</td><td>	9-66-27a<br>9-66-27b	
</td></tr>
				
<tr><td>
	जानमानः प्रभावं च कृष्णस्यामिततेजसः।<br>तेन न च्यावितश्चाहं क्षत्रधर्मात्स्वनुष्ठितात्।।	</td><td>	9-66-28a<br>9-66-28b	
</td></tr>
				
				
<tr><td>
	स मया समनुप्राप्तो नास्मि शोच्यः कथञ्चन।<br>कृतं भवद्भिः सदृशमनुरूपमिवात्मनः।<br>यतितं विजये शक्त्या दैवं तु दुरतिक्रमम्।।	</td><td>	9-66-29a<br>9-66-29b<br>9-66-29c	
</td></tr>
				
<tr><td>
	एतावदुक्त्वा वचनं बाष्पव्याकुललोचनः।<br>तूष्णीबभूव राजेन्द्र रुजाऽसौ विह्वलो भृशम्।।	</td><td>	9-66-30a<br>9-66-30b	
</td></tr>
				
<tr><td>
	तथा दृष्ट्वा तु राजानं बाष्पशोकसमन्वितम्।<br>द्रौणिः क्रोधेन जज्वाल यथा वह्निर्जगत्क्षये।।	</td><td>	9-66-31a<br>9-66-31b	
</td></tr>
				
<tr><td>
	स च क्रोधसमाविष्टः पाणौ पाणिं निपीड्य च।<br>बाष्पविह्वलया वाचा राजानमिदमब्रवीत्।।	</td><td>	9-66-32a<br>9-66-32b	
</td></tr>
				
<tr><td>
	पिता मे निहतः क्षुद्रैः सुनृशंसेन कर्मणा।<br>न तथा तेन तप्यामि तथा राजंस्त्वयाऽद्य वै।।	</td><td>	9-66-33a<br>9-66-33b	
</td></tr>
				
<tr><td>
	शृणु चेदं वचो मह्यं सत्येन वदतः प्रभो।<br>इष्टापूर्तेन दानेन धर्मेण सुकृतेन च।।	</td><td>	9-66-34a<br>9-66-34b	
</td></tr>
				
<tr><td>
	अद्याहं सर्वपाञ्चालान्वासुदेवस्य पश्यतः।<br>अद्य रात्रौ महाराज निहनिष्यामि पाण्डवान्।।	</td><td>	9-66-35a<br>9-66-35b	
</td></tr>
<tr><td>
	अनुज्ञां तु महाराज भवान्मे दातुमर्हति।।	</td><td>	9-66-36a	
</td></tr>
				
<tr><td>
	तच्छ्रुत्वा वचनं द्रौणेर्धृतराष्ट्र तवात्मजः।<br>मनसः प्रीतिजननं कृपं वचनमब्रवीत्।	</td><td>	9-66-37a<br>9-66-37b	
</td></tr>
<tr><td>
	<b>दुर्योधन उवाच।</b>	</td><td>	9-66-37x	
</td></tr>
<tr><td>
	आचार्य शीघ्रं कलशं जलपूर्णं समानय।।	</td><td>	9-66-37c	
</td></tr>
				
<tr><td>
	स तद्वचनमाज्ञाय राज्ञो ब्राह्मणसत्तमः।<br>कलशं पूर्णमादाय राज्ञोऽन्तिकमुपागमत्।।	</td><td>	9-66-38a<br>9-66-38b	
</td></tr>
				
				
<tr><td>
	तमब्रवीन्महाराज पुत्रस्तव विशाम्पते।<br>ममाज्ञया द्विजश्रेष्ठ द्रोणपुत्रोऽभिषिच्यताम्।<br>सैनापत्येन भद्रं ते मम चेदिच्छसि प्रियम्।।	</td><td>	9-66-39a<br>9-66-39b<br>9-66-39c	
</td></tr>
				
<tr><td>
	राज्ञो नियोगाद्योद्वव्यं ब्राह्मणेन विशेषतः।<br>वर्तता क्षत्रधर्मेण ह्येवं धर्मविदो विदुः।।	</td><td>	9-66-40a<br>9-66-40b	
</td></tr>
				
<tr><td>
	राज्ञस्तु वचनं श्रुत्वा कृपः शारद्वतस्ततः।<br>द्रौणिं राज्ञो नियोगेन सैनापत्येऽभ्यषेचयत्।।	</td><td>	9-66-41a<br>9-66-41b	
</td></tr>
				
<tr><td>
	सोऽभिषिक्तो महाराज परिष्वज्य नृपोत्तमम्।<br>प्रययौ सिंहनादेन दिशः सर्वा विनादयन्।।	</td><td>	9-66-42a<br>9-66-42b	
</td></tr>
				
<tr><td>
	दुर्योधनोऽपि राजेन्द्र शोणितेन परिप्लुतः।<br>तां निशां प्रतिपेदेऽथ सर्वभूतभयावहाम्।।	</td><td>	9-66-43a<br>9-66-43b	
</td></tr>
				
<tr><td>
	अपक्रम्य तु ते तूर्णं तस्मादायोधनान्नृप।<br>शोकसंविग्नमनसश्चिन्तामापेदिरे भृशम्।।	</td><td>	9-66-44a<br>9-66-44b	
</td></tr>
<tr><td>
	।। इति श्रीमन्महाभारते शतसाहस्त्रिकायां संहितायां <br>वैयासिक्यां शल्यपर्वणि गदायुद्धपर्वणि षट्‌षष्टितमोऽध्यायः।। 66 ।।	</td><td>		
</td></tr>
<tr><td>
	।। समाप्तं गदायुद्धपर्व शल्यपर्व च।। 9 ।।	</td><td>		
</td></tr>
				
<tr><td>
	अतः परं सौप्तिकं पर्व भविष्यति।<br>तस्यायमाद्यः श्लोकः।	</td><td>	9-66-1a<br>9-66-1b	
</td></tr>
<tr><td>
	<b>सञ्जय उवाच।</b>	</td><td>	9-66-1x	
</td></tr>
				
<tr><td>
	ततस्ते सहिताः सर्वे प्रयाता दक्षिणामुखाः।<br>उपास्तमयवेलायां शिबिराभ्याशमागताः।।	</td><td>	9-66-1c<br>9-66-1d	
</td></tr></tbody>