				
<tbody><tr><td>
	<b>जनमेजय उवाच।</b>	</td><td>	9-35-1x	
</td></tr>
				
<tr><td>
	पूर्वमेव यदा रामस्तस्मिन्युद्ध उपस्थिते।<br>आमन्त्र्य केशवं यातो वृष्णिभिः सहितः प्रभुः।।	</td><td>	9-35-1a<br>9-35-1b	
</td></tr>
				
<tr><td>
	साहाय्यं धार्तराष्ट्रस्य न च कर्ताऽस्मि केशव।<br>न चैव पाण्डुपुत्राणां गमिष्यामि यथागतम्।।	</td><td>	9-35-2a<br>9-35-2b	
</td></tr>
				
<tr><td>
	एवमुक्त्वा तदा रामो यातः शत्रुनिबर्हणः।<br>तस्य चागमनं भूयो ब्रह्मञ्शं सितुमर्हसि।।	</td><td>	9-35-3a<br>9-35-3b	
</td></tr>
				
<tr><td>
	आख्याहि मे विस्तरशः कथं राम उपस्थितः।<br>कथं च दृष्टवान्युद्धं कुशलो ह्यसि सत्तम।।	</td><td>	9-35-4a<br>9-35-4b	
</td></tr>
<tr><td>
	<b>वैशम्पायन उवाच।</b>	</td><td>	9-35-5x	
</td></tr>
				
<tr><td>
	उपप्लाव्ये निविष्टेषु पाण्डवेषु महात्मसु।<br>प्रेषितो धृतराष्ट्रस्य समीपं मधुसूदनः।।	</td><td>	9-35-5a<br>9-35-5b	
</td></tr>
				
<tr><td>
	शमं प्रति महाबाहो हितार्थं सर्वदेहिनाम्।।<br>स गत्वा हास्तिनपुरं धृतराष्ट्रं समेत्य च।	</td><td>	9-35-6a<br>9-35-6b	
</td></tr>
<tr><td>
	उक्तवान्वचनं पथ्यं हितं चैव विशेषतः।।	</td><td>	9-35-7a	
</td></tr>
<tr><td>
	न च तत्कृतवान्राजा यथाऽख्यातं हि तत्पुरा।।	</td><td>	9-35-8a	
</td></tr>
				
<tr><td>
	अनवाप्य शमं तत्र कृष्णः पुरुषसत्तमः।<br>आगच्छत महाबाहुरुपप्लाव्यं जनाधिप।।	</td><td>	9-35-9a<br>9-35-9b	
</td></tr>
				
				
<tr><td>
	ततः प्रत्यागतः कृष्णो धार्तराष्ट्रविसर्जितः।<br>आजगाम नरव्याघ्रः पाण्डवानामनीकिनीम्।<br>यथोक्तं च यथावृत्तं गत्वा पाण्डवमब्रवीत्।।	</td><td>	9-35-10a<br>9-35-10b<br>9-35-10c	
</td></tr>
				
<tr><td>
	न कुर्वन्ति वचो मह्यं कुरवः कालनोदिताः।<br>निर्गच्छध्व पाण्डवेयाः पुष्येण सहिता मया।।	</td><td>	9-35-11a<br>9-35-11b	
</td></tr>
				
<tr><td>
	ततो विभज्यमानेषु बलेषु बलिनां वरः।<br>प्रोवाच भ्रातरं कृष्णं रौहिणेयो महामनाः।।	</td><td>	9-35-12a<br>9-35-12b	
</td></tr>
				
<tr><td>
	तेषामपि महाबाहो साहाय्यं मधुसूदन।<br>क्रियतामिति तत्कृष्णो नास्य चक्रे वचस्तदा।।	</td><td>	9-35-13a<br>9-35-13b	
</td></tr>
				
				
<tr><td>
	ततो मन्युपरीतात्मा जगाम यदुनन्दनः।<br>तीर्थयात्रां हलधरः सरस्वत्यां महायशाः।<br>मैत्रनक्षत्रयोगे स्म सहितः सर्वयादवैः।।	</td><td>	9-35-14a<br>9-35-14b<br>9-35-14c	
</td></tr>
				
<tr><td>
	आश्रयामास भोजस्तु दुर्योधनमरिन्दमः।<br>युयुधानेन सहितो वासुदेवस्तु पाण्डवान्।।	</td><td>	9-35-15a<br>9-35-15b	
</td></tr>
				
<tr><td>
	रौहिणेये गते शूरे पुष्येण मधुसूदनः।<br>पाण्डवेयान्पुरस्कृत्य ययावभिमुखः कूरून्।।	</td><td>	9-35-16a<br>9-35-16b	
</td></tr>
				
<tr><td>
	गच्छन्नेव पथिस्थस्तु रामः प्रेष्यानुवाच ह।<br>सम्भारांस्तीर्थयात्रायां सर्वोपकरणानि च।।	</td><td>	9-35-17a<br>9-35-17b	
</td></tr>
				
<tr><td>
	आनयध्वं द्वारकाया अग्नीन्वै याजकांस्तथा।<br>सुवर्णरजनं चैव धैनूर्वासांसि वाजिनः।।	</td><td>	9-35-18a<br>9-35-18b	
</td></tr>
				
<tr><td>
	कुञ्जरांश्च रथांश्चैव खरोष्ट्रं वाहनानि च।<br>क्षिप्रमानीयतां सर्वं तीर्थहेतोः परिच्छदम्।।	</td><td>	9-35-19a<br>9-35-19b	
</td></tr>
				
<tr><td>
	प्रतिस्रोतः सरस्वत्या गच्छध्वं शीघ्रगामिनः।<br>ऋत्विजश्चानयध्वं वै शतशश्च द्विजर्षभान्।।	</td><td>	9-35-20a<br>9-35-20b	
</td></tr>
				
<tr><td>
	एवं सन्दिश्य तु प्रेष्यान्बलदेवो महाबलः।<br>तीर्थयात्रां ययौ राजन्कुरूणां वैशसे तदा।।	</td><td>	9-35-21a<br>9-35-21b	
</td></tr>
				
<tr><td>
	सरस्वत्याः प्रतिस्रोतः समुद्रादभिजग्मिवान।<br>रामो यदूत्तमः श्रीमांस्तीर्थयात्रामनुस्मरन्।।	</td><td>	9-35-22a<br>9-35-22b	
</td></tr>
				
				
<tr><td>
	ऋत्विग्भिश्च सुहृद्भिश्च यथाऽन्यैर्द्विजसत्तमैः।<br>रथैर्गजैस्तथाऽश्वैश्च प्रेष्यैश्च भरतर्षभ।<br>गोखरोष्ट्रप्रयुक्तैश्च यानैश्च बहुभिर्वृतः।।	</td><td>	9-35-23a<br>9-35-23b<br>9-35-23c	
</td></tr>
				
<tr><td>
	श्रान्तानां क्लान्तबपुषां शिशूनां विपुलायुषाम्।<br>देशेदेशे तु देयानि दानानि विविधानि च।।	</td><td>	9-35-24a<br>9-35-24b	
</td></tr>
				
<tr><td>
	अर्चायै चार्थिनां राजन्क्लृप्तानि बहुशस्तथा।<br>तानि यानीह देशेषु प्रतीक्षन्ति स्म भारत।।	</td><td>	9-35-25a<br>9-35-25b	
</td></tr>
<tr><td>
	बुभुक्षितानामर्थाय क्लृप्तमन्नं समन्ततः।।	</td><td>	9-35-26a	
</td></tr>
				
<tr><td>
	योयो यत्र द्विजो भोज्यं भोक्तुं कामयते तदा।<br>तस्यतस्य तु तत्रैवमुपजह्रुस्तदा नृष।।	</td><td>	9-35-27a<br>9-35-27b	
</td></tr>
				
<tr><td>
	तत्रतत्र स्थिता राजन्रौहिणेयस्य शासनात्।<br>भक्ष्यपेयस्य कुर्वन्ति राशींस्तत्र समन्ततः।।	</td><td>	9-35-28a<br>9-35-28b	
</td></tr>
				
<tr><td>
	वासांसि च महार्हाणि पर्यङ्कास्तरणानि च।<br>पूजार्थं तत्र क्लृप्तानि विप्राणां सुखमिच्छताम्।।	</td><td>	9-35-29a<br>9-35-29b	
</td></tr>
				
<tr><td>
	यत्र यः स्वपते विप्रो यो वा जागर्ति भारत।<br>तत्रतत्रैव सर्वस्य क्लृप्तं सर्वमपश्यत।।	</td><td>	9-35-30a<br>9-35-30b	
</td></tr>
				
<tr><td>
	यथासुखं जनः सर्वो याति तिष्ठति वै तदा।<br>यातुकामस्य यानानि पानानि तृषितस्य च।।	</td><td>	9-35-31a<br>9-35-31b	
</td></tr>
				
<tr><td>
	बुभुक्षितस्य चान्नानि स्वादूनि भरतर्षभ।<br>उपजह्रुर्नरास्तत्र वस्त्राण्याभरणानि च।।	</td><td>	9-35-32a<br>9-35-32b	
</td></tr>
				
<tr><td>
	स पन्थाः प्रबभौ राजन्सर्वस्यैव सुखावहः।<br>स्वर्गोपमस्तदा वीर नराणां तत्र गच्छताम्।।	</td><td>	9-35-33a<br>9-35-33b	
</td></tr>
				
				
<tr><td>
	नित्यप्रमुदितोपेतः स्वादुभक्ष्यो जलान्वितः।<br>विपण्यापणपण्यानं नानाजनशतैर्वृतः।<br>नानाद्रुमलतोपेतो नानारत्नविभूषितः।।	</td><td>	9-35-34a<br>9-35-34b<br>9-35-34c	
</td></tr>
				
				
				
<tr><td>
	ततो महात्मा नियतो मनस्विनां<br>पुण्येषु तीर्थेषु वसूनि राजन्।<br>ददौ द्विजेभ्यः क्रतुदक्षिणाश्च<br>यदुप्रवीरो हलभृत्प्रतीतः।।	</td><td>	9-35-35a<br>9-35-35b<br>9-35-35c<br>9-35-35d	
</td></tr>
				
				
				
<tr><td>
	दोग्ध्रीश्च धेनूश्च सहस्रशो वै<br>सुवाससः काञ्चनबद्धशृङ्गीः।<br>हयांश्च नानाविधदेशजातान्<br>यानानि दासांश्च शुभान्द्विजेभ्यः।।	</td><td>	9-35-36a<br>9-35-36b<br>9-35-36c<br>9-35-36d	
</td></tr>
				
				
				
<tr><td>
	रत्नानि मुक्तामणिविद्रुमं चा--<br>प्यग्र्यं सुवर्णं रजतं सुशुन्द्वम्।<br>अयस्मयं ताम्रमयं च भाण्डं<br>ददौ द्विजातिप्रवरेषु रामः।।	</td><td>	9-35-37a<br>9-35-37b<br>9-35-37c<br>9-35-37d	
</td></tr>
				
				
				
<tr><td>
	एवं स वित्तं प्रददौ महात्मा<br>सरस्वतीतीर्थगतेषु भूरि।<br>ययौ क्रमेणाप्रतिमप्रभाव--<br>स्ततः कुरुक्षेत्रमुदारवृत्तः।।	</td><td>	9-35-38a<br>9-35-38b<br>9-35-38c<br>9-35-38d	
</td></tr>
<tr><td>
	<b>जनमेजय उवाच।</b>	</td><td>	9-35-39x	
</td></tr>
				
<tr><td>
	सारस्वतानां तीर्थानां गुणोत्पत्तिं वदस्व मे।<br>फलं च द्विपदां श्रेष्ठ कर्म निर्वृत्तिमेव च।।	</td><td>	9-35-39a<br>9-35-39b	
</td></tr>
				
<tr><td>
	यथाक्रमेण भगवंस्तीर्थानामनुपूर्वशः।<br>ब्रूहि ब्रह्मविदां श्रेष्ठ परं कौतूहलं हि मे।।	</td><td>	9-35-40a<br>9-35-40b	
</td></tr>
<tr><td>
	<b>वैशम्पायन उवाच।</b>	</td><td>	9-35-41x	
</td></tr>
				
<tr><td>
	तीर्थानां च फलं राजन्गुणोत्पत्तिं चं सर्वशः।<br>मयोच्यमानं वै पुण्यं शृणु राजेन्द्र कृत्स्नशः।।	</td><td>	9-35-41a<br>9-35-41b	
</td></tr>
				
				
				
<tr><td>
	पूर्वं महाराज यदुप्रवीर<br>ऋत्विक्सुहृद्विप्रगणैश्च सार्धम्।<br>पुण्यं प्रभासं समुपाजगाम<br>यत्रोडुराढ्यक्ष्मणा क्षीयमाणः।।	</td><td>	9-35-42a<br>9-35-42b<br>9-35-42c<br>9-35-42d	
</td></tr>
				
				
				
<tr><td>
	विमुक्तशापः पुनराप्य तेजः<br>सर्वं जगद्भासयते नरेन्द्र।<br>एतत्तु तीर्थप्रवरं पृथिव्यां<br>प्रभासनात्तस्य ततः प्रभासः।।	</td><td>	9-35-43a<br>9-35-43b<br>9-35-43c<br>9-35-43d	
</td></tr>
<tr><td>
	।। इति श्रीमन्महाभारते <br>शल्यपर्वणि ह्रदप्रवेशपर्वणि<br> अष्टदशदिवसयुद्धे पञ्चत्रिंशोऽध्यायः।। 35 ।।	</td><td>		
</td></tr>
</tbody>