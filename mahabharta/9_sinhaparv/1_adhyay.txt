				
<tbody><tr><td>
	<b>श्रीवेदव्यासाय नमः।।</b>	</td><td>	9-1-1x	
</td></tr>
				
<tr><td>
	नारायणं नमस्कृत्य नरं चैव नरोत्तमम्।<br>देवीं सरस्वतीं (व्यासं) चैव ततो जयमुदीरयेत्।।	</td><td>	9-1-1a<br>9-1-1b	
</td></tr>
<tr><td>
	<b>जनमेजय उवाच।</b>	</td><td>	9-1-2x	
</td></tr>
				
<tr><td>
	एवं निपातिते कर्णे समरे सव्यसाचिना।<br>अल्पावशिष्टाः कुरवः किमकुर्वत वै द्विज।।	</td><td>	9-1-2a<br>9-1-2b	
</td></tr>
				
<tr><td>
	विदीर्यमाणं च बलं दृष्ट्वा राजा सुयोधनः।<br>पाण्डवैः प्राप्तकालं च किं प्रापद्यत कौरवः।।	</td><td>	9-1-3a<br>9-1-3b	
</td></tr>
				
<tr><td>
	एतदिच्छाम्यहं श्रोतुं तदाचक्ष्व द्विजोत्तम।<br>न हि तृप्यामि पूर्वेषां शृण्वानश्चरितं महत्।।	</td><td>	9-1-4a<br>9-1-4b	
</td></tr>
<tr><td>
	<b>वैशम्पायन उवाच।</b>	</td><td>	9-1-5x	
</td></tr>
				
<tr><td>
	ततः कर्णे हते राजन्धार्तराष्ट्रः सुयोधनः।<br>भृशं शोकार्णवे मग्नो निराशः सर्वतोऽभवत्।।	</td><td>	9-1-5a<br>9-1-5b	
</td></tr>
				
<tr><td>
	हाकर्ण हाकर्ण इति शोचमानो मुहुर्मुहुः।<br>कृच्छ्रात्स्वशिबिरं प्रायाद्वतशिष्टैर्नृपैः सह।।	</td><td>	9-1-6a<br>9-1-6b	
</td></tr>
				
<tr><td>
	स समाश्वास्यमानोऽपि हेतुभिः शास्त्रनिश्चितैः।<br>राजन्विभूतिमिच्छद्भिः सूतपुत्रमनुस्मरन्।।	</td><td>	9-1-7a<br>9-1-7b	
</td></tr>
				
<tr><td>
	स दैवं बलवन्मत्वा प्रभाते विमले सति।<br>सङ्ग्रामे निश्चयं कृत्वा पुनर्युद्वाय निर्ययौ।।	</td><td>	9-1-8a<br>9-1-8b	
</td></tr>
				
<tr><td>
	शल्यं सेनापतिं कृत्वा विधिवद्राजसत्तमम्।<br>रणाय निर्ययौ राजा हतशिष्टैर्नृपैः सह।।	</td><td>	9-1-9a<br>9-1-9b	
</td></tr>
				
<tr><td>
	ततः सुतुमुलं युद्धं कुरुपाण्डवसेनयोः।<br>बभूव भरतश्रेष्ठ देवासुररणोपमम्।।	</td><td>	9-1-10a<br>9-1-10b	
</td></tr>
				
<tr><td>
	ततः शल्यो महाराज कृत्वा कदनमाहवे।<br>पाण्डुसैन्येऽथ मध्याह्ने धर्मराजेन पातितः।।	</td><td>	9-1-11a<br>9-1-11b	
</td></tr>
				
<tr><td>
	ततो दुर्योधनो राजा हतबन्धू रणाजिरात्।<br>अपसृत्य हदं घोरं विवेश रिपुजाद्भुयात्।।	</td><td>	9-1-12a<br>9-1-12b	
</td></tr>
				
<tr><td>
	अथापराह्णे तस्याह्नः परिवार्य महारथैः।<br>हदादाहूय युद्वाय भीमसेनेन पातितः।।	</td><td>	9-1-13a<br>9-1-13b	
</td></tr>
				
<tr><td>
	तस्मिंस्तु निहते वीरे महेष्वासास्त्रयो रणे।<br>कृतवर्मा कृपो द्रौणिर्जघ्नुः पाण्डवसैनिकान्।।	</td><td>	9-1-14a<br>9-1-14b	
</td></tr>
				
<tr><td>
	ततः पूर्वाह्णसमये शिबिरादेत्य सञ्जयः।<br>प्रविवेश पुरीं दीनो दुःखशोकसमन्वितः।।	</td><td>	9-1-15a<br>9-1-15b	
</td></tr>
				
<tr><td>
	स प्रविश्य पुरीं सूतो भूजावुच्छ्रित्य दुःखितः।<br>वेपमानस्ततो राज्ञः प्रविप्रेश निवेशनम्।।	</td><td>	9-1-16a<br>9-1-16b	
</td></tr>
				
<tr><td>
	धावतश्चाप्यपश्यxxx तत्रत्यान्पुरुषर्षभान्।<br>नष्टचित्तानिवोन्मत्ताञ्शोकेन भृशदुःखितान्।।	</td><td>	9-1-17a<br>9-1-17b	
</td></tr>
				
<tr><td>
	दृष्ट्वैव च नराञ्शीघ्रं व्याजहारातिदुःखितः।<br>अहो बत विपन्नोऽस्मि निधनेन महात्मनः।।	</td><td>	9-1-18a<br>9-1-18b	
</td></tr>
				
<tr><td>
	अहो सुबलवान्कालो गतिश्च परमा तथा।<br>शुक्रतुल्यबलाः सर्वे यत्राहन्यन्त पार्थिवाः।।	</td><td>	9-1-19a<br>9-1-19b	
</td></tr>
				
<tr><td>
	तं दृष्ट्वैव पुरे राजञ्जनः सर्वः स्म सञ्जयम्।<br>प्ररुरोद भयोद्विग्नो हा राजन्निति सुस्वरम्।।	</td><td>	9-1-20a<br>9-1-20b	
</td></tr>
				
<tr><td>
	आकुमारं नरव्याघ्र तत्पुरं वै समन्ततः।<br>आर्तनादं महच्चक्रे श्रुत्वा विनिहतं नृपम्।।	</td><td>	9-1-21a<br>9-1-21b	
</td></tr>
				
<tr><td>
	तथा स विह्वलः सूतः प्रविश्य नृपतिक्षयम्।<br>ददर्श नृपतिश्रेष्ठं प्रज्ञाचक्षुषमीश्वरम्।।	</td><td>	9-1-22a<br>9-1-22b	
</td></tr>
				
				
<tr><td>
	दृष्ट्वा चासीनमनघं समन्तात्परिवारितम्।<br>स्नुषामिर्भरतश्रेष्ठ गान्धार्या विदुरेण च।<br>तथाऽन्यैश्च सुहृद्भिश्च ज्ञातिमिश्च हितैषिभिः।।	</td><td>	9-1-23a<br>9-1-23b<br>9-1-23c	
</td></tr>
				
<tr><td>
	तमेव चार्थं ध्यायन्तं कर्णस्य निधनं प्रति।<br>रुदन्नेवाब्रवीद्वाक्यं राजानं जनमेजय।।	</td><td>	9-1-24a<br>9-1-24b	
</td></tr>
				
<tr><td>
	नातिहृष्टमनाः सूतो बाष्पसन्दिग्धया गिरा।<br>सञ्जयोऽहं नरव्याघ्र नमस्ते भरतर्षभ।।	</td><td>	9-1-25a<br>9-1-25b	
</td></tr>
				
<tr><td>
	मद्राधिपो हतः शल्यः शकुनिः सौबलस्तथा।<br>उलूकः पुरुषव्याघ्र कैतव्यो दृढविक्रमः।।	</td><td>	9-1-26a<br>9-1-26b	
</td></tr>
				
<tr><td>
	संशप्तका हताः सर्वे काम्भोजाश्च शकैः सह।<br>म्लेच्छाश्च पार्वतीयाश्च यवनाश्च निपातिताः।।	</td><td>	9-1-27a<br>9-1-27b	
</td></tr>
				
				
<tr><td>
	प्राच्या हता महाराज दाक्षिणात्याश्च सर्वशः।<br>उदीच्याश्च हताः सर्वे प्रतीच्याश्च नरोत्तमाः।<br>राजानो राजपुत्राश्च सर्वे विनिहता नृप।।	</td><td>	9-1-28a<br>9-1-28b<br>9-1-28c	
</td></tr>
<tr><td>
	कर्णपुत्रो हतः शूरः सत्यसेनो महाबलः।।	</td><td>	9-1-29a	
</td></tr>
				
<tr><td>
	दुर्योधनो हतो राजा ययोक्तं पाण्डवेन ह।<br>xxxxxx महाराज शेते पांसुषु रूषितः।।	</td><td>	9-1-30a<br>9-1-30b	
</td></tr>
				
<tr><td>
	xxxxxx हतो xxx जञ्शिखण्डी चापराजितः।<br>उत्तमौज युधामन्युस्तथा सर्वे प्रभद्रकाः।।	</td><td>	9-1-31a<br>9-1-31b	
</td></tr>
				
<tr><td>
	पाञ्चालश्च नरव्याघ्र चेदयश्च निषूदिताः।<br>तव पुत्रा हताः सर्वे द्रौपदेयाश्च भारत।।	</td><td>	9-1-32a<br>9-1-32b	
</td></tr>
				
<tr><td>
	नरा विनिहताः सर्वे गजाश्च विनिपातिताः।<br>रथिनत्र नरव्याघ्र हयाश्च निहता युधि।।	</td><td>	9-1-33a<br>9-1-33b	
</td></tr>
				
<tr><td>
	निxxxx शिबिरं रावंजावकानां कृतं प्रभो।<br>पाण्डवानां च शूराणां समासाद्य परस्परम्।।	</td><td>	9-1-34a<br>9-1-34b	
</td></tr>
				
<tr><td>
	xxxx स्रीशेषमभवज्जगत्कालेन मोहितम्।<br>सप्त पाण्‍डवतः शिष्टा धार्तराष्ट्रास्त्रयोरथाः।।	</td><td>	9-1-35a<br>9-1-35b	
</td></tr>
				
<tr><td>
	ते चैव भ्रातरः पञ्च वासुदेवोऽथ सात्यकिः।<br>कृपश्च कृतवर्मा च द्रौणिश्च जयतां वरः।।	</td><td>	9-1-36a<br>9-1-36b	
</td></tr>
				
<tr><td>
	एते शेषा महाराज रथिनो नृपसत्तम।<br>अक्षौहिणीनामष्टानां दशानां च न संशयः।।	</td><td>	9-1-37a<br>9-1-37b	
</td></tr>
				
				
<tr><td>
	एते शेषा महाराज सर्वेऽन्ये निधनं गताः।<br>कालेन निहतं सर्वं जगद्वै भरतर्षभ।<br>दुर्योधनं वै पुरतः कृत्वा सर्वे नरा हताः।।	</td><td>	9-1-38a<br>9-1-38b<br>9-1-38c	
</td></tr>
<tr><td>
	<b>वैशम्पायन उवाच।</b>	</td><td>	9-1-39x	
</td></tr>
				
<tr><td>
	एतच्छ्रुत्वा वचः क्रूरं धृतराष्ट्रो जनेश्वरः।<br>निपपात स राजेन्द्रो गतसत्वो महीतले।।	</td><td>	9-1-39a<br>9-1-39b	
</td></tr>
				
<tr><td>
	तस्मिन्निपतिते वीरे विदुरोऽपि महायशाः।<br>निपपात महाराज शोकव्यसनकर्शितः।।	</td><td>	9-1-40a<br>9-1-40b	
</td></tr>
				
<tr><td>
	गान्धारी च महाभागा सर्वाश्च कुरुयोषितः।<br>पतिताः सहसा भूमौ श्रुत्वा घोरतरं वचः।।	</td><td>	9-1-41a<br>9-1-41b	
</td></tr>
				
<tr><td>
	निःसंज्ञं पतितं भूमौ तदाऽऽसीद्राजमण्डलम्।<br>विलापमुक्तोपहतं चित्रं न्यस्तं पटे यथा।।	</td><td>	9-1-42a<br>9-1-42b	
</td></tr>
				
<tr><td>
	कृच्छ्रेण तु ततो राजा धृतराष्ट्रो महीपतिः।<br>शनैरलभत प्राणान्पुत्रव्यसनकर्शितः।।	</td><td>	9-1-43a<br>9-1-43b	
</td></tr>
				
<tr><td>
	लब्ध्वा तु स नृपः प्राणान्वेपमानः सुदुःखितः।<br>निरीक्ष्य च दिशः सर्वाः क्षत्तारं वाक्यमब्रवीत्।।	</td><td>	9-1-44a<br>9-1-44b	
</td></tr>
				
				
<tr><td>
	विद्धि क्षत्तर्महाप्राज्ञ त्वं गतिर्भरतर्षभ।<br>ममानाथस्य सुभृशं पुत्रैर्हीनस्य सर्वशः।<br>एवमुक्त्वा ततो भूयो विसंज्ञो निपपात ह।।	</td><td>	9-1-45a<br>9-1-45b<br>9-1-45c	
</td></tr>
				
<tr><td>
	तं तथा पतितं दृष्ट्वा बान्धवा येऽस्य केचन।<br>शीतैस्ते सिषिचुस्तोयैर्विव्यजुर्व्यजनैरपि।।	</td><td>	9-1-46a<br>9-1-46b	
</td></tr>
				
<tr><td>
	स तु दीर्घेण कालेन प्रत्याश्वस्तो नराधिपः।<br>तूष्णीमासीन्महीपालः पुत्रव्यसनकर्शितः।।	</td><td>	9-1-47a<br>9-1-47b	
</td></tr>
<tr><td>
	निःश्वसञ्जिह्मग इव कुम्भक्षिप्तोऽभवन्नृपः।।	</td><td>	9-1-48a	
</td></tr>
				
<tr><td>
	सञ्जयोऽप्यरुदत्तत्र दृष्ट्वा राजानमातुरम्।<br>तथा सर्वाः स्त्रियश्चैव गान्धारी च यशस्विनी।।	</td><td>	9-1-49a<br>9-1-49b	
</td></tr>
				
<tr><td>
	ततो दीर्घेण कालेन विदुरं वाक्यमब्रवीत्।<br>धृतराष्ट्रो नरश्रेष्ठ मुह्यमानो मुहुर्मुहुः।।	</td><td>	9-1-50a<br>9-1-50b	
</td></tr>
				
<tr><td>
	गच्छन्तु योषितः सर्वा गान्धारी च यशस्विनी।<br>तथेमे सुहृदः सर्वे मुह्यते मे मनो भृशम्।।	</td><td>	9-1-51a<br>9-1-51b	
</td></tr>
				
<tr><td>
	एवमुक्तस्ततः क्षत्ता ताः स्त्रियो भरतर्षभ।<br>विसर्जयामास शनैर्मुह्यमानः पुनःपुनः।।	</td><td>	9-1-52a<br>9-1-52b	
</td></tr>
				
<tr><td>
	निश्चक्रमुस्ततः सर्वाः स्त्रियो भरतसत्तम।<br>सुहृदश्च तथा सर्वे दृष्ट्वा राजानमातुरम्।।	</td><td>	9-1-53a<br>9-1-53b	
</td></tr>
				
				
<tr><td>
	ततो नरपतिस्तत्र लब्ध्वा संज्ञां परन्तपः।<br>गतिर्मे को भवेदद्य इति चिन्तासमाकुलः।<br>अपृच्छत्सञ्जयं तत्र रोदमानं भृशातुरम्।।	</td><td>	9-1-54a<br>9-1-54b<br>9-1-54c	
</td></tr>
				
<tr><td>
	प्राञ्जलिं सञ्जयं दृष्ट्वा रोदमानं मुहुर्मुहुः।<br>ज्ञातीन्स्त्रियोऽथ निर्याप्य प्रविश्य विदुरःपुनः।।	</td><td>	9-1-55a<br>9-1-55b	
</td></tr>
				
<tr><td>
	राजानं शोचमानस्तु तं शोचन्तं मुहुर्मुहुः।<br>समाश्वासयत क्षत्ता वचसा मधुरेण च।।	</td><td>	9-1-56a<br>9-1-56b	
</td></tr>
<tr><td>
	।। इति श्रीमन्महाभारते कर्णपर्वणि <br>शल्यवधपर्वणि प्रथमोऽध्यायः।। 1 ।।	</td><td>		
</td></tr>
</tbody>