ब्रह्मोवाच ।। <br>
तस्मात्स्थानादपक्रान्ते त्र्यम्बके मृगरूपिणि ।। <br>
अन्योऽन्यं मन्त्रयित्वा तु मया सह सुरोत्तमाः ।। १ ।। <br>
त्रिधाविभक्तं तच्छृङ्गं पृथक्पृथगवस्थितम् ।। <br>
सम्यक्स्थापयितुं देवा विधिदृष्टेन कर्मणा ।। २ ।। <br>
स्थापितं देवि नीत्वा वै शृंगाग्रं वज्रपाणिना ।। <br>
मया तत्रैव तन्मध्यं स्थापितं विधिवत्प्रभोः ।। ३ ।। <br>
देवैर्देवर्षिभिश्चैव सिद्धैर्ब्रह्मर्षिभिस्तथा ।। <br>
गोकर्ण इति विख्यातिः कृता वैशेषिकी वरा ।। ४ ।। <br>
विष्णुना देवतीर्थेन तन्मूलं स्थापितं ततः ।। <br>
