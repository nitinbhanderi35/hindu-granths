&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;।।सूत उवाच।।	<br>
अत ऊर्द्ध्वं प्रवक्ष्यामि दनुपुत्रान्निबोधत।	<br>
अभवन् दनुपुत्रास्तु वंशे ख्याता महासुराः ।। ७.१ ।।	<br><br>
विप्रचित्तिप्रधानास्ते शतं तीव्रपराक्रमाः।	<br>
सर्वे लब्धवराश्चैव सुतप्ततपसस्तथा ।। ७.२ ।।	<br><br>
सत्यसन्धाः पराक्रान्ताः क्रूरा मायाविनश्च ते ।	<br>
महाबला अयज्वानो ह्यब्रह्मण्याश्च दानवाः ।	<br>
कीर्त्त्यमानान्मया सर्वान् प्राधान्येन निबोधत ।। ७.३ ।।	<br><br>
द्विमूर्द्धा शङ्कुवर्णश्च तथा शङ्कुनिरामयः।	<br>
शङ्कुकर्णो महाविश्वो गवेष्ठिर्दुन्दुभिस्तथा ।। ७.४ ।।	<br><br>
अजामुखोऽथ भगवान् शिलो वामनसस्तथा।	<br>
मरीचिरक्षकश्चैव महागार्ग्योऽङ्गिरावृतः ।। ७.५ ।।	<br><br>
विक्षोभ्यश्च सुकेतुश्च सुवीर्यः सुहृदस्तथा।	<br>
इन्द्रजिद्विश्वजिच्चैव तथासुर विमर्द्दनः ।। ७.६ ।।	<br><br>
एकचक्रः सुबाहुश्च तारकश्च महाबलः।	<br>
वैश्वानरः पुलोमा च प्रवीणोऽथ महाशिराः ।। ७.७ ।।	<br><br>
स्वर्भानुर्वृषपर्वा च मुण्डकश्च महासुरः।	<br>
धृतराष्ट्रश्च सूर्यश्च चन्द्र इन्द्रश्च तापिनः ।। ७.८ ।।	<br><br>
सूक्ष्मश्चैव निचन्द्रश्च ऊर्णनाभो महागिरिः।	<br>
असिलोमा सुकेशश्च सदश्च बलको दश ।। ७.९ ।।	<br><br>
तथा गगनमूर्द्धा च कुम्भनाभा महोदरः।	<br>
प्रमोदाहश्च कुपथो हयग्रीवश्च वीर्यवान् ।। ७.१० ।।	<br><br>
असुरश्च विरुपाक्षः सुपथोऽथ महासुरः।	<br>
अजो हिरण्मयश्चैव शतमायुश्च शम्बरः ।। ७.११ ।।	<br><br>
शरभः शलभश्चैव सूर्याचन्द्रमसावुभौ।	<br>
असुराणां सुरावेतौ सुराणां साम्प्रताविमौ ।। ७.१२ ।।	<br><br>
इति पुत्रा दनोर्वंशाः प्रधानाः परिकीर्तिताः।	<br>
तेषामपरिसङ्ख्येयं पुत्रपौत्राद्यनन्तकम् ।। ७.१३ ।।	<br><br>
इत्येते त्वसुराः प्रोक्ता दैतेया दानवाश्च ये।	<br>
स्वर्भानुस्तु स्मृतो दैत्यो ह्यनुभानुर्दनोः सुतः।	<br>
इमे तु वंशानुगता दनोः पुत्रास्तु ये स्मृताः ।। ७.१४ ।।	<br><br>
एकाक्ष ऋषभोऽरिष्टः प्रबन्धनरकावपि।	<br>
इन्द्रबाधनकेशी च मेरुः शम्बोऽथ धेनुकः ।। ७.१५ ।।	<br><br>
गवेष्ठिश्च गवाक्षश्च तालकेतुश्च वीर्यवान्।	<br>
एते मनुष्यधर्मास्तु दनोः पुत्रा मया स्मृताः ।। ७.१६ ।।	<br><br>
दैत्यदानवसंहर्षे जाता भीमपराक्रमाः।	<br>
सिंहिकायामथोत्पन्ना विप्रचित्तिसुतास्त्विमे ।। ७.१७ ।।	<br><br>
सैंहिकेया इति ख्याताश्चतुर्द्दश महासुराः।	<br>
शतगालश्च बलवान्न्यासः शाम्बस्तथैव च । ७.१८ ।।	<br><br>
अनुलोमः शुचिश्चैव वातापिश्च सितांशुकः।	<br>
हरः कल्पः कालनाभो भौमश्च नरकस्तथा ।। ७.१९ ।।	<br><br>
राहुर्ज्यष्ठस्तु तेषां वै चन्द्रसूर्यप्रमर्दनः।	<br>
इत्येते सिंहिकापुत्रा देवैरपि दुरासदाः ।। ७.२० ।।	<br><br>
दारुणाभिजनाः क्रूराः सर्वे ब्रह्मद्विषश्च ते।	<br>
दशान्यानि सहस्राणि सैंहिकेयो गणः स्मृतः ।। ७.२१ ।।	<br><br>
निहतो जामदग्न्येन भार्गवेण बलीयसा।	<br>
स्वर्भानोस्तु प्रभा कन्या पुलोम्नोऽथ शची तथा ।। ७.२२ ।।	<br><br>
उपदानवी यमस्यापि शर्मिष्ठा वार्ष पर्वणी।	<br>
पुलोमा कालिका चैव वैश्वानरसुते उभे ।। ७.२३ ।।	<br><br>
प्रभाया नहुषः पुत्रो जयन्तश्च शचीसुतः।	<br>
पुरुंजज्ञेऽथ शर्मिष्ठा दुष्मन्तमुपदानवी ।। ७.२४ ।।	<br><br>
वैश्वानरसुते ह्येते पुलोमा कालिका उभे ।	<br>
उभे ह्यपि तु ते कन्ये मारीचस्य परिग्रहे । ७.२५ ।।	<br><br>
ताभ्यां पुत्रसहस्राणि षष्टिर्दानवपुङ्गवाः।	<br>
चतुर्दश तथान्यानि हिरण्यपुरवासिनाम् ।। ७.२६ ।।	<br><br>
पौलोमाः कालकेयाश्च दानवाः सुमहाबलाः।	<br>
अवध्या दानवानां ते निहताः सव्यसाचिना ।। ७.२७ ।।	<br><br>
मयस्य जाता ये पुत्राः सर्वे वीरपराक्रमाः।	<br>
मायावी दुन्दुभिश्चैव वृषश्च महिषस्तथा ।। ७.२८ ।।	<br><br>
बालिको वज्रकर्णश्च कन्या मन्दोदरी तथा।	<br>
दैत्यानां दानवानाञ्च सर्ग एष प्रकीर्त्तितः ।। ७.२९ ।।	<br><br>
दनायुषायाः पुत्रास्तु स्मृताः पञ्च महाबलाः।	<br>
अरूरुर्बालिजम्भौ च विरक्षश्च विषस्तथा ।। ७.३० ।।	<br><br>
अरुरो स्तनयः क्रूरो धुन्धुर्नाम महासुरः।	<br>
निहतः कुवलाश्वेन उत्तङ्कवचनात् किल ।। ७.३१ ।।	<br><br>
बलेः पुत्रौ महावीर्यौ तेजसाप्रतिमावुभौ।	<br>
कुम्भिलश्चक्रवर्मा च स कर्णः पूर्वजन्मनि ।। ७.३२ ।।	<br><br>
विरक्षस्यापि पुत्रौ द्वौ कालकश्च वरश्च तौ।	<br>
विषस्य त्वभवन् पुत्राश्चत्वारः क्रूरकर्मणः।	<br>
श्राद्धहा यज्ञहा चैव ब्रह्महा पशुहा तथा ।। ७.३३ ।।	<br><br>
क्रान्ता दनायुषापुत्रा वृत्रस्यापि निबोधत।	<br>
जज्ञिरे श्वसनाद्धोराद्वृत्रस्येन्द्रेण युध्यतः ।। ७.३४ ।।	<br><br>
भर्त्तारो मनसा ख्याता राक्षसाः सुमहाबलाः ।	<br>
शतं तानि सहस्राणि महेन्द्रानुचराः स्मृताः ।। ७.३५ ।।	<br><br>
सर्वे ब्रह्मविदः सौम्या धार्मिकाः सूक्ष्ममूर्त्तयः।	<br>
प्रजास्वन्तर्गताः सर्वे निवसन्ति सुधार्मिकाः ।। ७.३६ ।।	<br><br>
दैत्यानां दानवानाञ्च सर्ग एष प्रकीर्त्तितः।	<br>
प्रवाह्यजनयत् पुत्रान् यज्ञे वै गायनोत्तमान् ।। ७.३७ ।।	<br><br>
सत्त्वनः सत्वात्मकश्चैव कलापश्चैव वीर्यवान् ।	<br>
कृतवीर्यो ब्रह्मचारी सुपाण्डुश्चैव सप्तमः ।। ७.३८ ।।	<br><br>
पनश्चैव तरण्यश्च सुचन्द्रो दशमस्तथा।	<br>
इत्येते देवगन्धर्वा विज्ञेयाः परिकीर्त्तिताः ।। ७.३९ ।।	<br><br>
इति श्रीमहापुराणे वायुप्रोक्ते कश्यपीयप्रजासर्गो नाम सप्तमोऽध्यायः ।। ७ ।। *	<br>
