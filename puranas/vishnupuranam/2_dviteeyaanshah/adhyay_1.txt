मैत्रेय उवाच ।<br>
	भगवन् सम्यागाख्यातं ममैतदखिलं त्वया ।<br>
	जगतः सर्गसम्बन्घि यत् पृष्टोऽसि गुरो मया ।। 1 ।।<br>
	<br>
योऽयमंशो जगत्सृष्टिसम्बद्धो गदितस्त्वया ।<br>
	तत्राहं श्रोतुमिच्छामि भूयोऽपि मुनिसत्तम ।। 2 ।।<br>
<br>
	प्रियव्रतोत्तानपादौ सुतौ स्वायम्भुवस्य यौ ।<br>
	तयोरुत्तानपादस्य ध्रुवः पुत्रस्त्वयोदितः ।.3 ।।<br>
<br>
	प्रियव्रतस्य नैवोक्ता भवता द्विज सन्ततिः ।<br>
	तामहं श्रोतुमिच्छामि प्रसन्नो वक्तुमर्हसि ।। 4 ।।<br>
<br>
	पराशार उवाच ।<br>
	कर्द्दमस्यात्मजां कन्यामुपयेमे प्रियव्रतः ।<br>
	सम्राट् कुक्षी च तत्कन्ये दश पुत्रास्तथापरे ।। 5 ।।<br>
<br>
	महाप्राज्ञा महावीर्य्या विनीता दयिताः पितुः ।<br>
	प्रियव्रतसुताः ख्यातास्तेषां नामानि मे श्वृणु ।। 6 ।।<br>
<br>
	आग्नीध्रश्चाग्निबाहुश्च वपुष्मान् द्युतिमांस्तथा ।<br>
	मेधा मेधातिथिर्भव्यः सवनः पुत्र एव च ।। 7 ।।<br>
<br>
	ज्योतिष्मान् दशमस्तेषां सत्यनामा सुतोऽभवत् ।<br>
	प्रियव्रतस्य पुत्रास्तु प्रख्याता बलवीर्य्यतः ।।8 ।।<br>
<br>
	मेधाग्निबाहुपुत्रास्तु त्रयो योगपरायणाः ।<br>
	जातिस्मरा महाभाग न राज्याय मनो दधुः ।। 9 ।।<br>
<br>
	निर्म्मलाः सर्वकालन्तु समस्तार्थेषु वै मुने ।<br>
	चक्रुः क्रिया यथान्यायमफलाकाङ्क्षिणो हि ते ।। 10 ।।<br>
<br>
	प्रियव्रतो ददौ तेषां सप्तानां मुनिसत्तम&nbsp;!<br>
	विभज्य सप्त द्वीपानि मैत्रेय सुमहात्मनाम् ।। 11 ।।<br>
<br>
	जम्बूद्वीपं महाभाग सोऽग्नीध्राय ददौ पिता ।<br>
	मेधातिथेस्तथा प्रादात् प्लक्षद्वीपमथापरम् ।। 12 ।।<br>
<br>
	शाल्मले च वपुष्मन्तं नरेन्द्रमभिषिक्तवान् ।<br>
	ज्योतिष्मन्तं कुशद्रीपे राजानं कृतवान् प्रभुः ।। 13 ।।<br>
<br>
	द्युतिमन्तं च राजानं क्रौञ्चद्रीपे समादिशत् ।<br>
	शाकद्वीपेश्वरञ्चापि भव्यञ्चक्रे च स प्रभुः ।। 14 ।।<br>
<br>
	सवनं पुष्करद्वीपे राजानं समकारयत ।। 15 ।।<br>
<br>
<br>
	जम्बूद्वीपेश्वरो यस्तु आग्नीध्रो मुनिसत्तम ।<br>
	तस्य पुत्रा बभुवुस्ते प्रजापतिसमा नव ।। 16 ।।<br>
<br>
	नाभिः किम्पुरुषश्वे वै हरिवर्ष इलावृतः ।<br>
	रम्यो हिरण्वान् षष्ठश्च कुरुर्भद्राश्व एव च ।। 17 ।।<br>
<br>
	केतुमालस्तथैवान्यः साधुचेष्टो नृपोऽभवत् ।<br>
	जम्बूद्रीपविभागांश्च तषां विप्र निशामय ।। 18 ।।<br>
<br>
	पित्रा दत्तं हिमाह्वन्तु वर्षं नाभेस्तु दक्षिणम् ।<br>
	हेमकूटं तथा वर्षं ददौ किम्पुरुषाय सः ।। 19 ।।<br>
<br>
	तृतीयं नैषधं वर्षं हरिवर्षाय दत्तवान ।<br>
	इलावृताय प्रददौ मैरुर्यत्र तु मध्यगः ।। 20 ।।<br>
<br>
	नीलाचलाश्वितं वर्षं रम्याय प्रददौ पिता ।<br>
	श्वेतं तदुत्तरं वर्षं पित्रा दत्तं हिरण्वते ।। 21 ।।	<br>
<br>
	यदुत्तरं श्वृङ्गवतो वर्षं तत् कुरवे ददौ ।<br>
	मेरोः पूर्व्वेणा यद् वर्षं भद्राश्वाय प्रदत्तवान् ।। 22 ।।<br>
<br>
	गन्धमादनवर्षन्तु केतुमालाय दत्तवान ।<br>
	इत्येतानि ददौ तेभ्यः पुत्रेभ्यः स नरेश्वरः ।। 23।।<br>
<br>
	वर्षेष्वेतेषु तान् पुत्रानभिषितच्य स भूमिपः ।<br>
	शालग्रामं महापुण्यं मैत्रेय तपसे ययौ ।। 24 ।।<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;यानि किंपुरुषादीनि वर्षाण्यष्टौ महामुने।<br>
	तेषां स्वाभाविकी सिद्धिः सुखप्राया ह्ययत्नतः ।। 25 ।।<br>
<br>
	विपर्य्ययो न तेष्वस्ति जरामृत्युभयं न च ।<br>
	धर्म्माधर्म्मौ न तेष्वास्तां नोत्तमाधममध्यमाः।।२६।।<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;न तेष्वस्ति युगावस्था क्षेत्रेष्वष्टासु सर्व्वदा ।<br>
	हिमाह्वयं तु वै वर्षं नाभेरासीन्महात्मनः ।। 27 ।।<br>
<br>
	तस्यर्षभोऽभवत् पुत्रो मेरुदेव्यां महाद्युतिः ।<br>
	ऋषभाद् भरतो जज्ञ ज्येष्ठःपुत्रशतस्य सः ।। 28 ।।<br>
<br>
	कृत्वा राज्यं स्वधर्म्मेण तथेष्ट्वा विविधान् मखान् ।<br>
	अभिषच्य सुतं ज्येष्ठं भरतं पृथिवीपतिम् ।। 29 ।।<br>
<br>
	तपसे स महाभागः पुलस्त्यस्याश्रमं ययौ ।<br>
	वानप्रस्थविधानेन तत्रापि कृतनिश्चयः ।। 30 ।।<br>
<br>
	तपस्तेपे यथान्यायं यदा च स महीपतिः ।<br>
	तपसा कर्शितोऽत्यर्थं कृशो धमनिसन्ततः ।। 31 ।।<br>
<br>
	नग्नो वीटां मुखे दत्त्वा वीराध्वानं ततो गतः ।<br>
	ततश्च भारतं वर्षमेतल्लोकेषु गीयते ।। 32 ।।<br>
<br>
	भरताय यतः पित्रा दत्तं प्रातिष्ठता वनम् ।<br>
	सुमतिर्भरतस्याभूत् पुत्रः परमधार्म्मिकः ।। 33 ।।<br>
<br>
	कृत्वा सम्यग् ददौ तस्मै राज्यमिष्टमखः पिता ।<br>
	पुत्रसंक्रमितश्रीस्तु भरतः स महीपतिः ।। 34 ।।<br>
<br>
	योगाभ्यासरतः प्राणान् शालग्रामेऽत्यजन्मुने ।<br>
	अजायत च विप्रोऽसौ योगिनां प्रवरे कुले ।। 35 ।।<br>
<br>
	मैत्रय । तस्य चरितं कथयिष्यामि ते पुनः ।<br>
	सुमतेस्तेजसस्तस्मादिन्द्रद्युम्नो व्यजायत ।। 36 ।।<br>
<br>
	परमेष्ठी ततस्तस्मात् प्रतिहारस्तदन्वयः ।<br>
	प्रतिहर्त्तेति विख्यात उत्पन्नस्तस्य चात्मजः ।। 37 ।।<br>
<br>
	भुवस्तस्मात् तथोद्गीथः प्रस्तारस्तत्सुतो विभुः ।<br>
	पृथुस्ततोऽभवन्नक्तो नक्तस्यापि गयः सुतः ।। 38 ।।<br>
<br>
	नरो गयस्य तनयस्तत्पुत्रोऽभूद् विराट् ततः ।<br>
	तस्य पुत्रो महावीर्य्यो धीमांस्तस्मादजायत ।। 39 ।।<br>
<br>
	महान्तस्तत्सुतश्चाभूनूमनस्युस्तस्य चात्मजः ।<br>
	त्वष्टा त्वष्टुश्च विरजो रजस्तस्याप्यभूत् सुतः ।। 40 ।।<br>
<br>
	शतजिद्रजसस्तस्य जज्ञ पुत्रशतं मनने ।<br>
	विशगूज्योतिःप्रधानास्ते यैरिमा वर्द्धिताः प्रजाः ।।41 ।।<br>
<br>
	तैरिदं भारतं वर्षं नवभेदमलङ्गतम ।<br>
	तेषां वंशप्रसूतैश्च भुक्तेयें भारती पुरा ।। 42 ।।<br>
<br>
	कृतत्रेतादिसर्गेण युगाख्या ह्म क्सप्ततिः ।। 43 ।।<br>
<br>
	एष स्वायम्भुवः सर्गो येनेदं पूरितं जगत् ।<br>
	वाराहे तु मुने&nbsp;! कल्पे पूर्वमन्वान्तराधिपः ।। 44 ।।
