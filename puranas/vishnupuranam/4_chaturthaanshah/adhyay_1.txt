मैत्रेय उवाच।<br>
भगवन्यन्नरैः कार्य्यं साधुकर्मण्यवस्थितैः ।<br>
तन्मह्यं गुरुणाख्यातं नित्यनैमित्तिकात्मकम् १ ।<br>
वर्णधर्मास्तथाख्याता धर्मा ये चाश्रमेषु च ।<br>
श्रोतुमिच्छाम्यहं वंशं राज्ञां तद्ब्रूहि मे गुरो २ ।<br>
श्रीपराशर उवाच ।<br>
मैत्रेय श्रूयतामयमनेकयज्वशूरवीरधीरभूपालालंकृतो ब्रह्मादिर्मानवो वंशः ३ ।<br>
तदस्य वंशस्यानुपूर्वीमश्षोवंशपापप्रणाशनाय मैत्रेयैतां कथां शृणु ४ ।<br>
तद्यथा सकलजगतामादिरनादिभूतस्स ऋग्यजुस्सामादिमयो भगवान् विष्णुस्तस्य ब्रह्मणो मर्त्तं रूपं हिरण्यगर्भो ब्रह्मांडभूतो ब्रह्मा भगवान् प्राग्बभूव ५ ।<br>
ब्रह्मणश्च दक्षिणांगुष्ठजन्मा दक्षप्रजापतिः दक्षस्याप्यदितिरदितेर्विवस्वान् विवस्वतो मनुः ६ ।<br>
मनोरिक्ष्वाकुनृगधृष्टशर्यातिनरिष्यंतप्रांशुनाभगदिष्टकरूषपृषध्राख्या दश पुत्रा बभूवुः ७ ।<br>
इष्ठिं च मित्रावरुणयोर्मनुः पुत्रकामश्चकार ८ ।<br>
तत्र तावदह्नुते होतुरपचारादिला नाम कन्या बभूव ९ ।<br>
सैव च मित्रावरुणयोः प्रसादात्सुद्युम्नो नाम मनोः पुत्रो मैत्रेय आसीत् १० ।<br>
पुनश्चेश्वरकोपात्स्त्री सती सा तु सोमसूनोर्बुधस्याश्रमसमीपे बभ्राम ११ ।<br>
सानुरागाच्च तस्यां बुधः पुरूरवसमात्मजमुत्पादयामास १२ ।<br>
जातेपि तस्मिन्नमिततेजोभिः परमर्षिभिरिष्टिमय ऋङ्मयो यजुर्मयस्साममयोथर्वणमयस्सर्ववेदमयो मनोमयो ज्ञानमयो न किंचिन्मयोन्नमयो भगवान् यज्ञपुरुषस्वरूपी सुद्युम्नस्य पुंस्त्वमभिलषद्भिर्यथावदिष्टस्तत्प्रसादादिला पुनरपि सुद्युम्नोऽभवत् १३ ।<br>
तस्याप्युत्कलगयविनतास्त्रयः पुत्रा बभूवुः १४ ।<br>
सुद्युम्नस्तु स्त्रीपूर्वकत्वाद्रा ज्यभागं न लेभे १५ ।<br>
तत्पित्रा तु वसिष्ठवचनात्प्रतिष्ठानं नाम नगरं सुद्युम्नाय दत्तं तच्चासौ पुरूरवसे प्रादात् १६ ।<br>
तदन्वयाश्च क्षत्त्रियास्सर्वै दिक्ष्वभवन् ।<br>
पृषध्रस्तु मनुपुत्रो गुरुगोवधाच्छूद्र त्वमगमत् १७ ।<br>
मनोः पुत्रः करूषः करूषात्कारूषाः क्षत्त्रिया महाबलपराक्रमा बभूवः १८ ।<br>
दिष्टपुत्रस्तु नाभागो वैश्यतामगमत्तस्माद्बलंधनः पुत्रोभवत् १९ ।<br>
बलंधनाद्वत्सप्रीतिरुदारकीर्त्तिः २० ।<br>
वत्सप्रीतेः प्रांशुरभवत् २१ ।<br>
प्रजापतिश्च प्रांशोरेकोऽभवत् २२ ।<br>
ततश्च खनित्रः २३ ।<br>
तस्माच्चक्षुषः २४ ।<br>
चक्षुषाच्चातिबलपराक्रमो विंशोभवत् २५ ।<br>
ततो विविंशकः २६ ।<br>
तस्माच्च खनिनेत्रः २७ ।<br>
ततश्चातिविभूतिः २८ ।<br>
अतिविभूतेरतिबलपराक्रमः करंधमः पुत्रोभवत् २९ ।<br>
तस्मादप्यविक्षित् ३० ।<br>
अविक्षितोप्यतिबलपराक्रमः पुत्रो मरुत्तो नामाऽभवत् ।<br>
यस्येमावद्यापि श्लोकौ गीयेत् ३१ ।<br>
मरुत्तस्य यथा यज्ञस्तथा कस्याभवद्भुवि ।<br>
सर्वं हिरण्मयं यस्य यज्ञवस्त्वतिशोभनम् ३२ ।<br>
अमाद्यदिंद्र स्सोमेन दक्षिणाभिर्द्विजातयः ।<br>
मरुतः परिवेष्टारस्सदस्याश्च दिवौकसः ३३ ।<br>
स मरुत्तश्चक्रवर्त्ती नरिष्यंतनामानं पुत्रमवाप ३४ ।<br>
तस्माच्च दमः ३५ ।<br>
दमस्य पुत्रो राजवर्धनो जज्ञे ३६ ।<br>
राजवर्द्धनात्सुवृद्धिः ३७ ।<br>
सुवृद्धेः केवलः ३८ ।<br>
केवलात्सुधृतिरभूत् ३९ ।<br>
ततश्च नरः ४० ।<br>
तस्माच्चंद्र ः! ४१ ।<br>
ततः केवलोभूत् ४२ ।<br>
केवलाद्बंधुमान् ४३ ।<br>
बंधुमतो वेगवान् ४४ ।<br>
वेगवतो बुधः ४५ ।<br>
ततश्च तृणबिंदुः ४६ ।<br>
तस्याप्येका कन्या इलविलानाम ४७ ।<br>
ततश्चालंबुसानाम वराप्सरास्तृणबिंदुं भेजे ४८ ।<br>
तस्यामप्यस्य विशालो जज्ञे यः पुरीं विशालं निर्ममे ४९ ।<br>
हेमचंद्रश्च विशालस्य पुत्रोभवत् ५० ।<br>
ततश्चंद्रः ५१ ।<br>
तत्तनयो धूम्राक्षः ५२ ।<br>
तस्यापि सृंजयोऽभूत् ५३ ।<br>
सृंजयात्सहदेवः ५४ ।<br>
ततश्च कृशाश्वो नाम पुत्रोभवत् ५५ ।<br>
सोमदत्तः कृशाश्वाज्जज्ञे योश्वमेधानां शतमाजहार ५६ ।<br>
तत्पुत्रो जनमेजयः ५७ ।<br>
जनमेजयात्सुमतिः ५८ ।<br>
एते वैशालिका भूभृतः ५९ ।<br>
श्लोकोप्यत्र गीयते ६० ।<br>
तृणबिंदोः प्रसादेन सर्वे वैशालिका नृपाः ।<br>
दीर्घायुषो महात्मानो वीर्यवंतोतिधार्मिकाः ६१ ।<br>
शर्यातेः कन्या सुकन्यानामाभवत् यामुपयेमे च्यवनः ६२ ।<br>
आनर्त्तनामा परमधार्मिकश्शर्यातिपुत्रोभवत् ६३ ।<br>
आनर्त्तृस्यापि रेवतनामा पुत्रो जज्ञे योसावानर्त्तविषयं बुभुजे पुरीं च कुशस्थलीमध्युवास ६४ ।<br>
रेवतस्यापि रैवतः पुत्रः ककुद्मिनामा धर्मात्मा भ्रोतृशतस्य ज्योष्ठोऽभवत् ६५ ।<br>
तस्य रेवतीनाम कन्याभवत् ६६ ।<br>
स तामादाय कस्योयमर्हतीति भगवंतमब्जयोनिं प्रष्टुं ब्रह्मलोकं जगाम ६७ ।<br>
तावच्च ब्रह्मणॐतिके हाहाहूहूसंज्ञाभ्यां गंधर्वाभ्यामतितानं नाम दिव्यं गांधर्वमगीयत ६८ ।<br>
तच्च त्रिमार्गपरिवृत्तैरनेकयुगपरिवृत्तिं तिष्ठन्नपि रैवतश्शृण्वन्मुहूर्त्तमिव मेने ६९ ।<br>
गीतावसाने च भगवंतमब्जयोनिं प्रणम्य रैवतः कन्यायोग्यं वरमपृच्छत् ७० ।<br>
ततश्चासौ भगवानकथयत्कथय योभिमतस्ते वर इति ७१ ।<br>
पुनश्च प्रणम्य भगवते तस्मै यथाभिमतानात्मनस्स वरान् कथयामास ।<br>
क एषां भगवतोभिमत इति यस्मै कन्यामिमां प्रयच्छामीति ७२ ।<br>
ततः किंचिदवनतशिरास्सस्मितं भगवानब्जयोनिराह ७३ ।<br>
य एते भवतोभिमता नैतेषां सांप्रतं पुत्रपौत्रापत्यापत्यसंततिरस्त्यवनीतले ७४ ।<br>
बहूनि तवात्रैव गांधर्वं शृण्वतश्चतुर्यगान्यतीतानि सांप्रतं ७५ ।<br>
महीतलेष्टाविंशतितममनोश्चतुर्युगमतीतप्रायं वर्तते ७६ ।<br>
आसन्नो हि कलिः ७७ ।<br>
अन्यस्मै कन्यारत्नमिदं भवतैकाकिनाभिमताय देयम् ७८ ।<br>
भवतोपि पुत्रमित्त्रकलत्रमंत्रिभृत्यबंधुबलकोशादयस्समस्ताः कालेनैतेनात्यंतमतीताः ७९ ।<br>
ततः पुनरप्युत्पन्नसाध्वसो राजा भगवंतं प्रणम्य पप्रच्छ ८० ।<br>
भगवन्नेवमवस्थिते म येयं कस्मै देयेति ८१ ।<br>
ततस्स भगवान् किंचिदवनम्रकंधरः कृतांजलिर्भूत्वा सर्वलोकगुरुरंभोजयोनिराह ८२।<br>
ब्रह्मोवाच ।<br>
न ह्यादिमध्यांतमजस्य यस्य विद्मो वयं सर्वमयस्य धातुः ।<br>
न च स्वरूपं न परं स्वभावं न चैव सारं परमेश्वरस्य ८३ ।<br>
कलामुहूर्त्तादिमयश्च कालो न यद्विभूतेः परिणामहेतुः ।<br>
अजन्मनाशस्य सदैकमूर्त्तेरनामरूपस्य सनातनस्य ८४ ।<br>
यस्य प्रसादादहमच्युतस्य मूर्त्तिः प्रजासृष्टिकरॐतकारी ।<br>
क्रोधाच्च रुद्र ः! स्थितिहेतुभूतो यस्माच्च मध्ये पुरुषः परस्मात् ८५ ।<br>
तद्रू पमास्थाय सृजत्य जोयः स्थितौ च योऽसौ पुरुषस्वरूपी ।<br>
रुद्र स्वरूपेण च योत्ति विश्वं धत्ते तथानंतवपुस्समस्तम् ८६ ।<br>
पाकाय योग्नित्वमुपैति लोकान्बिभर्त्ति पृथ्वीवपुख्ययात्मा ।<br>
शक्रादिरूपी परिपाति विश्वमर्केंदुरूपश्च तमो हिनस्ति ८७ ।<br>
करोति चेष्टाश्श्वसनस्वरूपी लोकस्य तृप्तिं च जलान्नरूपी ।<br>
ददाति विश्वस्थितिसंस्थितस्तु सर्वावकाशं च नभस्स्वरूपी ८८ ।<br>
यस्सृज्यते सर्गकृदात्मनैव यः पाल्यते पालयिता च देवः ।<br>
विश्वात्मकस्संहृयतेंतकारी पृथक् त्रयस्यास्य च योव्ययात्मा ८९ ।<br>
यस्मिञ्जगद्यो जगदेतदाद्यो यं चाश्रितोस्मिञ्जगति स्वयंभूः ।<br>
स सर्वभूतप्रभवो धरित्र्! यां स्वांश्नो पुष्णुर्नृप तेऽवतीर्णः ९० ।<br>
कुशस्थली या तव भूप रम्या पुरी पुराभूदमरावतीव ।<br>
सा द्वारका संप्रति तत्र चास्ते स केशवांशो बलदेवनामा ९१ ।<br>
तस्मै त्वमेनां तनयां नरेंद्र प्रयच्छ मायामनुजाय जायाम् ।<br>
श्लाघ्यो वेरोसौ तनया तवेयं स्त्रीरत्नभूता सदृशो हि योगः ९२ ।<br>
श्रीपराशर उवाच ।<br>
इतीरितोसौ कमलोद्भवेन भुवं समासाद्य पतिः प्रजानाम् ।<br>
ददर्श ह्रस्वान् पुरुषान् विरूपानल्पौजसस्स्वल्पविवेकवीर्यान् ९३ ।<br>
कुशस्थलीं तां च पुरीमुपेत्य दृष्ट्वान्यरूपां प्रददौ स कन्याम् ।<br>
सीरायुधाय स्फटिकाचलाभवक्षस्थलायातुलधीर्नरेंद्र ः! ९४ ।<br>
उच्चप्रमाणामिति तामवेक्ष्य स्वलांगलाग्रेण च तालकेतुः ।<br>
विनम्रयामास ततश्च सापि बभूव सद्यो वनिता यथान्या ९५ ।<br>
तां रेवतीं रैवतभूपकन्यां सीरायुधोऽसौ विधिनोपयेमे ।<br>
दत्त्वाथ कन्यां स नृपो जगाम हेमालयं वै तपसे धृतात्मा ९६ ।<br>
इति श्रीविष्णुमहापुराणे चतुर्थांशो! प्रथमोध्यायः १।<br>
<br>
