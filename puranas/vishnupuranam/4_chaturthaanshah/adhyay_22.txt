श्रीपराशर उवाच<br>
अतश्चेक्ष्वाकवो भविष्याः पार्थिवाः कथ्यन्ते  ॥ ४,२२.१ ॥<br>
बृहद्बलस्य पुत्रो बृहत्क्षणः  ॥ ४,२२.२ ॥<br>
तस्मादुरुक्षयस्तस्माच्च वत्सव्यूहस्ततश्च प्रतिव्योमस्तस्मादपि दिवाकरः  ॥ ४,२२.३ ॥<br>
तस्मात्सहदेवः सहदेवाद्बृहदश्वस्तत्सूनुर्भानुरथस्तस्य च प्रतीताश्वस्तस्यापि सुप्रतीकस्ततश्च मरुदेवस्ततः सुनक्षत्रस्तमात्किन्नरः  ॥ ४,२२.४ ॥<br>
किन्नरादन्तरिक्षस्तस्मात्सुपर्णस्ततश्चामित्रजित् ॥ ४,२२.५ ॥<br>
ततश्च बृहद्भाजस्तस्यापि धर्मी धर्मीणः कृतञ्जयः  ॥ ४,२२.६ ॥<br>
कृतञ्जयाद्रणञ्जयः  ॥ ४,२२.७ ॥<br>
रणञ्जयात्संजयस्तस्माच्छाक्यश्छाक्याच्छुद्धोदनस्तस्माद्राहुलस्ततः प्रसेनजित् ॥ ४,२२.८ ॥<br>
ततश्च क्षुद्रकस्ततश्चज कुण्डकस्तस्मादपि सुरथः  ॥ ४,२२.९ ॥<br>
तत्पुत्रश्च सुमित्रः  ॥ ४,२२.१० ॥<br>
इत्येते चेक्ष्वाकवो बृहद्बलान्वयाः  ॥ ४,२२.११ ॥<br>
अत्रानुवंशश्लोकः  ॥ ४,२२.१२ ॥<br>
इक्ष्वाकूणामयं वंशःसुमित्रान्तो भविष्यति  ।<br>
यतस्तं प्राप्य राजानं संस्थां प्राप्स्यति वै कलौ  ॥ ४,२२.१३ ॥<br>
इति श्रीमहाविष्णुपुराणे चतुर्थांशे द्वाविंशोऽध्यायः (२२)<br>
<br>
