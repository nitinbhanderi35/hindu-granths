संस्तुतो भगवानित्थं देवराजेन केशवः ।<br>
प्रहंस्य भावगम्भीरमुवाचेदं द्रिजोत्तम ॥ ५-३१-१ ॥<br>
<br>
देवराजो भवानिन्द्रो वयं मर्त्त्या जगत्पते&nbsp;!<br>
क्षन्तव्यं भवता चदमपराधकृत मम ॥ ५-३१-२ ॥<br>
<br>
पारिजाततरुश्वायं नीयतामुचितास्पदम ।<br>
गृहीतोऽयं मया शक्र!सत्यावचनकारणात् ॥ ५-३१-३ ॥<br>
<br>
वज्रञ्चेदं गृहाण त्वं यत्त्वया प्रहितं मयि ।<br>
तवैवैतत् प्रहरणां शक्र!वैरिविदारणम् ॥ ५-३१-४ ॥<br>
<br>
विमोहयसि मामीश!मर्त्त्योऽहमिति किं वदन् ।<br>
जानीमस्त्वां भगवतो न तु सूक्ष्मविदो वयम् ॥ ५-३१-५ ॥<br>
<br>
योऽसि सोऽसि जगत्त्रण!प्रवृत्तौ नाथ!संस्थितः ।<br>
जगतः शल्यनिष्कर्षं करोष्यसुरसूदन ॥ ५-३१-६ ॥<br>
<br>
नीयतां पारिजातोऽयं कृष्ण!द्रारवतीं पुरीम् ।<br>
मर्त्त्यलोके त्वया त्यक्ते नायं संस्थास्यते भुवि ॥ ५-३१-७ ॥<br>
<br>
तथेत्युक्त्वा च देवेन्द्रमाजगाम भुवं हरिः ।<br>
प्रसक्तैः सिद्ध-गन्धर्व्वैः स्तूयमानस्तथषिंभिः ॥ ५-३१-८ ॥<br>
<br>
ततः शङ्खमुपाध्माय द्रारकोपरि संस्थितः ।<br>
हर्षमुत्पादयामास द्रारकावासिनां द्रिज ॥ ५-३१-९ ॥<br>
<br>
अवतीर्य्यथ गरुड़ात् सत्यभामासहायवान् ।<br>
निष्कुटे स्थापयामास पारिजातं महातरुम ॥ ५-३१-१० ॥<br>
<br>
यमभ्येत्य जनः सर्व्वो जातिं स्मरति पौर्व्विकीम् ।<br>
वास्यते सादराः सर्व्वे देहबन्धानमानुषान् ।<br>
ददृशुः पादपे तस्मिन् कुर्व्वन्तो सुखदर्शनम् ॥ ५-३१-११ ॥<br>
<br>
ततस्ते सादराः सर्व्वे देहबन्धानमानुषान् ।<br>
ददृशुः पादपे तस्मिन् कुर्व्वन्तो मुखदर्शनम् ॥ ५-३१-१२ ॥<br>
<br>
किङ्करैः समुपानीतं हस्त्यश्वादि ततो धनम ।<br>
स्त्रियश्व कृष्णो जग्राह नरकस्य परिग्रहान् ॥ ५-३१-१३ ॥<br>
<br>
ततः काले शुभे प्राप्त उपयेमे जनार्द्दनः ।<br>
ताः कन्या नरकेणासन् सर्व्वतो याः समाह्टताः ॥ ५-३१-१४ ॥<br>
<br>
एकस्मिन्नेव गोविन्दः काले तासां महामते!<br>
जग्राह विधिवत् पाणीन् पृथगूगेहेषु धर्म्मतः ॥ ५-३१-१५ ॥<br>
<br>
षोड़शस्त्रीसहस्त्राणि शतमेकं तथाधिकम् ।<br>
तावन्ति चक्र रूपाणि भगवान् मधुसूदनः ॥ ५-३१-१६ ॥<br>
<br>
एकैकश्येन ताः कन्या मेनिरे मधुसूदनम् ।<br>
ममैव पाणिग्रहणं भगवान् कृतवानिति ॥ ५-३१-१७ ॥<br>
<br>
निशासु च जगतस्त्रष्टा तासां गुहेषु केशवः ।<br>
उवास विप्र! सर्व्वासां विश्वरूपधरो हरिः ॥ ५-३१-१८ ॥<br>
