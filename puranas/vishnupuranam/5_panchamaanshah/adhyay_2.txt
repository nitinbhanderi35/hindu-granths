<br>
यथोक्तं सा जगद्धात्री देवदेवेन वै तदा ।<br>
षड़गर्भ-गर्भविन्यासं चक्र चान्यस्य कर्षणम् ॥ ५-२-१ ॥<br>
<br>
सप्तमे रोहिणी प्राप्ते गर्भेगर्भं ततो हरिः ।<br>
लोकत्रयोपकाराय देवक्याः प्रविवेश वै ॥ ५-२-२ ॥<br>
<br>
योगनिद्रा यशोदायास्तस्मिन्नेव ततो दिने ।<br>
सम्भूता जठरे तदूदू यथोक्तं परमेष्ठिना ॥ ५-२-३ ॥<br>
<br>
ततो ग्रहगणाः सम्यक् प्रचचार दिवि द्रिज ।<br>
विष्णोरंशे बुवं याते ऋतवश्वाभवन् शुभाः ॥ ५-२-४ ॥<br>
<br>
न सेहे देवकी द्रष्टुं कश्विदप्यतितेजसा ।<br>
जाज्वल्यमानां तां दृष्ट्वा मनांसि क्षोभमाययुः ॥ ५-२-५ ॥<br>
<br>
अदृष्टां पुरुषैः स्त्रीभिर्देवकीं देवतागणाः ।<br>
विभ्राणां वपुषा विष्णुं तुष्टु वुस्तामहर्निशम् ॥ ५-२-६ ॥<br>
<br>
प्रकृतिस्त्व परा सुक्ष्मा ब्रह्मगर्भाभवः पुरा ।<br>
ततो वाणी जगद्धातुर्व्वेदगर्भासि शोभने ॥ ५-२-७ ॥<br>
<br>
सूर्य्यस्वरूपगर्भासि सृष्टिभूता सनातनि ।<br>
बीजभूता तु सर्व्वस्य यज्ञभूताभवस्त्रयी ॥ ५-२-८ ॥<br>
<br>
फलगर्भा त्वमेवेज्या वह्निगर्भा तथारणिः ।<br>
अदितिर्देवगर्भा त्वं दैत्यगर्भा तथा दितिः ॥ ५-२-९ ॥<br>
<br>
ज्योतूस्त्रा वासरगर्भा त्वं ज्ञानगर्भासि सन्नतिः ।<br>
नयगर्भा परा नीतिर्लज्जा त्वं प्रश्रयोदूहा ॥ ५-२-१० ॥<br>
<br>
कामगर्भा तथेच्छा त्वं तुष्टिः सन्तोषगर्भिणी ।<br>
मेधा च भोधगर्भासि धैर्य्यगर्भोदूहा धृतिः ॥ ५-२-११ ॥<br>
<br>
ग्रहर्क्षतारकागर्भा द्यौरस्य खिलहैतुकी ।<br>
एता विभूतयो देवि । तथान्याश्व सहस्त्रशः ॥ ५-२-१२ ॥<br>
<br>
तथासङ्खया जगद्धात्रि । साम्प्रतं जठरे तव ।<br>
समुद्राद्रि-द्रीप-वन-पत्तनभूषणा ॥ ५-२-१३ ॥<br>
<br>
ग्राम-खर्व्वट-खैटाढया समस्ता पृथिवी शुभे ।<br>
समस्तवह्नयोऽम्भांसि सकलाश्व समीरणाः ॥ ५-२-१४ ॥<br>
<br>
ग्रहर्क्षतारकाचित्रं विमानशतसङूकुलम् ।<br>
अवकाशमशेषस्य यदूददातिनभःस्थलम् ॥ ५-२-१५ ॥<br>
<br>
भूर्लोकश्व भुवर्लोकः स्वर्लोकोऽथ महर्ज्जनः ।<br>
तपश्व ब्रह्मलोकश्व ब्रह्माण्डमखिलं शुभे ॥ ५-२-१६ ॥<br>
<br>
तदन्तरे स्थिता देवा दैत्य-गन्धर्व्व-चारणाः ।<br>
महोरगास्तथ यक्षा राक्षसाः प्रेतगुह्यकाः ॥ ५-२-१७ ॥<br>
<br>
मनुष्याः पशवश्वान्ये ये ज जीवा यशस्विनि ।<br>
तैरन्तः स्थैरनन्तोऽसौ सर्वेशः सर्व्वभावनः ॥ ५-२-१८ ॥<br>
<br>
रूपकर्म्मखरूपाणि न परिच्छेदगोचरे ।<br>
यस्याखिलप्रमाणानि सि विष्णुर्गर्भगस्तव ॥ ५-२-१९ ॥<br>
<br>
त्वं खाहा त्वं स्वधा विद्या सुधा त्वं ज्योतिरम्बरे ।<br>
त्वं स्वाहा त्वं स्वधा विद्या सुधा त्वं ज्योतिरम्बरे ।<br>
त्वं सर्व्वलोकरक्षार्थमवतीर्णा महीतले ॥ ५-२-२० ॥<br>
<br>
प्रसीद देवि । सर्व्वस्य जगतः शं शुभे । कुरु ।<br>
प्रीत्या त्वं धारयेशानं धृतं येनाखिलं जगत् ॥ ५-२-२१ ॥<br>
<br>
