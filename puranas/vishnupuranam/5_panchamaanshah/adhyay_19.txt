एवमन्तर्जले विष्णुमभिष्टूय स यादवः ।<br>
अर्ज्जयामास सर्व्वेशं पुष्पैर्धूपैर्मनोरमैः ।। ५-१९-१ ।।<br>
<br>
परित्यक्तान्यविषयो मनस्तत्र निवेश्य सः ।<br>
ब्रह्मभूते चिरं स्थित्वा विरराम समाधितः ।। ५-१९-२ ।।<br>
<br>
कृतकृत्यमिवात्मानं मन्यमानो महामतिः ।<br>
आजगाम रथं भूयो निगम्य यमुनाम्भसः ।। ५-१९-३ ।।<br>
<br>
राम-कृष्णौ च ददृशे यथापूर्व्वं रथे स्थितौ ।<br>
विस्मिताक्षस्तदाक्रू रस्तञ्च कृष्णोऽभ्यभाषत ।। ५-१९-४ ।।<br>
<br>
नूनं ते दृष्टमाश्वर्य्यमक्रूर!यमुनाजले ।<br>
विस्मयोतूफूल्लनयनो भवान् संलक्ष्यते यतः ।। ५-१९-५ ।।<br>
<br>
अन्तर्जले यदाश्वर्य्यं दृष्टं तत्र मयाच्युत!<br>
तदत्रापि हि पश्यामि मूत्तिंमत् पुरतः स्थितम् ।। ५-१९-६ ।।<br>
<br>
जगदेतन्महाश्वर्य्य रूपं यस्य महात्मनः ।<br>
तेनाश्वर्य्यवरेणाहं भवता कृष्ण!सङ्गतः ।। ५-१९-७ ।।<br>
<br>
तत् किमेतेन मथुरां व्रजामो मधुसूदन!<br>
बिभेमि कंसाद्धिग् जन्म परपिण्डोपजीविनाम् ।। ५-१९-८ ।।<br>
<br>
इत्युक्त्वा चोदयामास तान् हयान् वातरंहसः ।<br>
सम्प्राप्तश्वातिसायाह्र सोऽक्रूरो मथुरां पुरीम्‌ ।। ५-१९-९ ।।<br>
<br>
विलोक्य मथुरां कृष्णं रामञ्चाह स यादवः ।<br>
पद्भयां यातं महावीर्य्यो रथेनैको विशाम्यहम् ।। ५-१९-१० ।।<br>
<br>
गन्तव्यं वसुदेवस्य भवद्भयां न तथा गृहम् ।<br>
युवयोर्हि कृते वृद्धः स कंसेन निरस्यते ।। ५-१९-११ ।।<br>
<br>
इत्युत्तवा प्रविवेशाथ सोऽकूरो मथुरां पुरीम् ।<br>
प्रिवष्टौ रामकृष्णौ, च राजमार्गमुपागतौ ।। ५-१९-१२ ।।<br>
<br>
स्त्रीभिर्नरैश्व सानन्दं लोचनैरभिवीक्षितौ ।<br>
जग्मतुलीलया वीरौ दृफ्तौ बालगजाविव ।। ५-१९-१३ ।।<br>
<br>
भ्रममाणौ तु तौ दृष्ट्वा रजकं रङ्गकारकम् ।<br>
अयाचेतां सुरूपाणि वासांसि रुचिराननौ ।। ५-१९-१४ ।।<br>
<br>
कंसस्य रजकः सोऽथ प्रसादारूढ़विस्मयः ।<br>
बहून्याक्षेपवाक्यानि प्राहोच्चै राम-केशवौ ।। ५-१९-१५ ।।<br>
<br>
ततस्तलप्रहारेण कृष्णस्तस्य दुरात्मनः ।<br>
पातयामास कापेन रजकस्य शिरो भुवि ।। ५-१९-१६ ।।<br>
<br>
हत्वादाय च वस्त्राणि पीतनीलाम्बरौ ततः ।<br>
कृष्ण-रामौ मुदा युक्तौ मालाकारगृहं गतौ ।। ५-१९-१७ ।।<br>
<br>
विकाशिनेत्रयुगलौ मालाकारोऽतिविस्मितः ।<br>
एतौ कस्य कुतो वैतौ मैत्रेयाचिन्तयत् तदा ।। ५-१९-१८ ।।<br>
<br>
पीतनीलाम्बरधरौ तौ दृष्ट्वातिमनोहरौ ।<br>
स तर्कयामास तदा भुवं देवावुपागतौ ।। ५-१९-१९ ।।<br>
<br>
विकाशिमुखपद्माभ्यां ताभ्यां पुष्पाणि याचितः ।<br>
भुवं विष्टभ्य हस्ताभ्यां पस्पर्श शिरसा महीम् ।। ५-१९-२० ।।<br>
<br>
प्रसादपरमौ नाथौ मम गेहमुपागतौ ।<br>
धन्योऽहमर्ज्जयिष्यामीत्याह तौ माल्यजीवकः ।। ५-१९-२१ ।।<br>
<br>
ततः प्रह्टश्टवदनस्तयोः पुष्पाणि कामतः ।<br>
चारूण्येतान्यथैतानि प्रददौ स विलोभयन ।। ५-१९-२२ ।।<br>
<br>
पुनः पुनः प्रणम्यासौ मालाकारौ नरोत्तमौ ।<br>
ददौ पुष्पाणि चारूणि गन्धवन्त्यमलानि च ।। ५-१९-२३ ।।<br>
<br>
मालाकाराय कृष्णोऽपि प्रसन्नः प्रददौ वरान ।<br>
श्रीस्त्वां मतूसंश्रया भद्र! न कदाचित् प्रहास्तयि ।। ५-१९-२४ ।।<br>
<br>
बलहानिर्न ते सौम्य! धनहानिस्थथैव च ।<br>
यावद्दिनानि तावज्व न नशिष्यति सन्ततिः ।। ५-१९-२५ ।।<br>
<br>
बुक्त्वा च विपुलान् भोगांस्तमन्ते मतूप्रसादजम् ।<br>
ममानुस्मरणां प्राप्य दिव्यं लोकमवाप्स्यसि ।। ५-१९-२६ ।।<br>
<br>
धर्म्मे मनश्व ते भद्र!सर्व्वकालं भविष्यति ।<br>
युष्मत्सन्ततिजातानां दीर्घमायुर्भविष्यति ।। ५-१९-२७ ।।<br>
<br>
नोपसर्गादिकं दोषं युष्मत्सन्ततिसम्भवः ।<br>
सम्प्राप्स्यति महाभाग!यावत् सूर्य्यो धरिष्यति ।। ५-१९-२८ ।।<br>
<br>
इतुक्त्वा तदूगृहात् कृष्णो बलदेवसहायवान् ।<br>
निर्ज्जगाम मुनिश्वेष्ठ! मालाकारेण पूजितः ।। ५-१९-२९ ।।<br>
