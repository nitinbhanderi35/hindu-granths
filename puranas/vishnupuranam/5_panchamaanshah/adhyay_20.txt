श्रीपराशर उवाच।<br>
राजमार्गे ततः कृष्णस्सानुलेपनभाजनाम् ।<br>
ददर्श कुब्जामायांतीं नवयौवनगोचराम् १ ।<br>
तामाह ललितं कृष्णः कस्येदमनुलेपनम् ।<br>
भवत्या नीयते सत्यं वदेंदीवरलोचने २ ।<br>
सकामेनेव सा प्रोक्ता सानुरागा हरिं प्रति ।<br>
प्राह सा ललितं कुब्जा तद्दर्शनबलात्कृता ३ ।<br>
कांत कस्मान्न जानासि कंसेन विनियोजिताम् ।<br>
नैकवक्रेति विख्यातामनुलेपनकर्मणि ४ ।<br>
नान्यपिष्टं हि कंसस्य प्रीतये ह्यनुलेपनम् ।<br>
भवाम्यहमतीवास्य प्रसादधनभाजनम् ५ ।<br>
श्रीकृष्ण उवाच।<br>
सुगंधमेतद्रा जार्हं रुचिरं रुचिरानने ।<br>
आवयोर्गात्र सदृशं दीयतामनुलेपनम् ६ ।<br>
श्रीपराशर उवाच।<br>
श्रुत्वैतदाह सा कुब्जा गृह्यतामिति सादरम् ।<br>
अनुलेपनं च प्रददौ गात्रयोग्यमथोभयोः ७ ।<br>
भक्तिच्छेदानुलिप्तांगौ ततस्तौ पुरुषर्षभौ ।<br>
सेंद्र चापौ व्यराजेतां सितकृष्णाविवांबुदौ ८ ।<br>
ततस्तां चुबुके शौरिरुल्लापन विधानवित् ।<br>
उत्पाट्य तोलयामास द्व्यंगुलेनाग्रपाणिना ९ ।<br>
चकर्ष पद्भ्यां च तदा ऋजुत्वं केशवोऽनयत् ।<br>
ततस्सा ऋजुतां प्राप्ता योषितामभवद्वरा १० ।<br>
विलासललितं प्राह प्रेमगर्भभरालसम् ।<br>
वस्त्रे प्रगृह्य गोविंदं मम गेहं व्रजेति वै ११ ।<br>
एवमुक्तस्तया शौरी रामस्यालोक्य चाननम् ।<br>
प्रहस्य कुब्जां तामाह नैकवक्रामनिंदिताम् १२ ।<br>
आयास्ये भवतीगेहमिति तां प्रहसन्हरिः ।<br>
विससर्ज जहासोच्चै रामस्यालोक्य चाननम् १३ ।<br>
भक्तिभेदानुलिप्तांगौ नीलपीतांबरौ तु तौ ।<br>
धनुश्शालां ततो यातौ चित्रमाल्योपशोभितौ १४ ।<br>
आयागं तद्धनूरत्नं ताभ्यां पृष्टैस्तु रक्षिभिः ।<br>
आख्याते सहसा कृष्णो गृहीत्वा पूरयद्धनुः १५ ।<br>
ततः पूरयता तेन भज्यमानं बलाद्धनुः ।<br>
चकार सुमहच्छब्दं मथुरा येन पूरिता १६ ।<br>
अनुयुक्तौ ततस्तौ तु भग्ने धनुषि रक्षिभिः ।<br>
रक्षिसैन्यं निहत्योभौ निष्क्रांतौ कार्मुकालयात् १७ ।<br>
अक्रूरागमवृत्तांतमुपलभ्य महद्धनुः ।<br>
भग्नं श्रुत्वा च कंसोऽपि प्राह चाणूरमुष्टिकौ १८ ।<br>
कंस उवाच।<br>
गोपालदारकौ प्राप्तौ भवद्भ्यां तु ममाग्रतः ।<br>
मल्लयुद्धेन हंतव्यौ मम प्राणहरौ हि तौ १९ ।<br>
नियुद्धे तद्विनाश्नो भवद्भ्यां तोषितो ह्यहम् ।<br>
दास्याम्यभिमतान्कामान्नान्यथैतौ महाबलौ २० ।<br>
न्यायतोन्यायतो वापि भवद्भ्यां तौ ममाहितौ ।<br>
हंताव्यौ तद्वधाद्रा ज्यं सामान्यं वां भविष्यति २१ ।<br>
इत्यादिश्य स तौ मल्लौ ततश्चाहूय हस्तिपम् ।<br>
प्रोवाचोच्चैस्त्वया मल्लसमाजद्वारि कुंजरः २२ ।<br>
स्थाप्यः कुवलयापीडस्तेन तौ गोपदारकौ ।<br>
घातनीयौ नियुद्धाय रंगद्वारमुपागतौ २३ ।<br>
तमप्याज्ञाप्य दृष्ट्वा च सर्वान्मंचानुपाकृतान् ।<br>
आसन्न मरणः कंसः सूर्योदयमुदैक्षत २४ ।<br>
ततः समस्तमंचेषु नागरस्स तदा जनः ।<br>
राजमंचेषु चारूढास्सह भृत्यैर्नराधिपाः २५ ।<br>
मल्लप्राश्निकवर्गश्च रंगमध्यसमीपगः ।<br>
कृतः कंसेन कंसोऽपि तुंगमंचे व्यवस्थितः २६ ।<br>
अंतःपुराणां मंचाश्च तथाऽन्ये परिकल्पिताः ।<br>
अन्ये च वारमुख्यानामन्ये नागरयोषिताम् २७ ।<br>
नंदगोपादयो गोपा मंचेष्वन्येष्ववस्थिताः ।<br>
अक्रूरवसुदेवौ च मंचप्रांते व्यवस्थितौ २८ ।<br>
नागरीयोषितां मध्ये देवकीपुत्रगर्द्धिनी ।<br>
अंतकालेऽपि पुत्रस्य द्रक्ष्यामीति मुखं स्थिता २९ ।<br>
वाद्यमानेषु तूर्येषु चाणूरे चातिवल्गति ।<br>
हाहाकारपरे लोके ह्यास्फोटयति मुष्टिके ३० ।<br>
ईषद्धसंतौ तौ वीरौ बलभद्र जनार्दनौ ।<br>
गोपवेषधरौ बालौ रंगद्वारमुपागतौ ३१ ।<br>
ततः कुवलयापीडो महामात्रप्रचोदितः ।<br>
अभ्यधावत वेगेन हंतुं गोपकुमारकौ ३२ ।<br>
हाहाकारो महाञ्जज्ञे रंगमध्ये द्विजोत्तम ।<br>
बलदेवोऽनुजं दृष्ट्वा वचनं चेदमब्रवीत् ३३ ।<br>
हंतव्यो हि महाभाग नागोऽयं शत्रुचोदितः ३४ ।<br>
इत्युक्तस्सोऽग्रजेनाथ बलदेवेन वै द्विज ।<br>
सिंहनादं ततश्चक्रे माधवः परवीरहा ३५ ।<br>
करेण करमाकृष्य तस्य केशिनिषूदनः ।<br>
भ्रामयामास तं शौरिरैरावतसमं बले ३६ ।<br>
ईशोपि सर्वजगतां बाललीलानुसारतः ।<br>
क्रीडित्वा सुचिरं कृष्णः करिदंतपदांतरे ३७ ।<br>
उत्पाट्य वामदंतं तु दक्षिणेनैव पाणिना ।<br>
ताडयामास यंतारं तस्यासीच्छतधा शिरः ३८ ।<br>
दक्षिणं दंतमुत्पाट्य बलभद्रो ऽपि तत्क्षणात् ।<br>
स रोषस्तेन पार्श्वस्थान् गजपालानपोथयत् ३९ ।<br>
ततस्तूत्प्लुत्य वेगेन रौहिणेयो महाबलः ।<br>
जघान वामपादेन मस्तके हस्तिनं रुषा ४० ।<br>
स पपात हतस्तेन बलभद्रे ण लीलया ।<br>
सहस्राक्षेण वज्रेण ताडितः पर्वतो यथा ४१ ।<br>
हत्वा कुवलयापीडं हस्त्यारोहप्रचोदितम् ।<br>
मदासृगनुलिप्तांगौ हस्तिदंतवरायुधौ ४२ ।<br>
मृगमध्ये यथा सिंहौ गर्वलीलावलोकिनौ ।<br>
प्रविष्टौ सुमहारंगं बलभद्र जनार्दनौ ४३ ।<br>
हाहाकारो महाञ्जज्ञे महारंगे त्वनंतरम् ।<br>
कृष्णोऽयं बलभद्रो यमिति लोकस्य विस्मयः ४४ ।<br>
सोऽयं येन हता घोरा पूतना बालघातिनी ।<br>
क्षिप्तं तु शकटं येन भग्नौ तु यमलार्जुनौ ४५ ।<br>
सोयं यः कालियं नागं ममर्दारुह्य वालकः ।<br>
धृतो गोवर्द्धनो येन सप्तरात्रं महागिरिः ४६ ।<br>
अरिष्टो धेनुकः केशी लीलयैव महात्मना ।<br>
निहता येन दुर्वृत्ता दृश्यतामेष सोऽच्युतः ४७ ।<br>
अयं चास्य महाबाहुर्बलभद्रो ऽग्रतोऽग्रजः ।<br>
प्रयाति लीलया योषिन्मनोनयननंदनः ४८ ।<br>
अयं स कथ्यते प्राज्ञैः पुराणार्थविशारदैः ।<br>
गोपालो यादवं वंशं मग्नमभ्यद्धरिष्यति ४९ ।<br>
अयं हि सर्वलोकस्य विष्णोरखिलजन्मनः ।<br>
अवतीर्णो महीमंशो नूनं भारहरो भुवः ५० ।<br>
इत्येवं वर्णिते पौरै रामे कृष्णे च तत्क्षणात् ।<br>
उरस्तताप देवक्याः स्नेहस्नुतपयोधरम् ५१ ।<br>
महोत्सवमिवासाद्य पुत्राननविलोकनात् ।<br>
युवेव वसुदेवोऽभूद्विहायाभ्यागतां जराम् ५२ ।<br>
विस्तारिताक्षियुगलो राजांतःपुरयोषिताम् ।<br>
नागरस्त्रीसमूहश्च द्र ष्टुं न विरराम तम् ५३ ।<br>
सख्यः पश्यत कृष्णस्य मुखमत्यरुणेक्षणम् ।<br>
गजयुद्धकृतायासस्वेदांबुकणिकाचितम् ५४ ।<br>
विकासिशरदंभोजमपश्यामजलोक्षितम् ।<br>
परिभूयं स्थितं जन्म सफलं क्रियतां दृशः ५५ ।<br>
श्रीवत्सांकं महद्धाम बालस्यैतद्विलोक्यताम् ।<br>
विपक्षक्षपणं वक्षो भुजयुग्मं च भामिनि ५६ ।<br>
किं न पश्यसि दुग्धेंदुमृणालधवलाकृतिम् ।<br>
बलभद्र मिमं नीलपरिधानमुपागतम् ५७ ।<br>
वल्गतामुष्टिकेनैव चाणूरेण तथा सखि ।<br>
क्रीडतो बलभद्र स्य हरेर्हास्यं विलोक्यताम् ५८ ।<br>
सख्यः पश्यत चाणूरं नियुद्धार्थमयं हरिः ।<br>
समुपैति न संत्यत्र किं वृद्धा मुक्तकारिणः ५९ ।<br>
क्व यौवनोन्मुखीभूतसुकुमारतनुर्हरिः ।<br>
क्व वज्रकठिनाभोगशरीरोऽयं महासुरः ६० ।<br>
इमौ सुललितैरंगैर्वर्त्तेते नवयौवनौ ।<br>
दैतेयमल्लाश्चाणूरप्रमुखास्त्वतिदारुणाः ६१ ।<br>
नियुद्धप्राश्निकानां तु महानेष व्यतिक्रमः ।<br>
यद्बालबलिनोर्युद्धं मध्यस्थैस्समुपेक्ष्यते ६२ ।<br>
श्रीपराशर उवाच।<br>
इत्थं पुरस्त्रीलोकस्व वदतश्चालयन्भुवम् ।<br>
ववल्ग बद्धकक्ष्यॐतर्जनस्य भगवान्हरिः ६३ ।<br>
बलभद्रो ऽपि चास्फोट्य ववल्गललितं तथा ।<br>
पदेपदे तथा भूमिर्यन्न शीर्णा तदद्भुतम् ६४ ।<br>
चाणूरेण ततः कृष्णो ययुधेऽमितविक्रमः ।<br>
नियुद्धकुशलो दैत्यो बलभद्रे ण मुष्टिकः ६५ ।<br>
सन्निपातावधूतैस्तु चाणूरेण समं हरिः ।<br>
प्रक्षेपणैर्मुष्टिभिश्च कीलवज्रनिपातनैः ६६ ।<br>
पादोद्धूतैः प्रमृष्टैश्च तयोर्युद्धमभून्महत् ६७ ।<br>
अशस्त्रमतिघोरं तत्तयोर्युद्धं सुदारुणम् ।<br>
बलप्राणविनिष्पाद्यं समाजोत्सवसन्निधौ ६८ ।<br>
यावद्यावच्च चाणूरो युयुधे हरिणा सह ।<br>
प्राणहानिमवापाग्र्यां तावत्तावल्लवाल्लवम् ६९ ।<br>
कृष्णोपि युयुधे तेन लीलयैव जगन्मयः ।<br>
खेदाच्चालयता कोपान्निजकेसरश्खोरम् ७० ।<br>
बलक्षयं विवृद्धिं च दृष्ट्वा चाणूकृष्णयोः ।<br>
वारयामास तूर्याणि कंसः कोपपरायणः ७१ ।<br>
मृदंगादिषु तूर्येषु प्रतिषिद्धेषु तत्क्षणात् ।<br>
खे संगतान्यवाद्यंत देवतूर्याण्यनेकशः ७२ ।<br>
जय गोविंद चाणूरं जहि केशव दानवम् ।<br>
अंतर्द्धानगता देवास्तमूचुरतिहर्षिताः ७३ ।<br>
चाणूरेण चिरं कालं पीडित्वा मधुसूदनः ।<br>
उत्पाट्य भ्रामयामास तद्वधाय कृतोद्यमः ७४ ।<br>
भ्रामयित्वा शतगुणं दैत्यमल्लममित्रजित् ।<br>
भूमावास्फोटयामास गगने गतजीवितम् ७५ ।<br>
भूमावास्फोटितस्तेन चाणूरः शतधाऽभवत् ।<br>
रक्तस्रावमहापंकां चकार च तदा भुवम् ७६ ।<br>
बलदेवोऽपि तत्कालं मुष्टिकेन महाबलः ।<br>
युयुधे दैत्यमल्लेन चाणूरेण यथा हरिः ७७ ।<br>
सोऽप्येनं मुष्टिना मूर्ध्नि वक्षस्याहत्य जानुना ।<br>
पातयित्वा धरापृष्ठे निष्पिपेष गतायुषम् ७८ ।<br>
कृष्ण स्तोशलकं भूयो मल्लराजं महाबलम् ।<br>
वाममुष्टिप्रहारेण पातयामास भूतले ७९ ।<br>
चाणूरे नहते मल्ले मुष्टेके विनिपातिते ।<br>
नीते क्षयं तोशलके सर्वे मल्लाः प्रदुद्रु वुः ८० ।<br>
ववल्गतुस्ततो रंगे कृष्णसंकर्षणावुभौ ।<br>
समानवयसो गोपान्बलादाकृष्य हर्षितौ ८१ ।<br>
कंसोऽपि कोपरक्ताक्षः प्राहोच्चैर्व्यायतान्नरान् ।<br>
गोपावेतौ समाजौघान्निष्क्राम्येतां बलादितः ८२ ।<br>
नंदोऽपि गृह्यतां पापो निर्गलैरायसैरिह ।<br>
अवृद्धार्हेण दंडेन वसुदेवोऽपि बध्यताम् ८३ ।<br>
वल्गंति गोपाः कृष्णेन ये चेमे सहिताः पुरः ।<br>
गावो निगृह्य तामेषां यच्चास्ति वसु किंचन ८४ ।<br>
एवमाज्ञापयानं तु प्रहस्य मधुसूदनः ।<br>
उत्प्लुत्यारुह्य तं मंचं कंसं जग्राह वेगतः ८५ ।<br>
केश्ष्वोआ!कृष्य विगलत्किरीटमवनीतले ।<br>
स कंसं पातयामास तस्योपरि पपात च ८६ ।<br>
अश्षोजगदाधारगुरुणा पततोपरि ।<br>
कृष्णेन त्याजितः प्राणानुग्रसेनात्मजो नृपः ८७ ।<br>
नृतस्य केश्षोउ! तदा गृहीत्वा मधुसूदनः ।<br>
चकर्ष देहं कंसस्य रंगमध्ये महाबलः ८८ ।<br>
गौरवेणातिपतता परिघातेन कृष्यता ।<br>
कृता कंसस्य देहेन वेगेनेव महांभसः ८९ ।<br>
कंसे गृहीते कृष्णेन तद्भ्राताऽभ्यागतो रुषा ।<br>
सुनामा बलभद्रे ण लीलयैव निपातितः ९० ।<br>
ततो हाहाकृतं सर्वमासीत्तद्रं गमंडलम् ।<br>
अवज्ञया हतं दृष्ट्वा कृष्णेन मथुरेश्वरम् ९१ ।<br>
कृष्णोऽपि वसुदेवस्य पादौ जग्राह सत्वरः ।<br>
देवक्याश्च महाबाहुर्बलदेवसहायवान् ९२ ।<br>
उत्थाप्य वसुदेवस्तं देवकी च जनार्दनम् ।<br>
स्मृतजन्मोक्तवचनौ तावेव प्रणतौ स्थितौ ९३ ।<br>
श्रीवसुदेव उवाच।<br>
प्रसीद सीदतां दत्तो देवानां यो वरः प्रभो ।<br>
तथावयोः प्रसादेन कृतोद्धारस्स केशव ९४ ।<br>
आराधितो यद्भगवानवतीर्णो गृहे मम ।<br>
दुर्वृत्तनिधनार्थाय तेन नः पावितं कुलम् ९५ ।<br>
त्वमंतः सर्वभूतानां सर्वभूतमयस्थितः ।<br>
प्रवर्त्तेते समस्तात्मंस्त्वत्तो भूतभविष्यती ९६ ।<br>
यज्ञैस्त्वमिज्यसेऽचिंत्य सर्वदेवमयाच्युत ।<br>
त्वमेव यज्ञो यष्टा च यज्वनां परमेश्वरः ९७ ।<br>
समुद्भवस्समस्तस्य जगतस्त्वं जनार्दन ९८ ।<br>
सापह्नवं मम मनो यदेतत्त्वयि जायते ।<br>
देवक्याश्चात्मजप्रीत्या तदत्यंतविडंबना ९९ ।<br>
त्वं कर्त्ता सर्वभूतानामनादिनिधनो भवान् ।<br>
त्वं मनुष्यस्य कस्यैषा जिह्वा पुत्रेति वक्ष्यति १०० ।<br>
जगदेतज्जगन्नाथ संभूतमखिलं यतः ।<br>
कया युक्त्या विना मायां सोऽस्मत्तः संभविष्यति १०१ ।<br>
यस्मिन्प्रतिष्ठितं सर्वं जगत्स्थावरजंगमम् ।<br>
स कोष्ठोत्संगशयनो मानुषो जाय ते कथम् १०२ ।<br>
स त्वं प्रसीद परमेश्वर पाहि विश्वमंशावतारकरणैर्न ममासि पुत्रः ।<br>
आब्रह्यपादपमिदं जगदेतदीश त्वत्तो विमोहयसि किं पुरुषोत्तमास्मान् १०३ ।<br>
मायाविमोहितदृशा तनयो ममेति कंसाद्भयं कृतमपास्तभयोऽतितीव्रम् ।<br>
नीतोऽसि गोकुलमरातिभया कुलेन वृद्धिं गतोऽसि मम नास्ति ममत्वमीश १०४ ।<br>
कर्माणि रुद्र मरुदश्विशतक्रतूनां साध्यानि यस्य न भवंति निरीक्षितानि ।<br>
त्वं विष्णुरीश जगतामुपकारहेतोः प्राप्तोसि नः परिगतो विगतो हि मोहः १०५ ।<br>
इति श्रीविष्णुमहापुराणे पंचमांशो! विंशोध्यायः २०।<br>
<br>
