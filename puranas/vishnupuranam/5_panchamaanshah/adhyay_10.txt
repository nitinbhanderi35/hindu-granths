<br>
तयोविंहरतोस्तत्र राम-केशवयोर्व्रजे ।<br>
प्रावृट् व्यतीता विकसत्-सरोजा चाभवच्छरत् ।। ५-१०-१ ।।<br>
अवापुस्तापमत्यर्थं शफर्य्यः पल्वलोदके ।<br>
पुत्रक्षेत्रादिसक्तेन ममत्वेन यथा गृही ।। ५-१०-२ ।।<br>
मयूरा मौनिस्तस्थुः परित्यक्तमदा वने ।<br>
असारतां परिज्ञाय संसारस्येव योगिनः ।। ५-१०-३ ।।<br>
उत्सृज्य जलसर्वस्वं निर्म्मलाः सितमूर्त्तयः ।<br>
तत्यजुश्वाम्बरं मेघा गृहं विज्ञानिनो यथा ।। ५-१०-४ ।।<br>
शरत्सूर्य्यांशुतप्तानि ययुः शोष संरासि च ।<br>
बह्वालम्बि-ममत्वेन हृदयानीव देहिनाम् ।। ५-१०-५ ।।<br>
कुमुदैः शरदम्भांसि योग्यतालक्षणं ययुः।<br>
अवबोधैर्मनांसीव सम्बन्धममलात्मनाम् ।। ५-१०-६ ।।<br>
तारका विमले व्योम्नि रराजाखण्डमण्डलः ।<br>
चन्द्रश्चरमदेहात्मा योगी साधुकुले यथा ।। ५-१०-७ ।।<br>
शनकैः शनकैस्तीरं तत्यजुश्व जलाशयाः ।<br>
ममत्वं क्षेत्रपुत्रादिरूढ़मुच्चैर्यथा बुधाः ।। ५-१०-८ ।।<br>
पूर्व्वं त्यक्तैः सरोऽम्भोभिर्हंसा योगं पुनर्ययुः ।<br>
क्लेशैः कुयोगिनोऽशेषैरन्तरायहता इव ।। ५-१०-९ ।।<br>
निभृतोऽभवदत्यर्थं समुद्रः स्तिमितोदकः ।<br>
क्रमावाप्तमहायोगो निश्वलात्मा यथा यतिः ।। ५-१०-१० ।।<br>
सर्व्वत्रातिप्रसन्नानि सलिलानि तदाभवन् ।<br>
ज्ञाते सर्व्वगते विष्णौ मनांसीव सुमेधसाम् ।। ५-१०-११ ।।<br>
बभूव निर्म्मलं व्योम शरदा ध्वस्ततोयदम् ।<br>
योगाग्निदग्धक्लेशौघं योगिनामिव मानसम् ।। ५-१०-१२ ।।<br>
सूर्य्यांशुजनितं तापं निन्यं तारापतिः शमम् ।<br>
अहङ्कारोद्भवं दुःखं विवेकः सुमहानिव ।। ५-१०-१३ ।।<br>
नभसोऽभ्रान् भुवः पङ्कान् कालुष्यं चाम्भसः शरत् ।<br>
इन्द्रियाणीन्द्रियार्थेभ्यः प्रत्याहार इवाहरत् ।। ५-१०-१४ ।।<br>
प्राणायाम इवाम्भोभिः सरसां कृतपूरकैः ।<br>
अभ्यस्यतेऽनुदिवसं रेचकाकुम्भकादिभिः ।। ५-१०-१५ ।।<br>
विमलाम्बरनक्षत्रे काले चाभ्यागते व्रजे।<br>
ददर्शेन्द्रमहारम्भायौद्यतांस्तान् व्रजौकसः ।। ५-१०-१६ ।।<br>
कृष्णस्तानुत्सुकान् दृष्ट्वा गोपानुत्सवलालसान् ।<br>
कौतूहलादिदं वाक्यं प्राह वृद्धान् महामतिः ।। ५-१०-१७ ।।<br>
कोऽयं शक्रमहो नाम येन वो हर्ष आगतः ।<br>
प्राह तं नन्दगोपश्व पृच्छन्तमतिसादरम् ।। ५-१०-१८ ।।<br>
मेघानां पयसां चेशो देवराजः शतक्रतुः ।<br>
तेन सञ्चोदिता मेघा वर्षन्त्यम्बुमयं रसम् ।। ५-१०-१९ ।।<br>
तद्वृष्टिजनितं शस्यं वयमन्ये च देहिनः ।<br>
वर्त्तयामोपयुञ्जानास्तर्पयामश्व देवताः ।। ५-१०-२० ।।<br>
क्षीरवत्य इमा गावो वत्सवत्यश्व निर्वृताः ।<br>
तेन संवर्द्धितैः शस्यैः पुष्टास्तुष्टा भवन्ति वै ।। ५-१०-२१ ।।<br>
नासस्या नातृणा भूमिर्न बुभुक्षार्द्दितो जनः ।<br>
दृश्यते यत्र दृश्यन्ते वृष्टिमन्तो बलाहकाः ।। ५-१०-२२ ।।<br>
भौममेतत् पयो दुग्धं गोभिः सूर्य्यस्य वारिदः ।<br>
पर्ज्जन्यः सर्व्वलोकस्य भवाय भुवि वर्षति ।। ५-१०-२३ ।।<br>
तस्मात् प्रावृषि राजानः सर्व्वे शक्र मुदा युताः ।<br>
मखैः सुरेशमर्च्चन्ति वयमन्ये च मानवाः ।। ५-१०-२४ ।।<br>
नन्दगोपस्य वचनं श्रुत्वेत्थं शक्रपूजने ।<br>
कोपाय त्रिदशेन्द्रस्य प्राह दामोदरस्तदा ।। ५-१०-२५ ।।<br>
न वयं कृषिकर्त्तारो वाणिज्यजीवनो न च ।<br>
गावोऽस्मद्दैवतं तात! वयं वनचरा यतः ।। ५-१०-२६ ।।<br>
आन्वीक्षिकी त्रयी वार्त्ता दण्डनीतिस्तथापरा ।<br>
विद्याचतुष्टयं त्वेतत् वार्त्तामत्र शृणुष्व मे ।। ५-१०-२७ ।।<br>
कृषिर्वणिज्या तद्वच्च तृतीयं पशुपालनम् ।<br>
विद्या ह्येका महाभाग! वार्त्ता वृत्तित्रयाश्रया ।। ५-१०-२८ ।।<br>
कर्षकाणां कृषिर्वृत्तिः पणयं विपणिजीविनाम् ।<br>
अस्माकं गाः परा वृत्तिर्वार्त्ताभेदैरियं त्रिभिः ।। ५-१०-२९ ।।<br>
विद्यया यो यया युक्तस्तस्य स दैवतं महत् ।<br>
सैव पूज्यार्च्चनीया च सैव तस्योपकारिका ।। ५-१०-३० ।।<br>
यो यस्य फलमश्नन् वै पूजयत्यपरं नरः ।<br>
इह च प्रेत्य चैवासौ न तदाप्नोति शोभनम् ।। ५-१०-३१ ।।<br>
कृष्यान्ता प्रथिता सीमा सीमान्तञ्च पुनर्वनम् ।<br>
वनान्ता गिरयः सर्व्वे ते चास्माकं परा गतिः ।। ५-१०-३२ ।।<br>
न द्वारबन्धावरणा न गृहक्षेत्रिणस्तथा ।<br>
सुखिनस्त्वखिले लोके यथा वै चक्रचारिणः ।। ५-१०-३३ ।।<br>
श्रूयन्ते गिरयश्चैव वनोऽस्मिन् कामरूपिणः ।<br>
तत्तद्रूपं समास्थाय रमन्ते स्वेषु सानुषु ।। ५-१०-३४ ।।<br>
यदा चैते प्रबाध्यन्ते तेषां ये काननौकसः ।<br>
तदा सिंहादिरूपैस्तान् घातयन्ति महीधराः ।। ५-१०-३५ ।।<br>
गिरियज्ञस्त्वयं तस्माद् गोयज्ञश्च प्रवर्त्त्यताम् ।<br>
किमस्माकं महेन्द्रेण गावः शैलाश्व देवताः ।। ५-१०-३६ ।।<br>
मन्त्रयज्ञपरा विप्राः सीतायज्ञाश्व कर्षकाः ।<br>
गिरि-गोयज्ञशीलाश्व वयमद्रिवनाश्रयाः ।। ५-१०-३७ ।।<br>
तस्माद् गोवर्द्धनः शैलो भवद्भिर्विविधार्हणैः ।<br>
अर्च्च्यतां पूज्यतां मेध्यान् पशून् हत्वा विधानतः ।। ५-१०-३८ ।।<br>
सर्व्वघोषस्य सन्दोहो गृह्यतां मा विचार्य्यताम् ।<br>
भोज्यन्तां तेन वै विप्रास्तथा ये चाभिवाञ्छकाः ।। ५-१०-३९ ।।<br>
तत्रार्चिते कृते होमे भोजितेषु द्विजातिषु ।<br>
शरत्पुष्पकृतापीड़ाः परिगच्छन्तु गोगणाः ।। ५-१०-४० ।।<br>
एतन्मम मतं गोपाः सम्प्रीत्या क्रियते यदि ।<br>
ततः कृता भवेत् प्रीतिर्गवामद्रेस्तथा मम ।। ५-१०-४१ ।।<br>
इति तस्य वचः श्रुत्वा नन्दाद्यास्ते व्रजौकसः ।<br>
प्रीत्युत्फुल्लमुखा विप्र! साधु साध्वित्यथाब्रुवन् ।। ५-१०-४२ ।।<br>
शोभनं ते मतं वत्स! यदेतद्भवतोदितम् ।<br>
तत् करिष्यामहे सर्व्वं गिरियज्ञः प्रवर्त्त्यताम् ।। ५-१०-४३ ।।<br>
तथा च कृतवन्तस्ते गिरियज्ञं व्रजौकसः ।<br>
दधि-पायस-मांसाद्यैर्ददुः शैलबलिं ततः ।। ५-१०-४४ ।।<br>
द्विजांश्च भोजयामासुः शतशोऽथ सहस्रशः ।<br>
अन्यानप्यागतानित्थं कृष्णेनोक्तं यथा पुरा ।। ५-१०-४५ ।।<br>
गावः शैलं ततश्चक्रुरर्चितास्ताः प्रदक्षिणम् ।<br>
ऋषभाश्चापि नर्द्दन्तः सतोया जलदा इव ।। ५-१०-४६ ।।<br>
गिरिमूर्द्धनि कृष्णोऽपि शैलोऽहमिति मूर्त्तिमान् ।<br>
बुभुजेऽन्नं बहु तदा गोपवर्य्याहृतं द्विज ।। ५-१०-४७ ।।<br>
अन्येन कृष्णो रूपेण गोपैः सह गिरेः शिरः ।<br>
अधिरुह्यार्च्चयामास द्रितीयामात्मनस्तनुम् ।। ५-१०-४८ ।।<br>
अन्तर्द्धानं गते तस्मिन् गोपा लब्ध्वा ततो वरान् ।<br>
कृत्वा गिरिमखं गोष्ठं निजमभ्याययुः पुनः ।। ५-१०-४९ ।।<br>
<br>
