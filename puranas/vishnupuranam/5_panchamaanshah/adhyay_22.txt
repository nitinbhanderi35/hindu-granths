जरासन्घसुते कंस उपयेमे महाबलः ।<br>
अस्ति प्राप्तिञ्च मैत्रेय!तयोर्भर्त्तृहनं हरिम् ।। ५-२२-१ ।।<br>
<br>
महाबलपरीवारो मगधाघिपतिर्बली ।<br>
हन्तुमभ्याययौ कोपाज्जरासन्धः सयादवम ।। ५-२२-२ ।।<br>
<br>
उपेत्य मथुरां सोऽथ रुरोध मगधेखरः ।<br>
अक्षौहिणीभिः सैन्यस्य त्रयोविंशतिभिर्वृतः ।। ५-२२-३ ।।<br>
<br>
निष्कम्याल्पपरीवारावुभौ राम-जनार्द्दनौ ।<br>
युयुधातौ समं तस्य बलिनौ बलिसैनिकैः ।। ५-२२-४ ।।<br>
<br>
ततो बलश्व कृष्णश्व चक्राते मतिमुत्तमाम् ।<br>
आयुधानां पुराणानामादाने मुनिसत्तम ।। ५-२२-५ ।।<br>
<br>
अनन्तरं हरेः शाङ्ग तूणौ चाक्षयसायकौ ।<br>
आकाशादागतौ वीर!तथा कौमोदकी गदा ।। ५-२२-६ ।।<br>
<br>
हलञ्च बलभद्रस्य गगनादागतं कवे&nbsp;!<br>
मनसोऽभिमतं विप्र!सौनन्दं मुसलं तथा ।। ५-२२-७ ।।<br>
<br>
ततो युद्धे पराजित्य ससैन्यं मगधाधिपम् ।<br>
पुरीं विविशतुर्वीरावुभौ राम-जनार्द्दनौ ।। ५-२२-८ ।।<br>
<br>
जते तस्मिन् सुदुर्वृत्ते जरासन्धे महामुने&nbsp;!<br>
जीवमाने गते कृष्णस्तं नामन्यत निर्ज्जितम् ।। ५-२२-९ ।।<br>
<br>
पुनरप्याजगामाथ जरासन्धो बलान्वितः ।<br>
जितश्व राम-कृष्णाभ्यामपक्रान्तो द्रिजोत्तम।। ५-२२-१० ।।<br>
<br>
दश चाष्टौ च संग्रामानेवमत्यन्तदुर्म्मदः ।<br>
यदुभिर्मागधो राजा चक्र कृष्णापुरोगमैः ।। ५-२२-११ ।।<br>
<br>
सर्व्वेष्वेतेषु युद्धेषु यादवैः स पराजितः ।<br>
अपक्रान्तो जरासन्धः स्वल्पसैन्यैर्बलाधिकः ।। ५-२२-१२ ।।<br>
<br>
तदू बल यादवानां तैरर्ज्जितं यदनेकशः ।<br>
तत्तु सन्निधिमाहात्म्यं विष्णोरंशस्य चक्रिणः ।। ५-२२-१३ ।।<br>
<br>
मनुष्यधर्म्मशीलस्य लीला सा जगतः पतेः ।<br>
अस्त्रणयनेकरूपाणि यदरातिषु मुञ्चति ।। ५-२२-१४ ।।<br>
<br>
मनसैव जगत्सृष्टिं संहारञ्च करोति यः ।<br>
तस्यारिपक्षक्षपणे कोऽयमुद्यमविस्तरः ।। ५-२२-१५ ।।<br>
<br>
तथापि यो मनुष्याणां धर्म्मस्तमनुवर्त्तते ।<br>
कुर्व्वने बलवता सन्धिं हीनैर्युद्धं करोत्यसौ ।। ५-२२-१६ ।।<br>
<br>
साम चोपप्रदानञ्च तथा भेदं प्रदर्शयन् ।<br>
करोति दण्डपातञ्च क्बचिदेव पलायनम् ।। ५-२२-१७ ।।<br>
<br>
मनुष्यदेहिनां चेष्टामित्येवमनुवर्त्ततः ।<br>
लीला जगतूपतेस्तस्य च्छन्दतः सम्प्रवर्त्तते।। ५-२२-१८ ।।<br>
