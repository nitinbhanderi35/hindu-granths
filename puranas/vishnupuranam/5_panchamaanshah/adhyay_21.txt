तौ समुत्पन्नविज्ञानौ भगवत्कर्म्मदर्शनात् ।<br>
देवकी-वसुदेवौ तु दृष्ट्वा मायां पुनर्हरिः ।<br>
मोहाय यदुचक्रस्य विततान स वैष्णवीम ।। ५-२१-१ ।।<br>
<br>
उवाच चाम्ब! भोस्तात! चिरादुत्कण्ठितेन मे ।<br>
भवन्तौ कंसभीतेन दृष्टौ सङ्कर्षणेन च ।। ५-२१-२ ।।<br>
<br>
कुर्व्वतां याति यः कालो मातापित्रोरपूजनम् ।<br>
तत्खणडमायुषो व्यर्थमसाधूनां हि जायते ।। ५-२१-३ ।।<br>
<br>
गुरु-देव-द्विजातीनां मातापित्रोश्व पूजनम् ।<br>
कुर्व्वतां सफलं जन्म देहिनां तात!जायते ।। ५-२१-४ ।।<br>
<br>
तत् क्षन्तव्यमिदं सर्वमतिक्रमकृतं पितः ।<br>
कंसप्रतापवीर्य्याभ्यामार्त्तयोः परवश्ययोः ।। ५-२१-५ ।।<br>
<br>
इत्युक्त्वाथ प्रणम्योभौ यदुवृद्धाननुक्रमात् ।<br>
यथावदभिपूज्याथ चक्रतुः पौर-माननम् ।। ५-२१-६ ।।<br>
<br>
कंसपत्न्यस्ततः कंसं परिवार्य्यहतं भुवि ।<br>
विलेपुर्मातरश्वास्य दुःखशोकपरिप्लुताः ।। ५-२१-७ ।।<br>
<br>
बहुप्रकारमत्यर्थ पश्वात्तापातुरो हरिः ।<br>
ताः समाश्वासयामास स्वयमस्त्राविलेक्षणः ।। ५-२१-८ ।।<br>
<br>
उग्रसेनं ततो बन्धान्मुमोच मधुसूदनः ।<br>
अभ्यषिञ्चत् तथैवैनं निजराज्ये हतात्मजम् ।। ५-२१-९ ।।<br>
<br>
राज्याभिषिक्तः कृष्णेन यदुसिहः सुतस्य सः ।<br>
चकार प्रेतकार्य्याणि ये चान्ये तत्र घातिताः ।। ५-२१-१० ।।<br>
<br>
कृतौर्द्ध्व दैहिकं चैनं सिहासनगतं हरिः ।<br>
उवाचाज्ञापय विभो! यत् कार्य्यमविशङ्कितः ।। ५-२१-११ ।।<br>
<br>
ययातिशापाद वंशोऽयमराज्यार्होऽपि साम्प्रतम् ।<br>
मयि भृत्ये स्थिते देवानाज्ञापयतु किं नुपैः ।। ५-२१-१२ ।।<br>
<br>
इत्युत्त्वा सोऽस्मरदू वायुमाजगाम स तत्क्षणात् ।<br>
उवाच चैनं भगवान केशवः कार्य्यमानुषः ।। ५-२१-१३ ।।<br>
<br>
गच्छेन्द्रं ब्रूहि वायो&nbsp;! त्वमलं गर्व्वेणा वासव!<br>
दीयतामुग्रसेनाय सुधर्म्मा भवता सभा ।। ५-२१-१४ ।।<br>
<br>
कृष्णो ब्रवीति राजांर्हमेतद्रत्नमनुत्तमम् ।<br>
सुधर्म्माख्या सभा युक्तमस्यां यदुभिरासितुम् ।। ५-२१-१५ ।।<br>
<br>
इत्युक्तः पवनो गत्वा सर्व्वमाह शचीपतिम् ।<br>
ददौ सोऽपि सुधर्म्माख्यां सभां वायोः पुरन्दरः ।। ५-२१-१६ ।।<br>
<br>
वायुना चाहृतां दिव्यां सभां ते यदुपुङ्गवाः ।<br>
बुभुजुः सर्व्वरत्नाढ्यां गोविन्दभुजसंश्रयात् ।। ५-२१-१७ ।।<br>
<br>
विदिताखिलविज्ञानौ सर्व्वज्ञानमयावपि ।<br>
शिष्याचार्य्यक्रमं वीरौ ख्यापयन्तौ यदूत्तमौ ।। ५-२१-१८ ।।<br>
<br>
ततः सान्दीपनिं काश्यमवन्तीपुरवासिनम् ।<br>
अस्त्रर्थं जग्मतुर्वीरौ बलदेव-जनार्द्दनौ ।। ५-२१-१९ ।।<br>
<br>
तस्य शिष्यत्त्वमभ्येत्य गुरुवृत्तपरौ हि तौ ।<br>
दर्शयाञ्चक्रतुर्वीरावाचारमखिले जने ।। ५-२१-२० ।।<br>
<br>
सरहस्यं धनुर्व्वेदं ससंग्रहमधीयताम् ।<br>
अहोरात्रैश्वतुः षष्ट्य तदद्भुतमभूदू द्रिज ।। ५-२१-२१ ।।<br>
<br>
सान्दीपनिरसम्भाव्यं तयोः कर्म्मातिमानुषम् ।<br>
विचिन्त्य तौ तदा मेन प्राप्तौ चन्द्र-दिवाकारौ ।। ५-२१-२२ ।।<br>
<br>
अस्त्रग्राममशेषञ्च प्रोक्तमात्रमवाप्य तौ ।<br>
ऊचतुर्व्रियतां या ते दातव्या गुरुदक्षिणा ।। ५-२१-२३ ।।<br>
<br>
सोऽप्यतीन्द्रियमालोक्य तयोः कर्म्म महामतिः ।<br>
अयाचत मृतं पुत्रं प्रभासे लवणार्णावे ।। ५-२१-२४ ।।<br>
<br>
गृहीतास्त्रौ ततस्तौ तु सार्घ्यहस्तो महोदधिः ।<br>
उवाच न मया पुत्रो हतः सान्दीपनेरिति ।। ५-२१-२५ ।।<br>
<br>
दैत्यः पञ्चजनो नाम शङ्खरूपः स बालकम् ।<br>
जग्राह सोऽस्ति सलिले ममैवासुरसूदन ।। ५-२१-२६ ।।<br>
<br>
इत्युक्तोऽन्तर्ज्जलं गत्वा हत्वा पञ्चजनं खलम् ।<br>
कृष्णो जग्राह तस्यास्थि-प्रभवं शङ्खमुत्तमम् ।। ५-२१-२७ ।।<br>
<br>
यस्य नादेन दैत्यानां बलहानिरजायत ।<br>
देवानां ववृधे तेजो यात्यधर्म्मश्व संक्षयम् ।। ५-२१-२८ ।।<br>
<br>
तं पाञ्चजन्यमापूर्य्य गत्वा यमपुरीं हरिः ।<br>
बलदेवश्व बलवान् जित्वा वैवस्वतं यमम् ।। ५-२१-२९ ।।<br>
<br>
तं बालं यातनासंस्थं यथापूर्व्वशरीरिणम् ।<br>
पित्रे प्रदत्तवान् कृष्णो बलश्व बलिनां वरः ।। ५-२१-३० ।।<br>
<br>
मथुराञ्च पुनः प्राप्तावुग्रसेनेन पालिताम् ।<br>
प्रहृष्टपुरुषस्त्रीकामुभौ राम-जनार्द्दनौ ।। ५-२१-३१ ।।<br>
<br>
