<br>
श्रीपराशर उवाच।<br>
मखे प्रतिहते शक्रो मैत्रेयातिरुषान्वितः ।<br>
संवर्त्तकं नाम गणं तोयदानामथाऽब्रवीत् १ ।<br>
भोभो मेघा निशम्यैतद्वचनं गदतो मम ।<br>
आज्ञानंतरमेवाशु क्रियतामविचारितम् २ ।<br>
नंदगोपस्सुदुर्बुद्धिर्गोपैरन्यैस्सहायवान् ।<br>
कृष्णाश्रयं बलाध्मातो मखभंगमचीकरत् ३ ।<br>
आजीवो याः परस्तेषां गावस्तस्य च कारणम् ।<br>
तागावो वृष्टिपातेन पीड्यन्तां वचनान्मम ४ ।<br>
अहमप्यद्रि शृंगाभं तुंगमारुह्य वारणम् ।<br>
साहाय्यं वः करिष्यामि वाय्वम्बूत्सर्गयोजितम् ५ ।<br>
श्रीपराशर उवाच।<br>
इत्याज्ञप्तास्ततस्तेन मुमुचुस्ते बलाहकाः ।<br>
वातवर्षं महाभीममभावाय गवां द्विज ६ ।<br>
ततः क्षणेन पृथिवी ककुभॐबरमेव च ।<br>
एकं धारामहासारपूरेणनाभवन्मुने ७ ।<br>
विद्युल्लताकषाघातत्रस्तैरिव घनैर्घनम् ।<br>
नादापूरितदिक्चक्रैर्धारासारमपात्यत ८ ।<br>
अंधकारीकृते लोके वर्षद्भिरनिशं घनैः ।<br>
अधश्चोर्ध्वं च तिर्यक् च जगदाप्यमिवाभवत् ९ ।<br>
गावस्तु तेन पतता वर्षवातेन वेगिना ।<br>
धूताः प्राणाञ्जहुस्सन्नत्रिकसक्थिशिरोधराः १० ।<br>
क्रोडेन वत्सानाक्रम्य तस्थुरन्या महामुने ।<br>
गावो विवत्साश्च कृता वारिपूरेण चापराः ११ ।<br>
वत्साश्च दीनवदना वातकंपितकंधराः ।<br>
त्राहित्राहीत्यल्पशब्दाः कृष्णमूचुरिवातुराः १२ ।<br>
ततस्तद्गोकुलं सर्वं गोगोपीगोपसंकुलम् ।<br>
अतीवार्त्तं हरिर्दृष्ट्वा मैत्रेयाचिंतयत्तदा १३ ।<br>
एतत्कृतं महेंद्रे ण मखभंगविरोधिना ।<br>
तदेतदखिलं गोष्ठं त्रातव्यमधुना मया १४ ।<br>
इममद्रि महं धैर्यादुत्पाट्योरुशिखाघनम् ।<br>
धारयिष्यामि गोष्ठस्य पृथुच्छत्रमिवोपरि १५ ।<br>
श्रीपराशर उवाच।<br>
इति कृत्वामतिं कृष्णो गोवर्द्धनमहीधरम् ।<br>
उत्पाट्यैककरेणैव धारयामास लीलया १६ ।<br>
गोपांश्चाह हसञ्छौरिस्समुत्पाटितभूधरः ।<br>
विशध्वमत्रत्वरिताः कृतं वर्षनिवारणम् १७ ।<br>
सुनिवातेषु देश्षोउ! यथा जोषमिहास्यताम् ।<br>
प्रविश्यतां न भेतव्यं गिरिपाताच्च निर्भयैः १८ ।<br>
इत्युक्तास्तेन ते गोपा विविशुर्गोधनैस्सह ।<br>
शकटारोपितैर्भांडैर्गोप्यश्चासारपीडिताः १९ ।<br>
कृष्णोपि तं दधारैव शैलमत्यंतनिश्चलम् ।<br>
व्रजौकवासिभिर्हर्षविस्मिताक्षैर्निरीक्षितः २० ।<br>
गोपगोपीजनैर्हृष्टैः प्रीतिविस्तारितेक्षणैः ।<br>
संस्तूयमानचरितः कृष्णश्शैलमधारयत् २१ ।<br>
सप्तरात्रं महामेघा ववर्षुर्नंदगोकुले ।<br>
इंद्रे ण चोदिता विप्र गोपानां नाशकारिणा २२ ।<br>
ततो धृते महाशैले परित्राते च गोकुले ।<br>
मिथ्याप्रतिज्ञो बलभिद्वारयामास तान्घनान् २३ ।<br>
व्यभ्रे नभसि देवेंद्रे वितथात्मवचस्यथ ।<br>
निष्क्रम्य गोकुलं हृष्टं स्वस्थानं पुनरागमत् २४ ।<br>
मुमोच कृष्णोपि तदा गोवर्द्धनमहाचलम् ।<br>
स्वस्थाने विस्मितमुखैर्दृष्टस्तैस्तु व्रजौकसैः २५ ।<br>
इति श्रीविष्णुमहापुराणे पंचमांश एकादशोऽध्यायः ११।<br>
<br>
