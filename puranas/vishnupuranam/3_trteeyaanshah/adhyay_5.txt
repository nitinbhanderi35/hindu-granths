<br>
पराशर उवाच ।<br>
यजुर्वेदतरोः शाखाः सप्तविंशन्महामतिः ।<br>
वैशम्पायननामासौ व्यासशिष्यश्चकार वै ॥ १ ॥<br>
<br>
शिष्येभ्यः प्रददौ ताश्च जगृहुस्तेऽप्यनुक्रमात् ।<br>
याज्ञवल्क्यस्तु तत्राभूद् ब्रह्मरातसुतो द्रिजः ॥ २ ॥<br>
<br>
शिष्यः परधर्मज्ञो गुरुवृत्तिपरः सदा ।<br>
ऋषिर्योऽद्य महामेरौः समाजे नागमिष्यति ॥ ३ ॥<br>
<br>
तस्य वै सप्तरात्रात्तु ब्रह्महत्या भविष्यति ।<br>
पूर्वमेवं मुनिगणैः समयोऽभूत् कृतो द्रिज ॥ ४ ॥<br>
<br>
वैशम्पायन एकस्तु तं व्यतिक्रान्तवांस्तदा ।<br>
स्वस्त्रीयं बालकं रोऽथ पदास्पृष्टमघातयत् ॥ ५ ॥<br>
<br>
शिष्यानाह स भोः शिष्य! ब्रह्महत्यापहं ब्रतम् ।<br>
चरध्व मत्कृते सर्वे न विचार्यमिदं तथा ॥ ६ ॥<br>
<br>
अथाह याज्ञबल्क्यस्तु किमेभिर्भगवन्&nbsp;! द्रिजैः ।<br>
क्लेशितैरल्पतेजोभिश्वरिष्येऽहमिदं व्रतम् ॥ ७ ॥<br>
<br>
ततः क्रु द्धो गुरुः प्राह याज्ञवल्क्यं महामतिः ।<br>
मुच्यतां यत् त्वयाधात मत्तो विप्रावमानक ॥ ८ ॥<br>
<br>
निस्तेजसो वदस्येनान् यस्त्वं ब्राह्मणपुङ्गवान् ।<br>
तेन शिष्येण नार्थोऽस्ति ममाज्ञाभङ्गकारिणा ॥ ९ ॥<br>
<br>
याज्ञवल्क्यस्ततः प्राह भत्तयैतत्ते मयोदितम् ।<br>
ममाप्यलं त्वयाधीतं यन्मया तदिदं द्रिज ॥ १० ॥<br>
<br>
इत्युक्तो रुधिराक्तानि सरूपाणि यजू षि सः ।<br>
छर्दयित्वा ददौ तस्मै ययौ स स्वेच्छया मुनिः ॥ ११ ॥<br>
<br>
यजू ष्यथ विसृष्टानि याज्ञवल्क्येन वै द्रिज ।<br>
जगृहुस्तित्तिरा भूत्वा तैत्तिरीयास्तु ते ततः ॥ १२ ॥<br>
<br>
ब्रह्महत्याव्रतं चीर्णं गुरुणा चोदितैस्तु यैः ।<br>
चरकाध्वर्यवस्ते तु चरणान्मुनिसत्तम ॥ १३ ॥<br>
<br>
याज्ञवल्क्योऽपि मैत्रेय! प्रामायामपरायणः ।<br>
तुष्टाव प्रयतः सूर्यं यजूष्यबिलषंस्ततः ॥ १४ ॥<br>
<br>
नमः सवित्रे द्राराय विमुक्तेः सिततेजसे ।<br>
ऋगूयजुः सामभूताय त्रयीधामवते नमः ॥ १५ ॥<br>
<br>
नमोऽग्रीषोमभूताय जगतः कारणात्मने ।<br>
भास्कराय परं तेजः सौषुम्नमुरु बिभ्रते ॥ १६ ॥<br>
<br>
कलाकाष्ठानिमेषादिकालज्ञानात्मने नमः ।<br>
ध्येयाय विष्णुरूपाय परमाक्षररूपिणे ॥ १७ ॥<br>
<br>
बिभर्त्ति यः सुरगणानाप्याय्येन्दु खरश्मिभिः ।<br>
सुधामृतेन च पितॄ स्तस्मै तृप्तात्मने नमः ॥ १८ ॥<br>
<br>
हिमाम्बुघर्मवृष्टीनां कर्ता हर्ता च यः प्रभुः ।<br>
तस्मै त्रिकालरूपाय नमः सूर्य्याय वेधसे ॥ १९ ॥<br>
<br>
यो हन्ति तिमिराण्येको जगतोऽस्य जगर्त्पातः ।<br>
सत्त्वधामधरो देवो नमस्तस्मै विवस्वते ॥ २० ॥<br>
<br>
सत्कर्मयोग्यो न जनो नैवापः सौचकारणम् ।<br>
यस्मिन्ननुदिते तस्मै नमो देवाय वेधसे ॥ २१ ॥<br>
<br>
स्पृष्टो यदंशुबिर्लोकः क्रियायोग्योऽभिजायते ।<br>
पवित्रताकारणाय तस्मै शुद्धात्मने नमः ॥ २२ ॥<br>
<br>
नमः सवित्रे सूर्याय भास्कराय विवस्वते ।<br>
आदित्यायादिबूताय देवादीनां नमो नमः ॥ २३ ॥<br>
<br>
हिरण्मयं रथं यस्य केतवोऽमृतधायिनः ।<br>
वहन्ति बुवनालोकिचक्षुषं तं नमाम्यहम् ॥ २४ ॥<br>
<br>
इत्येवमादिभिस्तेन स्तूयमानः स्तवै रविः ।<br>
वाजिरूपधरः प्राह व्रियतामिति वाच्छितम् ॥ २५ ॥<br>
<br>
याज्ञवल्कयस्तदा प्राह प्रणिपत्य दिवाकरम् ।<br>
<br>
यजूषि तानि मे देहि यानि सन्ति न मे गुरौ ॥ २६ ॥<br>
<br>
एवमुक्तो ददौ तस्मै यजूषि भगवान् रविः ।<br>
अयातयामसंज्ञानि यानि वेत्ति न तदगुरुः ॥ २७ ॥<br>
<br>
यजूषि यैरधीतानि तानि विप्रैर्द्रिजोत्तम ।<br>
वाजिनस्ते समाख्याताः सूर्याश्वः सोऽभवद यतः ॥ २८ ॥<br>
<br>
शाखाभेदास्तु तेषां वै दश पञ्च च वाजिनाम् ।<br>
काण्वाद्यास्तु महाभाग! याज्ञवल्क्या-प्रवर्तिताः ॥ २९ ॥<br>
<br>
