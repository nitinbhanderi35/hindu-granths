श्रीपराशर उवाच<br>
इत्येष कथितस्सम्यक्तृतीयः प्रतिसंचरः  <br>
आत्यंतिको विमुक्तिर्या लयो ब्रह्मणि शाश्वते  १  <br>
सर्गश्च प्रतिसर्गश्च वंशमन्वंतराणि च  <br>
वंशानुचरितं चैव भवतो गदितं मया  २ <br>
पुराणं वैष्णवं चैतत्सर्वकिल्बिषनाशनम्  <br>
विशिष्टं सर्वशास्त्रेभ्यः पुरुषार्थोपपादकम्  ३  <br>
तुभ्यं यथावन्मैत्रेय प्रोक्तं शुश्रूषवेऽव्ययम्  <br>
यदन्यदपि वक्तव्यं तत्पृच्छाद्य वदामि ते  ४  <br>
मैत्रेय उवाच<br>
भगवन्कथितं सर्वं यत्पृष्टोसि मया मुने  <br>
श्रुतं चैतन्मया भक्त्या नान्यत्प्रष्टव्यमस्ति मे  ५  <br>
विच्छिन्नास्सर्वसंदेहा वैमल्यं मनसः कृतम्  <br>
त्वत्प्रसादान्मया ज्ञाता उत्पत्तिस्थितिसंक्षयाः  ६  <br>
ज्ञातश्च त्रिविधो राशिश्शक्तिश्च त्रिविधा गुरो  <br>
विज्ञाता सा च कार्त्स्न्येन त्रिविधा भावभावना  ७  <br>
त्वत्प्रसादान्मया ज्ञातं ज्ञेयमन्यैरलं द्विज <br>
यदेतदखिलं विष्णोर्जगन्न व्यतिरिच्यते  ८  <br>
कृतार्थोहमसंदेहस्त्वत्प्रसादान्महामुने <br>
वर्णधर्मादयो धर्मा विदिता यदश्षोतः  ९  <br>
प्रवृत्तं च निवृत्तं च ज्ञानं कर्ममयाखिलम्  <br>
प्रसीद विप्रप्रवर नान्यत्प्रष्टव्यमस्ति मे  १०  <br>
यदस्य कथनायासैर्योजितोऽसि मया गुरो  <br>
तत्क्षम्यतां विश्षोओ!स्ति न सतां पुत्रशिष्ययोः  ११  <br>
श्रीपराशर उवाच<br>
एतत्ते यन्मयाख्यातं पुराणं वेदसंमतम् <br>
श्रुतेऽस्मिन्सर्वदोषोत्थः पापराशिः प्रणश्यति  १२ <br>
सर्गश्च प्रतिसर्गश्च वंशमन्वंतराणि च  <br>
वंशानुचरितं कृत्स्नं मयाऽत्र तव कीर्त्तितम्  १३  <br>
अत्र देवास्तथा दैत्या गंधर्वोरगराक्षसाः  <br>
यक्षविद्याधरास्सिद्धाः कथ्यंतेऽप्सरसस्तथा  १४  <br>
मुनयो भावितात्मानः कथ्यंते तपसान्विताः  <br>
चातुर्वण्यं तथा पुंसां विशिष्टचरितानि च  १५  <br>
पुण्याः प्रदेशा मेदिन्याः पुण्या नद्योऽथ सागराः <br>
पर्वताश्च महापुण्याश्चरितानि च धीमताम्  १६  <br>
वर्णधर्मादयो धर्मा वेदशास्त्राणि कृत्स्नशः  <br>
येषां संस्मरणात्सद्यस्सर्वपापैः प्रमुच्यते  १७ <br>
उत्पत्तिस्थितिनाशानां हेतुर्यो जगतोऽव्ययः <br>
स सर्वभूतस्सर्वात्मा कथ्यते भगवान्हरिः  १८  <br>
अवश्नोआ!पि यन्नाम्नि कीर्त्तिते सर्वपातकैः  <br>
पुमान्विमुच्यते सद्यस्सिंहत्रस्तैर्मृगैरिव  १९  <br>
यन्नामकीर्त्तनं भक्त्या विलायनमनुत्तमम्  <br>
मैत्रेयाशेषपापानां धातूनामिव पावकः  २०  <br>
कलिकल्मषमत्युग्रं नरकार्त्तिप्रदं नृणाम्  <br>
प्रयाति विलयं सद्यस्सकृद्यत्र च संस्मृते  २१  <br>
हिरण्यगर्भदेवेंद्र रुद्रा दित्याश्विवायुभिः  <br>
पावकैर्वसुभिस्साध्यैर्विश्वेदेवादिभिस्सुरैः  २२  <br>
यक्षरक्षोरगैस्सिद्धैर्दैत्यगंधर्वदानवैः <br>
अप्सरोभिस्तथा तारानक्षत्रैस्सकलैर्ग्रहैः  २३  <br>
सप्तर्षिभिस्तथा धिष्ण्यैर्धिष्ण्याधिपतिभिस्तथा  <br>
ब्रह्मणाद्यैर्मनुष्यैश्च तथैव पशुभिर्मृगैः  २४ <br>
सरीसृपैर्विहंगैश्च पलाशाद्यैर्महीरुहैः  <br>
वनाग्निसागरसरित्पातालैस्ससुराग्निभिः  २५  <br>
शब्दादिभिश्च सहितं ब्रह्मांडमखिलं द्विज  <br>
मेरोरिवाणुर्यस्यैतद्यन्मयं च द्विजोत्तम  २६  <br>
स सर्वः सर्ववित्सर्वस्वरूपो रूपवर्जितः  <br>
भगवान्कीर्त्तितो विष्णुरत्र पापप्रणाशनः  २७  <br>
यदश्वमेधावभृथे स्नातः प्राप्नोति वै फलम् <br>
मानवस्तदवाप्नोति श्रुत्वैतन्मुनिसत्तम  २८  <br>
प्रयागे पुष्करे चैव कुरुक्षेत्रे तथाऽर्णवे  <br>
कृतोपवासः प्राप्नोति तदस्य श्रवणान्नरः  २९  <br>
यदग्निहोत्रे सुहुते वर्षेणाप्नोति मानवः <br>
महापुण्यफलं विप्र तदस्य श्रवणात्सकृत्  ३०  <br>
यज्ज्येष्ठशुक्लद्वादश्यां स्नात्वा वै यमुनाजले <br>
मथुरायां हरिं दृष्ट्वा प्राप्नोति पुरुषः फलम्  ३१  <br>
तदाप्नोत्यखिलं सम्यगध्यायं यश्शृणोति वै  <br>
पुराणस्यास्य विप्रर्षे केशवार्पितमानसः  ३२  <br>
यमुनासलिलस्नातः पुरुषो मुनिसत्तम  <br>
ज्येष्ठामूले सिते पक्षे द्वादश्यां समुपोषितः  ३३  <br>
समभ्यर्च्याच्युतं सम्यङ् मथुरायां समाहितः  <br>
अश्वमेधस्य यज्ञस्य प्राप्नोत्यविकलं फलम्  ३४  <br>
आलोक्यर्द्धिमथान्येषामुन्नीतानां स्ववंशजैः  <br>
एतत्किलोचुरप्येषां पितरः सपितामहाः  ३५  <br>
कच्चिदस्मत्कुले जातः कालिंदीसलिलाप्लुतः  <br>
अर्चयिष्यति गोविंदं मथुरायामुपोषितः  ३६  <br>
ज्येष्ठामूले सिते पक्षे केनैवं वयमप्युत <br>
परामृद्धिमवाप्स्यामस्तारितास्स्वकुलोद्भवैः  ३७  <br>
ज्येष्ठामूले सिते पक्षे समभ्यर्च्य जनार्दनम्  <br>
धन्यानां कुलजः पिंडान्यमुनायां प्रदास्यति  ३८  <br>
तस्मिन्काले समभ्यर्च्य तत्र कृष्णं समाहितः  <br>
दत्त्वा पिंडं पितृभ्यश्च यमुनासलिलाप्लुतः  ३९ <br>
यदाप्नोति नरः पुण्यं तारयन्स्वपितामहान्  <br>
श्रुत्वाध्यायं तदाप्नोति पुराणस्यास्य शक्तितः  ४०  <br>
एतत्संसारभीरूणां परित्राणमनुत्तमम्  <br>
श्राव्याणां परमं श्राव्यं पवित्राणामनुत्तमम्  ४१ <br>
दुःस्वप्ननाशनं नॄणां सर्वदुष्टनिबर्हणम्  <br>
मंगलं मंगलानां च पुत्रसंपत्प्रदायकम्  ४२  <br>
इदमार्षं पुरा प्राह ऋभवे कमलोद्भवः  <br>
ऋभुः प्रियव्रतायाह स च भागुरयेऽब्रवीत्  ४३  <br>
भागुरिस्तंभमित्राय दधीचाय स चोक्तवान्  <br>
सारस्वताय तेनोक्तं भृगुस्सारस्वतेन च  ४४  <br>
भृगुणा पुरुकुत्साय नर्मदायै स चोक्तवान्  <br>
नर्मदा धृतराष्ट्राय नागायापूरणाय च  ४५  <br>
ताभ्यां च नागराजाय प्रोक्तं वासुकये द्विज  <br>
वासुकिः प्राह वत्साय वत्सश्चाश्वतराय वै  ४६ <br>
कंबलाय च तेनोक्तमेलापुत्राय तेन वै  ४७ <br>
पातालं समनुप्राप्तः ततो वेदशिरा मुनिः  <br>
प्राप्तवानेतदखिलं स च प्रमतये ददौ  ४८ <br>
दत्तं प्रमतिना चैतज्जातुकर्णाय धीमते  <br>
जातुकर्णेन चैवोक्तमन्येषां पुण्यकर्मणाम्  ४९ <br>
पुलस्त्यवरदानेन ममाप्येतत्स्मृतिं गतम्  <br>
मयापि तूभ्यं मैत्रेय यथावत्कथितं त्विदम्  ५०  <br>
त्वमप्येतच्छिनीकाय कलेरंते वदिष्यसि  ५१  <br>
इत्येतत्परमं गुह्यं कलिकल्मषनाशनम्  <br>
यश्शृणोति नरो भक्त्या सर्वपापैः प्रमुच्यते  ५२  <br>
समस्ततीर्थस्नानानि समस्तामरसंस्तुतिः  <br>
कृता तेन भवेदेतद्यश्शृणोति दिनेदिते  ५३  <br>
कपिलादानजनितं पुण्यमत्यंतदुर्लभम्  <br>
श्रुत्वैतस्य दशाध्यायानवाप्नोति न संशयः  ५४  <br>
यस्त्वेतत्सकलं शृणोति पुरुषः कृत्वा मनस्यच्युतं सर्वं सर्वमयं समस्तजगतामाधारमात्माश्रयम्  <br>
ज्ञानज्ञेयमनादिमंतरहितं सर्वामराणां हितं स प्राप्नोति न संशयोस्त्यविकलं यद्वाजिमेधे फलम्  ५५  <br>
यत्रादौ भगवांश्चराचरगुरुर्मध्ये तथांते च स ब्रह्मज्ञानमयोऽच्युतोऽखिलजगन्मध्यांतसर्गप्रभुः  ।<br>
ततसर्वं पुरुषः पवित्रममलं शृण्वन्पठन्वाचयन्प्राप्नोत्यस्ति न तत्फलं त्रिभुवनेष्वेकांतसिद्धिर्हरिः  ५६  <br>
यस्मिन्न्यस्तमनिर्न याति नरकं स्वर्गोऽपि यच्चिंतने विघ्नो यत्र निवेशितात्ममनसो ब्राह्मोऽपि लोकोऽल्पकः  ।<br>
मुक्तिं चेतसि यस्स्थितो मलधियां पुंसां ददात्यव्ययः किं चित्रं यदघं प्रयाति विलयं तत्राच्युते कीर्त्तिते  ५७  <br>
यज्ञैर्यज्ञविदो यजंति सततं यज्ञेश्वरं कर्मिणो यं वै ब्रह्ममयं परावरमयं ध्यायंति च ज्ञानिनः  ।<br>
यं संचित्य न जायते न म्रियते नो वर्द्धते हीयते नैवासन्न च सद्भवत्यति ततः किं वा हरेश्श्रूयताम्  ५८ <br>
कव्यं यः पितृरूपधृग्विधिहुतं हव्यं च भुंक्ते विभुर्देवत्वे भगवाननादिनिधनस्स्वाहास्वधासंज्ञिते  ।<br>
यस्मिन्ब्रह्मणि सर्वशक्तिनिलये मानानि नो मानिनां विष्ठायै प्रभवंति हंति कलुषं श्रोत्रं स यातो हरिः  ५९  <br>
नांतोस्ति यस्य न च यस्य समुद्भवोऽस्ति वृद्धिर्न यस्य परिणामविवर्जितस्य  ।<br>
नापक्षयं च समुपैत्यविकारि वस्तु यस्तं नतोस्मि पुरुषोत्तममीशमीड्यम्  ६०  <br>
तस्यैव योनु गुमभुग्बहुधैक एव शुद्धोप्यशुद्ध इव भाति हि मूर्त्तिभेदैः  ।<br>
ज्ञानान्वितस्सकलसत्त्वविभूतिकर्त्ता तस्मै नमोस्तु पुरुषाय सदाव्ययाय  ६१  <br>
ज्ञानप्रवृत्तिनियमैक्यमयाय पुंसो भोगप्रदानपटवे त्रिगुणात्मकाय  ।<br>
अव्याकृताय भवभावनकारणाय वंदे स्वरूपभवनाय सदाऽजराय  ६२  <br>
व्योमानिलाग्निजलभूरचनामयाय शब्दादिभोग्यविषयोपनयक्षमाय ।<br>
पुंसस्समस्तकरणैरुपकारकाय व्यक्ताय सूक्ष्मबृहदात्मवते नतोस्मि  ६३ <br>
इति विविधमजस्य यस्य रूपं प्रकृतिपरात्ममयं सनातनस्य  ।<br>
प्रदिशतु भगवानश्षोपुंसां हरिरपजन्मजरादिकां सिद्धिम्  ६४  <br>
इति श्रीविष्णुमहापुराणे षष्ठांशो!ऽष्टमोऽध्यायः ८<br>
<br>
<br>
