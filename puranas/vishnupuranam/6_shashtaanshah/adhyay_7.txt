<br>
	केशिध्वज उवाच<br>
न प्रार्थितं त्वया कस्मादस्मद्रा ज्यमकंटकम्  <br>
राज्यलाभाद्विना नान्यत्क्षत्त्रियाणामतिप्रियम्  १  <br>
खांडिक्य उवाच<br>
केशिध्वज निबोध त्वं मया न प्रार्थितं यतः <br>
राज्यमेतदश्षॐ ते यत्र गृध्नंत्यपंडिताः  २  <br>
क्षत्त्रियाणामयं धर्मो यत्प्रजापरिपालनम्  <br>
वधश्च धर्मयुद्धेन स्वराज्यपरिपंथिनाम्  ३  <br>
तत्राशक्तस्य मे दोषो नैवास्त्यपहृते त्वया  <br>
बंधायैव भवत्येषा ह्यविद्याप्यक्रमोज्झिता  ४  <br>
अल्पोमोपभोगलिप्सार्थमियं राज्यस्पृहा मम  <br>
अन्येषां दोषज सैव धर्मं वै नानुरुध्यते  ५  <br>
न याच्ञा क्षत्त्रबंधूनां धर्मयैतत्सतां मतम् <br>
अतो न याचितं राज्यमविद्यांतर्गतं तव  ६  <br>
राज्ये गृध्नंत्यविद्वांसो ममत्वाहृतचेतसः  <br>
अहंमानमहापानमदमत्ता न मादृशाः  ७  <br>
श्रीपराशर उवाच<br>
प्रहृष्टस्साध्विति ततः प्राह केशिध्वजो नृपः  <br>
खांडिक्यजनकं प्रीत्या श्रूयतां वचनं मम  ८  <br>
केशिध्वज उवाच<br>
अहं ह्यविद्यया मृत्युं तर्तुकामः करोमि वै  <br>
राज्यं यागांश्च विविधान्योगैः पुण्यक्षयं तथा  ९  <br>
तदिदं ते मनो दिष्ट्या विवेकैश्वर्यतां गतम्  <br>
तच्छ्रूयतामविद्यायास्स्वरूपं कुलनंदन  १० <br>
अनात्मन्यात्मबुद्धिर्या चास्वे स्वमिति या मतिः <br>
संसारतरुसंभूतिबीजमेतद्द्विधा स्थितम्  ११ <br>
पंचभूतात्मके देहे देही मोहतमोवृतः <br>
अहं ममैतदित्युच्चैः कुरुते कुमतिर्मतिम्  १२  <br>
आकाशवाय्वग्निजलपृथिवीभ्यः पृथक् स्थिते  <br>
आत्मन्यात्ममयं भावं कः करोति कलेवरे  १३  <br>
कलेवरोपभोग्यं हि गृहक्षेत्रादिकं च कः  <br>
अदेहे ह्यात्मनि प्राज्ञे ममेदमिति मन्यते  १४  <br>
इत्थं च पुत्त्रपौत्त्रेषु तद्देहोत्पादितेषु कः  <br>
करोति पंडितस्स्वाम्यमनात्मनि कलेवरे  १५ <br>
सर्वं देहोपभोगाय कुरुते कर्म मानवः  <br>
देहश्चान्यो यदा पुंसस्तदा बंधाय तत्परम्  १६  <br>
मृण्मयं हि यथा गेहं लिप्यते वै मृदंभसा  <br>
पार्थिवोऽयं तथा देहो मृदंब्वालेपनस्थितः  १७ <br>
पंचभूतात्मकैर्भोगैः पंचभूतात्मकं वपुः <br>
आप्यायते यदि ततः पुंसो भोगोऽत्र किं कृतः  १८  <br>
अनेकजन्मसाहस्रीं संसारपदवीं व्रजन्  <br>
मोहश्रमं प्रयातोऽसौ वासनारेणुकुंठितः  १९  <br>
प्रक्षाल्यते यदा सोस्य रेणुज्ञानोष्णवारिणा <br>
तदा संसारपांथस्य याति मोहश्रमश्शमम्  २० <br>
मोहश्रमे शमं याते स्वस्थांतःकरणः पुमान्  <br>
अनन्यातिशयाबाधं परं निर्वाणमृच्छति  २१  <br>
निर्वाणमय एवायमात्मा ज्ञानमयोऽमलः  <br>
दुःखाज्ञानमया धर्माः प्रकृतेस्ते तु नात्मनः  २२  <br>
जलस्य नाग्निसंसर्गस्थालीसंगात्तथापि हि  <br>
शब्दोद्रेकादिकान्धर्मांस्तत्करोति यथा नृप  २३  <br>
तथात्मा प्रकृतेस्संगादहंमानादिदूषितः  <br>
भजते प्राकृतान्धर्मानन्यस्तेभ्यो हि सोऽव्ययः  २४ <br>
तदेतत्कथितं बीजमविद्याया मया तव  <br>
क्लेशानां च क्षयकरं योगादन्यन्न विद्यते  २५ <br>
खांडिक्य उवाच<br>
तं ब्रवीहि महाभाग योगं योगविदुत्तम  <br>
विज्ञातयोगशास्त्रार्थस्त्वमस्यां निमिसंततौ  २६ <br>
केशिध्वज उवाच<br>
योगस्वरूपं खांडिक्य श्रूयतां गदतो मम  <br>
यत्र स्थितो न च्यवते प्राप्य ब्रह्मलयं मुनिः  २७ <br>
मन एव मनुष्याणां कारणं बंधमोक्षयोः  <br>
बंधाय विषयासंगि मुक्त्यै निर्विषयं मनः  २८  <br>
विषयेभ्यस्समाहृत्य विज्ञानात्मामनो मुनिः  <br>
चिंतयेन्मुक्तये तेन ब्रह्मभूतं परेश्वरम्  २९  <br>
आत्मभावं नयत्येनं तद्ब्रह्म ध्यायिनं मुनिम्  <br>
विकार्यमात्मनश्शक्त्या लोहमाकर्षको यथा  ३०  <br>
आत्मप्रयत्नसापेक्षा विशिष्टा या मनोगतिः  <br>
तस्या ब्रह्मणि संयोगो योग इत्यभिधीयते  ३१  <br>
एवमत्यंतवैशिष्ट्ययुक्तधर्मोपलक्षणः  <br>
यस्य योगस्स वै योगी मुमुक्षुरभिधीयते  ३२  <br>
योगयुक्प्रथमं योगी युंजानो ह्यभिधीयते  <br>
विनिष्पन्नसमाधिस्तु परं ब्रह्मोपलब्धिमान्  ३३  <br>
यद्यंतरायदोषेण दूष्यते चास्य मानसम्  <br>
जन्मांतरैरभ्यसतो मुक्तिः पूर्वस्य जायते  ३४ <br>
विनिष्पन्नसमाधिस्तु मुक्तिं तत्रैव जन्मनि  <br>
प्राप्नोति योगी योगाग्निदग्धकर्मचयोऽचिरात्  ३५  <br>
ब्रह्मचर्यमहिंसां च सत्यास्तेयापरिग्रहान् <br>
सेवेत योगी निष्कामो योग्यतां स्वमनो नयन्  ३६ <br>
स्वाध्यायशौचसंतोषतपांसि नियतात्मवान्  <br>
कुर्वीत ब्रह्मणि तथा परस्मिन्प्रवणं मनः  ३७ <br>
एते यमास्सनियमाः पंच पंच च कीर्त्तिताः  <br>
विशिष्टफलदाः काम्या निष्कामानां विमुक्तिदाः  ३८  <br>
एकं भद्रा सनादीनां समास्थाय गुणैर्युतः  <br>
यमाख्यैर्नियमाख्यैश्च युंजीत नियतो यतिः  ३९  <br>
प्राणाख्यमनिलं वश्यमभ्यासात्कुरुते तु यत्  <br>
प्राणायामस्स विज्ञेयस्सबीजोऽबीज एव च  ४०  <br>
परस्परेणाभिभवं प्राणापानौ यथानिलौ  <br>
कुरुतस्सद्विधानेन तृतीयस्संयमात्तयोः  ४१  <br>
तस्य चालंबनवतः स्थूलरूपं द्विजोत्तम  <br>
आलंबनमनंतस्य योगिनोऽभ्यसतः स्मृतम्  ४२  <br>
शब्दादिष्वनुरक्तानि निगृह्याक्षाणि योगवित्  <br>
कुर्याच्चित्तानुकारीणि प्रत्याहारपरायणः  ४३  <br>
वश्यता परमा तेन जायतेति चलात्मनाम् <br>
इन्द्रि याणामवश्यैस्तैर्न योगी योगसाधकः  ४४  <br>
प्राणयामेन पवने प्रत्याहारेण चेंद्रि ये  <br>
वशीकृते ततः कुर्यात्स्थितं चेतश्शुभाश्रये  ४५  <br>
खाडिक्य उवाच<br>
कथ्यतां मे महाभाग चेतसो यश्शुभाश्रयः <br>
यदाधारमश्षॐ तद्धंति दोषमलोद्भवम्  ४६ <br>
केशिध्वज उवाच<br>
आश्रयश्चेतसो ब्रह्म द्विधा तच्च स्वभावतः <br>
भूप मूर्त्तममूर्त्तं च परं चापरमेव च  ४७ <br>
त्रिविधा भावना भूप विश्वमेतन्निबोधताम्  <br>
ब्रह्माख्या कर्मसंज्ञा च तथा चैवोभयात्मिका  ४८  <br>
कर्मभावात्मिका ह्येका ब्रह्मभावात्मिका परा  <br>
उभयात्मिका तथैवान्या त्रिविधा भावभावना  ४९  <br>
सनंदनादयो ये तु ब्रह्मभावनया युताः  <br>
कर्मभावनया चान्ये देवाद्याः स्थावरावराः  ५०  <br>
हिरण्यगर्भादिषु च ब्रह्मकर्मात्मिका द्विधा  <br>
बोधाधिकारयुक्तेषु विद्यते भावभावना  ५१  <br>
अक्षीणेषु समस्तेषु विशेषज्ञानकर्मसु  <br>
विश्वमेतत्परं चान्यद्भेदभिन्नदृशां नृणाम्  ५२  <br>
प्रत्यस्तमितभेदं यत्सत्तामात्रमगोचरम्  <br>
वचसामात्मसंवेद्यं तज्ज्ञानं ब्रह्मसंज्ञितम्  ५३  <br>
तच्च विष्णोः परं रूपमरूपाख्यमनुत्तमम्  <br>
विश्वस्वरूपवैरूप्यलक्षणं परमात्मनः  ५४  <br>
न तद्योगयुजा शक्यं नृप चिंतयितुं यतः  <br>
ततस्स्थूलं हरे रूपं चिंतयेद्विश्वगोचरम्  ५५  <br>
हिरण्यगर्भो भगवान्वासुदेवः प्रजापतिः  <br>
मरुतो वसवो रुद्रा  भास्करास्तारका ग्रहाः  ५६  <br>
गंधर्वयक्षदैत्याद्यस्सकला देवयोनयः  <br>
मनुष्याः पशवश्शैलास्समुद्रा स्सरितो द्रु माः  ५७  <br>
भूप भूतान्यशेषाणि भूतानां ये च हेतवः <br>
प्रधानादिविशेषांतं चेतनाचेतनात्मकम्  ५८  <br>
एकपादं द्विपादं च बहुपादमपादकम्  <br>
मूर्त्तमेतद्धरे रूपं भावनात्रितयात्मकम्  ५९  <br>
एतत्सर्वमिदं विश्वं जगदेतच्चराचरम्  <br>
परब्रह्मस्वरूपस्य विष्णोश्शक्तिसमन्वितम्  ६०  <br>
विष्णुशक्तिः परा प्रोक्ता क्षेत्रज्ञाख्या तथाऽपरा  <br>
अविद्याकर्मसंज्ञान्या तृतीया शक्तिरिष्यते  ६१ <br>
यया क्षेत्रज्ञशक्तिस्सा वेष्टिता नृपसर्वगा  <br>
संसारतापानखिलानवाप्नोत्यतिसंततान्  ६२  <br>
तया तिरोहितत्वाच्च शक्तिः क्षेत्रज्ञसंज्ञिता  <br>
सर्वभूतेषु भूपाल तारतम्येन लक्ष्यते  ६३  <br>
अप्राणवत्सुस्वल्पा सा स्थावरेषु ततोऽधिका  <br>
सरीसृपेषु तेभ्योपि ह्यतिशक्त्या पतत्त्रिषु  ६४ <br>
पतत्त्रिभ्यो मृगास्तेभ्यस्तच्छक्त्या पशवोऽधिकाः  <br>
पशुभ्यो मनुजाश्चातिशक्त्या पुंसः प्रभाविताः  ६५  <br>
तेभ्योपि नागगंधर्वयक्षाद्या देवता नृप  ६६ <br>
शक्रस्समस्तदेवेभ्यस्ततश्चातिप्रजापतिः  <br>
हिरण्यगर्भोऽपि ततः पुंसश्शक्त्युपलक्षितः  ६७  <br>
एतान्यशेषरूपाणि तस्य रूपाणि पार्थिव  <br>
यतस्तच्छक्तियोगेन युक्तानि नभसा यथा  ६८ <br>
द्वितीयं विष्णुसंज्ञस्य योगिध्येयं महामते  <br>
अमूर्त्तं ब्रह्मणो रूपं यत्सदित्युच्यते बुधैः  ६९ <br>
समस्ताश्शक्तयश्चैता नृप यत्र प्रतिष्ठिताः  <br>
तद्विश्वरूप्यं रूपमन्यद्धरेर्महत्  ७०  <br>
समस्तशक्तिरूपाणि तत्करोति जनेश्वर  <br>
देवतिर्यङ्मनुष्यादिचेष्टावंति स्वलीलया  ७१  <br>
जगतामुपकाराय न सा कर्मनिमित्तजा  <br>
चेष्टा तस्याप्रमेयस्य व्यापिन्यव्याहतात्मिका  ७२  <br>
तद्रूपं विश्वरूपस्य तस्य योगयुजा नृप  <br>
चिंत्यमात्मविशुद्ध्यर्थं सर्वकिल्बिषनाशनम्  ७३  <br>
यथाग्निरुद्धतशिखः कक्षं दहति सानिलः  <br>
तथा चित्तस्थितो विष्णुर्योगिनां सर्वकिल्बिषम्  ७४  <br>
तस्मात्समस्तशक्तीनामाधारे तत्र चेतसः  <br>
कुर्वीत संस्थितिं सा तु विज्ञेया शुद्धधारणा  ७५ <br>
शुभाश्रयस्य चित्तस्य सर्वगस्याचलात्मनः  <br>
त्रिभावभावनातीतो मुक्तये योगिनो नृप  ७६ <br>
अन्ये तु पुरुषव्याघ्र चेतसो ये व्यपाश्रयाः  <br>
अशुद्धास्ते समस्तास्तु देवाद्याः कर्मयोनयः  ७७  <br>
मूर्त्तं भगवतो रूपं सर्वापाश्रयनिस्पृहम्  <br>
एषा वै धारण प्रोक्ता यच्चित्तं तत्र धार्यते  ७८ <br>
यच्च मूर्त्तं हरे रूपं यादृक् चिंत्यं नराधिप  <br>
तच्छ्रूयतामनाधारा धारणा नोपपद्यते  ७९  <br>
प्रसन्नवदनं चारुपद्मपत्रोपमेक्षणम्  <br>
सुकपोलं सुविस्तीर्णललाटफकोज्ज्वलम्  ८०  <br>
समकर्णांतविन्यस्तचारुकुंडलभूषणम्  <br>
कंबुग्रीवं सुवीस्तीर्णश्रीवत्सांकितवक्षसम्  ८१  <br>
वलित्रिभंगिना मग्ननाभिना ह्युदरेण च <br>
प्रलंबाष्टभुजं विष्णुमथवापि चतुर्भुजम्  ८२  <br>
समस्थितोरुजंघं च सुस्थितांघ्रिवरांबुजम्  <br>
चिंतयेद्ब्रह्मभूतं तं पीतनिर्मलवाससम्  ८३  <br>
किरीटहारकेयूरकटकादिविभूषितम्  ८४ <br>
शार्ङ्गशंखगदाखड्गचक्राक्षवलयान्वितम्  <br>
वरदाभयहस्तं च मुद्रि कारत्नभूषितम्  ८५ <br>
चिंतयेत्तन्मयो योगी समाधायात्ममानसम्  <br>
तावद्यावद्दृढीभूता तत्रैव नृप धारणा  ८६  <br>
व्रजतस्तिष्ठतोन्यद्वा स्वेच्छया कर्म कुर्वतः  <br>
नापयाति यदा चित्तात्सिद्धां मन्येत तां तदा  ८७  <br>
ततः शंखगदाचक्रशार्ङ्गादिरहितं बुधः <br>
चिंतयेद्भगवद्रू पं प्रशांतं साक्षसूत्रकम्  ८८  <br>
सा यदा धारणा तद्वदवस्थानवती ततः  <br>
किरीटकेयूरमुखैर्भूषणै रहितं स्मरेत्  ८९  <br>
तदेकावयवं देवं चेतसा हि पुनर्बुधः  <br>
कुर्यात्ततोऽवयविनि प्रणिधानपरो भवेत्  ९०  <br>
तद्रूपप्रत्यया चैका संततिश्चान्यनिःस्पृहा  <br>
तद्ध्यानं प्रथमैरंगैः षड्भिर्निष्पाद्यते नृप  ९१ <br>
तस्यैव कल्पनाहीनं स्वरूपग्रहणं हि यत्  <br>
मनसा ध्याननिष्पाद्यं समाधिस्सोऽभिधीयते  ९२ <br>
विज्ञानं प्रापकं प्राप्ये परे ब्रह्मणि पार्थिव  <br>
प्रापणीयस्तथैवात्मा प्रक्षीणाश्षोभावनः  ९३  <br>
क्षेत्रज्ञः करणी ज्ञानं करणं तस्य तेन तत्  <br>
निष्पाद्य मुक्तिकार्यं वै कृतकृत्यं निवर्त्तते  ९४  <br>
तद्भावभावमापन्नस्ततोऽसौ परमात्मना <br>
भवत्यभेदी भेदश्च तस्याज्ञानकृतो भवेत्  ९५  <br>
विभेदजनके ज्ञाने नाशमात्यंतिकं गते  <br>
आत्मनो ब्रह्मणो भेदमसंतं कः करिष्यति  ९६  <br>
इत्युक्तस्ते मया योगः खांडिक्य परिपृच्छतः  <br>
संक्षेपविस्तराभ्यां तु किमन्यत्क्रियतां तव  ९७  <br>
खांडिक्य उवाच<br>
कथिते योगसद्भावे सर्वमेव कृतं मम  <br>
तवोपदेश्नोआ!श्षोओ! नष्टश्चित्तमलो यतः  ९८  <br>
ममेति यन्मया चोक्तमसदेतन्न चान्यथा  <br>
नरेंद्र  गदितुं शक्यमपि विज्ञेयवेदिभिः  ९९  <br>
अहं ममेत्यविद्येयं व्यवहारस्तथानयोः  <br>
परमार्थस्त्वसंलापो गोचरे वचसां न यः  १००  <br>
तद्गच्छ श्रेयसे सर्वं ममैतद्भवता कृतम्  <br>
यद्विमुक्तिप्रदो योगः प्रोक्तः केशिध्वजाऽव्ययः  १०१ <br>
श्रीपराशर उवाच<br>
यथार्हं पूजया तेन खांडिक्येन स पूजितः  <br>
आजगाम पुरं ब्रह्मंस्ततः केशिध्वजो नृपः  १०२  <br>
खांडिक्योऽपि सुतं कृत्वा राजानं योगसिद्धये  <br>
वनं जगाम गोविंदे विनिवेशितमानसः  १०३  <br>
तत्रैकांतमतिर्भूत्वा यमादिगुणसंयुतः  <br>
विष्ण्वाख्ये निर्मले ब्रह्मण्यवाप नृपतिर्लयम्  १०४ <br>
केशिध्वजो विमुक्त्यर्थं स्वकर्मक्षपणोन्मुखः <br>
बुभुजे विषयान्कर्म चक्रे चानभिसंहितम्  १०५ <br>
अकल्याणोपभोगैश्च क्षीणपापोऽमलस्तथा  <br>
अवाप सिद्धिमत्यंतां तापक्षयफलां द्विज  १०६  <br>
इति श्रीविष्णुमहापुराणे षष्ठांशो! सप्तमोऽध्यायः ७<br>
<br>
<br>
