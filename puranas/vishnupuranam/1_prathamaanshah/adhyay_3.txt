<b>श्रीमैत्रेय उवाच<br></b>
<br>
निर्गुणस्याप्रमेयस्य शुद्धस्याप्यमलात्मनः । <br>कथं सर्गादिकर्तृत्वं ब्रह्मणोऽभ्युपगम्यते ॥१॥<br>
<br>
<b>श्रीपराशर उवाच<br></b>
<br>
शक्तयः सर्वभावानामचिन्त्यज्ञानगोचराः । <br>यतोऽतो ब्रह्मणस्तास्तु सर्गाद्या भावशक्तयः ।<br>
<br>
भवन्ति तपतां श्रेष्ठ पावकस्य यथोष्णता ॥२॥<br>
<br>
तन्निबोध यथा सर्गे भगवान्सम्प्रवर्त्तते । <br>नारायणाख्यो भगवान्ब्रह्म लोकपितामहः ॥३॥<br>
<br>
उप्तन्नः प्रोच्यते विद्वन्नित्यमेवोपचारतः ॥४॥<br>
<br>
निजेन तस्य मानेन आयुर्वर्षशतं स्मृतम् । <br>तत्पराख्यं तदर्द्ध च परार्द्धमभिधीयते ॥५॥<br>
<br>
कालस्वरूपं विष्णोश्च यन्मयोक्तं तवानघ । <br>तेन तस्य निबोध त्वं परिमाणोपपादनम् ॥६॥<br>
<br>
अन्येषां चैव जन्तूनां चराणामचराश्च ये । <br>भूभूभृत्सागरादीनामशेषाणां च सत्तम ॥७॥<br>
<br>
काष्ठा पत्र्चदशाख्याता निमेषा मुनिसत्तम । <br>काष्ठा पत्र्चदशाख्याता निमेषा मनिसत्तम ।<br>
<br>
काष्ठा त्रिंशत्कला त्रिंशत्कला मौहूर्तिको विधिः ॥८॥<br>
<br>
तावत्संख्यैरहोरात्रं मुहूर्तैर्मानुषं स्मृतम् । <br>अहोरात्राणि तावानित मासः पक्षद्वयात्मकः ॥९॥<br>
<br>
तैः षड्‌भिरयनं वर्ष द्वेऽयनें दक्षिणोत्तरे । <br>अयनं दक्षिणं रात्रिर्देवानामुत्तरं दिनम् ॥१०॥<br>
<br>
दिव्यैर्वर्षसहस्त्रैस्तु कृतत्रेतदिसंज्ञितम् । <br>चतुर्युगं द्वादशभिस्तद्विभागं निबोध मे ॥११॥<br>
<br>
चत्वारि त्रीणि द्वै चैकं कृतादिषु यथाक्रमम् । <br>दिव्याब्दानां सहस्त्राणि युगेष्वाहुः पुराविदः ॥१२॥<br>
<br>
तत्प्रमाणैः शतैः सन्ध्या पूर्वा तत्राभिधीयते । <br>सन्ध्यांशश्चैव तत्तुल्यो युगस्यानन्तरो हि सः ॥१३॥<br>
<br>
सन्ध्यासध्यांशयोरन्तर्यः कालो मुनिसत्तम । <br>युगाख्यः स तु विज्ञेयः कृतत्रेतादिसंज्ञितः ॥१४॥<br>
<br>
कृतं त्रेता द्वाररश्च कलिश्चैव चतुर्युगम् । <br>प्रोच्यते तस्तहस्त्र च ब्रह्मणो दिवसं मुने ॥१५॥<br>
<br>
ब्रह्मणो दिवसे ब्रह्मन्मनवस्तु चतुर्दश । <br>भवन्ति परिमाणं च तेषां कालकृतं श्रृणु ॥१६॥<br>
<br>
सप्तर्षयः सुराः शक्रो मनुस्तत्सूनवो नृपाः । <br>एककाले हि सृज्यन्ते संह्रियन्ते च पूर्ववत् ॥१७॥<br>
<br>
चतुर्यगुणां संख्याता साधिका ह्रोकासप्ततिः । <br>मन्वन्तरं मनोः कालः सुरादीनां च सत्तम ॥१८॥<br>
<br>
अष्टौ शत सहस्त्राणि दिव्ययां संख्यया स्मृतम् । <br>द्विपत्रचाशत्तथान्यानि सहस्त्राण्यधिकानि तु ॥१९॥<br>
<br>
त्रिंशत्कोट्यस्तु सम्पूर्णाः संख्याताः संख्याया द्विज । <br>सप्तषष्टिस्तथान्यानि नियुतानि महामुने ॥२०॥<br>
<br>
विंशतिस्तु सह्स्त्राणि कालोऽयमधिकं विना । <br>मन्वन्तरस्य सड्खयेयं मानुषैर्वत्सरैर्द्विज ॥२१॥<br>
<br>
चतुर्दशगुणो ह्योष कालो ब्राह्ममहः स्मृतम् । <br>ब्राह्मो नैमित्तिको नाम तस्यान्ते प्रतिसत्र्चरः ॥२२॥<br>
<br>
तदा ही दह्राते सर्वं त्रैलोक्यं भूर्भुवादिकम् । <br>जनं प्रयान्ति तापार्था महर्लोकनिवासिनः ॥२३॥<br>
<br>
एकार्णवे तु त्रैलोक्ये ब्रह्म नारायणात्मकः । <br>भोगिशय्यां गतः शेते त्रैलोक्यग्रासबृंहितः ॥२४॥<br>
<br>
जनस्थैर्योगिभिर्देवाश्चिन्त्यमानोऽब्जसम्भवः । <br>तत्प्रमाणां हि तां रात्रिं तदन्ते सृजते पुनः ॥२५॥<br>
<br>
एवं तु ब्रह्मणो वर्षमेवं वर्षशतं च यत् । <br>शतं हि तस्य वर्षाणां परमायुर्महात्मनः ॥२६॥<br>
<br>
एकमस्य व्यतीतं तु परार्द्ध ब्रह्मणोऽनघ । <br>तस्यान्तेऽभून्महाकल्पः पाद्य इत्यभिविश्रुतः ॥२७॥<br>
<br>
द्वितीयस्य परार्द्धस्य वर्तमानस्य वै द्विज । <br>वाराह इति कल्पोऽयं प्रथमः परिकीर्तितः ॥२८॥<br>
