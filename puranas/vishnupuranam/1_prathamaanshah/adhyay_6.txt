श्रीमैत्रेय उवाच<br>
अर्वाक्स्रोतास्तु कथितो भवता यस्तु मानुषः  ।<br>
ब्रह्मन्विस्तरतो ब्रूहि ब्रह्म तमसृजद्यथा  ॥ १,६.१ ॥<br>
यथा च वर्णानसृजद्यद्गुणां श्च प्रजापतिः  ।<br>
यच्च तेषां स्मृतं कर्म विप्रादीनां तदुच्यताम्  ॥ १,६.२ ॥<br>
श्रीपराशर उवाच<br>
सत्याभिध्यायिनः पूर्वं सिसृक्षेर्ब्रह्मणो जगत् ।<br>
अजायन्त द्विजश्रेष्ठ सत्त्वोद्रिक्ता मुखात्प्रजाः  ॥ १,६.३ ॥<br>
वक्षमो रजसोद्रिक्तास्तथा वै ब्रह्मणोऽभवन्  ।<br>
रजसा तमसा चैव समुद्रिक्तास्तथोरुतः  ॥ १,६.४ ॥<br>
पद्भ्यामन्याः प्रजा ब्रह्मा ससर्ज द्विजसत्तम  ।<br>
तमःप्रधानास्ताः सर्वश्चातुर्वर्ण्यमिदं ततः  ॥ १,६.५ ॥<br>
ब्रह्मणाः क्षत्रिया वेश्याः शूद्राश्च द्विजसत्तम  ।<br>
पादोरुवक्षस्थलतो मुखतश्च समुद्गताः  ॥ १,६.६ ॥<br>
यज्ञनिष्पत्तये सर्वमेतद्ब्रह्या चकार वै  ।<br>
चातुर्वर्ण्यं महाभाग यज्ञसाधनमुत्तमम्  ॥ १,६.७ ॥<br>
यज्ञैराप्यायिता देवा वृष्ट्युत्सर्गेण वै प्रजाः  ।<br>
आप्याययन्ते धर्मज्ञ यज्ञाः कल्याणहेतवः  ॥ १,६.८ ॥<br>
निष्पाद्यन्ते नरैस्तैस्तु स्वधर्माभिरतैः सदा  ।<br>
विशुद्धाचरणैपेतैः सद्भिः सन्मार्गगामिभिः  ॥ १,६.९ ॥<br>
स्वर्गापवर्गौ मानुष्यात्प्राप्नुवन्ति नरा मुने  ।<br>
यच्चाभिरुचितं स्थानं तद्यान्ति मनुजा द्विज  ॥ १,६.१० ॥<br>
प्रजास्ता ब्रह्मणा सृष्टाश्चातुर्वर्ण्यव्यवस्थि ताः  ।<br>
सम्यक्छ्रद्धाः समाचारप्रवणा मुनिसत्तम  ॥ १,६.११ ॥<br>
यथेच्छावासनिरताः सर्वबाधाविवर्जिताः  ।<br>
शुद्धान्तः करणाः शुद्धाः कर्मानुष्ठा ननिर्मलाः  ॥ १,६.१२ ॥<br>
शुद्धे च तासां मनसि शुद्धेन्तःसंस्थिते हरौ  ।<br>
सुद्धज्ञानं प्रपश्यन्ति बिल्वाख्यं येन तत्पदम्  ॥ १,६.१३ ॥<br>
ततः कालात्म को योऽसौ स चांशः कथितो हरेः  ।<br>
स पातयत्यघं घोरमल्पमल्पाल्पसारवत् ॥ १,६.१४ ॥<br>
अधर्मबीजमुद्भुतं तमोलोभसमुद्भवम्  ।<br>
प्रजासु तासु मैत्रेय रागादिकमसाधकम्  ॥ १,६.१५ ॥<br>
ततः सा सहजा सिद्धस्तासां नातीव जायते  ।<br>
रसोल्लासादयश्चान्याः सिद्धयोष्टौ भवन्ति याः  ॥ १,६.१६ ॥<br>
तासु क्षीणास्वशेषासु वर्धमाने च पातके  ।<br>
द्वन्द्वाभिभवदुःखार्तास्ता भवन्ति ततः प्रजाः  ॥ १,६.१७ ॥<br>
ततो दुर्गाणि ताश्चक्रुर्धान्वं पार्वतमौदकम्  ।<br>
कृत्रिमं च तथा दुर्गं पुरखर्वटकादिकम्  ॥ १,६.१८ ॥<br>
गृहीणि च यथान्यायं तेषु चकुः पुरादिषु  ।<br>
शीतातपादिबाधानां प्रशमाय महामते  ॥ १,६.१९ ॥<br>
प्रतीकारमिमं कत्वा शीतादेस्ताः प्रजाः पुनः  ।<br>
वार्तोपायं ततश्चक्रुर्हस्तसिद्धिं च कर्मजाम्  ॥ १,६.२० ॥<br>
व्रीहयश्च यवाश्चैव गोधूमाश्चणवस्तिलाः  ।<br>
प्रियङ्गवो ह्युदा राश्च कोरदूषाः सतीनकाः  ॥ १,६.२१ ॥<br>
माषा मुद्गा मसूराश्च निष्पावाः सकुलात्थकाः  ।<br>
आढक्यश्चणकाश्चैव शणाः सप्तदश स्मृताः  ॥ १,६.२२ ॥<br>
इत्येता ओषधीनां तु ग्राम्यानां जातयो मुने  ।<br>
ओषध्यो यज्ञियाश्चैव ग्राम्यारण्याश्चतुर्दश  ॥ १,६.२३ ॥<br>
व्रीहयःसयवा माषा गोधूमाश्चाणव स्तिलाः  ।<br>
प्रियङ्गुसप्तमा ह्येते अष्टमास्तु कुलत्थकाः  ॥ १,६.२४ ॥<br>
श्यामाकास्त्वथ नीवारा जर्तिलाः सगवेधुकाः  ।<br>
तथा वेणुयवाः प्रोक्तस्तथा मर्कटका मुने  ॥ १,६.२५ ॥<br>
ग्राम्यारण्याः स्मृता ह्येता ओषध्यस्तु चतुर्दश  ।<br>
यज्ञनिष्पत्तये यज्ञस्तथासां हेतुरुत्तमः  ॥ १,६.२६ ॥<br>
एताश्च सह यज्ञेन प्रजानां कारणं परम्  ।<br>
परावरविदः प्राज्ञास्ततो यज्ञान्वितन्वेत  ॥ १,६.२७ ॥<br>
अहन्यहन्यनुष्ठानं यज्ञानां मुनिसत्तम  ।<br>
उपकारकरं पुंसां क्रियमाणा घशान्तिदम्  ॥ १,६.२८ ॥<br>
येषां तु कालसृषोऽसौ पापबन्दुर्महामुने  ।<br>
चेतःसु ववृधे चक्रुस्ते न यज्ञेषु मानसम्  ॥ १,६.२९ ॥<br>
वेदवादांस्तथा वेदान्यज्ञ कर्मादिकं च यत् ।<br>
तत्सर्वं निन्दयामासुर्यज्ञव्यासेधकारिणः  ॥ १,६.३० ॥<br>
प्रवृत्तिमार्गव्युच्छित्तिकारिणो वेदनिन्दकाः  ।<br>
दुरात्मानो दुराचारा बभूवुः कुटिलाशयाः  ॥ १,६.३१ ॥<br>
संसिद्धायां तु वार्तायां प्रजाः सृष्ट्वा प्रजापतिः  ।<br>
सर्यादां स्थापयामास यथास्थानं यथागुणम्  ॥ १,६.३२ ॥<br>
वर्णा नामाश्रमाणां च धर्मधर्मभृतां वर  ।<br>
लोकांश्च सर्ववर्णानां सम्यग्धर्मानुपालिनाम्  ॥ १,६.३३ ॥<br>
प्रजापत्यं ब्रह्मणानां स्मृतं स्थानं क्रियावताम्  ।<br>
स्थानमैन्द्रं क्षत्रियाणां संग्रमेष्वनिवर्तताम्  ॥ १,६.३४ ॥<br>
वैश्यानां मारुतं स्थानं स्वधर्ममनुवर्तिनाम्  ।<br>
गान्धर्वं शूद्रजातीनां.परिचर्यानुवर्तिनाम्  ॥ १,६.३५ ॥<br>
अष्टाशीतिसहस्राणि मुनीनामूर्ध्वरेतसाम्  ।<br>
स्मृतं तेषां तु यत्स्थानं तदेव गुरुवासिनाम्  ॥ १,६.३६ ॥<br>
सप्तर्षिणां तु यत्स्थानं स्मृतं तद्वै वनौकसाम्  ।<br>
प्राजापत्यं गृहस्थानां न्यासिनां ब्रह्मसंज्ञितम्  ॥ १,६.३७ ॥<br>
योगिनाममृतं स्थानं स्वात्मसंतोषकारिणाम्  ॥ १,६.३८ ॥<br>
एकान्तिनः सदा ब्रह्मध्यायिनो योगिनश्च ये  ।<br>
तेषां तु परमं स्थानं यत्तत्पश्यन्ति सूरयः  ॥ १,६.३९ ॥<br>
गत्वागत्वा निवर्तन्ते चन्द्रसूर्यादयो ग्रहाः  ।<br>
अद्यापि न निवर्तन्ते द्वादशाक्षरचिन्तकाः  ॥ १,६.४० ॥<br>
तामिस्त्रमन्धतामिस्त्रं महारौरवरौरवौ  ।<br>
असिपत्रवनं घोरं कालसूत्रमवीचिकम्  ॥ १,६.४१ ॥<br>
विनिन्दकानां वेदस्य यज्ञव्याघातकारिणाम्  ।<br>
स्थानमेतत्समाख्यातं स्वधर्मत्यागिनश्च ये  ॥ १,६.४२ ॥<br>
इति श्रीविष्णुरुराणे प्रथमेऽंशे षष्ठोऽध्यायः (६)<br>
<br>
<br>
