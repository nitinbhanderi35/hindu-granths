सूत उवाच ।<br>
अथ वैदिकभक्तानां पार्थिवार्चां निगद्यते ।<br>
वैदिकेनैव मार्गेण भुक्तिमुक्तिप्रदायिनी १ ।<br>
सूत्रोक्तविधिना स्नात्वा संध्यां कृत्वा यथाविधि ।<br>
ब्रह्मयज्ञं विधायादौ ततस्तर्प्पणमाचरेत् २ ।<br>
नैत्यिकं सकलं कामं विधायानंतरं पुमान् ।<br>
शिवस्मरणपूर्वं हि भस्मरुद्रा क्षधारकः ३ ।<br>
वेदोक्ताविधिना सम्यक्संपूर्णफलसिद्धये ।<br>
पूजयेत्परया भक्त्या पार्थिवं लिंगमुत्तमम् ४ ।<br>
नदीतीरे तडागे च पर्वते काननेऽपि च ।<br>
शिवालये शुचौ देशे पार्थिवार्चा विधीयते ५ ।<br>
शुद्धप्रदेशसंभूतां मृदमाहृत्य यत्नतः ।<br>
शिवलिंगं प्रकल्पेत सावधानतया द्विजाः ६ ।<br>
विप्रे गौरा स्मृता शोणा बाहुजे पीतवर्णका ।<br>
वैश्ये कृष्णा पादजाते ह्यथवा यत्र या भवेत् ७ ।<br>
संगृह्य मृत्तिकां लिंगनिर्माणार्थं प्रयत्नतः ।<br>
अतीव शुभदेशे च स्थापयेत्तां मृदं शुभाम् ८ ।<br>
संशोध्य च जलेनापि पिंडीकृत्य शनैः शनैः ।<br>
विधीयेत शुभं लिंगं पार्थिवं वेदमार्गतः ९ ।<br>
ततः संपूजयेद्भक्त्या भुक्तिमुक्तिफलाप्तये ।<br>
तत्प्रकारमहं वच्मि शृणुध्वं संविधानतः 1.20.१० ।<br>
नमः शिवाय मंत्रेणार्चनद्र व्यं च प्रोक्षयेत् ।<br>
भूरसीति च मंत्रेण क्षेत्रसिद्धिं प्रकारयेत् ११ ।<br>
आपोस्मानिति मंत्रेण जलसंस्कारमाचरेत् ।<br>
नमस्ते रुद्र मंत्रेण फाटिकाबंधमुच्यते १२ ।<br>
शंभवायेति मंत्रेण क्षेत्रशुद्धिं प्रकारयेत् ।<br>
नमः पूर्वेण कुर्यात्पंचामृतस्यापि प्रोक्षणम् १३ ।<br>
नीलग्रीवाय मंत्रेण नमःपूर्वेण भक्तिमान् ।<br>
चरेच्छंकरलिंगस्य प्रतिष्ठापनमुत्तमम् १४ ।<br>
भक्तितस्तत एतत्ते रुद्रा येति च मंत्रतः ।<br>
आसनं रमणीयं वै दद्याद्वैदिकमार्गकृत् १५ ।<br>
मानो महन्तमिति च मंत्रेणावाहनं चरेत् ।<br>
याते रुद्रे ण मंत्रेण संचरेदुपवेशनम् १६ ।<br>
मंत्रेण यामिषुमिति न्यासं कुर्य्याच्छिवस्य च ।<br>
अध्यवोचदिति प्रेम्णाधिवासं मनुनाचरेत् १७ ।<br>
मनुना सौजीव इति देवतान्यासमाचरेत् ।<br>
असौ योवसर्पतीति चाचरेदपसर्पणम् १८ ।<br>
नमोस्तु नीलग्रीवायेति पाद्यं मनुनाहरेत् ।<br>
अर्घ्यं च रुद्र गायत्र्! याऽचमनं त्र्! यंबकेण च १९ ।<br>
पयः पृथिव्यामिति च पयसा स्नानमाचरेत् ।<br>
दधिक्राव्णेतिमंत्रेण दधिस्नानं च कारयेत् 1.20.२० ।<br>
घृटं स्नाने खलु घृतं घृतं यावेति मंत्रतः ।<br>
मधुवाता मधुनक्तं मधुमान्न इति त्र्! यृचा २१ ।<br>
मधुखंडस्नपनं प्रोक्तमिति पंचामृतं स्मृतम् ।<br>
अथवा पाद्यमंत्रेण स्नानं पंचामृतेन च २२ ।<br>
मानस्तोके इति प्रेम्णा मंत्रेण कटिबंधनम् ।<br>
नमो धृष्णवे इति वा उत्तरीयं च धापयेत् २३ ।<br>
या ते हेतिरिति प्रेम्णा ऋक्चतुष्केण वैदिकः ।<br>
शिवाय विधिना भक्तश्चरेद्वस्त्रसमर्पणम् २४ ।<br>
नमः श्वभ्य इति प्रेम्णा गंधं दद्यादृचा सुधीः ।<br>
नमस्तक्षभ्य इति चाक्षतान्मंत्रेण चार्पयेत् २५ ।<br>
नमः पार्याय इति वा पुष्प मंत्रेण चार्पयेत् ।<br>
नमः पर्ण्याय इति वा बिल्बपत्रसमर्पणम् २६ ।<br>
नमः कपर्दिने चेति धूपं दद्याद्यथाविधि ।<br>
दीपं दद्याद्यथोक्तं तु नम आशव इत्यृचा २७ ।<br>
नमो ज्येष्ठाय मंत्रेण दद्यान्नैवेद्यमुत्तमम् ।<br>
मनुना त्र्! यम्बकमिति पुनराचमनं स्मृतम् २८ ।<br>
इमा रुद्रा येति ऋचा कुर्यात्फलसमर्पणम् ।<br>
नमो व्रज्यायेति ऋचा सकलं शंभवेर्पयेत् २९ ।<br>
मानो महांतमिति च मानस्तोके इति ततः ।<br>
मंत्रद्वयेनैकदशाक्षतै रुद्रा न्प्रपूजयेत् 1.20.३० ।<br>
हिरण्यगर्भ इति त्र्! यृचा दक्षिणां हि समर्पयेत् ।<br>
देवस्य त्वेति मंत्रेण ह्यभिषेकं चरेद्बुधः ३१ ।<br>
दीपमंत्रेण वा शंभोर्नीराजनविधिं चरेत् ।<br>
पुष्पांजलिं चरेद्भक्त्या इमा रुद्रा य च त्र्! यृचा ३२ ।<br>
मानो महान्तमिति च चरेत्प्राज्ञः प्रदक्षिणाम् ।<br>
मानस्तोकेति मंत्रेण साष्टाण्गं प्रणमेत्सुधीः ३३ ।<br>
एषते इति मंत्रेण शिवमुद्रा ं! प्रदर्शयेत् ।<br>
यतोयत इत्यभयां ज्ञानाख्यां त्र्! यंबकेण च ३४ ।<br>
नमःसेनेति मंत्रेण महामुद्रा ं! प्रदर्शयेत् ।<br>
दर्शयेद्धेनुमुद्रा ं! च नमो गोभ्य ऋचानया ३५ ।<br>
पंचमुद्रा ः! प्रदर्श्याथ शिवमंत्रजपं चरेत् ।<br>
शतरुद्रि यमंत्रेण जपेद्वेदविचक्षणः ३६ ।<br>
ततः पंचाण्गपाठं च कुर्य्याद्वेदविचक्षणः ।<br>
देवागात्विति मंत्रेण कुर्याच्छंभोर्विसर्जनम् ३७ ।<br>
इत्युक्तः शिवपूजाया व्यासतो वैदिकोविधिः ।<br>
समासतश्च शृणुत वैदिकं विधिमुत्तमम् ३८ ।<br>
ऋचा सद्योजातमिति मृदाहरणमाचरेत् ।<br>
वामदेवाय इति च जलप्रक्षेपमाचरेत् ३९ ।<br>
अघोरेण च मंत्रेण लिंगनिर्माणमाचरेत् ।<br>
तत्पुरुषाय मंत्रेणाह्वानं कुर्याद्यथाविधि 1.20.४० ।<br>
संयोजयेद्वेदिकायामीशानमनुना हरम् ।<br>
अन्यत्सर्वं विधानं च कुर्य्यात्संक्षेपतः सुधीः ४१ ।<br>
पंचाक्षरेण मंत्रेण गुरुदत्तेन वा तथा ।<br>
कुर्यात्पूजां षोडशोपचारेण विधिवत्सुधीः ४२ ।<br>
भवाय भवनाशाय महादेवाय धीमहि ।<br>
उग्राय उग्रनाशाय शर्वाय शशिमौलिने ४३ ।<br>
अनेन मनुना वापि पूजयेच्छंकरं सुधीः ।<br>
सुभक्त्या च भ्रमं त्यक्त्वा भक्त्यैव फलदः शिवः ४४ ।<br>
इत्यपि प्रोक्तमादृत्य वैदिकक्रमपूजनम् ।<br>
प्रोच्यतेन्यविधिः सम्यक्साधारणतया द्विजः ४५ ।<br>
पूजा पार्थिवलिंगस्य संप्रोक्ता शिवनामभिः ।<br>
तां शृणुध्वं मुनिश्रेष्ठाः सर्वकामप्रदायिनीम् ४६ ।<br>
हरो महेश्वरः शंभुः शूलपाणिः पिनाकधृक् ।<br>
शिवः पशुपतिश्चैव महादेव इति क्रमात् ४७ ।<br>
मृदाहरणसंघट्टप्रतिष्ठाह्वानमेव च ।<br>
स्नपनं पूजनं चैव क्षमस्वेति विसर्जनम् ४८ ।<br>
ॐकारादिचतुर्थ्यंतैर्नमोन्तैर्नामभिः क्रमात् ।<br>
कर्तव्या च क्रिया सर्वा भक्त्या परमया मुदा ४९ ।<br>
कृत्वा न्यासविधिं सम्यक्षडण्गकरयोस्तथा ।<br>
षडक्षरेण मंत्रेण ततो ध्यानं समाचरेत् 1.20.५० ।<br>
कैलासपीठासनमध्यसंस्थं भक्तैः सनंदादिभिरर्च्यमानम् ।<br>
भक्तार्तिदावानलमप्रमेयं ध्यायेदुमालिंगितविश्वभूषणम् ५१ ।<br>
ध्यायेन्नित्यं महेशं रजतगिरिनिभं चारुचंद्रा वतंसं रत्नाकल्पोज्ज्वलांगं परशुमृगवराभीतिहस्तं प्रसन्नम् ।<br>
पद्मासीनं समंतात्स्थितममरगणैर्व्याघ्रकृत्तिं वसानं विश्वाद्यं विश्वबीजं निखिलभयहरं पंचवक्त्रं त्रिनेत्रम् ५२ ।<br>
इति ध्यात्वा च संपूज्य पार्थिवं लिंगमुत्तमम् ।<br>
जपेत्पंचाक्षरं मंत्रं गुरुदत्तं यथाविधि ५३ ।<br>
स्तुतिभिश्चैव देवेशं स्तुवीत प्रणमन्सुधीः ।<br>
नानाभिधाभिर्विप्रेन्द्रा ः! पठेद्वै शतरुद्रि यम् ५४ ।<br>
ततः साक्षतपुष्पाणि गृहीत्वांजलिना मुदा ।<br>
प्रार्थयेच्छंकरं भक्त्या मंत्रैरेभिः सुभक्तितः ५५ ।<br>
तावकस्त्वद्गुणप्राणस्त्वच्चित्तोहं सदा मृड ।<br>
कृपानिध इति ज्ञात्वा भूतनाथ प्रसीद मे ५६ ।<br>
अज्ञानाद्यदि वा ज्ञानाज्जप पूजादिकं मया ।<br>
कृतं तदस्तु सफलं कृपया तव शंकर ५७ ।<br>
अहं पापी महानद्य पावनश्च भवान्महान् ।<br>
इति विज्ञाय गौरीश यदिच्छसि तथा कुरु ५८ ।<br>
वेदैः पुराणैः सिद्धान्तैरृषिभिर्विविधैरपि ।<br>
न ज्ञातोसि महादेव कुतोहं त्वं महाशिव ५९ ।<br>
यथा तथा त्वदीयोस्मि सर्वभावैर्महेश्वर ।<br>
रक्षणीयस्त्वयाहं वै प्रसीद परमेश्वर 1.20.६० ।<br>
इत्येवं चाक्षतान्पुष्पानारोप्य च शिवोपरि ।<br>
प्रणमेद्भक्तितश्शंभुं साष्टांगं विधिवन्मुने ६१ ।<br>
ततः प्रदक्षिणां कुर्याद्यथोक्तविधिना सुधीः ।<br>
पुनः स्तुवीत देवेशं स्तुतिभिः श्रद्धयान्वितः ६२ ।<br>
ततो गलरवं कृत्वा प्रणमेच्छुचिनम्रधीः ।<br>
कुर्याद्विज्ञप्तिमादृत्य विसर्जनमथाचरेत् ६३ ।<br>
इत्युक्ता मुनिशार्दूलाः पार्थिवार्चा विधानतः ।<br>
भुक्तिदा मुक्तिदा चैव शिवभक्तिविवर्धिनी ६४ ।<br>
इत्यध्यायं सुचित्तेन यः पठेच्छृणुयादपि ।<br>
सर्वपापविशुद्धात्मासर्वान्कामानवाप्नुयात् ६५ ।<br>
आयुरायोग्यदं चैव यशस्यं स्वर्ग्यमेव च ।<br>
पुत्रपौत्रादिसुखदमाख्यानमिदमुत्तमम् ६६ ।<br>
इति श्रीशिवमहापुराणे विद्येश्वरसंहितायां साध्यसाधनखण्डे पार्थिवशिवलिंगपूजाविधिवर्णनं नाम विंशोऽध्यायः २० ।<br>
<br>
