अथ त्र्यधिकशततमोऽध्यायः<br>
नारायण उवाच<br>
अथाऽऽगत्य मधुपुरीं प्रणम्य पितरं विभुः ।<br>
सबलो वटमूले च सस्मार गरुडं हरिः ।। १ ।।<br><br>
सादरं लवणोदं च विश्वकर्मणमीप्सितम् ।<br>
तत्याज गोपवेषं च नृपवेषं दधार सः ।। २ ।।<br><br>
एतस्मिन्नन्तरे चक्रमाजगाम् हरिं स्वयम् ।<br>
परं सुदर्शनं नाम सूर्यकोटिसमप्रभम् ।। ३ ।।<br><br>
तेजसा हरिणा तुल्यं परं वैरिविमर्दनम् ।<br>
अव्यर्थमस्त्रमस्त्राणां प्रवरं परमं परम् ।। ४ ।।<br><br>
रत्नयानं पुरः कृत्वा गरुडो हरिसंनिधिम् ।विश्वकर्मा सशिष्यश्च जलधिः कम्पितस्तथा ।। ५ ।।<br><br>
हरिं प्रणेमुस्ते सर्वे मुर्ध्ना च भक्तिपूर्वकम् ।<br>
सस्मितः सादरं यत्नात्तानुवाच क्रमाद्विभुः ।। ६ ।।<br><br>
श्रीकृष्ण उवाच<br>
हे समुद्र महाभाग स्थलं च शातयोजनम् ।<br>
देहि मे नगरार्थ च पश्चाद्दास्यामि निश्चितम् ।। ७ ।।<br><br>
नगरं कुरु हे कारो त्रिषु लोकेषु दुर्लभम् ।<br>
रमणीयं च सर्वेषां कमनीयं च योषिताम् ।। ८ ।।<br><br>
वाञ्चितं चापि भक्तानां वैकुण्ठसदृशं परम् ।<br>
सर्वेषामपि स्वर्गाणां परं पारमभीप्सितम् ।। ९ ।।<br><br>
दिवानिशं खगश्रेष्ठ संनिधौ विश्वकर्मणः ।<br>
स्थितिं कुरु महाभाग यावन्निर्माति द्वारकाम् ।। १० ।।<br><br>
दिवानिशं च मत्पार्श्वे चक्रश्रेष्ठ स्थितिं कुरु ।<br>
ओमित्युकत्वा तु प्रययुः सर्वे चकं विना मुने ।। ११ ।।<br><br>
कंसस्य पितरं भद्रमुग्रसेनं महाबलम् ।<br>
नृपं चकार नगरे क्षत्रियाणां सतामपि ।। १२ ।।<br><br>
विजित्य च जरासंधं निहत्य यवनं तथा ।<br>
उपायेन महाभाग निर्माणक्रममीश्वरः ।। १३ ।।<br><br>
श्रीभगवानुवाच<br>
शतयोजनपर्यन्तं नगरं सुमनोहरम् ।<br>
पद्मरागैर्मरकतैरिन्द्रनीलैरनुत्तमैः ।। १४ ।।<br><br>
रुचकैः पारिभद्रैश्च पलङ्कैश्च स्यमन्तकैः ।<br>
गन्धकैर्गालिमैश्चैव चन्द्रकान्तादिभिस्तथा ।। १५ ।।<br><br>
सूर्यकान्तादिभिश्चैव पुत्रैश्च स्फटिकाकृतैः ।<br>
हरिद्वर्णैश्च मणिभिः श्यामैर्गोरमुखैश्चषैः ।। १६ ।।<br><br>
गोरोचनाभिः पीतैश्च दाडिमीबीजरूपकैः ।<br>
पद्मबीजनिभैश्चैव नीलैः कमलवर्णकैः ।। १७ ।।<br><br>
मणिभिः कज्जलाकारैरुज्ज्वलैश्च परिष्कृतैः ।<br>
श्वेतचम्पकवर्णाभैस्तप्तकाञ्चनसंनिभैः ।। १८ ।।<br><br>
स्वर्णमूल्यशतगुणैरीषद्रक्तैः सुशोभनैः ।<br>
गरिष्ठैश्च वरिष्ठैश्चम णिश्रेष्ठैश्च पूजितैः ।। १९ ।।<br><br>
यथाविधानं यद्योगं यत्र यन्मुक्तमीप्सितम् ।<br>
मणीनां हरणं चैव यक्षसंघा हिमालयात् ।। २० ।।<br><br>
दिवानिशं करिष्यन्ति यावन्निर्माणपूर्वकम् ।<br>
यक्षैश्च सप्तभिर्लक्षैः कुबेरप्रेरितैरपि ।। २१ ।।<br><br>
वेताललक्षैः कूष्माण्डलक्षैः शंकरयोजितैः ।<br>
दानवैर्ब्रह्मरक्षोभिः शैलकन्यानियोजितैः ।। २२ ।।<br><br>
कुरु दिव्यं च पत्नीनां सहस्राणां च षोडश ।<br>
अन्यपत्नीजनस्यापि चाष्टाधिकशतस्य च ।। २३ ।।<br><br>
शिबिरं परिखयुक्तमुच्चै प्राकारवेष्टितम् ।<br>
युक्तद्वादशशालं च सिंहद्वारपरिष्कृतम् ।। २४ ।।<br><br>
युक्तं चित्रैर्विचित्रैश्च कृत्रिमैश्च कपाटकैः ।<br>
निषिद्धवृक्षरहितं प्रसिद्धैश्च परिष्कृतम् ।। २५ ।।<br><br>
सुलक्षणं चन्द्रवेधं प्राङ्गणं च तथैव च ।<br>
यदूनामाश्रमं दिव्यं किंकराणां तथैव च ।। २६ ।।<br><br>
सर्वत्र सिद्धं निलयमुग्रसेनस्य भूभृतः ।<br>
आश्रमं सर्वतोभद्रं वसुदेवस्य मत्पितुः ।। २७ ।।<br><br>
विश्वकर्मोवाच<br>
के ते वृक्षाः प्रशस्ताश्च निषिद्धाश्चापि केचन ।<br>
भद्राभद्रप्रदाश्चापि तान्वदस्व जगद्गुरो ।। २८ ।।<br><br>
केषामस्थिनियुक्तं च शिबिरं च शुभाशुभम् ।<br>
दिशि कुत्र जलं भद्रमभद्रं च वद प्रभो ।। २९ ।।<br><br>
भद्रप्रदश्च को वृक्षो दिशि कृत्र प्रवर्तते ।<br>
किं प्रमाणं गृहाणां च प्राङ्गणानां सुरेश्वर ।। ३० ।।<br><br>
मङ्गलं कुसुमोद्यानं दिशि कुत्र तरोस्तथा ।<br>
प्राकाराणां किं प्रमाणं परिखाणां सुरेश्वर ।। ३१ ।।<br><br>
द्वाराणां च गृहाणां च प्राकाराणां प्रमाणकम् ।<br>
कस्य कस्य तरोः काष्ठं प्रशस्तं शिबिरे प्रभो ।। ३२ ।।<br><br>
अमङ्गलं वा केषां च सर्व मां वक्तुमर्हसि ।। ३३ ।।<br><br>
श्रीभगवानुवाच<br>
आश्रमे लारिकेलश्च गृहिणां च धनप्रदः ।<br>
शिबिरस्य यदीशाने पूर्वे पुत्रप्रदस्तरुः ।। ३४ ।।<br><br>
सर्वत्र मङ्गलार्हश्च तरुराजो मनोहरः ।<br>
रसालवृक्षः पूर्वस्मिन्नृणां संपत्प्रदस्तथा ।। ३५ ।।<br><br>
शुभप्रदश्च सर्वत्र सुरकारो निशामय ।<br>
बिल्वश्च पनसश्चैवजम्बीरो बदरी तथा ।। ३६ ।।<br><br>
प्रजाप्रदश्च पूर्वस्मिन्दक्षिणे धनदस्तथा ।<br>
संपत्प्रदश्च सर्वत्र यतो हि बर्धते गृही ।। ३७ ।।<br><br>
जम्बूवृक्षश्च दाडिम्बः कदल्याम्रातकस्तथा ।<br>
बन्धुप्रदश्च पूर्वस्मिन्दक्षिणे मित्रदस्तथा ।। ३८ ।।<br><br>
सर्वत्र शुभदश्चैव धनपुत्रशुभप्रदः ।<br>
हर्षप्रदो गुवाकश्च दक्षिणे पश्चिमे तथा ।। ३९ ।।<br><br>
ईशाने सुखदश्चैव सर्वत्रैव निशामय ।<br>
सर्वत्र चम्पकः शुद्धो भुवि भद्रप्रदस्तथा ।। ४० ।।<br><br>
अलाबुश्चापि कूष्माण्डमायाम्बुश्च सकिंशुकः ।<br>
खर्जूरी कर्कटी चापि शिबिरे मङ्गलप्रदा ।। ४१ ।।<br><br>
वास्तूककारबिल्वश्च वार्ताकश्च शुभप्रदः ।<br>
लताफलं च शुभदं सर्वं सर्वत्र निश्चितम् ।। ४२ ।।<br><br>
प्रशस्तं कथितं कारो निषिद्धं च निशामय ।<br>
वन्यवृक्षो निषिद्धश्च शिबिरे नगरेऽपि च ।। ४३ ।।<br><br>
वटो निषिद्धः शिबिरे नित्यं चोरभयं यतः ।<br>
नगरेषु प्रसिद्धश्च दर्शनात्पुण्यदस्तथा ।। ४४ ।।<br><br>
निषिद्धः शाल्मरिश्चैव शिबिरे नगरे पुरे ।<br>
दुःखप्रदश्च सततं भूमिपानां सदाऽपि च ।। ४५ ।।<br><br>
न निषिद्धः प्रसिद्धश्च ग्रामेषु नगरेषु च ।<br>
विद्यामतिनिषिद्धस्तु सततं दुःखदस्तदा ।। ४६ ।।<br><br>
हे कारो तिन्तिडीवृक्षो यत्नात्तं परिवर्जयेत् ।<br>
शतेन धनहानिः स्यात्प्रजाहानिर्भवेद्ध्रुवम् ।। ४७ ।।<br><br>
शिबिरेऽतिनिषिद्धश्च नगरे किंचिदेव च ।<br>
न निषिद्धः प्रसिद्धश्च ग्रामेषु नगरेषु च ।। ४८ ।।<br><br>
विद्यामतिनिषिद्धश्च प्राज्ञस्तं परिवर्जयेत् ।<br>
खर्जूरश्च गहश्चैव निषिद्धः शिबिरे तथा ।। ४९ ।।<br><br>
न निषिद्धः प्रसिद्धश्च ग्रामेषु नगलेषु च ।<br>
वृक्षश्च चणकादीनां धान्यं च मङ्गलप्रदम् ।। ५० ।।<br><br>
ग्रामेषु नगरे चापि शिबिरे च तथैव च ।<br>
इक्षुवृक्षश्च शुभदः संततं शुभदस्तथा ।। ५१ ।।<br><br>
अशोकश्च शिरीषश्च कदम्बश्च शुभप्रदः ।<br>
कच्चिद्धरिद्रा शुभदा शुभदश्चाऽऽर्द्रकस्तथा ।। ५२ ।।<br><br>
हरीतकी च शुभदा ग्रामेषु नगरेषु च ।<br>
न वाद्या भद्रदा नित्यं चाऽऽमलकी घ्रुवम् ।। ५३ ।।<br><br>
गजानामस्थि शुभदमश्वानां च तथैव च ।<br>
कल्याणमुच्चैःश्रवसां वास्तौ स्थापनकारिणाम् ।। ५४ ।।<br><br>
न शुभप्रदमन्येषामुच्छिन्नकारणं परम् ।<br>
वानराणां नराणां च गर्दभानां गवामपि ।। ५५ ।।<br><br>
कुक्कुराणां शृगालानां मार्जाराणामभद्रकम् ।<br>
भेटकानां सूकराणां कर्वेषां च शुभपदम् ।। ५६ ।।<br><br>
ईशाने चापि पूर्वस्मिन्पश्चिमे च तथोत्तरे ।<br>
शिबिरस्य जलं भद्रमन्यत्राशुभमेव च ।। ५७ ।।<br><br>
दीर्घे प्रस्थे समानं च न कुर्यान्मन्दिरे बुधः ।<br>
चतुरस्रे गृहे कारो गृहिणां धननाशनम् ।। ५८ ।।<br><br>
दीर्घप्रस्थः परिमितो नेत्राङ्केनापि संहृतम् ।<br>
शून्येन रहितं भद्रं शून्यं शून्यप्रदं नृणाम् ।। ५९ ।।<br><br>
प्रस्थे हस्तद्वयात्पूर्वं दीर्घे हस्तत्रयं तथा ।<br>
गृहाणां शुभदं द्वारं प्राकारस्य गृहस्य च ।। ६० ।।<br><br>
न मध्यदेशे कर्तव्यं किंचिन्न्यूनाधिके शुभम् ।<br>
चतुरस्रं चन्द्रवेधं शिबिरं मङ्गलप्रदम् ।। ६१ ।।<br><br>
अभद्रदं सूर्यवेधं शिबिरं मङ्गलप्रदम् ।<br>
अभद्रदं सूर्यवेधं प्राङ्गणं च तथैव च ।। ६२ ।।<br><br>
शिबिराम्यन्तरे भद्रा स्थापिता तुलसी नृणाम् ।<br>
धनपुत्रप्रदात्री च पुण्यदा हरिभक्तिदा ।। ६३ ।।<br><br>
प्रभाते तुलसीं दृष्ट्वा स्वर्णदानफलं लभेत् ।<br>
मालती यूथिका कुन्दं माधवी केतकी तथा ।। ६४ ।।<br><br>
नागेश्वरं मल्लिकां च काञ्चनं बकुलं शुभम् ।<br>
अपराजिता च शुभदा तेषामुद्यानमीप्सितम् ।। ६५ ।।<br><br>
पूर्वे च दक्षिणे चैव शुभदं नात्र संशयः ।<br>
ऊर्ध्वं षोडशहस्तेभ्यो नैव कुर्याद्गृहं गृही ।। ६६ ।।<br><br>
उर्ध्वं विंशतिहस्तेभ्यः प्राकारं न शुभप्रदम् ।<br>
सूत्रधारं तैलकारं स्वर्णकारं च हीरकम् ।। ६७ ।।<br><br>
वाटीमूले ग्राममध्ये न कुर्यात्स्थापनं बुध ।<br>
ब्राह्मणं क्षभियं वैश्यं सच्छूद्रं गणकं शुभम् ।। ६८ ।।<br><br>
भट्टं वैद्यं पुष्पकारं स्थापयेच्छिबिरान्तिके ।<br>
प्रस्थे च परिखामानं शतहस्तं प्रशस्तकम् ।। ६९ ।।<br><br>
पारतः शिबिराणां च गम्भीरं दशहस्तकम् ।<br>
सेकेतपूर्वकं चैव परिखाद्वारमीप्सितम् ।। ७० ।।<br><br>
शत्रोरगम्यं मित्रस्य गम्यमेव सुखेन च ।<br>
शाल्मलीनां तिन्तिडीनां हिन्तालानां तथैव च ।। ७१ ।।<br><br>
निम्बाणां सिन्धुवाराणां बदरीणामभद्रकम् ।<br>
धत्तूराणां वटानां चाप्येरण्डानामवाञ्छितम् ।। ७२ ।।<br><br>
एतेषामतिरिक्तानां शिबिरे काष्ठमीप्सितम् ।<br>
वृक्षं च वज्रहस्तं च भूधरो वर्जयेदधः ।। ७३ ।।<br><br>
पुत्रदारधनं हन्यादित्याह कमलोद्भवः ।<br>
कथितं लोकशिक्षार्थं कुरुकाष्ठं विना पुरीम् ।। ७४ ।।<br><br>
शुभक्षणं चाप्यधुना गच्छ वत्स यथासुखम् ।<br>
विश्वकर्मा हरिं नत्वा जगाम् पक्षिणा सह ।। ७५ ।।<br><br>
समुद्रस्य समीपं च वटमूलं मनोहरम् ।<br>
सुष्वाप तत्र नक्तं च कारुश्च पक्षिणा सह ।। ७६ ।।<br><br>
स्वप्ने द्वारवतीं रम्यां ददर्श गरुडस्तथा ।<br>
यत्किंचित्कथितं कारुं कृष्णेन परमात्मना ।। ७७ ।।<br><br>
तदेव लक्षणं सर्वं ददर्श नगरे मुने ।<br>
कारुं हमन्ति स्वप्ने च सर्वे ते शिल्पकारिणः ।। ७८ ।।<br><br>
गरुडं गरुडाश्चान्ये बरवन्तश्च पक्षिणः ।<br>
बुद्धो ददर्श गरुडो विश्वकर्मा च लज्जितः ।। ७९ ।।<br><br>
अतीव द्वारकां रम्यां शतयोजनविस्तृताम् ।<br>
ब्रह्मादीनां च नगरं विजित्य च विराजिताम् ।।<br>
तेजसाऽऽच्छादितां सूर्यं रत्नानां च परिष्कृताम् ।। ८० ।।<br><br>
इति श्रीब्रह्मo महाo श्रीकृष्णजन्मखo उत्तo नारदनाo द्वारकानि-<br>
र्माणारम्भे त्र्यधिकशततमोऽध्यायः ।। १०३ ।।<br>
