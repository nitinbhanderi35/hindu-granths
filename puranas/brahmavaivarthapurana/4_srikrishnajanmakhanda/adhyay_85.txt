<br>
अथ पञ्चाशीतितमोऽध्यायः<br>
नन्द उवाच<br>
वर्णानां च चतुर्णां च भक्ष्याभक्ष्यं च सांप्रतम् ।<br>
विपाकं कर्मणां चैव सर्वेषां प्राणिनामपि ॥ १ ॥<br>
कथयस्व महाभाग कारणानां च कारणम् ।<br>
त्वत्तोऽन्यं कं च पृच्छामि नितान्तं सन्तमीश्वरम् ॥ २ ॥<br>
श्रीभगवानुवाच<br>
भक्ष्याभक्ष्यं चतुर्णां च वर्णानां च यथोचितम् ।<br>
वेदोक्तं श्रूयता तात सावधानं निशामय ॥ ३ ॥<br>
अयःपात्रे पयःपानं गव्यं सिद्धान्नमेव च ।<br>
भृष्टादिकं पधु गुडं नालिकेरोदकं तथा ॥ ४ ॥<br>
फलं मूलं च यत्किंचिदभक्षयं मनुरब्रवीत् ।<br>
दग्धान्नं तप्तसौवीरमभक्ष्यं व्रह्मनिर्मितम् ॥ ५ ॥<br>
नालिकेरोदकं कांस्ये ताम्रपात्रे स्थितं मधु ।<br>
गव्यं च ताम्रपात्रस्थं सर्वं मद्यं घृतं विना ॥ ६ ॥<br>
ताम्रपात्रे पयःपानमुच्छिष्टे घृतभोजनम् ।<br>
दुग्धं सलवणं चैव सद्यो गोमांसभक्षणम् ॥ ७ ॥<br>
अभक्ष्यं मधुमिक्षं च घृतं तैलं गुडं तथा ।<br>
आर्द्रकं गुडसंयुक्तमभक्ष्यं श्रुतिसंमतम् ॥ ८ ॥<br>
पीतशेषजलं चैव माघे च मूलकं तथा ।<br>
जपादिकं च शयने सदा प्राज्ञः परित्यजेत् ॥ ९ ॥<br>
द्विर्भोजनं च दिवसे संध्ययोह्भोजनं तथा ।<br>
भक्ष्यं च रात्रिशेषे च ध्रुवं प्राज्ञः परित्यजेत् ॥ १० ॥<br>
पानीयं पायसं चूर्णं घुतं लवणमेव च ।<br>
स्वस्तिकं गुडकं चैव क्षीरं तक्रं तथा मधु ॥ ११ ॥<br>
हस्ताद्धस्तगृहीतं च सद्यो गोमांसमेव च ।<br>
कर्पूरं रौप्यपात्रस्थमभक्ष्यं श्रुतिसंमतम् ॥ १२ ॥<br>
परिवेषणकारी चेद्भोक्तारं स्पृशते यदि ।<br>
मभक्ष्यं च तदन्नं च सर्वेषामेव संमतम् ॥ १३ ॥<br>
नकुलानां गण्डकानां महिषाणां च पक्षिणाम् ।<br>
सर्पाणां सूकराणां च गर्दभानां विशेषतः ॥ १४ ॥<br>
मर्जाराणां सृगालानां कुक्कुटानां व्रजेश्वर ।<br>
व्याघ्राणामपि सिंहानां त्याज्यं मांसं नृणां सदा ॥ १५ ॥<br>
जलौकसां च नक्राणां गेधिकानां तथैव च ।<br>
मण्डूकानां कर्कटानां चुञ्चुकानां च निश्चितम् ॥ १६ ॥<br>
गवां च चमरीणां च न कलौ मांसभक्षणम् ।<br>
हस्तिनां घोटकानां च नृणामेव च रक्षसाम् ॥ १७ ॥<br>
दंशश्च मशकश्चैव मक्षिका च पिपीनिका ।<br>
अन्येधां च निषिद्धानां लोके वेदे व्रजेश्वर ॥ १८ ॥<br>
वानराणां भल्लुकानां शरभाणां तथैव च ।<br>
निषिद्धं मृगनाभीनां गर्दभानां च मांसकम् ॥ १९ ॥<br>
अभक्ष्यं महिषीणां च दुग्धं दधि घृतं तथा ।<br>
स्वस्तिकं च तथा तत्र विप्राणां नवनीतकम् ॥ २० ॥<br>
मांसमुच्छैःश्रवसकं तस्य दुग्धादिकं तथा ।<br>
वर्णानां च चतुर्णां चाप्यभक्ष्यं च श्रुतौ श्रुतम् ॥ २१ ॥<br>
अभक्ष्यमार्द्रकं चैव सर्वेषां च रवेर्दिने ।<br>
पर्युषितं चलं चान्नं विप्राणां दुग्धमेव च ॥ २२ ॥<br>
वर्णानां च चतुर्णां चाप्यवीरान्नस्य भक्षणम् ।<br>
तदन्नं च सुरातुल्यं गोमांसाधिकमेव च ॥ २३ ॥<br>
अवीरान्नं च योभुङ्क्ते ब्राह्मणो ज्ञानदुर्बलः ।<br>
पितृदेवार्चनं तस्य निष्फलं मनुरब्रवीत् ॥ २४ ॥<br>
ब्रह्माणानां व२ष्णवानामभक्ष्यं मत्स्यमेव च ।<br>
इतरेषामभक्ष्यं च पञ्चपर्वसु निश्चितम् ॥ २५ ॥<br>
पितृदेवावशेषे च भक्ष्यं मांसं न दूथितम् ।<br>
पञ्चपर्वसु त्याज्यं च सर्वेषां मनुरब्रवीत् ॥ २६ ॥<br>
असंस्कृतं च लवणं तैलं चाभक्ष्यमेव च ।<br>
भक्ष्यं पवित्रं सर्वेषां व्यञ्जनं वह्निसंस्कृतम् ॥ २७ ॥<br>
एकहस्ते घृतं तोयमभक्ष्यं सर्वमंमतम् ।<br>
आविलं कृमियुक्तं च परिशुद्धं च निर्मलम् ॥ २८ ॥<br>
अभक्ष्यं ब्रह्माणानां च वैष्णवानां विशेषतः ।<br>
अनिवेद्यं हरेरेव यतीनां ब्रह्मचारिणाम् ॥ २९ ॥<br>
पिपीलिकामिश्रितं च मधु गव्यं गुडं तथा ।<br>
यत्किंचिद्वस्तु वा तात न भक्ष्यं च श्रुतौ श्रुतम् ॥ ३० ॥<br>
पक्षिभक्ष्यं कीटभक्ष्यं शृद्धं पक्वफलं तथा ।<br>
काकभक्ष्यमभक्ष्यं च सर्वेषां द्रव्यमेव च ॥ ३१ ॥<br>
घृतपक्वं तैलपक्वं मिष्टान्नं शूद्रसंस्कृतम् ।<br>
अभक्ष्यं ब्राह्मणानां च शूद्रभक्ष्यं च पीठकम् ॥ ३२ ॥<br>
सर्वेषामशुचीनां च जलमन्नं परित्यजेत् ।<br>
आशौचान्तात्परदिने शुद्धमेव न संशयः ॥ ३३ ॥<br>
विपाकं कर्मणामेव दुष्करं श्रुतिसंमतम् ।<br>
भक्ष्याभक्ष्यं च कथितं यथाज्ञानं व्रचेश्वर ॥ ३४ ॥<br>
क्रमाच्चतुर्षु वेदेषु चौक्तं मतचतुष्टयम् ।<br>
सर्वेषां सारभूतं च कथयामि पितः शृणु ॥ ३५ ॥<br>
नाभुक्तं क्षीयते कर्म कल्पकोटिशतैरपि ।<br>
अवश्यमेव भोक्तव्यं कृतं कर्म शुभाशुभम् ॥ ३६ ॥<br>
तीर्थानां च सुराणां च सहायेन नृणामपि ।<br>
किंचिद्भवति साहाय्यं कायव्यूहेन सर्वतः ॥ ३७ ॥<br>
प्रायश्चितानि चीर्णानि निश्चितममत्पराङमुखम् ।<br>
न निष्पुनन्ति हे तात सुराकुम्भमिवाऽऽपगाः ॥ ३८ ॥<br>
प्रायश्चित्तेन पुण्येन न हि शुध्यन्ति मानवा ।<br>
सर्वारम्भेण वैश्येन्द्र दानेन योगतोऽपि वा ॥ ३९ ॥<br>
शुभाशुभं च यत्कर्म विना भोगान्न च क्षयः ।<br>
भोगेन शुद्धिमाप्नोति ततो मुक्तिर्भवेन्नृणाम् ॥ ४० ॥<br>
न नष्टं दुष्कृतं कर्म सुकृतेन च कर्मणा ।<br>
न नष्टं सुकृतं कर्म कृतेन दुष्कृतेन च ॥ ४१ ॥<br>
यज्ञेन तपसा वाऽपि व्रतेनानशनेन च ।<br>
तीर्थस्नानेन दानेन जपेन नियमेन च ॥ ४२ ॥<br>
भुवः प्रदक्षिणेनैव पुराणश्रवणेन च ।<br>
उपदेणेन पुण्येन पूजया गुरुदेवयोः ॥ ४३ ॥<br>
स्वधर्माचरणेनैवातिथीनां पूजनेन च ।<br>
ब्रह्मणां पूजनेनैव भोजनेन विशेषतः ॥ ४४ ॥<br>
यद्धत्तमपि विप्राय तत्प्राप्तं पूर्णरूपतः ।<br>
बीजरूपं च तद्दानं क्षेत्ररूपं च ब्रह्मणः ४५<br>
एकेन कर्मणा तात स्वर्गं प्राप्नोति मानवः ।<br>
कर्मणा न हि मोक्षं च तदेव मम सेवया ॥ ४६ ॥<br>
स्वर्गं च सुकृतेनैव नरकं दुष्कृतेन च ।<br>
व्याधिर्जन्म च योनौ च कुत्सिते च ततः शुचिः ॥ ४७ ॥<br>
गोघ्नो यो ब्राह्मणानां च कामतश्चोपपातकी ।<br>
दन्दशूकत्वमाप्नोति गोलोमसमवर्षकम् ॥ ४८ ॥<br>
सर्पेण भक्षितस्तेन च्वालया गरलस्य च ।<br>
तृषितो व्यथितश्चैव निराहारः कृशोदरः ॥ ४९ ॥<br>
ततः कुण्डात्समुत्थाय गौर्भवेल्लोमवर्षकम् ।<br>
ततः कुष्ठी च चाण्डालो वर्षलक्षंततो नरः ॥ ५० ॥<br>
तदा भवेद्ब्राह्मणश्च कुष्ठयुक्तो हि कर्मणा ।<br>
भोजयित्वा विप्रलक्षं निर्व्याधिश्च भवेच्छुचिः ॥ ५१ ॥<br>
अकामतस्तदर्धं च क्षत्रियस्यापि कामतः ।<br>
अकामतस्तदर्धं च तदर्धं च विशस्तथा ॥ ५२ ॥<br>
तदर्ध शूद्रगोघ्नश्च भुङ्क्ते पापं न संशयः ।<br>
प्रायश्चित्तेन शुद्धश्च भुङ्क्ते शेषं च कर्मणः ॥ ५३ ॥<br>
अनुकल्पे चतुर्थं च पापं भुङ्क्ते न संशयः ।<br>
चतुर्गुणं च गोघ्नानां ब्राह्मणानां च पातकम् ॥ ५४ ॥<br>
भुङ्क्ते पापं च ब्रह्मन्नो ब्राह्मणाश्चेतरोऽपि वा ।<br>
क्रमेणानेन बोध्यं च कामतोऽकामतोऽपि वा ॥ ५५ ॥<br>
प्रायश्चित्तं जन्म कर्म व्याधिरेव प संशयः ।<br>
गोघ्नो भवति गौश्चापि यावद्वर्ष च निश्चितम् ॥ ५६ ॥<br>
चतुर्गुणं च तेषां च ब्रह्मघ्नो विट्कृमिर्भवेत् ।<br>
ततो भवति म्लेच्छश्च तावद्वर्षचतुर्गुणम् ॥ ५७ ॥<br>
ततश्चान्धो भवेद्विप्रः पूर्वेषां च चतुर्गुणम् ।<br>
ब्रह्मणानां चतुर्लक्षं भोजयित्वा शुचिर्भवेत् ॥ ५८ ॥<br>
चक्षुष्मांश्च यशस्वी च भवेत्सोऽप्यतिपातकात् ।<br>
स्त्रीघ्नचतुर्णां वर्णानां वेदे सोऽप्यतिपातकी ॥ ५९ ॥<br>
कालसूत्रं च प्राप्नोति स्त्रीलोमसमवर्षकम् ।<br>
भक्षितः कृमिणा तत्र निराहारो व्यथायुतः ॥ ६० ॥<br>
ततो भवति लोके च तावद्वर्ष च पातकी ।<br>
ततः पापी भवेत्सोऽपि यक्ष्मग्रस्तश्च कर्मणा ॥ ६१ ॥<br>
वर्षाणां शतकं चैव विप्रलक्षं च भोजयेत् ।<br>
ततः शुद्धो ब्राह्मणश्च विद्वांस्तपसि संयतः ॥ ६२ ॥<br>
किंचिद्भुङक्ते पापशेषं स्वर्णदानाच्छुचिर्भवेत् ।<br>
गर्भघ्नश्च महापापी संप्राप्नोति शुनीमुखम् ॥ ६३ ॥<br>
वर्षाणां सतकं चैव घोटकश्च भवेद्ध्रुवम् ।<br>
वर्षाणां शतकं चैव सूक्ष्मशस्त्रेण पीडीतः ॥ ६४ ॥<br>
ततः पापी भवेद्वैश्यो द्रव्ययुक्तो हि कमंणा ।<br>
पञ्चाशद्वर्षपर्यन्तं स्वर्णदानाद्भवेच्छुचिः ॥ ६५ ॥<br>
ततः स्वकुलजातोऽपि निर्व्याधिर्ब्राह्मणःशुचिः ।<br>
ब्राह्मणः क्षत्रियघ्नश्च क्षत्रियो वा विना रणात् ॥ ६६ ॥<br>
तप्तशूलं च प्राप्नोति वर्षाणां च सहस्रकम् ।<br>
क्वथितं तप्तलोहेन चाऽऽर्तनादं करोति च ॥ ६७ ॥<br>
ततो भवेन्मत्तगजो वर्षाणां शतकं तथा ।<br>
ततो रक्तविकारी च शूद्रो वर्षशतं तथा ॥ ६८ ॥<br>
गजदानेन मुक्तश्च व्याधितश्च ततो द्विजः ।<br>
वैश्यघ्नश्चापि वैश्यश्च शूद्रघ्नो वैश्य एव च ॥ ६९ ॥<br>
वैश्यघ्नश्चापि शूद्रश्च समं पापं लभेद्ध्रुवम् ।<br>
कृमिकुण्डं च प्राप्नोति वर्षाणां शतकं तथा ॥ ७० ॥<br>
कृमिभिर्भक्षितो दुःशी किरातश्च भवेत्ततः ।<br>
वर्षाणां शतकं चैव कृमिव्याधिसमन्वितः ॥ ७१ ॥<br>
ततो मन्दाग्नियुक्तश्च ब्राह्मणो दैन्यवान्व्रज ।<br>
पञ्चाशद्वर्षपर्यन्तं दुर्बलश्च कृशोदरः ॥ ७२ ॥<br>
मुक्तिर्भवति युक्तेन तीर्थेचाश्वप्रदानतः ।<br>
शूद्रघ्नो ब्रह्मणश्चैव कामतोऽकामतोऽपि वा ॥ ७३ ॥<br>
सावित्री लक्षयाप्येन तदर्धेन शुचिर्भवेत् ।<br>
चतुर्वर्णः कुक्कुरघ्नो ह्यभिशप्तश्च शंभुना ॥ ७४ ॥<br>
वर्षाणां शतकं चैव प्राप्नोति रौरवं नरः ।<br>
ततो भवेत्कुक्कुलश्च वर्षाणामपि षोडश ॥ ७५ ॥<br>
ततः शुद्धो भवेद्विप्रो भक्षितः कुक्कुरेणै च ।<br>
गङ्गास्नानेन दानेन स्वर्णस्यापि भवेच्छुचिः ॥ ७६ ॥<br>
मार्जारघ्नश्चतुर्वर्णो गङ्गास्नानाद्भवेच्छुचिः ।<br>
विप्राय लवणं दत्त्वा षट्पलं च प्रमुच्यते ॥ ७७ ॥<br>
हत्वा सर्पांश्चतुर्वर्णो मम पादेन चिह्नितान् ।<br>
ब्रह्महत्याचतुर्थं च पातकं च लभेद्ध्रुवम् ॥ ७८ ॥<br>
असिपत्रं च नरकं वर्षांणां शतकं तथा ।<br>
प्राप्नोति यातनायुक्तो विच्छिन्नस्तीक्ष्णधारया ॥ ७९ ॥<br>
ततो भवति सर्पश्च डुण्डुभो वर्षपञ्चकम् ।<br>
नरेण ताडितो दुःखी मृत्योर्भवति पीडितः ॥ ८० ॥<br>
ततो भवेन्नरः पापी ज्वरयुक्तो हि दुर्बलः ।<br>
वर्षाणां पञ्चकेनैव मृतो भवति कर्मणा ॥ ८१ ॥<br>
अश्वघ्नश्च गजघ्नश्च चतुर्वर्णश्च पातकी ।<br>
वर्षाणां पञ्चकेनैव मृतो भवति कर्मणा ॥ ८२ ॥<br>
ततो भवति हस्ती च घोटको वा व्रजेश्वर ।<br>
यावद्विंशतिवर्षाणि ततः शूद्रो भवेद्ध्रुवम् ॥ ८३ ॥<br>
अहंकृती व्याधियुक्तो रौप्यदानेन मुच्यते ।<br>
ब्राह्मणानां च शतकं भोजयित्वा शुचिर्भवेत् ॥ ८४ ॥<br>
क्षुद्रजन्तुवधेनैव क्षुद्रजन्तुर्भवेन्नरः ।<br>
वर्षाणां शतकं चैव क्षुद्रव्याधिं तरेत्ततः ॥ ८५ ॥<br>
कृपा कार्या सता शश्वतहिंस्रेषु च जन्तुषु ।<br>
हिंसायां न हि दोषश्च हिंस्राणां च व्रजेश्वर ॥ ८६ ॥<br>
अश्वत्थघ्नश्चतुवंर्णो ब्रह्महत्याचतुर्थकम् ।<br>
पापं च लभते तात चासिपत्रं व्रजेद्ध्रुवम् ॥ ८७ ॥<br>
स तीक्ष्णेनापि शस्त्रेण विच्छिन्नश्च दिवानिशम् ।<br>
वर्षाणां शतकं चैव भुङ्क्ते परमयातनाम् ॥ ८८ ॥<br>
ततो भवति वृक्षश्च शालमलिरह्वर्षलक्षकम् ।<br>
ततो भवति शूद्रश्च च्छिन्नाङ्गो व्याधिसंयुतः ॥ ८९ ॥<br>
यावज्जीवनपर्यन्तं ततो विप्रो भवेद्ध्रुवम् ।<br>
व्रणव्याधिसमायुक्तो मुच्यते स्वर्णदानतः ॥ ९० ॥<br>
मिथ्यासाक्ष्यप्रदाता च कृतघ्नोऽतिकृतघ्नकः ।<br>
विश्वासघाती मित्रघ्नो विप्राणां धनहारकः ॥ ९१ ॥<br>
शूद्रश्राद्धान्नभोजी च शूद्राणां शवदाहकः ।<br>
शूद्राणां सूपकारश्च वृषवाहकपातकी ॥ ९२ ॥<br>
धावको देवलश्चापि चैतेऽतिपापिनस्तथा ।<br>
कुम्भीपाकं प्रयान्तयेव वर्षाणां च सहस्रकम् ॥ ९३ ॥<br>
तत्रैव तप्ततैलेन संतप्तश्च दिवानिशम् ।<br>
णक्षितो व्यथितश्चैव सर्वाकारेण जन्तुना ॥ ९४ ॥<br>
गृध्रः कोटिसमस्राणि शतजन्मानि शूकरः ।<br>
श्वापदः शतजन्मानि शूद्रो रोगी भवेत्ततः ॥ ९५ ॥<br>
मन्दाग्निज्वरसंयुक्तः पञ्चाशद्वर्षकं तथा ।<br>
सुवर्णानां शतपलं दत्तवा शुद्धो भवेद्ध्रुवम् ॥ ९६ ॥<br>
चतुर्वर्णो वस्त्रहारी गव्यहारी च मानवः ।<br>
रौप्यमुक्तापहारी च शूद्रद्रव्यापहारकः ॥ ९७ ॥<br>
वर्षाणां च सहस्रं च बकजातिर्भवेद्ध्रुवम् ।<br>
मुत्रकुण्डं च वै भुक्त्वा वर्षाणां शतकं तथा ॥ ९८ ॥<br>
ततो भवेच्छूद्रजातिर्वर्षाणां शतकं व्रज ।<br>
कुष्ठव्याधिसमायुक्तो गलितश्चैव पातकी ॥ ९९ ॥<br>
ततो भवेद्ब्राह्मणश्च कुष्ठावशेषसंयुतः ।<br>
स्वर्णषट्पलदानेन व्याधितो मुच्यते शुचिः ॥ १०० ॥<br>
शाकापहारकश्चैव फलापहारकस्तथा ।<br>
यक्षः पृथिव्यां संभूतो लीलाद्रव्यापहारकः ॥ १०१ ॥<br>
वर्षाणां शतकं चैव चाषपक्षी भवेद्ध्रुवम् ।<br>
ततो भवेत्कृष्णवर्णः शूद्रश्च भारते भुवि ॥ १०२ ॥<br>
ततो भवेद्ब्राह्मणश्चाप्यधिकाङ्गोऽपि जन्मनि ।<br>
पुनर्जन्मद्विजो भूत्वा सुच्यते विप्रभोजनात् ॥ १०३ ॥<br>
पक्वद्रव्यापहारी च पशुयोनिर्भवेद्रध्रुवम् ।<br>
यस्याण्डकोशो गन्धाक्तः कस्तूरी यस्य नाम च ॥ १०४ ॥<br>
सप्तजन्ममृगो भूत्वा ततो भवति गन्धकः ।<br>
जन्मैकं च ततः शूद्रो गलत्कुष्ठी च जन्मनि ॥ १०५ ॥<br>
ततो रोगावशेषेण संयुतो ब्रह्मणः कृशः ।<br>
स्वर्णषट्पलदानेन मुच्यते नात्र संशयः ॥ १०६ ॥<br>
धान्यापहारी दुःखी च कृपणः सप्तजन्मसु ।<br>
विष्ठाकुण्डं वर्षशतं संप्राप्य मुच्यते भिया ॥ १०७ ॥<br>
स्वर्णापहारी कुष्ठी च मानव पतितो भवेत् ।<br>
स्वर्णदानप्रतिग्राही विट्कुण्डं च प्रयाति य ॥ १०८ ॥<br>
ततो वर्षशतं भुक्त्वा पुरीषं च दिवानिशम् ।<br>
ततो व्याघो भवेच्छूद्रो रक्तदोषेण संयुतः ॥ १०९ ॥<br>
तज्जन्मपातकं भुक्त्वा ब्राह्मणश्च पुनर्भवेत् ।<br>
व्याधिरोषावयुक्तश्च मुच्यते स्वर्णदानतः ॥ ११० ॥<br>
अगम्यानां च गामी च पूर्वोक्तं रौरवं व्रजेत् ।<br>
कुम्भीपाकं महाघोरं वर्षाणां चाप्यसंख्यकम् ॥ १११ ॥<br>
ततो भवेत्पुंश्चलीनां योनीनां च कृमिस्तथा ।<br>
वर्षाणां च सहस्रं च विट्कृमिर्वर्षलक्षकम् ॥ ११२ ॥<br>
पशुयोनिर्भवेत्तस्मात्तस्माच्च क्षुद्रजन्तवः ।<br>
ततो भवेन्म्लेच्छजातिस्ततः शूद्राधमस्तदा ॥ ११३ ॥<br>
ततो भवति विप्रश्च व्याधियुक्तो नपुंसकः ।<br>
पुनश्च ब्राह्मणो भूत्वा तीर्थपर्यटनेन च ॥ ११४ ॥<br>
क्रमेण शुद्धो भवति वंशहीनश्च पातकात् ।<br>
भोजयित्वा विप्रलक्षं पुत्रं च लभते शुचिः ॥ ११५ ॥<br>
मानवः क्रोधयुक्तश्च गर्दभः सप्तजन्मसु ।<br>
मानवः कलहाविष्टः सप्तजन्मसु वायसः ॥ ११६ ॥<br>
शालग्रामप्रतिग्राही कालसूत्रं व्रजेद्ध्रुवम् ।<br>
वर्षाणां शतकं चैव शञ्जरीटो भवेत्ततः ॥ ११७ ॥<br>
लोहचोरश्च निर्वंशो मषीचोरश्च कोकिलः ।<br>
शुकोऽप्यञ्जनचोरश्च मिष्टचोरः कृमिर्भवेत् ॥ ११८ ॥<br>
विप्रद्वेषी गुरुद्वेषी शिरसां च कृमिर्भवेत् ।<br>
पुंश्चलीं कामिनीं तात भुक्त्वा च रौरवं व्रजेत् ॥ ११९<br>
ततो वृथा कृमिश्चैव वर्षाणां शतकं तथा ।<br>
ततोऽपि विधवा चैव वन्ध्या च सप्तजन्मसु ॥ १२० ॥<br>
अस्पृश्या जातिहीना च च्चिन्ननासा भवेत्क्रमात् ।<br>
रक्तद्रव्यापहारी च रक्तदोषान्वितो भवेत् ॥ १२१ ॥<br>
आचारहीनो यवनः खञ्जो भवति हिंसकः ।<br>
अदीक्षितो वङ्खरश्च दुष्टदर्शो च काणकः ॥ १२२ ॥<br>
अहंकारी कर्णहीनो बधिरो वेदनिन्दकः ।<br>
वाक्यहर्ता च मूकश्च हिंसकः केशहीनकः ॥ १२३ ॥<br>
मिथ्यावादी श्मश्रुहीनो दुर्वाक्यो दन्तहीनकः ।<br>
चिह्वाहीनः सत्यहारी दुष्टोऽप्यङ्गुलिहीनकः ॥ १२४ ॥<br>
ग्रन्थापहारी मूर्खश्च व्याधियुक्तो भवेद्ध्रुवम् ।<br>
अश्वग्राही च तच्चौरो लालामूत्रं व्रजेदिति ॥ १२५ ॥<br>
वर्षाणां च शतं स्छित्वा घोटकश्च भवेद्ध्रुवम् ।<br>
गजचोरो गचग्राही विट्कुण्डे च सहस्रकम् ॥ १२६ ॥<br>
स्थित्वा वर्ष भवेद्धस्ती तत्पश्चाद्वृषलो भवेत् ।<br>
अयज्ञे छागहन्ता च च्छागचोरप्रतिग्रही ॥ १२७ ॥<br>
पूयकुण्डे वर्षशतं स्थितवा चाण्डालतां व्रजेत् ।<br>
छागश्च वर्षपर्यन्तं तदा भवति मानवः ॥ १२८ ॥<br>
शत्रुशस्त्रेणा च्छिन्नश्च तदा मुक्तो भवेद्द्विजः ।<br>
दत्तापहारी वाग्दानं कृत्वाऽपहरते पुनः ॥ १२९ ॥<br>
स भवेन्मलेच्छयोनौ च भुक्त्वा च नरकं व्रजेत् ।<br>
एकाकी मिष्टमश्नाति कालमूत्रं व्रजेद्ध्रुवम् ॥ १३० ॥<br>
तत्र वर्षशतं स्थित्वा प्रेदो वर्षसहस्रकम् ।<br>
तदा भवति जन्मैकं मक्षिका च पिपीलिका ॥ १३१ ॥<br>
जन्मैकं भ्रमरश्चैव जन्मैकं मधुमक्षिका ।<br>
जन्मैकं वरलश्चैव जन्मैकं दंश एव च ॥ १३२ ॥<br>
जन्मैकं मशकश्चैव जन्मैकं पूतिकं स्मृतम् ।<br>
जन्मैकं तल्पकीटश्च तदा शूद्रो भवेद्ध्रुवम् ॥ १३३ ॥<br>
असद्बुद्धिर्व्याधियुक्तस्तदा मुक्तो भवेद्द्विजः ।<br>
तैलचोरस्तैलकारो मूर्धिन कीटस्त्रिजन्मकम् ॥ १३४ ॥<br>
तदा भवेत्स्वर्णकारो जन्मैकं दुष्टमानसः ।<br>
विश्वैकनिपिकर्ता च भक्ष्मदादुर्धनं हरेत् ॥ १३५ ॥<br>
तमःकुण्डे वर्षशतं स्थित्वा स्वर्णवणिग्भवेत् ।<br>
जन्मैकं च दराचारो जन्मैकं करणो भवेत् ॥ १३६ ॥<br>
कायस्थेनोदरस्थेन मातुर्मासं न खादितम् ।<br>
तत्र नास्ति कृपा तस्य दन्ताभावेन केवलम् ॥ १३७ ॥<br>
स्वर्णकारः स्वर्णवणिक् कायस्थश्च व्रजेश्वर ।<br>
नरेषु मध्ये ते धूर्ताः कृपाहीना महीतले ॥ १३८ ॥<br>
हृदयं क्षुरधाराभं तेषां नास्ति च सादरम् ।<br>
शतेषु सज्जनः कोऽपि कायस्थो नेतरौ च तौ ॥ १३९ ॥<br>
सुबुद्धिः शिवयुक्तश्च शास्त्रज्ञो धर्ममानसः ।<br>
न विश्वसेत्तेषु तात स्वात्मकल्याणहेतवे ॥ १४० ॥<br>
सीमापहारी दुष्टश्च भूमिचोरश्च हिंसकः ।<br>
भूमिदानापहारी च कालसूत्रं व्रजेद्ध्रुवम् ॥ १४१ ॥<br>
षष्टिवर्षसहस्रामि क्षटत्विवासार्दितः स्थितः<br>
ततोऽपितानि नामानि विष्ठायां जायते कृमिः ॥ १४२ ॥<br>
ततो भवेदसच्छूद्रो जन्मैकं च ततः शुचिः ।<br>
तस्माज्ज्ञानैः सावधानं भवेत्प्राज्ञश्च यत्नतः ॥ १४३ ॥<br>
रक्तवस्त्रापहारी च जन्मैकं रक्तकीट कः ।<br>
ततः शूद्रश्च जन्मैकं ततो विप्रो भवेच्छुचि ॥ १४४ ॥<br>
त्रिसंध्यहीनो विब्रश्च प्रातःशायी च यो नरः ।<br>
संध्याशायी दिवाशायी यज्ञसूत्रापहारकः ॥ १४५ ॥<br>
अशुद्धः संध्याकारी च वेदवेदाङ्गनिन्दकः ।<br>
तद्विरुद्धः स्वर्गमार्गस्त्रिजन्मपतितो द्विजः ॥ १४६ ॥<br>
यः शूद्रो ब्राह्मणीगामी कुम्भीपाके व्रजेद्ध्रुवम् ।<br>
वर्षाणां च त्रिलक्षं च पच्यते तत्र पीडितः ॥ १४७ ॥<br>
दिवानिशं प्रदग्धश्च तप्ततैले च दारुणे ।<br>
ततौ भवेद्योनिकीटः पुंश्चलीनां च पातकी ॥ १४८ ॥<br>
षष्टिवर्षसहस्राणि चाऽऽहारं तस्य तन्मलम् ।<br>
ततो भवति चाण्डालो जन्मलक्षं क्रमेण च ॥ १४९ ॥<br>
ततः शूद्रो गलत्कुष्ठी जन्मैकं च ततः शुचिः ।<br>
सोऽपि विप्रो व्याधिशेषस्तीर्थपर्यटनाच्छुचिः ॥ १५० ॥<br>
असच्छूद्रश्च भवति सोऽस्थानेऽसूरपूजिते ।<br>
दत्तवा देवाय नैवेद्यमपवित्रं च मानवः ॥ १५१ ॥<br>
सकेशं पार्थिवं लिङ्गं संपूज्य यवनो भवेत् ।<br>
दुर्बलेन भवेदन्धः कुत्सितेन च कुत्सतिः ॥ १५२ ॥<br>
अङ्गहीनो दरिद्रश्च व्याधियुक्तश्च मानवः ।<br>
अश्रद्धया च निर्माणे निर्माणसदृशं फलम् ॥ १५३ ॥<br>
मृद्भस्मगोशकृत्विण्डैस्तथा वालुकयाऽपि वा ।<br>
कृत्वा लिङ्गं सकृत्पूज्य वसेत्कल्पायुषं दिवि ॥ १५४ ॥<br>
ततो भवति विप्रश्च महाब्रज्ञश्च भूमिमान् ।<br>
राजा भवेद्भारते च लिङ्गानां शतपूजनात् ॥ १५५ ॥<br>
सहस्रपूजनात्सोऽपि लभते निश्चितं फलम् ।<br>
स्थित्वा च सुचिरं स्वर्गे राजेन्द्रो भारते भवेत् ॥ १५६ ॥<br>
अयुते च तदीशश्च लक्षे च पृथिवीश्वरः ।<br>
पूजने चातिभक्त्या चाप्यतिरिस्तं फलं लभेत् ॥ १५७ ॥<br>
तीर्थस्नानेन दानेन विप्राणां भोजनेन च ।<br>
नारायणार्चया चैव विप्रजातिश्च कर्मणा ॥ १५८ ॥<br>
अतिरिक्तेन तपसा पण्डितो ब्राह्मणो भवेत् ।<br>
पण्डितो ब्राह्मणश्चैव वैष्णवश्च जितेन्द्रियः ॥ १५९ ॥<br>
अनेकजन्मपुण्येन जायते भारते भुवि ।<br>
तस्याङ्ध्रिस्पर्शनेनैव सद्यः पूता वसुंधरा ॥ १६० ॥<br>
तीर्थाः कुर्वन्ति तीर्थानि जीवनमुक्ताश्च वैष्णवाः ।<br>
स्वपुंसां च सहस्रं च पुनन्तीति श्रुतौ श्रुतम् ॥ १६१ ॥<br>
पापेन वैद्यजन्मैव दुश्चिकित्सोऽपि ब्राह्मणः ।<br>
दुश्चिकित्सस्तथा वैद्यो व्यालग्राही त्रिजन्मसु ॥ १६२॥<br>
अतिक्रूरो दुराचारो द्वेष्टा च सुरविप्रयोः ।<br>
स भवेत्कुटिलव्यालो वर्षाणां च महस्रकम् ॥ १६३ ॥<br>
पुंश्चलीलम्पटानां च दूती या कामिनी व्रज ।<br>
कालमूत्रे वर्षशतं स्थित्वा च गोधिका भवेत् ॥ १६४ ॥<br>
जन्मैकं गोधिका भूत्वा हरिणश्च त्रिजन्मसु ।<br>
जन्मैकं महिषचैव जन्मैकं भल्लुको भवेत् ॥ १६५ ॥<br>
जन्मैकं गण्डकश्चैव सृगालश्च त्रिजन्मसु ।<br>
परकीयतडागं च लुप्त्वा सस्यं ददाति च ॥ १६६ ॥<br>
स भवेन्नक्रजातिश्च कच्छपश्च त्रिजन्मसु ।<br>
वृथा मांसं च यो भुङ्क्ते मत्स्यलुब्धश्च ब्राह्मणः ॥ १६७ ॥<br>
भुङ्क्ते मांसमदत्तं च स मीनश्च मृगो भवेत् ।<br>
वर्षाणां च सहस्रं च तात भुक्त्वा च किल्बिषम् ॥ १६८ ॥<br>
कर्मभोगाच्छुचिर्भूत्वा स पुनर्ब्राह्मणो भवेत् ।<br>
एकादशीविहीनश्च ब्राह्मणः पतितोभवेत् ॥ १६९ ॥<br>
भक्ष्यस्य द्विगुणं दत्त्वा तेन पापेन मुच्यते ।<br>
मम जन्मदिने चैव यो भुङ्क्ते मानवोऽधमः ॥ १७० ॥<br>
त्रैलोक्यजनितं पापं सोऽपि भुङ्क्ते न संशयः ।<br>
भुक्त्वा च नरकं सर्वं पश्चाच्चण्डालतां व्रजेत् ॥ १७१ ॥<br>
एवं च शिवरातौ च श्रीरामनवमीदिने ।<br>
उपवासासमर्थश्च हविष्यान्नं समाचरेत् ॥ १७२ ॥<br>
ततोऽशक्तो दुर्बलश्च भोजयेद्ब्राह्मणानपि ।<br>
कृत्वा महोत्सवं पुण्यं मदीयं पातकाच्छुचिः ॥ १७३ ॥<br>
तस्माद्यत्नेन कर्तव्यं नामसंकीर्तनं मम ।<br>
गृध्रः कोटिसहस्राणि शतजन्मानि सूकरः ॥ १७४ ॥<br>
श्वापदः शतजन्मानि कुह्वां च निशि भोजनात् ।<br>
अदीक्षितो द्विजश्चैव शङ्खश्चिल्लः ॥<br>
शुको भवेत् ॥ १७५ ॥<br>
अनुद्वाही द्विजश्चैव राजहंसो भवद्ध्रुवम् ।<br>
चित्रवस्त्रापहारी च मयूरश्च त्रिजन्मसु ॥ १७६ ॥<br>
तेजःपत्रापहारी च भवेत्कारण्डवश्चिरम् ।<br>
सुराणां प्रतिमाचोरोऽप्यन्धश्च सप्तचन्मसु ॥ १७७ ॥<br>
दरिद्रो व्याधियुक्तश्च बधिरश्चापि कुब्जकः ।<br>
स्त्रीतैलमधुमांसानि रवौ वा पञ्चपर्वसु ॥ १७८ ॥<br>
सेवते यो महामूढो वज्रदंष्ट्रं व्रजेद्ध्रुवम् ।<br>
पातकी दुःखितस्तत्र वर्षाणां च सहस्रकम् ॥ १७९ ॥<br>
ततो भवति म्लेच्छश्च चाण्डालः सप्तजन्मसु ।<br>
व्यावियुक्तस्ततः शूद्रो ब्राह्मणश्च ततः शुचिः ॥ १८० ॥<br>
तस्माद्यत्नान्न भोक्तव्यं भारते धर्मभीरुणा ।<br>
ब्राह्मणं च सुरं दृष्ट्वा न नमेद्यो नराधमः ॥ १८१ ॥<br>
यावज्जीवनपर्यन्तमशुचिर्यवनो भवेत् ।<br>
अभ्युत्थानं न कुरुते दृष्ट्वा चाऽऽगतब्राह्मणम् ॥ १८२ ॥<br>
स भवेद्ब्रह्मघाती च सप्तजन्मसु निश्चितम् ।<br>
शिवद्वेषी कुक्कुटश्च देवलः सप्तजन्ममु ॥ १८३ ॥<br>
पितृदेवान्चनं हन्ति वेदोक्तं ज्ञानदुर्बलः ।<br>
स याति नरमं पापी वर्षाणां च सहस्रकम् ॥ १८४ ॥<br>
ततश्च रौरवं भुक्त्वा तीर्थकाकस्त्रिचन्मसु ।<br>
त्रिजन्मसु शृगालश्च तीर्थे भुङ्क्ते शवं व्रज ॥ १८५ ॥<br>
त्रिजन्मसु भवेत्सोऽपि तीर्थेषु शवरक्षकः ।<br>
शवानां करमादत्ते कर्मणा कृतपातकी ॥ १८६ ॥<br>
नित्यं सुरार्चनं कृत्वा दाम्भिको ज्ञानदुर्बलः ।<br>
गुरुं च नार्चयेद्भक्त्या तस्मै नान्नं ददाति यः ॥ १८७ ॥<br>
स भवेद्देलो दुःखी देवशापेन पातकी ।<br>
नित्यं सुरार्चनं कृत्वा दाम्भिको ज्ञानदुर्बलः ॥ १८८ ॥<br>
पूचाफलं न लभते देवद्रोही स दारुपाः ।<br>
दीपनिर्वाणकर्ता च खद्योल सप्तचन्मसु ॥ १८९ ॥<br>
अतीव मत्स्यलब्धश्चाप्यनैवेद्यं च खादति ।<br>
स भवेन्मत्स्यरङ्गश्च मार्जरिः सप्तजन्मसु ॥ १९० ॥<br>
गोणीहर्ता कपोतश्च मालाहर्ता विहंगमः ।<br>
चटको धान्यचोरश्च मांसचोरश्च कुंजरः ॥ १९१ ॥<br>
कविः प्रहर्ता विदुषां माण्ड्रकः सप्तजन्मसु ।<br>
असत्कविर्ग्रामविप्रो नकुलः सप्तजन्मसु ॥ १९२ ॥<br>
कुष्ठी भवेच्च जन्मैकं कृकलासस्त्रिजन्मसु ।<br>
जन्मैकं वरलश्चैव ततो वृक्षपिपीलिका ॥ १९३ ॥<br>
ततः शूद्रश्च वैश्यश्च क्षत्रियो ब्राह्मणस्तथा ।<br>
कन्याविक्रयकारी च चतुर्वर्णो हि मानवः ॥ १९४ ॥<br>
सद्यः प्रयाति तामिस्रं यावच्चन्द्रदिवाकरौ ।<br>
ततौ भवति व्याधश्च मांसविक्रयकारकः ॥ १९५ ॥<br>
ततो व्याधि(धो)र्भवेत्पश्चाद्यो यथा पूर्वचन्मनि ।<br>
मन्नामविक्रयी विप्रोन हि मुक्तो ॥<br>
भवेद्ध्रुवम् ॥ १९६ ॥<br>
मृत्युलोके च मन्नामस्मृतिमात्रं न विद्यतेः ।<br>
पश्चाद्भवेत्स गोयोनौ जन्मैकं ज्ञानदुर्बलः ॥ १९७ ॥<br>
ततश्चागस्ततो मेषो महिषः स्प्तचन्मसु ।<br>
महाचक्री च कुटिलो धर्महीनस्तु मानवः ॥ १९८ ॥<br>
जन्मैकं तैलकारश्च कुम्भकालस्तथैव च ।<br>
मिथ्याकलङ्कवक्ता च देवब्राह्मण निन्दकः ॥ १९९ ॥<br>
स भवेत्स्वर्णकारश्च रजकः सप्तजन्मसु ।<br>
ब्राह्मणक्षत्रविट्शूद्राः कुत्सिताः शौचवर्जिताः ॥ २०० ॥<br>
जन्म तेषां मलेच्छयोनौ वर्षाणामयुतं तथा ।<br>
अतीव कामिनीलुब्धः कामुकः स्त्रीरतः सदा ॥ २०१ ॥<br>
यक्ष्मग्रस्तो भवेत्सद्यः परत्रापि नपुंसकः ।<br>
कामतो योषितां श्रोणीस्तनास्ये यश्च पश्यति ॥ २०२ ॥<br>
स भवेद्दृष्टिहीनश्च परत्रापि नपुंसकः ।<br>
विप्रोऽभिचारकर्ता च हिंसको ज्ञानदुर्बलः ॥ २०३ ॥<br>
यात्येवमन्धतामिस्रं वर्षाणामयुतं तथा ।<br>
तदा भवति दैवज्ञोऽप्यग्रदानी च दुर्मतिः ॥ २०४ ॥<br>
ततः शूद्रो भवेद्विप्रो भोगेन कर्मणस्तथा ।<br>
शास्त्रज्ञाता च दैवज्ञो मिथ्या वदति लोभतः ॥ २०५ ॥<br>
स भवेच्च ध्रुवं ज्येष्ठी वानरः सप्तजन्मसु ।<br>
अनेकजन्मतपसा भारते ब्राह्मणो भवेत् ॥ २०६ ॥<br>
सुबुद्धिरतिधर्मिष्ठो धर्महीनश्च पातकी ।<br>
स्वधर्मनिरतो विप्रः परमाच्च हुताशनात् ॥ २०७ ॥<br>
पवित्रश्चातितेजस्वी तस्मद्भीताः सुराः सदा ।<br>
नदीषु च यथा गङ्गा तीर्थेषु पुष्करं यथा ॥ २०८ ॥<br>
पुरीषु च यथा काशी यथा ज्ञानिषु शंकरः ।<br>
शास्त्रेषु च यथा वेदा यथाऽश्वत्थश्च पादपे ॥ २०९ ॥<br>
मम पूजा तपस्यासु व्रतेष्वनशनं यथा ।<br>
तथा जातिषु सर्वासु ब्राह्मणाः श्रेष्ठ एव च ॥ २१० ॥<br>
विप्रणदेषु तीर्थानि पुण्यानि च व्रतानि च ।<br>
विप्रपादरजः शुद्धं पापव्याधिविमर्दनम् ॥ २११ ॥<br>
शुभाशीर्वचनं तेषां सर्वकल्याणकारणम् ।<br>
एतत्ते कथितं तात विपाकः कर्मणामहो ॥ २१२ ॥<br>
यथाश्रुतं यथाज्ञातं तदशेषं निणामय।<br>
शुत्वा धर्मविपाकं च वाचकाय सुवर्णकम् ॥ २१३ ॥<br>
दद्यात्तस्मै च रौप्यं च वस्त्रं ताम्बूलमेव च ।<br>
सुवर्णशतकं दद्यात्सद्यो देही च गोकुलम् ॥<br>
रौप्यं वस्त्रं च ताम्बूलं मत्प्रीत्या ब्राह्मणाय च ॥ २१४ ॥<br>
इति श्रीब्रह्मo महाo श्रीकृष्णजन्मखo उत्तo नारदनाo भगवन्नन्दसंo-<br>
पञ्चाशीतितमोऽध्यायः ॥ ८५ ॥<br>
