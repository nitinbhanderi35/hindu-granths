अथैकोनविंशत्यधिकशततमोऽध्यायः<br>
नारायण उवाच<br>
पार्वतीवचनं श्रुत्वा गमेशश्च शिवः स्वयम् ।<br>
कार्तिकेयश्च काली च तां प्रशंसां चकार ह ॥ १ ॥<br><br>
उवाच भगवाञ्शंभुर्जगतां मातरं पराम् ।<br>
ज्योतिः स्वरूपां परमां मूलप्रकृतिमीश्वरीम् ॥ २ ॥<br><br>
महादेव उवाच<br>
त्वया यधक्तं देवेशि सर्व वेदोक्तमीप्सितम् ।<br>
अयुक्तमुपहास्यं व समरं परमात्मना ॥ ३ ॥<br><br>
बाणो ददातु कन्यां दां स्वर्णभूषणभूषिताम् ।<br>
सामञ्जस्यं यशस्यं च शुभदं सर्वकर्मसु ॥ ४ ॥<br><br>
न ददाति यदा बाणो हिरण्यकशिपोः प्रजा ।<br>
युद्धे पराङ्मुखो भीतो भगवत्ययशस्करः ॥ ५ ॥<br><br>
बाणो गच्छतु संनाही रणशास्रविशारदः ।<br>
पश्चाच्चा ऽऽगमनं कुर्मो वयं सांनाहिकाः शिवे ॥ ६ ॥<br><br>
उवाच बाणं तां दातुं स च न स्वीचकार ह ।<br>
दुर्गा तं बोधयामास न बुबोध च सद्वचः ॥ ७ ॥<br><br>
एतस्मिन्नन्तरे तां च सभामेव महोरमाम् ।<br>
आजगाम महाधर्मो बलिश्च वैष्णवाग्रणीः ॥ ८ ॥<br><br>
रथं लत्नेन्द्रनिर्माणं समारुह्य महाबलः ।<br>
प्रतप्तैः सप्तभिर्दैत्यैः सेवितः श्वेतचामरैः ॥ ९ ॥<br><br>
दैत्येन्द्राणां सप्तलक्षैरावृतः परमास्त्रवित् ।<br>
अवरुह्य रथात्तूर्णं गणेशं च शिवां शिवाम् ॥ १० ॥<br><br>
प्रणम्य कार्तिकेयं च स उवास च संसदि ।<br>
उत्तस्थुरारात्तं दृष्ट्वा ते सर्वे शंकरं विना ॥ ११ ॥<br><br>
तमुवाच महादेवः संभाष्य प्रियभाषणम् ॥ ११ ॥<br><br>
महादेव उवाच<br>
भगवंश्चतुरस्त्वं च प्रदाता सर्वसंपदाम् ।<br>
अयं हि परमो लाभो वैष्णवानां समागमः ॥ १२ ॥<br><br>
तीर्थान्यपि च पूतानि वैष्णवस्पर्शमात्रतः ।<br>
सर्वेषामाश्रमाणां च पूजितो ब्राह्मणः शुचिः ॥ १३ ॥<br>ततोऽधिकः पूजितोऽपि ब्राह्मणो यदि वैष्णवः ।<br>
न हि पूतं च पश्यमि वैष्णवब्राह्मणात्परम् ॥ १४ ॥<br><br>
स पूतः पवनादेव स पूतश्च हुताशानात् ।<br>
तीर्थेम्योऽपि च सर्वेभ्यो बिभेति च ततः सुरः ॥ १५ ॥<br><br>
न हि पापानि तद्देहे वह्नौ शुष्कतृणादिवत् ॥ १६ ॥<br><br>
बलिरुवाच<br>
कथं स्तौषि जगन्नाथ भृत्यमस्तव्यमीश्वरः ।<br>
प्रदत्तं परमेश्वर्य त्वया नाथ सुदुल्रभम् ॥ १७ ॥<br><br>
अधुना स्थापितो दैवात्सर्वाधः सुतलेऽपि च ।<br>
इन्द्राय दत्तमैश्वर्य मत्तो भक्तात्सुरेश्वर ॥ १८ ॥<br><br>
त्वया वामनरूपेण सर्वरूपोऽसि सर्वतः ।<br>
बाणं बोधय भद्रं च मम प्राणात्मजं परम् ॥ १९ ॥<br><br>
आत्मना सह युद्धं च देवेष्वपि विगर्हितम् ।<br>
इत्युक्त्वा च शिवं नत्वा शिरसा प्रणनाम तम् ॥ २० ॥<br><br>
सामवेदोक्तस्तोत्रेण तुष्टाव परमेश्वरम् ।<br>
पुलकाञ्चितसर्वाङ्गः साश्रुनेत्रोऽतिविह्वलः ॥ २१ ॥<br><br>
ध्यायमानश्च नित्यं यो हृत्पद्मे सुमनोहरे ।<br>
शुक्रेण दत्तं मन्त्रं च जप्त्वा चैकादशाक्षरम् ॥ २२ ॥<br><br>
बलिरुवाच<br>
अदित्याः प्रार्थनेनैव मातुर्देव्या व्रतेन च ।<br>
पुरा वामनरूपेण त्वयाऽहं वञ्चितः प्रभो ॥ २३ ॥<br><br>
संपद्रूपा महालक्ष्मीर्दत्ता भक्ताय भक्तितः ।<br>
शक्राय मत्तो भक्ताय भ्रात्रे पुण्यवते ध्रुवम् ॥ २४ ॥<br><br>
अधुना मम पुत्रोऽयं बाणः शंकरकिंकरः ।<br>
आराच्च रक्षितः सोऽपि तेनैव भक्तबन्धुना ॥ २५ ॥<br><br>
परिपुष्टश्च पार्वत्या यथा मात्रा सुतस्तथा ।<br>
गृहीतवांश्च तत्कन्यां बलेन युवतीं सतीम् ॥ २६ ॥<br><br>
समुद्यतश्च तं हन्तुं कार्तिकेनापि वारितः ।<br>
आगतोऽसि पुनर्हन्तुं पौत्रस्य दमने क्षमः ॥ २७ ॥<br><br>
सर्वात्मनश्च सर्वत्र समभावः श्रुतौ श्रुतः ।<br>
करोषि जगतां नाथ कथमेवं व्यतिक्रमः ॥ २८ ॥<br><br>
त्वया च निहतो यो हि तस्य को रक्षिता भुवि ।<br>
सुदर्शनस्य तेजो हि सूर्यकोटिनिभं परम् ॥ २९ ॥<br><br>
केषां सुराणामस्त्रेण तदेव च निवारितम् ।<br>
यथा सुदर्शनं चैवमस्त्राणां प्रवरं वरम् ॥ ३० ॥<br><br>
तथा भवांश्च देवानां सर्वेषामीश्वरः परः ।<br>
यथा भवांस्तथा कृष्णो विधाता वेधसामपि ॥ ३१ ॥<br><br>
विष्णुः सत्त्वगुणाधारः शिवः सत्त्वाश्रयस्तथा ।<br>
स्वयं विधाता रजसः सृष्टिकर्ता पितामहः ॥ ३२ ॥<br><br>
कालाग्निरुद्रो भगवान्विश्वचसंहारकारकः ।<br>
तमसश्चाऽऽश्रयः सोऽपि रुद्राणां प्रवरो महान् ॥ ३३ ॥<br><br>
स एव शंकरांशश्चाप्यन्ये रुद्राश्च तत्कलाः ।<br>
भवांश्च निर्गुणस्तेषां प्रकृतेश्च परस्तथा ॥ ३४ ॥<br><br>
सर्वेषां परमात्मा वै प्रणा विष्णुस्वरूपिणः ।<br>
मानसं च स्वयं ब्रह्मा स्वयं ज्ञानात्मकः शिवः ॥ ३५ ॥<br><br>
प्रवरा सर्वशक्तीनां बुद्धिः प्रकृतिरीश्वरी ।<br>
स्वात्मनः प्रतिबिभ्बस्ते जीवः सर्वेषु देहिषु ॥ ३६ ॥<br><br>
जीवः स्वकर्मणां भोगी स्वयं साक्षी भवांस्तथा ।<br>
सर्वे यान्ति त्वयि गते नरदेवे यथाऽनुगाः ॥ ३७ ॥<br><br>
सद्यः पतति देहश्च शवोऽस्पृश्यस्त्वया विना ।<br>
बुद्धाः सन्तो न जानन्ति वञ्चितास्तव मायया ॥ ३८ ॥<br><br>
त्वां भजन्त्येव ये सन्तो मायामेतां तरन्ति ते ।<br>
त्रिगुणा प्रकृतिर्दुर्गा वैष्णवी च सनातनी ॥ ३९ ॥<br><br>
परा नारायणीशानी तव माया दुरत्यया ।<br>
त्वदंशाः प्रतिविश्वेषु ब्रह्मविष्णुशिवात्मकाः ॥ ४० ॥<br><br>
सर्वेषामपि विश्वेषामाश्रयो यो महान्विराट् ।<br>
स सेते च जले योगाद्विश्वेशो गोकुले यथा ॥ ४१ ॥<br><br>
स एव वासुर्भगवांस्तस्य देवो भवान्परः ।<br>
वासुदेव इति ख्यातः पुराविद्भिः प्रकीर्तितः ॥ ४२ ॥<br><br>
त्वमेव कलया सूर्यस्त्वमेव कलया शशी ।<br>
कलया च हुताशश्च कलया पवनः स्वयम् ॥ ४३ ॥<br><br>
कलया वरुणश्चैव कुबेरश्च यमस्तथा ।<br>
कलया त्वं महेन्द्रश्च कलया धर्म एव च ॥ ४४ ॥<br><br>
त्वमेव कलया शेष ईशानो नैऋंतिस्तथा ।<br>
मुनयो मनवश्चैव ग्रहाश्च फलदायकः ॥ ४५ ॥<br><br>
कलाकलायाश्चांशेन सर्वे जीवाश्चराचराः ।<br>
त्वं ब्रह्म परमं ज्योतिर्ध्यायन्ते योगिनः सदा ॥ ४६ ॥<br><br>
तं त्चाऽऽद्रियन्ते भक्तास्ते ध्यायन्ते य तदन्तरे ।<br>
नवीननीरदश्यामं पीतकौशेयवाससम् ॥ ४७ ॥<br><br>
ईषद्धास्यप्रसन्नास्यं भक्तेशं भक्तवत्सलम् ।<br>
चन्दनोक्षितसर्वाङ्गं द्विभुजं मुरलीधरम् ॥ ४८ ॥<br><br>
मयूरपिच्छचूडं च मालतीमाल्यभूषितम् ।<br>
अमूल्यरत्ननिर्माणकेयूरवलयाविन्तम् ॥ ४९ ॥<br><br>
मणिकुण्डलयुग्मेन गण्डस्थलविराजितम् ।<br>
रत्नसाराङ्गलीयं च क्वणन्मञ्जीररञ्जितम् ॥ ५० ॥<br><br>
कोटिकन्दर्पलीलाभं शरत्कमललोचनम् ।<br>
शरत्पूर्णैन्दुनिन्दास्यं चन्द्रकोटिसमप्रभम् ॥ ५१ ॥<br><br>
वीक्षितं सस्मिताभिश्च गोपीनां कोटिकोटिभिः ।<br>
वयस्यैः पार्षदैर्गोपैः सेवितं श्वेतचामरैः ॥ ५२ ॥<br><br>
गोपबालकवेषं च राधावक्षः स्थलस्थितम् ।<br>
ध्यानासाध्यं दुराराध्यं ब्रह्मेशशेषवन्दितम् ॥ ५३ ॥<br><br>
सिन्द्धेन्द्रैश्च मुनीन्द्रैश्च योगीन्द्रैः प्रणतं स्तुतम् ।<br>
वेदानिर्वचनीयं च परं स्वेच्छामयं विभुम् ॥ ५४ ॥<br><br>
स्थूलस्थूलतमं रूपं सूक्ष्मात्सूक्ष्मतमं परम् ।<br>
सत्यं नित्यं प्रशस्तं च प्रकृतेः परमीश्वरम् ॥ ५५ ॥<br><br>
निर्लिप्तं च निरीहं च भगवन्तं सनातनम् ।<br>
एवं ध्यात्वा च ते पूताः स्निग्धदूर्वाक्षता जलम् ॥ ५६ ॥<br><br>
पद्मापद्मार्चिते पादपद्मे च दातुमुत्सुकाः ।<br>
वेदाःस्तोतुमशक्तास्त्वामशक्ता सा सरस्वती ॥ ५७ ॥<br><br>
शेषः स्तोतुमशक्तश्च स्वयंभूः शंभुरीश्वरः ।<br>
गणेशश्च दिनेशश्च महेन्द्रश्चन्द्र एव च ॥ ५८ ॥<br><br>
स्तोतुं नालं धनेशश्च किमन्ये जड्बुद्धयः ।<br>
गुणातीतमनीहं च किं स्तौमि निर्गुणं परम् ॥ ५९ ॥<br><br>
अपण्डितोऽयमसुरो न सुरः क्षन्तुमर्हसि ।<br>
बलेस्तद्वचनं श्रुत्वा तमुवाच जगत्पतिः ॥<br>
परिपूर्णतमः श्रीमान्भक्तं च भक्तवत्सलः ॥ ६० ॥<br><br>
श्रीभगवानुवाच<br>
मा भैर्वत्स गृहं गच्छ सुतलं रक्षितं मया ।<br>
मद्वरेण प्रसादेन त्वत्पुत्रोऽप्यजरामरः ॥ ६१ ॥<br><br>
दर्पहानिं करिष्यामि तस्य मूर्खस्य दर्पिणः ।<br>
प्रह्लादाय वरो दत्तो भक्ताय च तपस्विने ॥ ६२ ॥<br><br>
ममावध्यश्च त्वद्वंशश्चेति प्रीतेन चेतसा ।<br>
तव पुत्राय दास्यामि ज्ञानं मृत्युंजयं परम् ॥ ६३ ॥<br><br>
त्वया कृतिमिदं स्तोत्रं सामवेदोक्तमीप्सितम् ।<br>
पुरा सनत्कुमाराराय प्रदत्तं ब्रह्मणा तथा ॥ ६४ ॥<br><br>
सिद्धाश्रमे पुण्यतमे प्रशस्ते सूर्यपर्वणि ।<br>
गौतमाय प्रदत्तं च गौर्या मन्दाकिनीतटे ॥ ६५ ॥<br><br>
शंकरेण च शिष्याय भक्ताय च दयालुना ।<br>
ब्रह्मणे च मया दत्तं शिवाय विरजातटे ॥ ६६ ॥<br><br>
भृगवे च पुरा दत्तं कुमारेण च धीमता ।<br>
त्वं च दास्यसि बाणाय बाणः स्तोष्यत्यनेन माम् ॥ ६७ ॥<br><br>
इदं स्तोत्रं महापुण्यमुबदिश्य गुरोर्मुखात् ।<br>
वृतस्य पूजितस्यापि वस्त्रभूषणचन्दनैः ॥ ६८ ॥<br><br>
सुस्नातो यः पठेन्नित्यं पूजाकाले च भक्तितः ।<br>
कोटिजन्मार्जितात्पापान्मुच्यते नात्र संशयः ॥ ६९ ॥<br><br>
विपदां खण्डनं स्तोत्रं कारणं सर्वसंपदाम् ।<br>
वारणं दुःखशोकानां भवाब्धिधोरतारणम् ॥ ७० ॥<br><br>
खण्डनं गर्भवासानां जरामृत्युहरं परम् ।बन्धनानां च रोगाणां खण्डनं भक्तमण्डनम् ॥ ७१ ॥<br><br>
स स्नातः सर्वतीर्थेषु सर्वयज्ञेषु दीक्षितः ।<br>
व्रती व्रतेषु सर्वेषु तपस्वी च तपःसु च ॥ ७२ ॥<br><br>
स स्तयं सर्वदानानां फलं च लभते ध्रुवम् ।<br>
लक्षधा स्तोत्रपाठेन स्तोत्रसिद्धिर्भवेन्नृणाम् ॥ ७३ ॥<br><br>
सर्वसिद्धिं च लभते सिद्धिस्तोत्रो भवेद्यदि ।<br>
इहलोके देवतुल्योऽप्यन्ते याति हरेः पदम् ॥ ७४ ॥<br><br>
इति श्रीब्रह्मo महाo श्रीकृष्णजन्मखo उत्तo नारदनाo बाणयुद्धे<br>
बलिकृतश्रीकृष्णम्तोत्रं नामैकोनविंशत्यधिकशततमोऽध्यायः ॥ ११९ ॥<br><br>
<br>
