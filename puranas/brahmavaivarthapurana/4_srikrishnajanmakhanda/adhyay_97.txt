अथ सप्तनवतितमोऽध्यायः<br>
नारायण उवाच<br>
गच्छन्तमुद्धवं दृष्ट्वा संत्रस्ता श्रीहरेः प्रिया ।<br>
समुत्थायाऽऽसनाच्छीघ्रं हृदयेन विदूयता ॥ १ ॥<br><br>
गोपीभिः सहिता शीघ्रं समुद्विग्ना सहासती ।<br>
ददौ शुभाशिषं तस्मै तस्य मूर्ध्नि करं तथा ॥ २ ॥<br><br>
स्तिग्धदूर्वाक्षतं शुक्लधान्यं पुष्पं च मङ्गलम् ।<br>
प्रेरयामास लाजांश्च फलं पर्णं तथा दधि ॥ ३ ॥<br><br>
दर्मणं दर्शयामास पूर्णकुम्भ सपल्लवम् ।<br>
सफलं गन्धसिन्धूरकस्तूरीचन्दनान्वितम् ॥ ४ ॥<br><br>
पुष्पमाल्यं प्रदीपं च रत्नं गन्धं द्विजोत्तम ।<br>
पतिपुत्रवती साध्वी काञ्चनं रजतं तथा ॥ ५ ॥<br><br>
तमुवाच महासाध्वी हितं सत्यं च मङ्गलम् ।<br>
संगोप्यं साश्रुनेत्रं च पतितं दुःखिता हृदि ॥ ६ ॥<br><br>
राधिकोवाच<br>
शुभं भवतु मार्गस्ते कल्याणमस्तु संततम् ।<br>
ज्ञानं लभ हरेः स्थानात्कृष्णस्य सुप्रियो भव ॥ ७ ॥<br><br>
कृष्णभक्तिः कृष्णदास्यं दलेषु च वरं वरम् ।<br>
श्रेष्ठा पञ्चविधा मुक्तेर्हरिभक्तिर्गरीयसी ॥ ८ ॥<br><br>
ब्रह्मत्वादपि देवत्वादिन्द्रत्वादमरादपि ।<br>
अमृतात्सिद्धिलाभाच्च हरिदास्यं सुदुर्लभम् ॥ ९ ॥<br><br>
अनेकनन्मतपसा संभूय भारते द्विजः ।<br>
हरिभक्तिं यदि लभेत्तस्य जन्म सुदुर्लभम् ॥ १० ॥<br>
सफलं जीवनं तस्य कुर्वतः कर्मणः क्षयम् ।<br>
पितॄणां च सहस्राणि स्वस्य मातुश्च निश्चितम् ॥ ११ ॥<br><br>
मातामहानां पुंसां च शतानां सोदरस्य च ।<br>
बान्धवस्यापि पत्न्याश्च गुरूणां शिष्यभृत्ययोः ॥ १२ ॥<br><br>
तत्कर्म शोभरं वत्स यच्च कृष्णो समर्पणम् ।<br>
तत्कर्म शोभनं शुद्धं कुष्णसंतोषणं यतः ॥ १३ ॥<br><br>
संकल्पसाधनं कर्म संप्रीतिविधिपूर्वकम् ।<br>
तदेव मङ्गलं धन्यं परिणामसुखावहम् ॥ १४ ॥<br><br>
तद्व्रतं तत्तपः सत्यं तद्भक्तिः पूजनं तथा ।<br>
तदुद्देश्यमनशनं केवलं दास्यकालणम् ॥ १५ ॥<br><br>
समस्तपृथिवीदानं प्रदक्षिण्यं भुवस्तथा ।<br>
समस्ततीर्थस्नानं च समस्तं च व्रतं तपः ॥ १६ ॥<br><br>
समस्तयज्ञकरणं सर्वदानफलं तथा ।<br>
समस्तवेदवेदाङ्गपठनं पाठनं तथा ॥ १७ ॥<br><br>
भीतस्थं रक्षणं चैव ज्ञानदानं सुदुर्लभम् ।<br>
अतिथीनां पूजनं च शरणागतरक्षणम् ॥ १८ ॥<br><br>
सर्वदेवार्चनं चैव वन्दनं जपनं मनोः ।<br>
भोजनं विप्रदेवानां पुरश्चरणपूर्वकम् ॥ १९ ॥<br><br>
गुरुशुश्रूषणं चैव पित्रोर्भक्तिश्च पोषणम् ।<br>
सर्वं श्रीकृष्णदास्यस्य कलां नार्हति षोडशीम् ॥ २० ॥<br>
तस्मादुद्धव यत्नेन भज कृष्णं परात्परम् ।<br>
निर्गुणं च निरीहं च परमात्मानमीश्वरम् ॥ २१ ॥<br><br>
नित्यं सत्यं परं ब्रह्म प्रकृतेः परमीश्वरम् ।<br>
परिबूर्णतमं शुद्धं भक्तानुग्रहविग्रहम् ॥ २२ ॥<br><br>
कर्मिणां कर्मणां साक्ष्यप्रदं निर्लिप्तमेव च ।<br>
ज्योतिः स्वरूपं परमं कारणानां च कारणम् ॥ २३ ॥<br><br>
सर्वस्वरूपं सर्वेशं सर्वसंपत्प्रदं शुभम् ।<br>
भक्तिदं दास्यदं स्वस्य निजसंपत्पदप्रदम् ॥ २४ ॥<br><br>
विसृज्य ज्ञातिबुद्धिं च मात्सर्यमशुभप्रदम् ।<br>
भज तं परमानन्दं सानन्दं नन्दनन्दनम् ॥ २५ ॥<br><br>
वेदे कौथुमिशाखायां तस्य नाम्नां सहस्रकम् ।<br>
नन्दनन्दननामोक्तं कृतौ विघ्नं सुदुर्लभम् ॥ २६ ॥<br><br>
उद्धवः सर्वमाकर्ण्य परमं विस्मयं ययौ ।<br>
ज्ञानं संप्राप्य संपूर्ण परिबूर्णे भभूव ह ॥ २७ ॥<br><br>
स्ववस्त्रं च गले बद्ध्वा दण्डवत्प्रणनाम् ताम् ।<br>
मुर्ध्नः केशैश्च तत्पादं निबध्य च पुनाः पुनः ॥ २८ ॥<br><br>
पुलकाञ्चितसर्वाङ्गः साश्रुनेत्रश्च भक्तितः ।<br>
तद्विच्छेदशुचा प्रेम्ण रुरोदोच्चैश्च नारद ॥ २९ ॥<br><br>
रुरोद राधा तत्प्रेम्णा रुरोद बल्लवीगणः ।<br>
उद्धवस्य गलं धृत्वा सथापयामास लोभतः ॥ ३० ॥<br>
उद्ववं मूर्च्छितं दृष्ट्वा जृम्भितं त्यक्तचेतनम् ।<br>
शीघ्रसुत्थापयामास राधिका कृष्णमानसम् ॥ ३१ ॥<br><br>
चेतनं कारयामास जलं दत्त्वा मुखाम्बुजे ।<br>
शुभाशिषं च प्रददौ वत्स जीवेति नारद ॥ ३२ ॥<br><br>
उद्धवश्चेतनां प्राप्य तमुवाच सुसंसदि ।<br>
रुदतीनां च गोपीनां पुरतः परमार्थदम् ॥ ३३ ॥<br><br>
उद्धव उवाच<br>
धन्यो यशस्यो द्वीपानां जम्बुद्वीपः सुदुर्लभः ।<br>
यत्र भारतवर्ष तु सर्वैषामीप्सितं वरम् ॥ ३४ ॥<br><br>
अहो भारतवर्षे तु पुण्यं वृन्दावनं वनम् ।<br>
राधापादाब्जसंस्पर्शरजः पूतं सुरेप्सितम् ॥ ३५ ॥<br><br>
धन्या मान्या च पृथिवी त्रेषु लोकेषु पूजिता ।<br>
राधायास्तीर्थपूतायाः पादाब्जरजसा वरा ॥ ३६ ॥<br><br>
षष्टिवर्षसहस्राणि दिव्यानि पुष्करे पुरा ।<br>
ब्रह्मणा च तपस्तप्तं वेदोक्तं भक्तिपूर्वकम् ॥ ३७ ॥<br><br>
गोलोके राधिकाकृष्णदर्शनार्थं मनोरथात् ।<br>
गोलोके राधिकाकृष्णो न दृष्टः स्वप्नतस्तदा ॥ ३८ ॥<br><br>
श्रुता तेनाऽऽकाशवाणी सत्यरूपा च लीलया ।<br>
वाराहे भारते वर्षे पुण्ये वृन्दावने वने ॥ ३९ ॥<br><br>
रासोत्सवे महाराम्ये तत्रैव रासमण्डले ।<br>
द्रक्ष्यसीति च देवानां मध्ये सुस्थो न संशयः ॥ ४० ॥<br>
श्रुत्वा च विरतो ब्रह्मा तपसः स्वगृहं गतः ।कृष्णो दृष्टश्च हृष्टश्च परिपूर्णमनोरथः ॥ ४१ ॥<br><br>
गोपानां गोपिकानां च सफलं जन्म जीवनम् ।<br>
नित्यं पश्यन्ति ते पादपद्मं ब्रह्मादिदुर्लभम् ॥ ४२ ॥<br><br>
मानिनीं राधिकां सन्तः सदा सेवन्ति नित्यशः ।<br>
योगीन्द्राश्च मुनीन्द्राश्च सिद्धेन्द्रा वैष्णवास्तथा ॥ ४३ ॥<br><br>
सतीं पुण्यां तीर्थपूतां स्वतः शुद्धां सुदुर्लभाम् ।<br>
सुलभं यत्वदाम्भोजं ब्रह्मादीनां सुदुर्लभम् ॥ ४४ ॥<br><br>
यत्पादपद्मनखरं कृतं यावकचिह्नितम् ।<br>
सर्वेश्वरेश्वरेणैव कृष्णेन परमात्मना ॥ ४५ ॥<br><br>
चकार यस्याः पूजां च स्तोत्रराजं सुदुर्लभम् ।<br>
शतशृङ्गे स्वयं कृष्णो गोलोके रासमण्डले ॥ ४६ ॥<br><br>
पारिजातप्रसूनानामञ्जलिं गन्धयन्दनम् ।<br>
ददौ दूर्वाक्षतं स्निग्धं यस्याः पादारविन्दयोः ॥ ४७ ॥<br><br>
त्रिंशत्सहस्रकोटीनां गोपीनामीश्वरी च या ।<br>
तत्षट्त्रिंशत्सखीनां च ईश्वरी राधिकाभिधा ॥ ४८ ॥<br><br>
ये वा द्विषन्ति निन्दन्ति पापिनश्च हसन्ति च ।<br>
कृष्णप्राणाधिकादेवदेवीं च राधिकां वराम् ॥ ४९ ॥<br><br>
ब्रह्महत्याशतं ते च लभन्ते नात्र संशयः ।<br>
तत्पापेन च पच्यन्ते कुम्भीपाके च रौरवे ॥ ५० ॥<br>
तप्ततैले महाघोरे ध्वान्ते कीटे च यन्त्रके ।<br>
चतुर्दशेन्द्रावच्छिन्नं पितृभिः सप्तभिः सह ॥ ५१ ॥<br><br>
ततः परं च जायन्ते जन्मैकं लोकजन्मतः ।<br>
दिव्यं वर्षसहस्रं च विष्ठाकीटाश्च पापतः ॥ ५२ ॥<br><br>
पुंश्चलीनां योनिकीटास्तद्रक्तमलभक्षकाः ।<br>
मलकीटाश्च तन्मानवर्षं च पूयभक्षकाः ॥ ५३ ॥<br><br>
वेदे च काण्वशाखायामित्याह कमलोद्भवः ।<br>
इत्युक्तवन्तं तं यान्तमुवाच राधिका पुनः<br>
रुदन्तं च रुदन्ती सा कृष्णविच्छेदकातरा ॥ ५४ ॥<br><br>
राधिकोवाच<br>
गच्छ वत्स मधुपुरीं सर्वं बोधय माधवम् ।<br>
यथा पश्यामि गोविन्दं प्रयत्नेन तथा कुरु ॥ ५५ ॥<br><br>
निष्फलं च गतं जन्म गच्छ मिथ्यादुराशया ।<br>
आशा हि परमं दुःखं नैराश्यं परमं सुखम् ॥ ५६ ॥<br><br>
पश्चाद्विचिन्त्य गोविन्दं जीवन्मुक्ता बभूव सा ।<br>
इत्युक्त्वा राधिका तत्र रुरोद च भृशं पुनः ॥ ५७ ॥<br><br>
प्रणम्य तां रुदन्तीं च यशोदाभवनं ययौ ।<br>
अथोद्धवे गते राधा मूर्च्छां मंप्राप नारद ॥ ५८ ॥<br><br>
तत्याज चेतनां शश्वद्बभूव ध्यानतत्परा ।<br>
पङ्कस्थे पङ्कजदके सजले शयने मुने ॥ ५९ ॥<br><br>
गोप्यस्तां स्थापयामासुः साश्रुनेत्रोत्पला वराः ।<br>
तत्स्पर्शमात्राच्छयनं भस्मीभूतं बभूव ह ॥ ६० ॥<br>
पुनः स्निग्धस्थले स्थिग्धनिचोले चन्दनाङ्किते ।<br>
पुनस्तां स्थापयामासुर्विरहज्वरकातराम् ॥ ६१ ॥<br><br>
सहसा शुष्कतां प्राप सुगन्धि चन्दनोदकम् ।<br>
निमेषेण शतयुगं तद्बभूवोद्धवं विना ॥ ६२ ॥<br><br>
हा होद्धवोद्धव हरिं शीघ्रं गत्वा वदेति च ।<br>
समानय हरिं शीघ्रं मत्प्राणेश्वरमित्यपि ॥ ६३ ॥<br><br>
इत्युक्तवचनां दीनां संतापहृतचेतनाम् ।<br>
रुरुदुर्गोपिकाः सर्वा राधां कृत्वा स्ववक्षसि<br>
चेतनां कारयामासुर्बोधयामासुरौप्सितम् ॥ ६४ ॥<br><br>
इति श्रीब्रह्मo महाo श्रीकृष्णजन्मखo उत्तo नारदनाo राधोद्धवसंo<br>
सप्तनवतितमोऽध्यायः ॥ ९७ ॥<br>
