अथ पञ्चाधिकशततमोऽध्यायः<br>
नारायण उवाच<br>
अथ वैदर्भराजेन्द्रो महाबलपराक्रम् ।<br>
विदर्भदेशे पुण्याश्च सत्यशीलश्च भीष्मकः ॥ १ ॥<br><br>
राजा नारायणांशश्च दाता च सर्वसंपदाम् ।<br>
धर्मिष्ठस्च गरीयांश्च वरिष्ठश्टापि पूजितः ॥ २ ॥<br><br>
तस्य कन्या महालक्ष्मी रुक्मिणी योषितां वरा ।<br>
अतीव सुन्दरी रम्या रमा रामासु पूजिता ॥ ३ ॥<br><br>
नवयौवनसंपन्ना रत्नाभरणभूषिता ।<br>
तप्तकाञ्चनवर्णाभा तेजसोज्ज्वलिता सती ॥ ४ ॥<br><br>
शुद्धसत्त्वस्वरूपा सा सत्यशीला पतिव्रता ।<br>
शान्ता दान्ता नितान्ता चाप्यनन्तगुणशालिनी ॥ ५ ॥<br><br>
इन्द्राणी वरुणानी च चन्द्रनारी च रोहिणी ।<br>
कुबेरपत्नी सूर्यस्त्री स्वाहा शान्ता कलावती ॥ ६ ॥<br><br>
अन्यासु रमणीयासु श्रेष्ठा च सुमनोहरा ।<br>
रुक्मिण्या भीष्मकन्यायाः कलां नार्हति षोडशीम् ॥ ७ ॥<br><br>
तां दृष्ट्वा राजराजेन्द्रो वालक्रीडारतां पराम् ।<br>
बालां सुशोभां कुर्वन्तीं यथाऽभ्रेषु विधोः कलाम् ॥ ८ ॥<br><br>
शरत्पूर्णेन्दुशोभाढ्यां शरत्कमललोचनाम् ।<br>
विवाहयोग्यां युवतीं लज्जानम्राननां शुभम् ॥ ९ ॥<br><br>
सहसा चिन्तितो धर्मो धर्मशीलश्च सुव्रतः ।<br>
सुतां पप्रच्छ पुत्रांश्च ब्राह्मणांश्च पुरोहितान् ॥ १० ॥<br><br>
कं वृणोमि सुतार्ध च वराहं प्रवरं वरम् ।<br>
मुनिपुत्रं देवपुत्रं राजेन्द्रसुतमीप्सितम् ॥ ११ ॥<br><br>
विवाहयोग्या कन्या मे वर्धमाना मनोहरा ।<br>
शीघ्रं पश्य वरं याग्यं नवयौवनसंस्थितम् ॥ १२ ॥<br><br>
धर्मशीलं सत्यसंधं नारायणपरायणम् ।<br>
महाकुलप्रसूतं च सर्वत्रैव प्रतिष्ठितम् ॥ १४ ॥<br><br>
करोषि राजपुत्रं चेद्रणशास्त्रविशारदम् ।<br>
महारथं प्रतापार्हं रणमूर्ध्नि च सुस्थिरम् ॥ १५ ॥<br><br>
करोषि देवपुत्रं चेद्देवं गुणयुतं तथा ।<br>
करोषि मुनिपुत्रं चेच्चतुर्वेदविशारदम् ॥ १६ ॥<br><br>
वावदूकं विचारज्ञं सिद्धान्तेषु नितान्तकम् ।<br>
नृपेन्द्रवचनं श्रुत्वा तमुवाच मुनेः सुतः ॥ १७ ॥<br><br>
गोतमस्य शतानन्दो वेदवेदाङ्गपारगः ।<br>
आप्तः प्रवक्ता विज्ञश्च धर्मी कुलपुरोहितः ॥<br>
पृथिव्यां सर्वतत्त्वज्ञो निष्णातः सर्वकर्मसु ॥ १८ ॥<br><br>
शतानन्द उवाच<br>
राजेन्द्र त्वं च धर्मज्ञो धर्मशास्त्रविशारदः ।<br>
पृर्वाख्यानं च वेदोक्तं कथयामि निशामय ॥ १९ ॥<br><br>
भुवो भारावतरणे स्वयं नारायणो भुवि ।<br>
वसुदेवसुतः श्रीमान्परिबूर्णतमः प्रभुः ॥ २० ॥<br><br>
विधातुश्च विधाता च ब्रह्मेशशेषवन्दितः ।<br>
ज्योतिःस्वरूपः परमो भक्तानुग्रहविग्रहः ॥ २१ ॥<br><br>
परमात्मा च सर्वेषां प्राणिनां प्रकृतेः परः ।<br>
निर्लिप्तश्च निरीहप्तश्च साक्षी च सर्वकर्मणाम् ॥ २२ ॥<br><br>
राजेन्द्र तस्मै कन्यां च परिपूर्णतमाय च ।<br>
दत्त्वा यास्यसि गोलोकं पितॄणां शतकैः सह ॥ २३ ॥<br><br>
लभ सारूप्यमुक्तिं च कन्या दत्त्वां परत्र च ।<br>
इहैव सर्वपूज्यश्च भव विश्वगुरोर्गुरुः ॥ २४ ॥<br><br>
सर्वस्वं दक्षिणां दत्त्वा महालक्ष्मीं च रुक्मिणीम् ।<br>
समर्पणं कुरुविभो कुरुष्व जन्मखण्डनम् ॥ २५ ॥<br><br>
विधाता निखितो राजन्संबन्धः सर्वसंमतः ।<br>
द्वारकानगरे कृष्णं शीघ्रं प्रस्थापय द्विजम् ॥ २६ ॥<br><br>
कृत्वा शुभक्षणं तूर्ण सर्वेषामपि संमतम् ।<br>
आनीय परमात्मानं भक्तानुग्रहविग्रहम् ॥ २७ ॥<br><br>
ध्यानानुरोधहेतुं च नित्यदेहमनुत्तमम् ।<br>
दृष्टिमात्रात्कुरु नृप स्वजन्मकर्मखण्डनम् ॥ २८ ॥<br><br>
यं न जानन्ति चत्वारो वेदाः संतश्च देवताः ।<br>
सिद्धेन्द्राश्च मुनीन्द्राश्च देवा ब्रह्मादयस्तथा ॥ २९ ॥<br><br>
ध्यायन्ते ध्यानपूताश्च योगिनो न विदन्ति यम् ।<br>
सरस्वती जडीभूता वेदाः शास्त्राणियानि च ॥ ३० ॥<br><br>
सहस्रवक्त्रः शेषश्च पञ्चवक्त्रः सदाशिवः ।<br>
चतुर्मुखो जगद्धाता कुमारः कार्तिकस्तथा ॥ ३१ ॥<br><br>
ऋषयो मुनयश्चैव भक्ताः परमवैष्णवाः ।<br>
अक्षमाः स्तवने यस्य ध्यानासाध्यश्च योगिनाम् ॥ ३२ ॥<br><br>
बालकोऽहं महाराज तद्गुणं कथयामि किम् ।<br>
शतानन्दवचः श्रुत्वा प्रफुल्लवदनो नृपः ॥ ३३ ॥<br><br>
आनिङ्गनं ददौ तस्मै समुत्थाय जवेन च ।<br>
नानारत्नं मुवर्ण च वस्त्रं च रत्नभूषणम् ॥ ३४ ॥<br><br>
ददौ तस्मै प्रदानं च प्रसादसुमुखो नृपः ।<br>
गजेन्द्र तुरगं श्रेष्ठं रथं च मणिनिर्मितम् ॥ ३५ ॥<br><br>
रत्नसिहासनं रम्यं धनं च विपुलं तथा ।<br>
भूमिं च सर्वसस्याढ्यां शश्वद्वृष्टिकरीं शुभाम् ॥ ३६ ॥<br><br>
अकृष्टसाध्यां पूज्यां च ग्रामं सर्वप्रशंसितम् ।<br>
एतस्मिन्नन्तरे रुक्मिश्चुकोप नृपनन्दनः ॥ ३७ ॥<br><br>
कम्पितोऽधर्मयुक्तश्च रक्तास्यो रक्तलोचनः ।<br>
उवाच पितरं व्रिप्रं सभायामस्थिरस्तदा ॥ ३८ ॥<br><br>
उत्याय तिष्ठन्पुरतः सर्वेषां च सभासदाम् ॥ ३९ ॥<br><br>
रुक्मिरुवाच<br>
श्रृणु राजेन्द्र वचनं हितं तथयं प्रशंसितम् ।<br>
त्यज वाक्यं भिक्षुकाणां लोभिनां क्रोधिनामहो ॥ ४० ॥<br><br>
नर्तकानां च वैश्यानां भट्टानामर्थिनामपि ।<br>
कायस्थानां च भिक्षूणामसत्यं वचनं सदा ॥ ४१ ॥<br><br>
घटकानां नाटकानां स्त्रीलुब्धाना च कामिनाम् ।<br>
दरिद्राणां च मूर्खाणां स्तुतिपूर्व वचः सदा ॥ ४२ ॥<br><br>
निहत्य कालयवनं राजेन्द्रं दूरतो भिया ।<br>
उवायेन महाबाहो लब्धं कृष्णेन तद्धनम् ॥ ४३ ॥<br><br>
द्वारकाया धनी कृष्णो यवनस्य धनेन च ।<br>
जरासंधभयेनैव समुद्राभ्यन्तरे गृही ॥ ४४ ॥<br><br>
जरासंधशतं चैव क्षणेनैव च लीलया ।<br>
क्षमोऽहं हन्तुमेकाकी राज्ञश्चान्यस्य का कथा ॥ ४५ ॥<br><br>
दुर्वाससश्च शिष्योऽहं रणशास्त्रविशारदः ।<br>
ध्रुवं भीष्मक तेनैव विश्वं संहर्तुमीश्वरः ॥ ४६ ॥<br><br>
मत्समः पर्शुरामश्च शिशुपालश्च मत्समः ।<br>
सखा च बलवाञ्छूरः स्वर्गं जेतुं स च क्षमः ॥ ४७ ॥<br><br>
महेन्द्रं सगणं जेतुमहमीशः क्षणेन च ।<br>
जित्वा युद्धे जरासंधं दुर्बलं योगिनं नृप ॥ ४८ ॥<br><br>
अहंकारयुतः कृष्णो पीरं स्वं मन्यते धिया ।<br>
यद्यायास्यति मद्ग्रामं विवाहं कर्तुमीप्सितम् ॥ ४९ ॥<br><br>
ध्रुवं प्रस्थापयिष्यामि क्षणेन यममन्दिरम् ।<br>
अहो नन्दस्य वैश्यस्य तस्मै गोरक्षकाय च ॥ ५० ॥<br><br>
साक्षाज्जाराय गोपीनां गोपालोच्छिष्टभोजिने ।<br>
करोषि कन्यास्वीकारं देवयोग्यां च रुक्मिणीम् ॥ ५१ ॥<br><br>
दातुमिच्छसि वाक्येन भिङुकस्य द्विजस्य च ।<br>
राजेन्द्र बुद्धिहीनोऽसि वचनाद्वद्ग(दुर्ब) लस्य च ॥ ५२ ॥<br><br>
मा राजपुत्रो माशूरो म कुलीनश्च मा शुचिः ।<br>
मा दाता मा धनाढ्यश्च मा योग्यो मा जितेन्द्रियः ॥ ५३ ॥<br><br>
कन्यां देहि सुपुत्राय शिशुपालाय भूमिप ।<br>
बलेन रुद्रतुष्टाय राजेन्द्रतनयाय च ॥ ५६ ॥<br><br>
निमन्त्रणं कुरु नृप नानादेशभवान्नृपान् ।<br>
बान्धवांश्च मुनीन्द्रांश्च पत्रद्वारा त्वरान्वितः ५५ ॥<br><br>
अङ्गं कलिङ्गं मगधं सौराष्ट्रं वल्कलं वरम् ।<br>
राटं वरेन्द्रं वङ्गं च गुर्जरटिं च पठेरम् ॥ ५६ ॥<br><br>
महाराष्ट्रं विराटं च मुद्गलं च मुरङ्गकम् ।<br>
भल्लकं गल्लकं खर्व दुर्गं प्रस्थापय द्विजम् ॥ ५७ ॥<br><br>
घृतकुल्यासहस्रं च मधुकुल्यासहस्रकम् ।<br>
दधिकुल्यासहस्रं च दुग्धकुल्यासहस्रकम् ॥ ५८ ॥<br><br>
तैलकुल्यापञ्चशतं गुडकुल्याद्विलक्षकम् ।<br>
शर्कराणां राशिशतं मिष्टान्नानां चतुर्गुणम् ॥ ५९ ॥<br><br>
यवगोधूमचूर्णानां पिष्टराशिशतं शतम् ।<br>
पृथुकानां राशिलक्षमन्नानां च चतुर्गुणम् ॥ ६० ॥<br><br>
गवां लक्षं छेदनं च हरिणानां द्विलक्षकम् ।<br>
चतुर्लक्षं शशानां च कूर्माणां च तथा कुरु ॥ ६१ ॥<br><br>
दशलक्षं छागलानां भेटानां तच्चतुर्गुणम् ।<br>
पर्वणि ग्रामदेव्यै च बलिं देहि च भक्तितः ॥ ६२ ॥<br><br>
एतेषां पक्वमांसं च भोजनार्थ च कारय ।<br>
परिपूर्ण व्यञ्जनानां सामग्रीं कुरु भूमिप ॥ ६३ ॥<br><br>
अथ श्रुत्वा च तद्वाक्यं राजेन्द्रः सपुरोहितः ।<br>
चकार मन्त्रणां तूर्ण निर्जने मन्त्रिणा सह ॥ ६४ ॥<br><br>
द्विजं प्रस्थापयामास द्वारकां योग्यमीप्सितम् ।<br>
कृत्वा च शुभलग्नं च सर्वेषामभिवाञ्छितम् ॥ ६५ ॥<br><br>
राजा संभृतसंभारो बभूव सत्वरं मृदा ।<br>
निमन्त्रणं च सर्वत्र चकार च सुताज्ञया ॥ ६६ ॥<br><br>
विप्रः सुधर्मां संप्राप्य नृपैर्देवैश्च वेष्टिताम् ।<br>
प्रददी पत्रिकां भद्रामुग्रसेनाय भूभृते ॥ ६७ ॥<br><br>
प्रफुल्लवदनो राजा श्रुत्वा पत्रं सुमङ्गलम् ।<br>
सुवर्णानां सहस्रं च ब्राह्मणेभ्यो ददौ मुदा ॥ ६८ ॥<br><br>
दुंदुभिं वादयामास द्वारकायां च सर्वतः ।<br>
देवान्मुनीन्नृपांश्चैव ज्ञातिवर्गाश्च बान्धवान् ॥ ६९ ॥<br><br>
भट्टांश्च भिक्षुकांश्चैव भोजयामास सादरम् ।<br>
श्रीकृष्णस्य सृवेषं च कारयामास भूपतिः ॥ ७० ॥<br><br>
अतीव रम्यमतुलं त्रेषु लोकेषु दुल्रभम् ।<br>
यात्रां च कारयामास जगतां प्रवरं वरम् ॥ ७१ ॥<br><br>
वेदमन्त्रेण रम्येण माहेन्द्रे सुमनोहरे ।<br>
आदौ ब्रह्मा रथस्थश्च सावित्र्या सहितो ययौ ॥ ७२ ॥<br><br>
रथस्यश्च महाहृष्टो भवान्या च भवः स्वयम् ।<br>
शेषश्चापि दिनेशश्च गणेशश्चापि कार्तिकः ॥ ७३ ॥<br><br>
महेन्द्रश्चतथा चन्द्रो वरुणः पवनस्तथा ।<br>
कुबेरश्च यमो वह्निरीशानोऽपि ययौ मुदा ॥ ७४ ॥<br><br>
देवानां च त्रिकोट्यश्च मुनीनां षष्टिकोटयः ।<br>
राजेन्द्राणां त्रिलक्षं च श्वेतच्छत्रं त्रिलक्षकम् ॥ ७५ ॥<br><br>
उग्रसेनो बभौ राजा नक्षत्रेषु यथा शशी ।<br>
ययौ प्रसन्नवदनः कुण्डिनाभिमुखो बली ॥ ७६ ॥<br><br>
रत्ननिर्माणयानेन बलदेवो महाबलः ।<br>
वसुदेवश्चोद्धवश्च नन्दोऽक्रूरश्च सात्यकिः ॥ ७७ ॥<br><br>
गोपाला यादवेन्द्राश्च चन्द्रवंश्याश्च ते ययुः ।<br>
धृतराष्ट्रसुताः सर्वे दुर्योधनपुलोगमाः ॥ ७८ ॥<br><br>
युधिष्ठिरस्तथा भीमः फाल्गुनो नकुलस्तथा ।<br>
सहदेवश्च यानैश्च प्रययुः पञ्च पाण्डवाः ॥ ७९ ॥<br><br>
भीष्मो द्रोणश्च कर्णश्चाप्यश्वत्थामा महाबलः ।<br>
कृपाचार्यश्च शकुनिः शल्यश्चप्रययौ मुदा ॥ ८० ॥<br><br>
भटानां च त्रिकोट्यश्च विप्राणां शतकोटयः ।<br>
संन्यासिनां सहस्रं च यतीनां ब्रह्मचारिणाम् ॥ ८१ ॥<br><br>
द्विसहस्रं जितक्रोधाश्चावधूतास्तथैव च ।<br>
उत्पलानां सहस्रं च सहस्रं पुष्पकारिणाम् ॥ ८२ ॥<br><br>
नानाशिर्पकराश्चैव विचित्रं चित्रमेव च ।<br>
लक्षं च वाद्यभाण्डानां नर्तकानां च लक्षकम् ॥ ८३ ॥<br><br>
गन्धर्वाणां गायकानां लक्षमेव तु नारद ।<br>
तत्र कल्पे भक्त्येव गन्धर्वश्चोपबर्हणः ॥ ८४ ॥<br><br>
पञ्चाशत्कामिनीभिश्च त्वमेव तेषु मध्यगः ।<br>
विद्याधरीणां लक्षं च लक्षमप्सरसां तथा ॥ ८५ ॥<br><br>
किन्नराणां त्रिलक्षं चगन्धर्वाणां त्रिलक्षकम् ॥ ८६ ॥<br><br>
इति श्रीब्रह्मo महाo श्रीकृष्णजन्मखo उत्तo नारदनाo रुक्मिण्युद्वाहे<br>
पञ्चाधिकशततमोऽध्यायः ॥ १०५ ॥<br>
