नन्द उवाच<br>
केदारकन्याप्रस्तावात्कथितं कर्मकीर्तनम् ।<br>
कृत्यास्त्रीणां प्रसङ्गेन तद्व्यासेन वद प्रभो ।। १ ।।<br>
केदारकन्या सा का वा को वा केदारभूपतिः ।<br>
कस्य वंशेचतज्जन्म तन्मे व्याख्यातुमर्हसि ।। २ ।।<br>
श्रीकृष्ण उवाच<br>
पुरातु ब्रह्मणाः पुत्रो मनुः स्वांयभुवस्तथा ।<br>
तस्य स्त्री शतरूपा च धन्या मान्या च योषिताम् ।। ३ ।।<br>
प्रियव्रतोत्तानपादौ तयोः पुत्रौ बभूवतुः ।<br>
उत्तानपादपुत्रश्च ध्रुव एव महायशाः ।। ४ ।।<br>
तत्पुत्रो नन्दसावर्णिः केदारश्च तदात्मजः ।<br>
सप्तद्वीपपतिः श्रीमान्केदारो वैष्णवः स्वयम् ।। ५ ।।<br>
तस्य रक्षानिमित्तेन सत्सभायां सुदर्शनम् ।<br>
गवां लक्षं शुद्धं स्वर्णशृङ्गं च भूषितम् ।। ६ ।।<br>
वह्निशुद्धानि वस्त्राणि दत्तानि वरुणेन च ।<br>
सुवर्णानां तथा लक्षं सर्वसस्यां वसुंधराम् ।। ७ ।।<br>
मणिरत्नं च मुक्ताश्च हीरकं परमं तथा ।<br>
माणिक्यामश्वरत्नानां लक्षं लक्षं चहस्तिनाम् ।। ८ ।।<br>
रौप्यं प्रवालं मिष्टान्नं शतधान्याचलं वरम् ।<br>
नित्यं नित्यं ब्राह्मणेम्यो ददौ च रत्नभूषणाम् ।। ९ ।।<br>
शतलक्षं ब्राह्मणानां भोजयामास नित्यशः ।<br>
जलभोजनपात्राणि सुवर्णानां ददौ नृपः ।। १० ।।<br>
सुवर्णानां यज्ञसूत्रमङ्गुलीयकमुत्तमम् ।<br>
आसनं स्वर्णरत्नानां ब्राह्मणेभ्यो ददौ मुदा ।। ११ ।।<br>
ब्राह्मणानां च लक्षं च सूपकारं नृपस्य च ।<br>
ब्राह्मणानां द्विलक्षं च परिवेषणकारकम् ।। १२ ।।<br>
घृतकुल्या मधुकुल्या दधिकुल्या मनोहराः ।<br>
गुडकुल्या दुग्धकुल्या नित्यं प्रार्थनमीप्सितम् ।। १३ ।।<br>
प्रातरारभ्य संध्यान्तं विप्राणां भोजनं तथा ।<br>
दुःशिनां भिक्षुकाणां च धनदानं यथोचितम् ।। १४ ।।<br>
फलमूलाशनो राजा वैष्णवश्च जितेन्द्रियः ।<br>
सर्व मदर्पणं कृत्वाऽजपन्मां च दिवानिशम् ।। १५ ।।<br>
एकदा सूपकारश्च तमुवाच नृपेश्वरम् ।<br>
विप्राणां भोजनायैव दशलक्षमुपस्थितम् ।। १६ ।।<br>
भुञ्जते ब्राह्मणाश्चाद्य रूक्षमन्नं वद प्रभो ।<br>
कुर्वन्तु भक्षणं ते वै विप्राः सूपादिना नृप ।। १७ ।।<br>
चतुर्योजनपर्यन्तमधिकारो नृपस्य च ।<br>
यो राजा तच्छतसुणः स एव मण्डलेश्वरः ।। १८ ।।<br>
तत्तद्दशगुणो राजा राजेन्द्रः परिकीर्तितः ।<br>
राजेन्द्राणां पञ्चलक्षं नित्यं केदारसंसदि ।। १९ ।।<br>
अमूल्यरत्नमाणिक्यं मुक्ताहीरं मणीश्वरम् ।<br>
गजरत्नमश्वरत्नं केदाराय करं ददौ ।। २० ।।<br>
कमलाकलया जाता यज्ञकुण्डसमुद्भवाः ।<br>
वह्रिशुद्धांसुकाधाना रत्नभूषणभूषिता ।। २१ ।।<br>
कामुकी कामिनीश्रेष्ठा कन्या कमललोचना ।<br>
कन्याऽस्मि ते महाराजेत्युवाच नृपतिं च सा ।। २२ ।।<br>
राजा संपूज्य तां भक्त्या तस्थौ पत्नींसर्प्य च ।<br>
सा विज्ञाय प्रसूं तातं कृत्वा च विनयं सुदा ।। २३ ।।<br>
ययौ पुण्यवनं रम्यं तपसे यमृनान्तिकम् ।<br>
तत्तपस्यावनं यस्मात्तस्माद्दृन्दावनं स्मृतम् ।। २४ ।।<br>
तपसा वरयामास मां वरं च वरं वरम् ।<br>
ब्रह्मा ददौ वरं तस्यै पश्यात्कृष्णं लभेष्यसि ।। २५ ।।<br>
स चैकदा नदीतीने वसन्ते सस्मिता सती ।<br>
शयाना पुष्पशय्यायां रत्नाभरणभूषिता ।। २६ ।।<br>
ब्रह्मा परीक्षितुं यातःसाध्वीं च सुमनोहराम् ।<br>
ददर्श कन्या रहसि युवानं पुरुषं परम् ।। २७ ।।<br>
चन्दनोक्षितसर्वाङ्गं रत्नभूषणभूषितम् ।<br>
सस्मीतं कामुकं रम्यं रमणीनां च वाञ्छितम् ।। २८ ।।<br>
यथा षोडशवर्षीयं कुमारं कनकप्रभम् ।<br>
कोटिकन्दर्पलीलाभं वीताम्बरधरं वरम् ।। २९ ।।<br>
शरत्पार्वणाचन्द्रास्यं शरत्पद्मसुलोचनम् ।<br>
दृष्ट्वा तं च समुत्थाय वासयामास संनिधौ ।। ३० ।।<br>
पूजां चकार भक्त्या च फलं मूलं ददौ मुदा।<br>
सुवा सितं जलं दत्त्वा प्रणनाम मुदाऽन्विता ।। ३१ ।।<br>
पूजां गृहीत्वा मुदितः सादरं तामुवाच ह ।<br>
विप्ररूपी च भगवान्प्रज्वलन्ब्रह्मातेजसा ।।<br>
कामुकीनां च काम्यं च सतीनां दुष्करं व्रज ।। ३२ ।।<br>
धर्म उवाच<br>
भवती कस्य कन्या वा किं ते नाम मनोहरे ।<br>
किं करोषि रहस्येव तन्मे कथितुमर्हसि ।। ३३ ।।<br>
कस्य हेतोस्तपस्या ते किं वा वाञ्छसि सुन्दरि ।<br>
वरं वृणीष्व भद्रं ते यत्ते मनसि वाञ्छितम् ।। ३४ ।।<br>
वृन्दोवाच<br>
विप्र केदारकन्याऽहं वृन्दा वृन्दावने स्थिता ।<br>
तपः करोमि रहसि चिन्तयामि हरिं पतिम् ।। ३५ ।।<br>
यदि दातुं समर्थोऽसि देहि मे वाञ्छितं वरम् ।<br>
असमर्थोऽसि चेद्गच्छ किं ते प्रश्नेन ब्राह्मण ।। ३६ ।।<br>
धर्म उवाच<br>
निरीहमवितर्क्यं च परमात्मानमीश्वरम् ।<br>
निर्गुणं च निराकारं भक्तानुग्रहविग्रहम् ।। ३७ ।।<br>
का क्षमा तं पतिं कर्तुं विना लक्षमीं सरस्वतीम् ।।<br>
चतुर्भुजस्य द्वे भार्ये हरेर्वैकुण्ठशाथिनः ।। ३८ ।।<br>
गोलोके द्विभुजस्यापि श्रीवंशीवदनस्य च ।<br>
किशोरगोपवेषस्य परिपूर्णतमस्य च ।। ३९ ।।<br>
तस्य भार्या स्वयं राधा महालक्ष्मीः परात्परा ।<br>
ब्रह्मस्वरूपा परमा परमात्मानमीश्वरम् ।। ४० ।।<br>
भजते सततं शान्तं सुरम्यं श्यामसुन्दरम् ।<br>
कोटिकन्दर्पसौन्दर्यनिन्दितं सुकलेवरम् ।। ४१ ।।<br>
अमूल्यरत्नाभरणं सत्यं च नित्यविग्रहम् ।<br>
पीताम्बरधरं रम्यं दातारं सर्वसंपदाम् ।। ४२ ।।<br>
श्रीकृष्णश्च द्विधारूपो द्विभुजश्च चतुर्भुजः ।<br>
चतुर्भुजश्च वैकुण्ठे गोलोके द्विभुजः स्वयम् ।। ४३ ।।<br>
यन्निमेषो भवेद्वृन्दे ब्रह्मणः पततेन च ।<br>
पञ्चविंशत्सहस्रेणा युगेनेन्द्रस्य पातनम् ।। ४४ ।।<br>
चतुर्दशेन्द्रावच्छिन्नकालेन ब्रह्मणो दिनम् ।<br>
तावतीति निशा तस्य विधातुर्जगतामपि ।। ४५ ।।<br>
एवं त्रिंशद्दिनैर्मासं द्विषट्के मासि वर्षकम् ।<br>
एवं शतायुस्तस्यैव निबोध बोधतत्परम् ।। ४६ ।।<br>
यावज्जीवनपर्यन्तं सेवन्ते सनकादयः ।<br>
कल्पानां कोटिकोटिं च तन्न साध्याश्चयो विभुः ।। ४७ ।।<br>
सहस्रवक्त्रः शेषश्च सेवते च जपन्सदा ।<br>
दिवानिशं च यं भक्त्या कल्पकोटिशतं शतम् ।। ४८ ।।<br>
तन्न साध्यो हितकरो दुराराध्यः परात्परः ।<br>
ब्रह्मा ब्रह्मास्वरूपं तं भजेज्जन्मनि जन्मनि ।। ४९ ।।<br>
वक्त्रैश्चतुर्भिः सततं स्तौति नित्यं सनातनम् ।<br>
वेदेऽनिर्वचनीयश्च वेदानां जनको विधिः ।। ५० ।।<br>
विधाता फलदाता च दाता च सर्वसंपदाम् ।<br>
तन्न साध्यो हि भगवान्कालकालान्तकः ।। ५१ ।।<br>
संहारकर्ता जगतां कलया रुद्ररूपतः ।<br>
स स्तौति पञ्चवक्त्रेण कोऽन्योऽन्यस्यापि का कथा ।। ५२ ।।<br>
तत्परश्च प्रियो नास्ति वृन्दे भगवातः शृणु ।<br>
सर्वशक्तिस्वरूपा सा दुर्गा दुर्गतिनाशिनी ।। ५३ ।।<br>
ब्रह्मस्वरूपा परमा मूलप्रकृतिरीश्वरी ।<br>
नारायणी विष्णुमाया वैष्णवी सा सनातनी ।। ५४ ।।<br>
यन्मायया जगद्भ्रान्तमनित्ये भ्रमते सदा ।<br>
सा स्तौति भक्त्यायं देवं वृन्देऽयङ्गे.दिवानिशम् ।। ५५ ।।<br>
स्तौति भक्त्या स्वशक्त्या च गजवक्त्रः षडाननः ।<br>
ध्यायते यं गणेशश्च सर्वादौ यस्य पूजनम् ।। ५६ ।।<br>
भगवान्सर्वदेवेशो ज्ञानिनां च गुरोर्गुरुः ।<br>
सिद्वेन्द्रेषु च देवेन्द्रे योमीन्द्रे ज्ञानिनां गुरौ ।। ५७ ।।<br>
न गणेशात्परो विद्वान्गणेशश्च सुराधिपः ।<br>
सरस्वती च यं स्तोतुमशक्ता परमेश्वरी ।। ५८ ।।<br>
दिवानिशं पादपद्मं भक्त्या पद्मा निषेवते ।<br>
यत्कटाक्षाज्जगत्सर्व परिपूर्णतमं शिवम् ।। ५९ ।।<br>
यद्भयाद्वाति वातोऽयं सूर्यस्तपति यद्भयात् ।<br>
वर्षतीन्द्रो दहत्यग्निर्मृत्युश्चरति जन्तुषु ।। ६० ।।<br>
पृथिवी सेवया यस्य सर्वाधारा वसंधरा ।<br>
समृद्रा निश्चलाः शैला यस्य भीताश्च सुन्दरि ।। ६१ ।।<br>
तीर्थसारा च सा गङ्गा पवित्रा मुक्तिदायिनी ।<br>
जगतां पावनी देवी यस्य पादाब्जसेवया ।। ६२ ।।<br>
पवित्रा तुलसी देवी स्मरणाद्यस्य सेवनात् ।<br>
नवग्रहाश्च दिक्पाला भीता यस्य प्रतापतः ।। ६३ ।।<br>
ब्रह्मण्डेषु च सर्वेषु ब्रह्मविष्णुशिवात्मकाः ।<br>
अन्ये ये ये सुरेशाश्च शेषाद्या मुनयस्तथा ।। ६४ ।।<br>
केचित्कलास्वरूपाश्चाप्यंशरूपाश्च केचन ।<br>
केचित्कलांशाः कृष्णस्य केचिच्च परमात्मनः ।। ६५ ।।<br>
पतिमिच्छसि कल्याणि प्रकृतेः परमीश्वरम् ।<br>
गोलोके राधिका साध्यो नान्येषां च कदाचन ।। ६६ ।।<br>
मां भजस्व महाभागे नृपाणामीश्वरं पतिम् ।<br>
बलवन्तं च देवेभ्यो दैत्येभ्यश्च वरानने ।। ६७ ।।<br>
सुखानि यानि कल्याणि त्रिषु लोकेषु सन्ति वै ।<br>
भुङ्क्ष्व तान्येव सर्वाणि मत्प्रसादान्न संशयः ।। ६८ ।।<br>
सप्तसागलपारे च काञ्चनी रुचिरा वरे ।<br>
देवानां क्रीडनार्थाय विधात्रा निर्मिता पुरी ।। ६९ ।।<br>
तत्रैव गच्छभद्रं ते रम रामे मया सह ।<br>
महेन्द्रस्य प्रियवनं पुष्पोद्यानसमन्वितम् ।। ७० ।।<br>
गच्छ स्वर्णमयीं लङ्कां नानारत्नविभूषिताम् ।<br>
तत्रैव गच्छ भद्रं ते रमo ।। ७१ ।।<br>
विस्पन्दकं सुवसनं नन्दकं पुष्पभद्रकम् ।<br>
तत्रैव गच्छ भद्रं ते रमo ।। ७२ ।।<br>
सुमेरुगह्वरं वाऽपि क्षीरोर्द वा मनोहरम् ।<br>
तत्रैव गच्छ भद्रं ते रमo ।। ७३ ।।<br>
सत्यलोकं ब्रह्मलोकं रम्यं सद्म रहःस्थलम् ।<br>
तत्रैव गच्छ भद्रं ते रमo ।। ७४ ।।<br>
मलये निलयं रम्यं रत्नेन्द्रसारनिर्मितम् ।<br>
सुगन्धियुक्तं सततं शुद्धं चन्दनवायुना ।। ७५ ।।<br>
मालती यूथिका रम्या केतकी माधवी तथा ।<br>
चारुचम्पकपुष्पाणां गन्धेन सुमनोहरम् ।। ७६ ।।<br>
पिकानां भ्रमराणां च मधुरध्वनिसंयुतम् ।<br>
तत्रैव गच्छ भद्रं ते रमo ।। ७७ ।।<br>
इन्द्रस्य वरुणास्यैव वायोरपि यमस्य च ।<br>
धनेश्वरस्य बह्रेश्च धर्मस्य शशिनस्तथा ।। ७८ ।।<br>
सुरम्यं लोकमेतेषां मध्ये तेवि यथेच्छसि ।<br>
तत्रैव गच्छ भद्रं ते रमo ।। ७९ ।।<br>
रत्नद्वीपं मणिद्वीपं रम्यं चन्द्रसरोवरम् ।<br>
तत्रैव गच्छ भद्रं ते रमo ।। ८० ।।<br>
इत्येवमुक्त्वा संभोक्तुं गच्छन्तं तं छलेन च ।<br>
न वास्तवपरीक्षार्थं सतीत्वं बोधितुं व्रज ।। ८१ ।।<br>
उवाच सा नृपसुता कोपवक्त्रास्यलोचना ।<br>
हितं सत्यं योगयुक्तं धर्मार्थं च यशस्करम् ।। ८२ ।।<br>
वृन्दोवाच<br>
धैर्य कुरु महाभाग श्रेष्ठो जातिषु ब्रह्मणः ।<br>
ब्रह्मणानां तपो मूलं सत्यं वेदव्रतं धृतिः ।। ८३ ।।<br>
परस्त्रीसहसंभोगः स्वभावश्चाप्यधर्मिणाम् ।<br>
अधर्मेणैव हे विप्र दुष्टोऽभद्राणि पश्यति ।। ८४ ।।<br>
ततः सपत्ने जयति समूलस्थो विनश्यति ।<br>
पतिव्रतानां गमने बलात्कारेण निश्चितम् ।। ८५ ।।<br>
मातृगामी भवेत्सद्यो ब्रह्महत्याशतं भवेत् ।<br>
कुम्भीपाके पच्यते च यावच्चन्द्रदिवाकरौ ।। ८६ ।।<br>
प्रदग्धस्तैलतप्तेषु न मृतः सूक्ष्मदेहतः ।<br>
ताडितो यमदूतैश्च लोहदण़्डेन मूर्धनि ।। ८७ ।।<br>
क्षणं सुखं चिरं दुःखं सर्वनाशस्य कारणम् ।<br>
अगम्यागमनं दुःखं धर्मिष्ठो नैव वाञ्छति ।। ८८ ।।<br>
क्षमस्वगच्छ भद्रं ते ब्राह्मण ज्ञानदुर्बल ।<br>
यथा दीपशिखां दृष्ट्वा कीटः पतति निश्चितम् ।। ८९ ।।<br>
मिष्टं दृष्ट्वा बडीशाग्रे लुब्धमीनो मृगो यथा ।<br>
यथा विषाक्तं भक्ष्यं च भुङ्क्ते भोक्ता बुभुक्षितः ।। ९० ।।<br>
गृह्णाति दुष्टो दुष्टं च विषकुम्भं पयोमुखम् ।<br>
तथा दृष्ट्वा परस्त्रीणां मुखपद्मं मनोहरम् ।। ९१ ।।<br>
विनाशबीजं मोहेन भ्रान्तो भवति लम्पटः ।<br>
मुखं च रुचिरं स्त्रीणां श्रोणियुग्मं मनोहरम् ।। ९२ ।।<br>
कामाधारं नाशबीजमधर्मस्थलमेव च ।<br>
भगं नरककुण्डं च लालामूत्रसमन्वितम् ।। ९३ ।।<br>
दुर्गन्धियुक्तं पापं च यमदण्डस्य कारणम् ।<br>
यथा लिङ्गं विशत्येव पापयोनौ च योषिताम् ।। ९४ ।।<br>
तथा पुमान्विशत्येव रौरवे च युगे युगे ।<br>
रहस्यं चाऽऽपदं दृष्ट्वा मां तवं धर्षितुमिच्छसि ।। ९५ ।।<br>
अत्रैव सर्वदेवाश्च लोकपालाश्च ब्राह्मणा ।<br>
जाज्वल्यमानो धर्मश्च साक्षी शास्ता च कर्मणाम् ।। ९६ ।।<br>
यमश्च दण़्डकर्ता च स्थापितो हरिणा स्वयम् ।<br>
स्वयं कुष्णश्च धर्मात्मा ज्ञानरुपो महेश्वरः ।। ९७ ।।<br>
दुर्गा बुद्धिर्मनो ब्रह्म चेन्द्रियाणि सुरास्तथा ।<br>
सर्वप्राणिषु तिष्ठन्ति साक्षिणाः कर्मणां द्विज ।। ९८ ।।<br>
क्व गुप्तं क्व रहस्यं वा ब्रह्मण ज्ञानदुर्बल ।<br>
क्षमस्व गच्छ भद्रं ते अवध्याश्च द्विजातयः ।। ९९ ।।<br>
शक्ताऽहं भमसात्कर्तुं गच्छ वत्स यथासुखम् ।<br>
तपस्यासु मम गतमष्टोत्तरशतं युगम् ।। १०० ।।<br>
नास्ति गोर्त्र मत्पितुश्च न माता न पिता मम ।<br>
सर्वान्तरात्मा भगवान्कृष्णो रक्षति मां द्विज ।। १०१ ।।<br>
कृष्णेन स्थापितो धर्मो मां च रक्षति नित्यशः ।<br>
आदित्यश्च तथा चन्द्रः पवनश्च हुताशनः ।। १०२ ।।<br>
ब्रह्मा शंभुर्भगवती दुर्गा रक्षति मां सदा ।<br>
येन शुक्लीकृता हंसाः शुकाश्च हरिताः कृताः ।। १०३ ।।<br>
मयूराश्चित्रिता येन स मे रक्षां करिष्यति ।<br>
अनाथबालवृद्धानां रक्षकाः सर्वदेवताः ।। १०४ ।।<br>
नारीबुद्व्या न मां धर्मस्त्यक्त्वा गच्छेद्धि सर्वदा ।<br>
मां मातरं परित्यज्य गच्छ वत्स यथासुखम् ।। १०५ ।।<br>
इत्येवमुक्त्वा देवी सा तस्थौ तत्र धरा यथा ।<br>
आगच्छन्तं च संभोक्तुं मा यान्तं बोधनेन च ।। १०६ ।।<br>
शशापेति च सा कोपाद्ब्रह्मपन्धो क्षयो भव ।<br>
क्षयो भव दुराचार हे पापिष्ठ क्षयो भव ।। १०७ ।।<br>
पुनः शप्तं स्वयं सूर्यो वारयामास यत्नतः ।<br>
एतसिमन्नन्तरे तात तत्रव जगदीश्वराः ।। १०८ ।।<br>
आजग्मुरतिसंत्रस्ता ब्रह्मविष्णुशिवादयः ।<br>
धर्म दृष्ट्वा कलारूपं रुरुदुस्त्रिदशेश्वराः ।। १०९ ।।<br>
कृत्वा क्रोडेऽतीव कृशं कुह्वा भीतं यथा विधुम् ।<br>
निश्चेष्टं मलिनं दग्धं सतीकोपाग्निना व्रज ।। ११० ।।<br>
श्रीभवानुवाच<br>
क्षमस्व वृन्दे मद्भक्ते जन्ममृत्युजराहरे ।<br>
धर्म जीवय मद्भक्तं रक्ष धर्म पतिव्रते ।। १११ ।।<br>
ब्रह्मोवाच<br>
ध्वान्तपूर्ण जगत्सर्दं विना धर्म बभूव ह ।<br>
कम्पितौ चन्द्रसूर्यौ च शेषश्चापि वसुंधरा ।। ११२ ।।<br>
महदेव उवाच<br>
प्रनष्टं च जगत्सर्वं विना धर्मेण सुन्दरि ।<br>
धर्मं जीवय भद्रं ते स्वस्ति तेऽस्तु वरानने ।। ११३ ।।<br>
सूर्य उवाच<br>
वरं वृष्णीष्व भद्रं ते यत्ते मनसि वाञ्छितम् ।<br>
धर्मं जीवय भद्रं ते रक्ष सृष्टिं पतिव्रते ।। ११४ ।।<br>
अनन्त उवाच<br>
धर्मं करोषि तपसा कथं धर्मं विहसि च ।<br>
धर्मं जीवय भद्रं ते सर्वधर्मो भवेत्तव ।। ११५ ।।<br>
चन्द्र उवाच<br>
द्विजरूपधरो धर्मस्त्वां परीक्षितुमागतः ।<br>
ब्रह्मणा प्रेरितश्चैव निर्दोषश्च विहिंसितः ।। ११६ ।।<br>
महेन्द्र उवाच<br>
तपसोपान्जितो धर्मो धर्मेण च फलं नृपाम् ।<br>
कथं फलं च तपसां यदि धर्मः क्षयं गतः ।। ११७ ।।<br>
वरुण उवाच<br>
धर्मं जीवय धर्मिष्ठे धर्मं रक्ष सनातनम् ।<br>
निष्फलं कर्मिणां कर्म विना धर्मेणा धार्मिके ।। ११८ ।।<br>
पवन उवाच<br>
जगत्पूतं कुरु शुभे धर्मं जौवय सांप्रतम् ।<br>
धर्मे प्रनष्टे तपसां तवापूर्वं विनङ्क्ष्यति ।। ११९ ।।<br>
वह्निरुवाच<br>
स्वधर्मोपार्जनं कर्तुमागताऽसि च भारतम् ।<br>
विहंसि धर्ममज्ञात्वा पुनर्जीवय सुन्दरि ।। १२० ।।<br>
यम उवाच<br>
वेदोक्तकर्मकर्तणासहं विश्वे वरानने ।<br>
धर्मानुसारात्फलदो धर्म जीवय सत्वरम् ।। १२१ ।।<br>
देवानां वचनं क्षुत्वा समुत्थाय पतिव्रता ।<br>
नमस्कृत्य सुरेशांश्चतानुवाच तपस्विनी ।। १२२ ।।<br>
वृन्दोवाच<br>
अहं देवा न जानामि धर्मं ब्राह्मणरूपिणम् ।<br>
कृतः क्षयो मया कोपान्मां परीङितुमागतः ।। १२३ ।।<br>
जीवयामि ध्रुवं धर्मं युष्माकं च प्रसादतः ।<br>
इत्येवमुक्त्वा सा वृन्दा चेत्युवाच व्पजेश्वर ।। १२४ ।।<br>
तपः सत्यं यदि मम सत्यं च विष्णुपूजनम् ।<br>
तेन पुण्येन सद्योऽत्र द्विजो भवतु विज्वरः ।। १२५ ।।<br>
यदि मे च भवेत्सत्यं व्रतं सत्यं तपःशुचि ।<br>
तेन पुण्येन सत्येन द्विजो भo ।। १२६ ।।<br>
यदि नारायणः सत्यः सर्वात्मा नित्यविग्रहः ।<br>
ज्ञानात्मकः शिवः सत्यो द्विजो भo ।। १२७ ।।<br>
ब्रह्म सत्यं च ते देवाः प्रकृतिः परमा यदि ।<br>
यज्ञः सत्यस्तपः सत्यं द्विजो भo ।। १२८ ।।<br>
इत्येवमुक्त्वा सा वृन्दा धर्म क्रोडे चकार च ।<br>
तं दृष्ट्वा च कलारूपं रुरोद कृपयासती ।। १२९ ।।<br>
एतस्मिन्नन्तरे मूर्तिर्धर्मभार्या शुचाऽऽकुला ।<br>
निपत्य विष्णुपादे य शिरसा चेत्युवाच सा ।। १३० ।।<br>
मूर्तिरुवाच<br>
हे नाथ करुणासिन्धो दीनबन्धो कृपां कुरु ।<br>
तूर्णं जीवय कान्तं मे जगन्नाथ कृपामय ।। १३१ ।।<br>
पतिहीना च या नारी पापिनी सा भवार्णवे ।<br>
यथाऽऽस्यं चक्षुर्विरतं प्राणहीना यथा तनूः ।। १३२ ।।<br>
मितं ददाति हि पिता मितं भ्रादा मितं सुतः ।<br>
मितं बन्धुर्मितं माता सर्वदाता पतिः प्रभुः ।। १३३ ।।<br>
इत्येवमुक्त्वा सा देवी तत्र तस्थौ रुरोद च ।<br>
उवाच वृन्दां णगवान्सर्वात्मा प्रकृतेः परः ।। १३४ ।।<br>
श्रीभगवानुवाच<br>
त्वयाऽऽयुस्तपसा लब्धं यावदायुश्च ब्रह्मणः ।<br>
तदेव देहि धर्माय गोलोकं गच्छ सुन्दरि ।। १३५ ।।<br>
तन्वाऽनया च तपसा पश्चान्मां च लभिष्यसि ।<br>
पश्चाद्गोलोकमागत्य वाराहे च वरानने ।। १३६ ।।<br>
वृषभानसुता त्वं च राधाच्छाया भविष्यसि ।<br>
मत्कलांशश्च रायाणस्त्वां विवाह ग्रहीष्यति ।। १३७ ।।<br>
मां लभिष्यसि रासे च गोपीभी राधया सह ।<br>
राधा श्रीदामशापेन वृषभानसुता यदा ।। १३८ ।।<br>
सा चैव वास्तवी राधा त्वं च च्छायास्वरुपिणी ।<br>
विवाहकाले रायाणस्त्वां च च्छायां ग्रहीष्यति ।। १३९ ।।<br>
त्वां दत्त्वा वास्तवी राधा साऽन्तर्धाना भविष्यति ।<br>
राधैवेति विमूढाश्च विज्ञास्यन्ति ।।<br>
च गोकुले ।। १४० ।।<br>
स्वप्ने राधापदाम्भोजं न रि पश्यन्ति बल्लवाः ।<br>
स्वयं राधा मम क्रोडे छाया रायाणकामिनी ।। १४१ ।।<br>
विष्णोश्च वचनं श्रुत्वा ददावायुश्च सुन्दरी ।<br>
उत्तस्थौ पूर्ण धर्मश्च तप्तकाञ्चनसंनिभः ।।<br>
पूर्वस्मात्सुन्दरः श्रीमान्प्रणनाम परात्परम् ।। १४२ ।।<br>
वृन्दोवाच<br>
देवाः शृणुत मद्वाक्यं दुर्लङ्घ्यं सावधानतः ।<br>
न हि मिथ्या भवेद्वाक्यं मदीयं च निशामय ।। १४३ ।।<br>
क्षयो भवेति वाक्यं च मयोक्तं कोपभीतया ।<br>
वारत्रयं पुनर्वक्तुं वारयामास भास्करः ।। १४४ ।।<br>
सत्ये च परिपूर्णोऽयं यथापूर्वो यथाऽधुना ।<br>
त्रिपादश्चापि त्रेतायां द्वापदो द्विपरे तथा ।। १४५ ।।<br>
एकपादश्च दर्मोऽयं कलेश्च प्रथमे हरे ।<br>
शेषे कलाषोडशांशः पुनः सत्ये यथा पुरा ।। १४६ ।।<br>
त्रिर्निर्गतं मम मुखात्क्षयस्तेन ततः क्रमात् ।<br>
पुनरुक्ते च मनसि वारयामास भास्करः ।। १४७ ।।<br>
तेनैव रेतुनाऽयं च करिशेषे कलामयः ।<br>
तथा शप्तः स्थितो दुर्गे कलिशेषे तथा ध्रुवम् ।। १४८ ।।<br>
एतस्मिन्नन्तरे नन्द ददृशुर्देवता रथम् ।<br>
गोलोकादागतं वेगादतीव सुन्दरं शुभम् ।। १४९ ।।<br>
अमूल्यरत्ननिर्माणं हीरहारपरिष्कृतम् ।<br>
मणिमाणिक्यमुक्ताभिर्वस्त्रैश्च श्वेतचामरै। ।। १५० ।।<br>
विभूषितं भूषणौश्च रुचिरै स्तनदर्पणैः ।<br>
नत्वा हरिं हरं वृन्दा ब्रह्माणं सर्वदेवताः ।। १५१ ।।<br>
समारुङ्य रथं दृष्ट्वा गोलोकं च जगाम सा ।<br>
देवा जग्मुश्च स्वस्थानं किं भूयः श्रोतुमिच्छसि ।। १५२ ।।<br>
इति श्रीब्रह्मo महाo श्रीकृष्णजन्मखo उत्तo नारदनाo भगवन्नन्दसंo<br>
