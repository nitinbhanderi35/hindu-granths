अथ त्रयोविंशत्यधिकशततमोऽध्यायः<br>
नारद उवाच<br>
गणेशपूजनाख्यानं पुराणेषु च दुर्लभम् ।<br>
श्रुतं तद्ब्रह्मणो वक्त्रात्सामान्यं च समासतः ॥ १ ॥<br><br>
महिमानं गणपतेः सर्वबूज्येश्वरस्य च ।<br>
व्यासेन श्रोतुमिच्छामि योगीन्द्राणां गुरोर्गुरोः ॥ २ ॥<br><br>
सिद्धाश्रमे महापूज त्रैलोक्यस्थैः कृता पुरा ।<br>
राधामाधवयोस्तत्र पुनः संमीलरं पुरा ॥ ३ ॥<br><br>
अतीते वर्षशतके श्रीदाम्नः शापमोक्षणे ।<br>
आदौ चकार पूजां च सा च राधा कथं मुने ॥ ४ ॥<br><br>
स्थितेषु च सुरेन्द्रेषु ब्रह्मविष्णुशिवादिषु ।<br>
नागेन्द्रे च स्थिते शेषे नागेषु च महत्सु च ॥ ५ ॥<br><br>
राजेन्द्रेषु च भूमौ च बलिष्ठेष्वसुरेषु च ।<br>
गन्धर्वेषु च रक्षःसु चान्येषु बलवत्सु च ॥ ६ ॥<br><br>
विस्तरेण महाभाग तन्मे व्याख्यातुमर्हसि ॥ ७ ॥<br><br>
नारायण उवाच<br>
त्रेलोक्ये पृथिवी धन्या मान्या पुण्यवती सती ।<br>
तत्र भारतवर्षं च कर्मणां फलदं शुभम् ॥ ८ ॥<br><br>
धन्यं यशस्यं पूज्यं च पुण्यक्षेत्रे च भारते ।<br>
सिद्धाश्रमं महापुण्यक्षेत्रं मोक्षप्रदं शुभम् ॥ ९ ॥<br><br>
सनत्कुमारो भगवांस्तत्र सिद्धो बभूव ह ।<br>
स्वयं विधाता तत्रैव तप्त्वा सिद्धो बभूव ह ॥ १० ॥<br><br>
योगीन्द्राश्च मुनीन्द्राश्च सिद्धेन्द्राः कपिलादयः ।<br>
शतक्रन्तून्महेन्द्रश्च तत्र कृत्वा बभूव ह ॥ ११ ॥<br><br>
तेन सिद्धाश्रमं नाम सर्वेषामपि दुर्लभम् ।<br>
अधिष्ठानं गणेशस्य तत्रेव सततं मुने ॥ १२ ॥<br><br>
अमूल्यरत्ननिर्माणगणेशप्रतिमां शुभाम् ।<br>
वैशाख्यां पूर्णिमायां च पूजां कुर्वन्ति देवताः ॥ १३ ॥<br><br>
नागाश्च मानवाश्चैव दैत्या गन्धर्वराक्षसाः ।<br>
सिद्धेन्द्राश्च मुनीन्द्राश्च योगीन्द्राः सनकादयाः ॥ १४ ॥<br><br>
तत्राऽऽजगाम शंभुश्च पार्वत्वा सह शंकरः ।<br>
सगणः कार्तिकेयश्च स्वयं ब्रह्मा प्रजापतिः ॥ १५ ॥<br><br>
तत्राऽऽजगाम शेषश्च नागेन्द्रैः सह सत्वरम् ।<br>
तज्ञाऽऽजग्मुः सुराः सर्वे मनवो मृनयस्तथा ॥ १६ ॥<br><br>
आजग्मुस्ते नृपाः सर्वे पूजार्थं हृष्टमानसाः ।<br>
आययौ भगवान्कृष्णो द्वारकावासिभिः सह ॥ १७ ॥<br><br>
आजगाम तथा नन्दः सार्धं गोकुलवासिभिः ।<br>
गोपीत्रिशतकोटीभिर्गोलोकवासिभिः सह ॥ १८ ॥<br><br>
गचेन्द्रकोटितुल्याभिर्बलिष्ठाभिः सहाऽऽलिभिः ।<br>
आययौ सुन्दरी राधा कृष्णप्राणाधिदेवता ॥ १९ ॥<br><br>
रासेश्वरी सुरसिका शतवर्षे गते सति ।<br>
सुस्नाता मुदती शुद्धा धृत्वा धौते च वाससी ॥ २० ॥<br><br>
संयता सा निराहारा गत्वा च मणिमण्डपम् ।<br>
सुप्रक्षालितपादाब्जा कान्ता भुवनपावनी ॥ २१ ॥<br><br>
श्रीकृष्णप्रीतिकामाऽथ सुसंकल्पं विधाय च ।<br>
गङ्गोदकेन हेरम्बं स्नापयामास भक्तितः ॥ २२ ॥<br><br>
ध्यार्न च सामवेदोक्तं चकार शुक्लपुष्पतः ।<br>
माता चतुर्णां वेदानां वसोश्च जगतामपि ॥ २३ ॥<br><br>
बुद्धिरूपा भगवती ज्ञानिनां जननी परा ।<br>
ध्यानात्मकं स्वपुस्रं तं परं ध्यानं चकार सा ॥ २४ ॥<br><br>
शर्वं लम्बोदरं स्थूलं ज्वलन्तं ब्रह्मतेजसा ।<br>
गजवक्त्रं वह्निवर्णमेकदन्तमनन्तकम् ॥ २५ ॥<br><br>
सिद्धानां योगिनामेव ज्ञानिनां च गुरोर्गुरुम् ।<br>
ध्यातं मुनीन्द्रैर्देवेन्द्रैर्ब्रह्मेशशेषसंज्ञकैः ॥ २६ ॥<br><br>
सिद्धेन्द्रैर्मुनिभिः सद्भिर्भगवन्तं सनातनम् ।<br>
ब्रह्मस्वरूपं परमं मङ्गलं मङ्गलालयम् ॥ २७ ॥<br><br>
सर्वविघ्नहरं शान्तं दातारं सर्वसंपदाम् ।<br>
भवाब्धिमायापोतेन कर्णधारं च कर्मिणाम् ॥ २८ ॥<br><br>
शरणागतदीनार्तपरित्राणपरायणम् ।<br>
ध्यायेद्ध्यानात्मकं साध्यं भक्तेशं भक्तवत्सलम् ॥ २९ ॥<br><br>
इति ध्यात्वा स्वशिरसि दत्त्वा पुष्पं पुनः सती ।<br>
सर्वाङ्गशोधनं न्यासं वेदोक्तं च चकार सा ॥ ३० ॥<br><br>
पुनश्च ध्यात्वा ध्यानेन तेनैव शुभदायिना ।<br>
ददौ पुष्पं पादपद्मे राधा लम्बोदरस्य च ॥ ३१ ॥<br><br>
सप्ततीर्थोदकेनैव शीतेन वासितेन च ।<br>
ददौ पाद्यं पादपद्मे तैः पद्मादिभिरर्चिते ॥ ३२ ॥<br><br>
दूर्वाक्षतैः शुक्लपुष्पैः सुगन्धिचन्दनोदकैः ।<br>
अर्घ्यं ददौ तच्छिरसि स्वयं गोलोकवासिनी ॥ ३३ ॥<br><br>
सचन्दनं स्ग्धिमाल्यं पारिजातस्य सुन्दरम् ।<br>
ददौ गले गणेशस्य स्वयं रासंश्वरी मुदा ॥ ३४ ॥<br><br>
कस्तूरीकुङ्कुमाक्तं च सुगन्धि स्निग्धचन्दनम् ।<br>
सर्वाङ्गे प्रददौ तस्य वृन्दावनविनोदिनी ॥ ३५ ॥<br><br>
सुगन्धि शुक्लं पुष्पं च सुगन्ध चन्दनार्चितम् ।<br>
ददौ तस्य पदाम्भोजे महापद्मलया सती ॥ ३६ ॥<br><br>
सुगन्धियुक्तं धूपं च पूतैर्वस्तुभिरन्वितम् ।<br>
ददौ कृष्णप्रिया तस्मै जगतामीश्वराय च ॥ ३७ ॥<br><br>
दीपं घृतप्रदीप्तं च ध्वान्तविध्वंसकारणम् ।<br>
ददौ तस्मै सुरेशाय परमाद्या सनातनी ॥ ३८ ॥<br><br>
नैवेद्य विविधं रम्यं सुस्वादु सुमनोहरम् ।<br>
चोष्यं चर्व्यं लेह्यपेये सुधातुल्यं चतुर्विधम् ॥ ३९ ॥<br><br>
फलानि च सुपक्वानि त्रैलोक्ये दुर्लभानि च ।<br>
मधुराणि च मूलानि ग्राम्यारण्यानि नारद ॥ ४० ॥<br><br>
तानि त्वन्यान्यसंख्यानि तिलानां लड्डुकानि च ।<br>
लड्डुकानि सुपक्वानि स्वादूनि सुरसानि च ॥ ४१ ॥<br><br>
यवगोधूमचूर्णानां पक्वानि पिष्टकानि च ।<br>
घृताक्तानि च रम्याणि शर्करासहितानि च ॥ ४२ ॥<br><br>
स्वास्तिकानां लड्डुकानि स्थूलानि सुन्दराणि च ।<br>
भृष्टद्रव्यं च विविधमक्षतं शर्करान्वितम् ॥ ४३ ॥<br><br>
घृतकुल्यां दुग्धकुलयां मधुकुल्यं मनोहराम् ।<br>
गुडस्य दध्नः कुल्यां च पायसानां तथैव च ॥ ४४ ॥<br><br>
पिष्टकानां स्वस्तिकानां रम्भाणां राशिरेव च ।<br>
मिष्टव्यञ्जनयुक्तानि शाल्यन्नानि शुभानि च ॥ ४५ ॥<br><br>
ददौ तस्मै सुरेशाय कृष्णप्राणाधिदेवता ।<br>
अमूल्यरत्ननिर्माणं रम्यं सिंहासनं वरम् ॥ ४६ ॥<br><br>
ददौ विघ्नपिनाशाय विराजतटवासिनी ।<br>
सूक्ष्मवस्त्रयुगं रम्यममूल्यं वह्निशुद्धकम् ॥ ४७ ॥<br><br>
ददौ शैलात्मजायैव शतशृङ्गनिवासिनी ।<br>
विशुद्धसर्पिषा युक्तं निर्मलं मधुरं मधु ॥ ४८ ॥<br><br>
मधुपर्कं ददौ तस्मै वृन्दावननिवासिनी ।<br>
ताम्बूलं च वरं रम्यं कर्पूरादिसुवासितम् ॥ ४९ ॥<br><br>
सर्वसंपत्प्रदात्रे च वृषभानसुता ददौ ।<br>
सप्ततीर्थोदकं शुद्धं सुसितं सुवासितम् ॥ ५० ॥<br><br>
पानार्थ च जलं तस्मै ददौ गौपोश्वरी मुदा ।<br>
अमूल्यं दुर्लभं चैव विशुद्धं श्वेतचामरम् ॥ ५१ ॥<br><br>
ददौ तस्मै परेशाय मूलप्रकृतिरीश्वरी ।<br>
अमूल्यरत्ननिर्माणं मुक्तामाणिक्यहीरकैः ॥ ५२ ॥<br><br>
परिष्कृतं सुतल्पं च पुष्पचन्दनचर्चितम् ।<br>
सितसूक्ष्माशुकेनैव परितश्च परिष्कृतम् ॥ ५३ ॥<br><br>
ददौ शिवात्मजायैव कृष्णवक्षःस्थलस्थिता ।<br>
दत्त्वा च कामधेनुं च सवत्सां वाञ्छितप्रदाम् ॥ ५४ ॥<br><br>
कृत्वाऽतीव परीहारं वृन्दा पुष्पाञ्जलिं ददौ ।<br>
दिव्येन मूल्मनुना सबीजेनोज्ज्वलेन च ॥ ५५ ॥<br><br>
ददौ षोडशोपचारं कालिन्दीकुलवासिनी ।<br>
ॐ गं गौं गणपतये विघ्नविनाशिने स्वाहा ॥ ५६ ॥<br><br>
इत्येवमेव मन्त्रं च गाणेशं षोडशाक्षरम् ।<br>
सा जजाप सहस्रं च परं सल्पतरुं वरम् ॥ ५७ ॥<br><br>
तुष्टाव परया भक्त्या भक्तिनम्रात्मकंधरा ।<br>
साश्रुनेत्रा पुलकिता स्तोत्रेण कौथुमेन च ॥ ५८ ॥<br><br>
राधिकोवाच<br>
परं धाम परं ब्रह्म परेशं परमेश्वरम् ।<br>
विघ्ननिघ्नकरं शान्तं पुष्टं कान्तमनन्तकम् ॥ ५९ ॥<br><br>
सुरासुरेन्द्रैः सिद्धेन्द्रैः स्तुतं स्तौमि परात्परम् ।<br>
सुरपद्मदिनेशं च गणेशं मङ्गलायनम् ॥ ६० ॥<br><br>
इदं स्तोत्रं महापुण्यं विघ्नशोकहरं परम् ।<br>
यः पठेत्प्रातरुत्थाय सर्वविघ्नात्प्रमुच्यते ॥ ६१ ॥<br><br>
इति श्रीब्रह्मo महाo श्रीकृष्णजन्मखo उत्तo नारदनाo त्रयोविंशत्य-<br>
धिकशततमोऽध्योयः ॥ १२३ ॥<br><br>
