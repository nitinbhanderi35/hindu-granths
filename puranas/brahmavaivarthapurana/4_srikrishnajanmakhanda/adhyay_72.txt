अथ द्विसप्ततितमोऽध्यायः<br>
नारायण उवाच<br>
अथ कृष्णो गुरुं नत्वा निर्गम्य शिबिरान्मुने ।<br>
आरुह्य स्वर्गयानं च शुभां मधुपुरीं ययौ ॥ १ ॥<br><br>
विवेश मथुरां रम्यां सहाक्रूरगणैः समम् ।<br>
निर्जित्य शक्रनगरी शोभायुक्तां मनोहराम् ॥ २ ॥<br><br>
रत्नश्रेष्ठेन खचितां रचितां विश्वकर्मणा ।<br>
अमूल्यरत्नकलशो राजितैश्च विराजनाम् ॥ ३ ॥<br><br>
राजमर्गशतैरिष्टैर्वैष्टितां रुचिरैर्वरैः ।<br>
चन्द्राकारैश्चन्द्रसारैर्मणिमिः परिसंस्कृतैः ॥ ४ ॥<br><br>
विचित्रैर्मणिसारैश्च वीथीशतविनिर्मितैः ।<br>
शोभितैर्वणिजैः श्रेष्ठैः पुण्यवस्तुसमन्वितैः ॥ ५ ॥<br><br>
सरोवरसहस्रैश्च परितः परिशोभितम् ।<br>
शुध्धस्फटिसंकाशैः पद्मरागविराजितैः ॥ ६ ॥<br><br>
रत्नालंकारभूषाढ्यैः शोभितां पद्मिनीगणैः ।<br>
स्यिरयौवनसंयुक्तैर्निमेषरहितैः परैः ॥ ७॥<br>
शाक्षरैरूर्ध्ववदनैः कृष्णदर्शनलालसैः ।<br>
भ्रूभङ्गलीलालोलैश्च शश्वच्चञ्चललोचनैः ॥ ८ ॥<br><br>
शश्वत्कामसमायुक्तैः पीनश्रोणिपयोधरेः ।<br>
कोमलाङ्गैर्मध्यकूपै रतिरासविशारदैः ॥ ९ ॥<br><br>
रत्ननिर्माणयानानां कोटिभिः परिशोभिताम् ।<br>
भूषणैर्भूषिताभिश्च चित्रेताभिश्च चित्रकैः ॥ १० ॥<br><br>
नानाप्रकारश्रीयुक्तां पुष्पोद्यानत्रिकोटिभिः ।<br>
नानापुष्पैः पुष्पिताभिर्युक्ताभिर्मधुसूदनैः ॥ ११ ॥<br><br>
माधुर्यमधुसंयुक्तैर्मधुलुब्धैर्मुदाऽन्वितैः ।<br>
माध्वीकमधुमत्तैश्च युक्तैर्मंधुकरीचयैः ॥ १२ ॥<br><br>
नानाप्रकारदुर्गेश्च दुर्गम्यां वैरिणां गणैः ।<br>
रणितां रणकैः शाश्चद्रक्षाशास्त्रविशारदैः ॥ १३ ॥<br><br>
त्रिकोट्ट्याट्टालिकाभिश्च संयुक्तां सुमनोहराम् ।<br>
रचितां किल सद्रत्नैर्विचित्रैर्विश्वकर्मणा ॥ १४ ॥<br><br>
एवंभूतां च मथुरां दृष्ट्वा कमललोचनः ।<br>
ददर्श पथि कुब्जां तां वृद्धामतियरादुराम् ॥ १५ ॥<br><br>
यान्तों दण्डसहायेन चातिनम्रां नमद्वलीम् ।<br>
रूक्षितां विकृताकारां बिभ्रतीं चन्दनद्रवम् ॥ १६ ॥<br><br>
कस्तूरीकुङ्कुमाक्तं च स्पर्शमात्रेण नारद ।<br>
सुगन्धिमकरन्देन गन्धाढ्यं सुमनोहरम् ॥ १७ ॥<br><br>
सादृष्ट्वा सस्मिता वृद्धा श्रीकान्तं शान्तमीश्वरम् ।<br>
श्रीयुक्तं श्रीनिवासं तं श्रीबीजं श्रीनिकेतनम् ॥ १८ ॥<br><br>
प्रणम्य सहसा मूधर्ना भक्तिनम्रा पुटाञ्जलिः ।<br>
प्रददौ चन्दनं तस्य गात्रेश्यामलसुन्दरे ॥ १९ ॥<br><br>
गात्रेषु तद्गणानां च स्वर्णपात्रकरा वरा ।<br>
कृत्वा प्रदक्षिणं कृष्णं प्रणनाम पुनः पुनः ॥ २० ॥<br><br>
श्रीकृष्णदृष्टिमात्रेण श्रीयुक्ता सा बभूव ह ।<br>
सहसा श्रीसमा रम्या रूपेण यौवनेन च ॥ २१ ॥<br><br>
वहिशुद्धांशुवसना रत्नभूषणभूषिता ।<br>
यथा द्वादशवर्षोया कन्या धन्या मनोहरा ॥ २२ ॥<br><br>
बिम्बोष्ठी सस्मिता श्यामा तप्तकाञ्चनसंनिभा ।<br>
सुश्रोणी सुदती बिल्वफलतुल्यपयोधरा ॥ २३ ॥<br><br>
अमूल्यरत्ननिर्माणहारसारविराजिता ।<br>
गजेन्द्रराजगमना रत्नमञ्जीररञ्जिता ॥ २४ ॥<br><br>
बिभ्रती कबरीभारं मालतीमाल्यवेष्टितम् ।<br>
रक्षितं वामभागेन रुचिरं वर्तुलाकृतिम् ॥ २५ ॥<br><br>
सिन्दूरबिन्दुं दधतों दाडिमीकुसुमाकृतिम् ।<br>
कस्तूरी बिन्दुमुपरि सार्ध चन्दनबिन्दुभिः ॥ २६ ॥<br><br>
रन्नदर्पणाहस्ता च प्रशस्ता रतिकर्मसु ।<br>
श्रीकृष्णं वरयामास लोललोचनकोणतः ॥ २७ ॥<br><br>
श्रीवासस्तां समाश्वस्य ययौ स्थानान्तरं परम् ।<br>
कृतार्थरूपा सा प्रीत्या ययौ पद्मयथाऽऽलयम् ॥ २८ ॥<br><br>
स ददर्श स्वभवनं यया पद्यालयालयम् ।<br>
रत्नशय्याविरचितं सद्रत्नसारनिर्मितम् ॥ २९ ॥<br><br>
रत्नप्रदीपराजीभी राजिताभिश्च राजितम् ।<br>
रत्नदर्पणराजैश्च राजितं परितस्ततः ॥ ३० ॥<br><br>
सिन्दूरवस्त्रताम्बूलं श्चेतचामरमाल्यकम् ।<br>
बिभ्रतीभिश्च दासीभिर्वेष्टितं दाससंघकैः ॥ ३१ ॥<br><br>
तत्र गत्वा च भुक्त्वा च मिष्टान्नं परमं मुदा ।<br>
सुष्वाप रत्नपर्यङ्के सा दासीभिश्च सेविता ॥ ३२ ॥<br><br>
सकर्पूरं च ताम्बूलं कस्तूरीकुङ्कुमान्वितम् ।<br>
चन्दनं स्थापयामास स्वतल्पे हरये सती ॥ ३३ ॥<br><br>
मालतीमाल्ययुगलं कर्पूरादिसुवासितम् ।<br>
शीतलं सलिलं स्वादु मिष्टान्नं स्वसमीपतः ॥ ३४ ॥<br><br>
कर्मणा मनसा वाचा चिन्तयन्ती हरेः पदम् ।<br>
हरेरागमनं चापि मुखचन्द्रं मनोहरम् ॥ ३५ ॥<br><br>
जगत्कृष्णमयं शश्वत्पश्यन्ती कामुकी मुने ।<br>
कोटिकन्दर्पलीलाभं कामसक्तं च कामुकम् ॥ ३६ ॥<br><br>
ततो तदर्श श्रीकृष्णो मालाकारं मनोहरम् ।<br>
मालासमूहं बिभ्रन्तं गच्छन्तं राजमन्दिरम् ॥ ३७ ॥<br><br>
सोऽपि दृष्ट्वा च श्रीकान्तं प्रणम्य शिरशा भुवि ।<br>
ददौ माल्यसमूहं च कृष्णाय परमात्मने ॥ ३८ ॥<br><br>
कृष्णस्तस्मै वरं दत्तवा स्वदास्यमतिदुर्लभम् ।<br>
माल्यं गृहीत्वा प्रययौ राजमार्गे वरं वरः ॥ ३९ ॥<br><br>
ततो ददर्श रजकं बिभ्रतं वस्त्रपुञ्जकम् ।<br>
अहंकृतिबलिष्ठं च सततं योवनोद्वतम् ॥ ४० ॥<br><br>
वस्त्रं ययाचे तं कृष्णो विनयेन महामुने ।<br>
स तस्मै न ददौ वस्त्रं तमुवाच च निष्ठुरम् ॥ ४१ ॥<br><br>
गोरक्षकाणां त्वद्योग्यं वस्त्रमेतत्सुदुर्लभम् ।<br>
राजयोग्यं च हे मूढ हे गोपजनवल्लभ ॥ ४२ ॥<br><br>
गृहीत्वा गोपकन्याश्च कन्यालोलुप लम्पट ।<br>
यद्विहारः कृतस्तत्र वृन्दारण्येऽप्यराजके ॥ ४३ ॥<br><br>
न चात्र तादृशं कर्म राज्ञः कंसस्य वर्त्मंनि ।<br>
विद्यमानोऽत्र राजेन्द्रः शास्ता दुष्टस्य तत्क्षणम् ॥ ४४ ॥<br><br>
रजकस्य वचः श्रुत्वा जहास मधुसूदनः ।<br>
जहास बलदेवश्च साक्रूरो गोपवर्गकः ॥ ४५ ॥<br><br>
तं निहत्य चपेटेन जग्राह वस्त्रपुञ्जकम् ।<br>
वस्त्रं संधारयामास श्रीकृष्णः सगणस्तथा ॥ ४६ ॥<br><br>
रत्नयानेन गोनोकं पार्षदेर्वेष्टितेन च ।<br>
ययौ रजकराजश्च धृत्वा दिव्यकलेवरम् ॥ ४७ ॥<br><br>
शश्वद्यौवनयुक्तं च जरामृत्युहरं वरम् ।<br>
पीतवस्त्रसमायुक्तं सस्मितं श्यामसुन्दरम् ॥ ४८ ॥<br><br>
बभूव सोऽपि गोलोके पार्षदेषु च पार्षदः ।<br>
कृष्णस्याऽऽगमनं तत्र सस्मार सततं वशी ॥ ४९ ॥<br><br>
अस्तं गतो दिनकरोऽप्यक्रूरः स्वगृहं ययौ ।<br>
कृष्णस्यानुमतिं प्राप्य कृष्णोऽपि कस्यचिद्गृहम् ॥ ५० ॥<br><br>
वैष्णवस्य कुविन्दस्य तस्मिन्नस्तधनस्य च ।<br>
सानन्दो नन्दसहितो बलदेवादिभिर्युतः ॥ ५१ ॥<br><br>
स भक्तः पूजयामास प्रणम्य श्रीनिकेतनम् ।<br>
तस्मै ददौ स्वदास्यं च वरं ब्रह्मादिदुर्लभम् ॥ ५२ ॥<br><br>
पर्यङ्के सुषुपुः सर्वे भुक्त्वा मिष्टान्नसुत्तमम् ।<br>
निद्रां च लेभे सा कुब्जा निद्रेशोऽपिययौ मुदा ॥ ५३ ॥<br><br>
गत्वा ददर्श कुब्जां तां रत्नतल्पे च निद्रिताम् ।<br>
दासीगणैः परिवृतां सुन्दरीं कमलामिव ॥ ५४ ॥<br><br>
बोधयामास तां कृष्णो न दासीस्वपि निद्रिताः ।<br>
तामुवाच जगन्नाथो जगन्नाथप्रियां सतीम् ॥ ५५ ॥<br><br>
श्रीभगवानुवाच<br>
त्यज निद्रां महाभागे शृङ्गारं देहि सुन्दरि ।<br>
पुरा शूर्पणखा त्वं च भगिनीं रावणस्य च ॥ ५६ ॥<br><br>
रामजन्मनि मद्धेतोस्त्वया कान्ते तपः कृतम् ।<br>
तपःप्रभावान्मां कान्तं भज श्रीकृष्णजन्मनि ॥ ५७ ॥<br><br>
अधुना सुखसंयोगं कृत्वा गच्छ ममाऽऽलयम् ।<br>
सुदुर्लभं च गोलोकं जरासृत्युहरं परम् ॥ ५८ ॥<br><br>
इत्युकत्वा श्रीनिवासश्च कृत्वातामेव वक्षसि ।<br>
नग्नां चकार शृङ्गारं चुम्बनं चापि कामुकीम् ॥ ५९ ॥<br><br>
स सस्मिता च श्रीकृष्णं नवसंगमलज्जिता ।<br>
चुचुम्ब गण्डे क्रोडे तं चकार कमला यथा ॥ ६० ॥<br><br>
सुरतेर्विरतिर्नास्ति दंपती रतिपण्डितौ ।<br>
नानाप्रकारसुरतं बभूव तत्र नारद ॥ ६१ ॥<br><br>
स्तनश्रोणियुगं तस्या विक्षतं च चकार ह ।<br>
भगवान्नखरैस्तीक्ष्णैर्दशनैरधरं वरम् ॥ ६२ ॥<br><br>
निशावसानसमये वीर्याधानं चकार सः ।<br>
सुखसंभोगभोगेन मूर्च्छामाप च सुन्दरी ॥ ६३ ॥<br><br>
तत्राऽऽजगामतां तन्द्रा कृष्णवक्षःस्थलस्थिताम् ।<br>
बुबुधे न दिवारात्रं स्वर्ग मर्त्य जलं स्थलम् ॥ ६४ ॥<br><br>
सुप्रभाता च रजनी बभूव रजनीपतिः ।<br>
पत्युर्व्यतिक्रमेणैव लज्जयेव मलीमसः ॥ ६५ ॥<br><br>
अथाजगाम गोलोकाद्रथो रत्नविनिर्मितः ।<br>
जगाम तेन तं लोकं धृत्वा दिव्यकलेवरम् ॥ ६६ ॥<br><br>
वह्निशुद्धां शुकाधानं रत्नभूषणभूषितम् ।<br>
प्रतप्तकाञ्चनाभासं नित्यं जन्मादिवर्जितम् ॥ ६७ ॥<br><br>
सा बभूव च तत्रैव गोपी चन्द्रमुखी मुने ।<br>
गोप्यः कतिविधास्तस्या बभूवुः परिचारिकाः ॥ ६८ ॥<br><br>
भगवानपि तत्रैव क्षणं स्थित्वा स्वमन्दिरम् ।<br>
जगाम यत्र नन्दश्च सानन्दो नन्दनन्दनः ॥ ६९ ॥<br><br>
अथ कंसो निशायां च निद्रायां भयविह्वलः ।<br>
ददर्श दुःखदुःस्वप्नमात्मनो मृत्युसूचकम् ॥ ७० ॥<br><br>
ददर्श सूर्यं भूमिस्थं चतुःखण्डं नभश्च्युतम् ।<br>
दशखण्डे चन्द्रबिम्बं भूमिस्थं खाच्च्युतं मुने ॥ ७१ ॥<br><br>
पुरुषान्विकृताकारान्रज्जुहस्तान्दिगम्बरान् ।<br>
विधवां शूद्रपत्नीं च नग्नां च च्छिन्ननासिकाम् ॥ ७२ ॥<br><br>
हसन्तीं चूर्णतिलकां श्वेतकृष्णोच्चमूर्धजाम् ।<br>
खड्गखर्परहस्तां च लोलजिह्वां च बिभ्रतीम् ॥ ७३ ॥<br><br>
रुण्डमालासमायुक्तां गर्दभं महिषं वृषम् ।<br>
भल्लूकं सूकरं काकं गृध्रं कह्कं च वानरम् ॥ ७४ ॥<br><br>
विरजं कुक्कुरं नक्रं शृगालं भस्मपुञ्जकम् ।<br>
अस्थिराशिं तालफलं केशं कार्पासमुल्बणम् ॥ ७५ ॥<br><br>
निर्वाणाङ्गारमिल्कां च शवं सर्त्यं चिताश्रितम् ।<br>
कुलालतैलकाराणां चक्रं वक्रं कपर्दकम् ॥ ७६ ॥<br><br>
श्मशानं दग्धकाष्ठं च शुष्ककाष्ठं कुणं तृणाम् ।<br>
गच्छन्तं च कबन्धं च नदन्तं मृतमस्तकम् ॥ ७७ ॥<br><br>
दग्धस्थानं भस्मयुतं तडागं जलवर्जितम् ।<br>
दग्धमत्स्यं च लोहं च निर्वाणदग्धकाननम् ॥ ७८ ॥<br><br>
गलत्कुष्ठं च वृषलं नग्नं च सुक्तसूर्धचम् ।<br>
अतीव रूपटं विप्रं च शपन्तं गुरुमीदृशाम् ॥ ७९ ॥<br><br>
अतीवरुष्टं भिक्षुं च योगिनं वैष्णवं नरम् ।<br>
एवं दृष्ट्वा समुत्थाय कथयामास मातरम् ॥ ८० ॥<br><br>
पितरं भ्रातरं पत्नीं रुदतीं प्रेमविह्वलम् ॥<br>
मञ्चकान्कारयामस स्थापयामास हस्तिनम् ॥ ८१ ॥<br><br>
मल्लसैन्यं च योद्धारं कारयामास मङ्गलम् ।<br>
सभां च कारयामास पुण्यं स्वस्त्ययनं शिवम् ॥ ८२ ॥<br><br>
यत्नेन योजयामास योगे युक्तं पुरोहितम् ।<br>
उवास मञ्चके रम्ये धृत्वा खड्गं विलक्षणम् ॥ ८३ ॥<br><br>
रणे नियोजयामास योद्धारं युद्धकोविदम् ।<br>
वासयामास राजेन्द्रान्ब्राह्मणांश्च मुनीश्वरान् ॥ ८४ ॥<br><br>
ब्राह्मणाश्च सुहृद्वर्गान्धर्मिष्ठान्रणकोविदान् ।<br>
अथाऽऽजगम गोविन्दो रामेण सह नारद ॥ ८५ ॥<br><br>
महेशस्य धनुर्मध्यं बभञ्ज तत्र लीलया ।<br>
शब्देन तस्य मथुरा बधिरा च बभूव ह ॥ ८६ ॥<br><br>
विषादं प्राप कंसश्च मुदं च देवकीसुतः ।<br>
उपस्थितः सभामद्धे गजं मल्लं निहत्य च ॥<br>
योगी ददर्श तं देवं परमात्मानमीश्वरम् ॥ ८७ ॥<br><br>
यथा हृत्पद्ममध्यस्थं तादृशं बहिरेव च ।<br>
राजेन्द्ररूपं राजानः शास्तारं दण्डधारिणा म् ॥ ८८ ॥<br><br>
पिता माता दुग्धमुखं स्तनान्धं बालकं यथा ।<br>
कामिन्यः कोटिकन्दर्पलीलालावप्यधारिणम् ॥ ८९ ॥<br><br>
कंसश्च कालपुरुषं वैरिणं तस्य बान्धवाः ।<br>
मल्ला मृत्युप्रदं चैव प्राणतुल्यं च यादवाः ॥ ९० ॥<br><br>
नमस्कृत्य मुनीन्विप्रान्पितरं मातरं गुरुम् ।<br>
जगाम मञ्चकाम्याशं हस्ते कृत्वा सुदर्शनम् ॥ ९१ ॥<br><br>
दृष्टावा भक्तं भक्तबन्धुः कृपया च कृपानिधिः ।<br>
आकृष्य मञ्चकात्कंकं जघान लीलया मुने ॥ ९२ ॥<br><br>
राजा ददर्श विश्वं च सर्वं कृष्णमयं परम् ।<br>
पुरतो रत्नयानं च हीरकाहारभूषितम् ॥ ९३ ॥<br><br>
ययौ विष्णुपदं स्फीतो दिब्यरूपं विधाय च ।<br>
तेजो विवेश परमं कृष्णपादाम्बुजे मुने ॥ ९४ ॥<br><br>
निवृत्य तस्य सत्कारं ब्राह्मणेम्यो धरं ददौ ।<br>
ददौ राज्यं राजछत्रमुग्रसेनाय धीमते ॥ ९५ ॥<br><br>
स बभूव नृपेन्द्रश्च चन्द्रवंशसमुद्भवः ।<br>
विललाप कंसमाता पत्नीवर्गश्च तत्पिता ॥ ९६ ॥<br><br>
बान्धवा मातृवर्गश्च भगिनी भ्रातृकामिनी ।<br>
दर्शनं देहि राजेन्द्र समुत्तिष्ठ नृपासने ॥ ९७ ॥<br><br>
राज्यं रक्ष धनं रक्ष बान्धवं बलमेव च ।<br>
क्व यासि बान्धवान्हित्वा त्वमनाथान्महाबल ॥ ९८ ॥<br><br>
ब्रह्मादिस्तम्बपर्यन्तमसंख्यं विश्वमेव च ।<br>
सर्वं चराचराधारं यः सृजत्येव लीलया ॥ ९९ ॥<br><br>
ब्रह्मेशशेषधर्माश्च दिनेशश्च गणेश्वरः ।<br>
मुनीन्द्रवर्गो देवेन्द्रो ध्यायते यमहर्निशम् ॥ १०० ॥<br><br>
वेदाः स्तुपन्ति यं कृष्णं स्तौति भीता सरस्वती ।<br>
स्तौति यं प्रकृतिर्हृष्टा प्राकृतं प्रकृतेः परम् ॥ १०१ ॥<br><br>
स्वेच्छामयं निरीहं च निर्गुणं च निरञ्जनम् ।<br>
परात्परतरं ब्रह्म परमात्मानमीश्वरम् ॥ १०२ ॥<br><br>
नित्यं ज्योतिःस्वरूपं च भक्तानुग्रहविग्रहम् ।<br>
नित्यानन्दं च नित्यं च नित्यमक्षरविग्रहम् ॥ १०३ ॥<br><br>
सोऽवतीर्णों हि भगवान्भारावतरणाय च ।<br>
गोपालबालवेषश्च मायेशो मायया प्रभुः ॥ १०४ ॥<br><br>
स यं हन्ति च सर्वेशो रक्षिता तस्य कः पुमान् ।<br>
स यं रक्षति सर्वात्मा तस्य हन्ता न कोऽपि च ॥ १०५ ॥<br><br>
इत्येवमुक्त्वा सर्वश्च विरराम महामुने ।<br>
ब्राह्मणान्भोजयामास तेभ्यः सर्वं धनं ददौ ॥ १०६ ॥<br><br>
भगवानपि सर्वात्मा जगाम पितुरन्तिकम् ।<br>
छित्तवा च लोहनिगडं तयोर्मोक्षं चकार सः ॥ १०७ ॥<br><br>
ननाम दण्डवद्भमौ मातरं पितरं तथा ।<br>
तुष्टाव भक्त्तया देवेशो भक्तिनम्रात्मकंधरः ॥ १०८ ॥<br><br>
श्रीभगवानुवाच<br>
पितरं मातरं विद्यामन्त्रदं गुरुमेव च ।<br>
यो न पुष्णाति पुरुषो यावज्जीवं च सोऽशुचिः ॥ १०९ ॥<br><br>
सर्वेषामपि पूज्यानां पिता वन्द्यो महान् गुरुः ।<br>
पितुः शतगुणैर्माता गर्भधारणपोषणात् ॥ ११० ॥<br><br>
माता च पृथिवीरूपा सर्वेभ्यश्च हिरैषिणी ।<br>
नास्ति मातुः परो बन्धुः सर्वेषां जगतीतले ॥ १११ ॥<br><br>
विद्यामन्त्रप्रदः कत्यं मातुः परतनो गुरुः ।<br>
न हि तस्मात्परः कौऽपि वन्द्यः पूज्यश्च वेदतः ॥ ११२ ॥<br><br>
इत्येवमुक्त्वा श्रीकृष्णो बलभद्रो ननाम च ।<br>
माता चकारतौ क्रोडे पिता च सादरं मुने ॥ ११३ ॥<br><br>
मिष्टान्नं परमं तौ च भोजयामास ब्राह्मणान् ।<br>
वसुर्वसुसमूहं च ब्राह्मणेभ्यो ददौ मुदा ॥ ११४ ॥<br><br>
इति श्रीब्रह्मo महाo श्रीकृष्णजन्मखo उत्तo नारदनाo कंसवधवसुदेव-<br>
देवकीमोक्षणं नाम द्विसप्ततितमोध्यायः ॥ ७२ ॥<br>
