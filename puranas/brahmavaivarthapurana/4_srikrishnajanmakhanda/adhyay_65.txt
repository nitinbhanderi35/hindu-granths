अथ पञ्चषष्टितमोऽध्यायः<br>
नारायम उवाच<br>
कंसस्य वचनं श्रुत्वा सोऽक्रूरो धर्मिणां वरः ।<br>
उवाच चौद्धवं शान्तं शान्तः प्रहृष्टमानसः ।। १ ।।<br><br>
अक्रूर उवाच<br>
सुप्रभाताऽद्य रजनी बभूव मे शुभं दिनम् ।<br>
तुष्टाश्च गुरवो विब्रा देवा मामिति निश्चितम् ।। २ ।।<br><br>
कोटिजन्मार्जितं पुण्यं मम स्वयमुपस्थितम् ।<br>
बभूव मे समुत्पन्नं यद्यत्कर्म शुभाशुभम् ।। ३ ।।<br><br>
चिच्छेद बन्धनिगडं मम बद्धस्य कर्मणा ।<br>
कारागाराश्च संसारान्मुक्तो यामि हरेःपदम् ।। ४ ।।<br><br>
सुहृदर्थो कृतोऽहं च कंसेन विदुषा रुषा ।<br>
वरेण तुल्यो देवस्य क्रोधो मम बभूव ह ।। ५ ।।<br><br>
व्रजराज समाहर्तुं व्रजं यास्यामि सांप्रतम् ।<br>
द्रक्ष्यामि परमं पूज्यं भुक्तिमुक्तिप्रदायिनम् ।। ६ ।।<br><br>
नवीनजलदश्यामं नीलेन्दीवरनोचनम् ।<br>
पीतवस्त्रसमायुक्तकटिदेशविराजितम् ।। ७ ।।<br><br>
धूलिधूसरिताङ्गं च किंवा चन्दनचर्चितम् ।<br>
अथाव नवनीताक्तमङ्गं द्रक्ष्यामि सस्मितम् ।। ८ ।।<br><br>
किंवा विनोदमुरलीं वादयन्तं मनोहरम् ।<br>
किंवा गवां समूहं च चारजन्तमितस्ततः ।। ९ ।।<br><br>
किंवा वसन्तं गच्छन्तं शयानं वा सुनिश्चितम् ।<br>
निद्रेशं कीदृशं चाद्य सुदृष्ट्वा च शुभे क्षणो ।। १० ।।<br><br>
यत्पादपद्मं ध्यायन्ते ब्रह्मविष्णुशिवादयः ।<br>
न हि जानाति यस्यान्तमनन्तोऽनन्तविग्रहः ।। ११ ।।<br><br>
यत्प्रभावं न जानन्ति देवाः सन्तश्च संततम् ।<br>
स्य स्तोत्रे जडीभूता भीता देवी सरस्वती ।। १२ ।।<br><br>
दासीनियुक्ता यद्दास्यो महालक्षमीश्च लक्षीता ।<br>
गङ्मा यस्य पदाम्भोजान्निःसृता सत्तव रूमिणी ।। १३ ।।<br><br>
जन्ममृत्युजराव्याधिहरा त्रिभुवनात्परा ।<br>
दर्शनस्पर्शनाभ्यां च नृणां पातकनाशिनी ।। १४ ।।<br><br>
ध्यायते यत्पदाम्भोजं दुर्गा दुर्गविनाशिनी ।<br>
त्रेलोक्यजननी देवी मुलप्रकृतिरीश्वरी ।। १५ ।।<br><br>
लोम्नां कूपेषु विश्वानि महाविष्णोश्च यस्य च ।<br>
असंख्यानि विचित्राणि स्थूलात्स्थूलतरस्य च ।। १६ ।।<br><br>
स च यत्षोडशांशश्च यस्य सर्वेश्वरस्य च ।<br>
तं द्रष्टुं यामि हे बन्धो मायामानुषरूपिणम् ।। १७ ।।<br><br>
सर्व सर्वान्तरात्मानं सर्वज्ञं प्रकृतेः परम् ।<br>
ब्रह्मज्योतिःस्वरूपं च भक्तानुग्रहविग्रहम् ।। १८ ।।<br><br>
निर्गुणं च निरीहं च निरानन्दं निराश्रयम् ।<br>
परमं परमानन्दं सानन्दं नन्दनन्दनम् ।। १९ ।।<br><br>
स्वेच्छामयं सर्वपरं सर्वबीजं सनातनम् ।<br>
वदन्ति योगिनः शश्वद्ध्यायन्तेऽहर्निशं शिशुम् ।। २० ।।<br><br>
मन्वन्तरसहस्रं च निराहारः कृशोदरः ।<br>
पद्मे पाद्मस्तपस्तेपे पुरा पाद्मं तु यत्कृते ।। २१ ।।<br><br>
पुनः कुरु तपस्यां च तदा द्रक्ष्यसि मामिति ।<br>
सकृच्छब्दं च शुश्राव न ददर्श तथाऽपि तम् ।। २२ ।।<br><br>
तावत्कालं पुनस्तप्त्वा वरं प्राप ददर्श तम् ।<br>
ईदृशं परमेशं च द्रक्ष्याम्यद्य तमुद्धव ।। २३ ।।<br><br>
पुरा शंभुस्तपस्तेपे यावद्वै ब्रह्मणो वयः ।<br>
ज्योतिर्मण्डलमध्ये च गोलोके तं ददर्श सः ।। २४ ।।<br><br>
सर्वतत्तवं सर्वसिद्धं ममतत्वं परं वरम् ।<br>
संप्राप तत्पदाम्भोजे भक्तिं च निर्मलां पराम् ।। २५ ।।<br><br>
चकाराऽत्मसमं तं च यो भक्तो(क्तं)भक्तवत्सलः ।<br>
ईदृशं परमेशं च द्रक्ष्याम्यद्य तमुद्धव ।। २६ ।।<br><br>
सहस्रशक्रपातान्तं निराहारः कृशोदरः ।<br>
यस्यानन्तस्तपस्तेपे भक्त्या च परमात्मनः ।। २७ ।।<br><br>
तदा चाऽऽत्मसमं ज्ञानंददौ तस्मै य ईश्वाः ।<br>
ईदृशं परमेशं च द्रक्ष्याo ।। २८ ।।<br><br>
सहस्रशक्रपातान्तं धर्मस्तेपे च यत्तपः ।<br>
तदा बभूव साक्षी स धर्मिणां सर्वकर्मिणाम् ।। २९ ।।<br><br>
शास्ता च फलदाता च यत्प्रसादान्नृणामिह ।<br>
सर्वेशमीदृशमहो द्रक्ष्याo ।। ३० ।।<br><br>
अष्टाविंशतिरिन्द्राणां पतने यद्दिवानिशम् ।<br>
एवं क्रमेण मासाब्दैः शताब्दं ब्रह्मणो वयः ।। ३१ ।।<br><br>
अहो यस्य निमेषेण ब्रह्मणः पतनं भवेत् ।<br>
ईदृशं परमात्मानं द्रक्ष्याo ।। ३२ ।।<br><br>
नास्ति भूरजसा संख्या यथैव ब्रह्मणां तथा ।<br>
तथैव बन्धो विश्वानां तदाधारो महाविराट् ।। ३३ ।।<br><br>
विशवे विश्वे च प्रत्येकं ब्रह्म विष्णुशिवादयः ।<br>
मुनयो मनवः मिद्धा मानवाद्याश्चराचराः ।। ३४ ।।<br><br>
यत्षोडशांशः स विराट् सृष्टो नष्टश्च लीलया ।<br>
ईदृशं सर्वशास्तारं द्रक्ष्याo ।। ३५ ।।<br><br>
इत्योवमुक्त्वाऽक्रूरश्च पुलकाञ्चितविग्रहः ।<br>
मूर्च्छां प्राप साश्रुनेत्रोदध्यो तच्चरणाम्बुजम् ।। ३६ ।।<br><br>
बभूव भक्तिपूर्णश्च स्मारं स्मारं पदाम्बुजम् ।<br>
कृत्वा प्रदक्षिणं वाऽपि कृष्णस्य परमात्मनः ।। ३७ ।।<br><br>
उद्धवश्च तमाश्लिष्य प्रशशंक पुनः पुनः ।<br>
स च शीघ्रं ययौ गेहमकूरोऽपि स्वमन्दिरम् ।। ३८ ।।<br><br>
इति श्रीब्रह्मo महाo श्रीकृष्णजन्मखo उत्तo नारदनाo अक्रूरहर्षोत्कर्षकथनं<br>
नाम पञ्चषष्टि,मोऽध्यायः ।। ६५ ।।<br>
