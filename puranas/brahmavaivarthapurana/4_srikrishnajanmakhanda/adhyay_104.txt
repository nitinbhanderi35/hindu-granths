अथ चतुरधिकशततमोऽध्यायः<br>
नारायण उवाच<br>
एतस्मिन्नन्तरे ब्रह्मा भवान्या च भवः स्वयम् ।<br>
अनन्तश्चापि धर्मश्च भास्करश्च हुताशनः ॥ १ ॥<br><br>
कुबेरो वरुणश्चैव पवनश्च यमस्तथा ।<br>
महेन्द्रश्चपि चन्द्रश्च रुद्राश्चैकादशैव ते ॥ २ ॥<br><br>
अन्ये देवाश्च मुनयो वसवः सप्त एव च ।<br>
आदित्याश्चापि दैत्याश्च गन्धर्वाः किन्नरास्तथा ॥ ३ ॥<br><br>
आययुर्द्वारकां द्रष्टुं श्रीकृष्णं च बलं तथा ।<br>
आगच्छन्तं च सहसा वटमूलं मनोहरम् ॥ ४ ॥<br><br>
दृष्ट्वा च देवताः सर्वास्तुष्टुवुः पुरुषोत्तमम् ।<br>
आकाशाच्च विमानैश्च संप्राप्य वटमूलकम् ॥ ५ ॥<br><br>
ददृशुर्द्वारकां रम्यामतीव सुमनोहरम् ।<br>
मुक्तामाणिक्यहीरेणा रत्नराजिविराजिताम् ॥ ६ ॥<br><br>
परितश्चतुरस्रां च शतयोजनसंमिताम् ।<br>
सप्तभिः परिखाभिश्च गम्भीराभिश्च वेष्टिताम् ॥ ७ ॥<br><br>
प्राकारैर्नवभिर्युक्तां लक्षैः क्रीडासरोवरैः ।<br>
मनोहरैः सपद्मैश्च सहितैश्च मधुव्रतैः ॥ ८ ॥<br><br>
शोभितां सर्वतोभद्रैः पुष्पोद्यानत्रिलक्षकैः ।<br>
प्रफुल्लपुष्पैः पवनैः सर्वत्र सुरभीकृताम् ॥ ९ ॥<br><br>
आमोदितां च शीतेन मन्दचन्दनवायुना ।<br>
तरुभिर्नारिकेलाणां शोभितां शतकोटिभिः ॥ १० ॥<br><br>
गुवाकानां च वृक्षैश्च भूषितां तच्चतुर्गुणैः ।<br>
चतुर्गुणैर्गुवाकानां युक्तामाम्रमहीरुहैः ॥ ११ ॥<br><br>
परीतां पनसानां च वृक्षैराम्रसमैर्मुने ।<br>
सुशोभितां च तालानां द्रुमैराम्रसमैर्मुने ॥ १२ ॥<br><br>
अश्वत्थैर्बदरीभिश्च बिल्वैराम्रातकैर्वटैः ।<br>
शाल्मलीभिश्च जम्बूभिः कदम्बैश्चापि शोभिताम् ॥ १३ ॥<br><br>
वंशैश्च तिन्तिडीभिश्च चम्पकैर्बकुलैस्तथा ।<br>
नागेश्वरैर्नागरङ्गैर्जम्बीरैर्दाडिमैर्युताम् ॥ १४ ॥<br><br>
खर्जुरैरर्जुनैः पिष्टैरिक्षुभिः काञ्चनैरपि ।<br>
हरीतकीभिर्धात्रीभिरिन्दुभिः परितः प्लुताम् ॥ १५ ॥<br><br>
शालैः प्रियालैर्हिन्तालैः शिरीषैः सप्तपर्णकैः ।<br>
अन्यैर्नानाद्रुमैरिष्टैरिष्टां युक्तां परिप्लुताम् ॥ १६ ॥<br><br>
असंख्यैर्मन्दिरै रम्यैरत्युच्चैरपि संस्कृताम् ।<br>
रत्नेन्द्रसारनिर्माणैर्मुक्तामाणिक्यभूषितैः ॥ १७ ॥<br><br>
माणिक्यहीरकैश्चित्रैः सद्रत्नकलशान्वितैः ।<br>
मणिभिर्निर्मितैरिष्टैः सोपाननिकरैर्वरैः ॥ १८ ॥<br><br>
कपाटैः कठिनैर्दव्यैरर्गलाकीलकैर्युताम् ।<br>
हरिन्मणीनां स्तम्भानां कदम्बैरपि संयुतैः ॥ १९ ॥<br><br>
नानाचित्रैर्विचित्रैश्च सुचित्रैश्च परिष्कृतैः ।<br>
दर्पणैः सूक्ष्मवस्त्रैश्च शोभितैः श्वेतचामरैः ॥ २० ॥<br><br>
प्राङ्गणैः पद्मरागाद्यरिन्द्रनीलपरिष्कृताम् ।<br>
वीथीभी रत्नखचितैराजमार्गैः समन्विताम् ॥ २१ ॥<br><br>
ग्रीष्मध्याह्नसूर्याभां ज्वलितां रत्नतेजसा ।<br>
गवाक्षलक्षैः संयुक्तां वाजिशालापरिष्कृताम् ॥ २२ ॥<br><br>
दृष्ट्वा च द्वारकां रम्यां ते देवा विस्मयं ययुः ।<br>
प्रसन्नवदनो देवो लाङ्गली भगवानजः ॥ २३ ॥<br><br>
सस्मार यदुवंशानां समूहमुग्रसेनकम् ।<br>
वसुदेवं देवकीं च पाण्डवांश्च समातृकान् ॥ २४ ॥<br><br>
नन्दं यशोदां गोपालान्राजेन्द्रमुनिपुंगवाम् ।<br>
गन्धर्वान्किन्नरांश्चैव सहितो यदुपुंगवैः ॥ २५ ॥<br><br>
नन्दो यशोदा गोपाश्च जनन्या सह पाण्डवाः ।<br>
गन्धर्वाः किन्नराश्चैव विद्याधर्यश्च नारद ॥ २६ ॥<br><br>
किन्नर्यश्चापि नर्तक्यो गायका वाद्यभाण्डकाः ।<br>
भिक्षुका भाण्डकाश्चैव भट्टाश्चगणकास्तथा ॥ २७ ॥<br><br>
नानादेशो द्भवा भूपा वैद्याश्चान्ये च मानवाः ।<br>
संन्यासिनश्च यतयोऽवधूता ब्रह्मचारिणः ॥ २८ ॥<br><br>
आययुर्मुनयः सर्वे सशिष्याः सिद्धपुंगवाः ।<br>
सनकश्च सनन्दश्च त्तीयश्च सनातनः ॥ २९ ॥<br><br>
सनत्कुमारो भगवाञ्ज्ञानिनां च गुरोर्गुरुः ।<br>
शिष्यैस्त्रिकोटिभिः सार्ध पञ्चवर्षा दिगम्बरः ॥ ३० ॥<br><br>
शिष्यैस्त्रिलक्षैः सहितो दुर्वासा भगवानजः ।<br>
लक्षशिष्यैः कश्यपश्च वाल्मीकिश्च त्रिलक्षकैः ॥ ३१ ॥<br><br>
लक्षशिष्यैर्गौ तमश्च कौटिभिश्च बृहस्पतिः ।<br>
शुक्रस्त्रिकोटिभिः सार्ध भरद्वाजश्च लक्षकैः ॥ ३२ ॥<br><br>
शिष्यैस्त्रिकोटिभिः सार्धमङ्गिरा भगवानजः ।<br>
वसिष्ठः कोटिभिः शिष्यैः प्रचेताः कोटिभिस्तथा ॥ ३३ ॥<br><br>
त्रिलक्षैश्च पुलस्त्यश्चाप्यगस्त्यः कोटिभिः सह ।<br>
पुलहो लक्षशिष्यैश्च क्रतुर्लक्षैस्थैव च ॥ ३४ ॥<br><br>
अत्रिस्त्रिकोटिभिः शिष्यैर्भृगुश्च पञ्चकोटिभिः ।<br>
त्रिकोटिभिर्मरीचिश्च शतानन्दः सहस्रकैः ॥ ३५ ॥<br><br>
सार्ध त्रिकोटिभिः शिष्यैर्ऋष्यशृङ्गो विभाण्डकः ।<br>
पापिनिः कोटिभिः शिष्यैर्लक्षैः कात्यायनस्तथा ॥ ३६ ॥<br><br>
याज्ञवल्क्यः सहस्रैश्च व्यासः शिष्यत्रिकोटिभिः ।<br>
शिष्यैर्लक्षैश्च सहितो गर्गः कुलपुलोहितः ॥ ३७ ॥<br><br>
गालवश्च सहस्रैश्च सहसैः सौभरिस्तथा ।<br>
त्रिकोटिभिर्लोमशश्च मार्कण्डेयस्त्रिकोटिभिः ॥ ३८ ॥<br><br>
कोटिभिर्वामदेवश्च जैगीषव्यस्त्रिकोटिभिः ।<br>
सांदीपनिर्देवलश्च सच्छिष्यैश्च त्रिकोटिभिः ॥ ३९ ॥<br><br>
वोढुः शिष्यैः कोटिभिश्च लक्षैः पञ्चशिखस्तथा ।<br>
अहं नारायणश्चैव नरो मम सहोदरः ॥ ४० ॥<br><br>
शिष्यैस्त्रिकोटिभिः सार्धं विश्वामित्रश्च कोटिभिः ।<br>
त्रिकोटिभिर्जरत्कारुरास्तीकश्च त्रिकोटिभिः ॥ ४१ ॥<br><br>
त्रिकोटिभिः पर्शुरामो वत्सो लक्षैश्च शिष्यकैः ।<br>
दक्षस्त्रिलक्षैः शिष्यैश्च कपिलः पञ्चकोटिभिः ॥ ४२ ॥<br><br>
संवर्तश्च त्रिलक्षैश्चाप्युतथ्यश्च तथैव च ।<br>
सहस्रैर्जैमिनिश्चैव पैलो लक्षैस्तथैव च ॥ ४३ ॥<br><br>
सुवणंश्च सहस्रैश्च वैशम्पायन एव च ।<br>
शिष्यैर्लक्षैः समेतश्च व्यासशिष्यः पुरोगमः ॥ ४४ ॥<br><br>
लक्षैः शिष्यैस्तथा शृङ्गी चोपमन्युस्तथैव च ।<br>
सहस्रैश्च गौरमुखः कचो लक्षैर्गुरोः सुतः ॥ ४५ ॥<br><br>
अश्वत्थामा तथा द्रोणः कृपाचार्यः सशिष्यकः ।<br>
भीष्मः कर्णश्च शकुनी राजा दुर्योधनस्तथा ॥<br>
नृपस्य भ्रातरः सर्वे चान्ये भूपा जगद्गुरुम् ॥ ४६ ॥<br><br>
श्रीभगवानुवाच<br>
शुभकर्मणि निष्पन्ने यास्यन्ति ये समागताः ।<br>
शिवब्रह्मादयो देवा मुनयश्च तथाऽपरे ॥ ४७ ॥<br><br>
भवाश्च यादवैः सार्धं प्रविश द्वारकां पुरीम् ।<br>
मत्पित्रा मातृभिः सार्ध माहेन्द्रे च क्षणे नृप ॥ ४८ ॥<br><br>
अपरे यदवोऽन्ये च यास्यन्ति मथुरां पुरीम् ।<br>
श्रुत्वेति विरसो राजा तमुवाच भयाकुलः ॥ ४९ ॥<br><br>
उग्रसेन उवाच<br>
वासुदेव न यास्यामि भूमिं तां पैतृकीं पुनः ।<br>
सर्वतीर्थपरां शुद्धां दैवे कर्मणि पैतृके ॥ ५० ॥<br><br>
पावके भूमिदेशे च पितॄणां निर्वपेत्तु यः ।<br>
तद्भूमिः स्वामिपितृभिः श्राद्धकर्मणि हन्यते ॥ ५१ ॥<br><br>
पितॄणां निष्फलं श्राद्धं देवानामपि पूजनम् ।<br>
किंचित्फलप्रदं चैव संपूर्णे पैतृके स्थले ॥ ५२ ॥<br><br>
पुत्रपौत्रकलत्रेभ्यः प्राणेभ्यः प्रेयसी सदा ।<br>
दुर्लभा पैदृकी भूमिः पितुर्मातुर्गरींयसी ॥ ५३ ॥<br><br>
तत्सत्यं च पवित्रं च दैवे कर्मणि पैतृके ।<br>
क्रीडां च दत्ते दानं च परदत्तमशुद्धकम् ॥ ५४ ॥<br><br>
म्रियते पैतृकीभूम्यं तीर्थतुल्यफलं लभेत् ।<br>
गङ्गाजलसमं पूतं पतृखातोदकं हरे ॥ ५५ ॥<br><br>
तत्र स्नात्वा जले पूते गङ्गास्नानफलं लभेत् ।<br>
पितणां तर्पणां तत्र पवित्रं देवपूजनम् ॥ ५६ ॥<br><br>
पैतृकी जन्मभूमिश्चेद्द्विगुणं तत्फलं लभेत् ।<br>
पैतृकीभूमितुल्याच दानभूमिः सतामपि ॥ ५७ ॥<br><br>
वासुदेव उवाच<br>
भोगास्ते वचनं किं वा निषेकः केन वार्यंते ।<br>
पैतृकी तीर्थतुल्या सा किं तीर्थं द्वारकापरम् ॥ ५८ ॥<br><br>
सर्वतीर्थपरा श्रेष्ठा द्वारका बहपुण्यदा ।<br>
यस्याः प्रवेशमात्रेण नराणां जन्मखण्डनम् ॥ ५९ ॥<br><br>
दानं च द्वारकायां च श्राद्धं च देवपूजनम् ।<br>
चतुर्गुणं च तीर्थानां गङ्गादीनां च भूमिप ॥ ६० ॥<br><br>
गच्छ ब्रह्मदिभिः सार्ध मुनिभिर्यादवैः सह ।<br>
राजेन्द्रभवनं तत्र गृहाणां सादरं पुनः ॥ ६१ ॥<br><br>
करोति शश्वन्न्यक्कारं महेन्द्रस्यामरावतीम् ।<br>
निवस त्वं सुधर्मायां माहेन्द्रे च क्षणे नृप ॥ ६२ ॥<br><br>
जम्बुद्वीपस्थिता भूपा राजेन्द्रमण्डलेश्वराः ।<br>
करं दास्यन्ति तुभयं च महेन्द्राय सुरा यथा ॥ ६३ ॥<br><br>
भूयाज्जितः कुबेरश्च धनेन धनसंपदा ।<br>
तेजसा भास्करश्चापि महेन्द्रः संपदः तथा ॥ ६४ ॥<br><br>
देवा जिता रणेनैव पुण्येन मुनयो जिताः ।<br>
तपस्विनश्य तपसा व्रतीनश्च व्रतेन च ॥ ६५ ॥<br><br>
उग्रसेनसमो राजा न भूतो न भविष्यति ।<br>
सभायां यस्य भगवान्बलदेवो महाबलः ॥ ६६ ॥<br><br>
विश्वं च यस्य शिरसां सहस्राणं नरेश्वर ।<br>
एकस्मिञ्शिरसि न्यस्तं शूर्पे च सर्षपो यथा ॥ ६७ ॥<br><br>
न ह्यनन्तसमो देवो बलेन बलवत्तरः ।<br>
यद्गुणानां च नास्त्यन्तस्तेनानन्तं जगुर्बुधाः ॥ ६८ ॥<br><br>
वसवोऽष्टौ महाभागा रुद्राश्च शंकरं विना ।<br>
बलिनो द्वादशादित्या महेन्द्रश्च सुरैः समः ॥ ६९ ॥<br><br>
न समर्था ध्रुवं जेतुमुग्रसेनं नृपेश्वरम् ।<br>
कृष्णस्य वचनं श्रुत्वा प्रसन्नवदनो नृपः ॥ ७० ॥<br><br>
प्रययौ यादवैः सार्ध महेन्द्रभवनात्परम् ।<br>
स्वालयं द्वारकामध्ये ज्वलन्तं मणितेजसा ॥ ७१ ॥<br><br>
सहस्रैद्वरिपालैश्च शूलिभिर्दण्डहस्तकैः ।<br>
नियुक्तै रक्षितं द्वारं ददर्श मानवेश्वरः ॥ ७२ ॥<br><br>
अभ्यन्तरे च शिबिरं द्वारेभ्यः षड्भ्य एव च ।<br>
मन्दिराणां च शतकै रत्नानां परिभूषणम् ॥ ७३ ॥<br><br>
कोटिं मत्तगजेन्द्राणां ददर्श गजमन्दिरे ।<br>
चतुर्युगं गजौघं गजानां षड्गुणं तथा ॥ ७४ ॥<br><br>
महाबलांश्च तुरगान्सूर्याश्वं च हसन्ति ये ।<br>
गजेन्द्रराजं सर्वेषां वाहनानामपीश्वरम् ॥ ७५ ॥<br><br>
हसत्यैरावतं शश्वन्महेन्द्रस्य च नारद ।<br>
अत्युच्चैरुच्चैःश्रवमां ददर्श कोटिमीप्सितम् ॥ ७६ ॥<br><br>
खराणां दशकोटिं च पादातं षड्गुणं तथा ।<br>
निर्माणं रत्नसाराणां तथानां पञ्चलक्षकम् ॥ ७७ ॥<br><br>
पञ्चलक्षं सारथीनां तत्राश्वं षड्गुणं तथा ।<br>
अश्ववाटं तत्समं च सुधर्मां च सभामपि ॥ ७८ ॥<br><br>
ददर्शाम्यन्तरे रम्ये देवौघमुनिसंयुताम् ।<br>
वह्निशुद्धाशुकै रम्यैर्भूषितां रक्तकम्बलैः ॥ ७९ ॥<br><br>
रत्नसिंहासनै रम्यैर्भूषितां रक्तपिङ्गलैः ।<br>
अमूल्यरत्ननिर्माणवीथीनां तेजसोज्ज्वलाम् ॥ ८० ॥<br><br>
वेष्टितां च महाभीतैः किंकरैः शतकोटिभिः ।<br>
प्रविवेश सभां रम्यां श्रुत्वा शङ्खध्वनिं शुभम् ॥ ८१ ॥<br><br>
वाद्यं च दुंदुभीनां च मुनीनां वेदमन्त्रकम् ।<br>
दृष्ट्वा नृपं समुत्तस्थौ वेगेन सबलो हरिः ॥ ८२ ॥<br><br>
ब्रह्मा महेश्वरश्चैव शेषश्च देवपुंगवाः ।<br>
समुत्तस्थुः सुराः सर्वे मुनयश्च महाव्रताः ॥ ८३ ॥<br><br>
राजेन्द्राश्चापि सिद्धेन्द्रा वसुदेवपुरोगमाः ।<br>
रत्नसिंहासने रम्ये चोग्रसेनो महाबलः ॥ ८४ ॥<br><br>
समुवास महेन्द्रस्य मुनीनामाज्ञया हरेः ।<br>
देवानां च गुरूणां च गर्गस्यापि तथैव च ॥ ८५ ॥<br><br>
सप्ततीर्थोदकेनैव पूर्णकुम्भेन नारद ।<br>
जकार वेदमन्त्रैश्च नृपस्याप्यभिषेचनम् ॥ ८६ ॥<br><br>
तस्मै वस्त्रयुगं दत्तं वह्निशुद्धं मनोहरम् ।<br>
वरुणेन पुरा दत्तं कृष्णाय परमात्मने ॥ ८७ ॥<br><br>
माल्यं च पारिजातानां चन्दनं रत्नभूषणम् ।<br>
रत्नच्छत्रं ददौ तस्मै बलदेवो महाबलः ॥ ८८ ॥<br><br>
ब्रह्मा कमण्डलुं चैव शूलं चापि महेश्वरः ।<br>
पार्वती रत्नमाल्यं च हारं च मालती सती ॥ ८९ ॥<br><br>
अन्ये देवाश्च मुनयो राजेन्द्राः सिद्धपुंगवाः ।<br>
यौतकं च ददौ तस्मै क्रमेण च पृथक्पृथक् ॥ ९० ॥<br><br>
वसुदेवो ददौ तस्मै शुभदं श्वेतचामरम् ।<br>
पवनेन पुरा दत्तं कृष्णाय परमात्मने ॥ ९१ ॥<br><br>
नन्दो ददौ च सुरभिं कामधेनुं च पूजिताम् ।<br>
यशोदा देवकी तस्मै रत्नश्रेष्ठं ददौ मुदा ॥ ९२ ॥<br><br>
सप्तभिः किंकरैश्चापि सैवितः श्वेतचामरैः ।<br>
दधार च्छत्रमक्रूरो भक्त्या चैवाऽऽज्ञया हरेः ॥ ९३ ॥<br><br>
रत्नसिहासने रम्ये ददर्श रत्नदर्पणम् ।<br>
अतीव पुण्यावाप्यं च हरिणां च पुरस्कृतः ॥ ९४ ॥<br><br>
चक्रुः स्तुतिं च भट्टाश्च भिङुका ब्राह्मणास्तथा ।<br>
ददुः शुभाशिषं तस्मै देवाश्च मुनयस्तथा ॥ ९५ ॥<br><br>
ब्रह्मणेम्यो ददौ राजा रत्नकोटिं च भक्ततः ।<br>
भट्टभ्यो रत्नशतकं भिक्षुकेम्यस्तथैव च ॥ ९६ ॥<br><br>
अभिषिच्य नृपेन्द्रं च देवांश्च मुनिपुंगवान् ।<br>
संपूज्य ब्राह्मणांश्चापि भट्टान्भिक्षुं द्विजं गुरुम् ॥ ९७ ॥<br><br>
स्वालयं च ययुः सर्वे यादवाश्च मुदाऽन्विताः ।<br>
ये ये हरेः पार्षदाश्च ते सर्वे स्वालयं ययुः ॥ ९८ ॥<br><br>
प्रभाते चाऽऽययुः सर्वे सुधर्मा च सभां हरेः ।<br>
नमस्कृत्य नृपेन्द्रं च चोषुः सर्वे च संसदि ॥ ९९ ॥<br><br>
इति श्रीब्रह्मo महाo श्रीकृष्णजन्मखo उत्तo नारादनाo द्वारकाप्रवेश<br>
उग्रसेनाभिषेको नाम चतुरधिकशततमोऽध्यायः ॥ १०४ ॥<br>
