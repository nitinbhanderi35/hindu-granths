अथ पञ्चविंशत्यधिकशततमोऽध्यायः<br>
नारद उवाच<br>
गणेशपूजनादेव राधास्तोत्रात्परं विभो ।<br>
बभूव किं रहस्यं वा तन्मे व्याख्यातुमर्हसि ॥ १ ॥<br><br>
नारायण उवाच<br>
गशेशपूजने तीर्थे ये देवाश्च समाययुः ।<br>
मुनयश्चापि योगीन्द्रा वसन्तो वटमूलके ॥ २ ॥<br><br>
वसुदेवो देवकी च परमादरबूर्वकम् ।<br>
पप्रच्छ शंभुं ब्राह्मणमनन्तं मुनिपुंगवान् ॥ ३ ॥<br><br>
भवेद्भवाब्धितरणमावयोरुत्तमा गतिः ।<br>
शीघ्रं ब्रूत महाभागा दीनयोर्दीनबान्धवाः ॥ ४ ॥<br><br>
भवाब्धितरणे तर्यां तत्र यूयं च नाविकाः ।<br>
न ह्यम्मयानि तीर्थानि न देवा मृच्छिलामयाः ॥ ५ ॥<br><br>
यज्ञरूपाणि पुण्यानि व्रतान्यनशनानि च ।<br>
तपांसि नानादानानि विप्रदेवार्चनानि च ॥ ६ ॥<br><br>
चिरं पुनन्ति सर्वाणि दर्शनादेव वैष्णवाः ।<br>
सतां च विष्णुभक्तानां रजसां स्पर्शमात्रतः ॥ ७ ॥<br><br>
पूतानां पादपद्मानां सद्यः पूता वसुंधरा ।<br>
तीर्थानि च पवित्राणि समुद्राः पर्वतास्तथा ॥ ८ ॥<br><br>
सुरा दर्शनमिच्छन्ति पातकेन्धनपापकम् ।<br>
सोऽज्ञानि नैव बुबुधे ज्ञानं च ज्ञानिना सह ॥ ९ ॥<br><br>
परमं स्वादुरूपं च दधिदुग्धरसं यथा ।<br>
यथा कृणस्य तातोऽहं सङ्गी सुचिरमेव च ॥ १० ॥<br><br>
तथैव देवकी माता ज्ञानिनां च गुरोर्गुरोः ।<br>
वसुदेववचः श्रुत्वा प्रहस्य शंकरः स्वयम्<br>
चतुर्णामपि वेदानामुवाच जनको गुरुः ॥ ११ ॥<br><br>
महादेव उवाच<br>
संनिकर्षो ज्ञानिनां चाप्यनादरणकारणम् ।<br>
यान्ति गङ्गाम्भसा पूतास्तीर्थान्यन्यानि सिद्धये ॥ १२ ॥<br><br>
वासुदेवास्य तातोऽयं वसुदेवश्च पण्डितः ।<br>
ज्ञानिनः कश्यपस्याशो वसोस्तातस्य चाऽऽत्मनः ॥ १३ ॥<br><br>
पृच्छति ज्ञानमस्मांश्च कृष्णाज्ञान्पुत्रबुद्धितः ।<br>
अहो दुर्गा महामाया ज्ञानिनामपि मोहिनी ॥ १४ ॥<br><br>
विष्णुमाया दुराराध्या न साध्या जागतामपि ।<br>
वयं च मोहिताः शश्वद्वेदानां जनकस्तथा ॥ १५ ॥<br><br>
ब्रह्मा कृष्णं परीक्षेत मोहितस्तस्य मायया ।<br>
ध्यायते यत्पदाम्भोजं तपसा जीवनावधि ॥ १६ ॥<br><br>
इन्द्रेषु दशलक्षेष्वप्यधिकाष्टशतेषु च ।<br>
पातेषु ब्रह्मणः पाते निमेषो माधवस्य च ॥ १७ ॥<br><br>
सह तेनेन्द्रयुद्धं च पारिजातस्य हेतुना ।<br>
पारिजाततरुं दत्त्वा मया शक्रश्च रक्षितः ॥ १८ ॥<br><br>
यज्ज्ञानं न गिरामेव तत्वं वा विषयात्मकम् ।<br>
नहि किं चित्तदज्ञानां तस्माद्ध्यानं सदैव हि ॥ १९ ॥<br><br>
प्राणिनामात्मनो ज्ञानमस्माकं ज्ञानमस्ति च ।<br>
तदूधर्वं तत्समं नैव कृष्णं पृच्छ शुभाशुमम् ॥ २० ॥<br><br>
ब्रह्मणश्च चतुर्यामं कल्पं कल्पविदो विदुः ।<br>
सप्तकल्पान्तजीवी च मार्कण्डेयो महामुनिः ॥ २१ ॥<br><br>
अष्टानवतिशक्रेषु पातेषु पतनं मुनेः ।<br>
ततः प्राप्तं हरेर्दास्यं मुनिना तपसः फलात् ॥ २२ ॥<br><br>
प्रलये ब्रह्मणः पाते पतनं लोमशस्य च ।<br>
दिक्पालानां ग्रहाणां च तदायुश्चिरजीविनाम् ॥ २३ ॥<br><br>
अन्येषामपि देवानां मुनीनामूर्ध्वरेतसाम् ।<br>
तदेवाऽऽयुश्च रुद्राणां मां च मृत्युंजयं विना ॥ २४ ॥<br><br>
प्रलये च विधेः पाते शिवलोकेऽप्यहं शिवः ।<br>
ब्रह्मभालोद्भवः शंभूः सर्वादिः सर्गभाषणः ॥ २५ ॥<br><br>
कृष्णवामाङ्गसंभूता यथा राधा तथैव च ।<br>
तथैव दुर्गा लक्ष्मीश्च सावित्री च सरस्वती ॥ २६ ॥<br><br>
आदित्योऽऽयदितेः पुत्रः कायव्यूहेन द्वादश ।<br>
तथैव च महेन्द्रश्च कायव्यूहाच्चर्तुदश ॥ २७ ॥<br><br>
तथैव वसवश्चाष्टौ रुद्राश्चैकावशैव ते ।<br>
मनुपाते चेन्द्रपातो विषयात्पतनं भवेत् ॥ २८ ॥<br><br>
समाययौ च सर्वेषां निधनं प्रलयेऽपि च ।<br>
प्रलयो दर्शयामास ब्रह्माण्डं च जलप्लुतम् ॥ २९ ॥<br><br>
ब्रह्माणं च स्वलोकं च स्वात्मानं शक्तिभिश्च माम् ।<br>
सर्वेषां मूलरूपश्च सर्वेशः कृष्ण एव च ॥ ३० ॥<br><br>
भज पुत्रं राजसूये यज्ञेशं यज्ञकारणम् ।<br>
विधिवद्दक्षिणां दत्त्वां भवाब्धिं तर यादव ॥ ३१ ॥<br><br>
मुक्तिस्ते नास्ति निर्वाणा विषयी कश्यपो भवान ।<br>
न ते दास्यं क्तधनमदितिर्देवकी तथा ॥ ३२ ॥<br><br>
व्रज स्वर्गं भोगबीजं स्वस्थानममरालयम् ।<br>
शिवस्य वचनं श्रुत्वा संयत श्चशुभक्षणे ॥ ३३ ॥<br><br>
तत्र संभृतसंभारो राजसूयं चकार सः ।<br>
वसुदेवस्य हव्यं च साक्षाच्च जगृहः सुराः ॥ ३४ ॥<br><br>
यत्र साक्षाच्च यज्ञेशो यज्ञोऽयं दक्षिणा सह ।<br>
बूर्णाहुतिं दत्तवन्तं वसुदेवमुवाच सः ॥<br>
सनत्कुमारो भगवान्वासुदेवाज्ञया मुने ॥ ३५ ॥<br><br>
सनत्कुमार उवाच<br>
सर्वस्वं दक्षिणां देहि तुर्णं लक्ष्मीपतेः पितः ।<br>
सार्थकं कुरु कर्मेदं वेदोक्तं वचनं श्रुणु ॥ ३६ ॥<br><br>
दक्षिणां विप्रमुद्दिश्य तत्कालं चेन्न दीयते ।<br>
मुहूर्ते तु व्यतीते सा दक्षिणा द्विगुणा भवेत् ॥ ३७ ॥<br><br>
वासरे च बहिर्भूते भवेत्साऽपि चतुर्गुणा ।<br>
त्रिरात्रे समतीते षड्गुणा दक्षिणा भवेत् ॥ ३८ ॥<br><br>
पक्षान्ते तु शतगुणा मासान्ते तु चतुर्गुणा ।<br>
षण्मासेऽप्यधिके न्यूने च साहस्त्रगुणा तथा ॥ ३९ ॥<br><br>
वर्षान्ते सा लक्षगुणा ब्रह्मणोक्तं च याटव ।<br>
उभौ च नरकं यांतः कर्मकर्तृपुरोहितौ ॥ ४० ॥<br><br>
वासुदैवश्च तच्छुत्वा सर्वस्वमुत्ससर्जं सः ।<br>
अधिकारांश्च साह् लादो वासुदेवाज्ञया तथा ॥ ४१ ॥<br><br>
अमूल्यानां च रत्नानां दशकोटिमनुत्तममा ।<br>
ददौ गर्गाय सर्वादौ स्वयं लक्ष्मौपतेः पिता ॥ ४२ ॥<br><br>
शतकोटिं मणीन्द्राणां स्वर्णानां तच्चर्तुगुणम् ।<br>
माणिक्यानां च मुक्तानां हीरकाणां तथैव च ॥ ४३ ॥<br><br>
रौप्यं प्रवालं परमं स्वर्णपात्राणि यानि च ।<br>
स्वस्त्रीणां स्ववधूनां चाप्यमूल्यरत्नभूषणम् ॥ ४४ ॥<br><br>
श्वेतचामरलक्षं च लक्षं च रत्नदर्पणम् ।<br>
कामधेनुगणं सर्वं शतकोटिं गजानपि ॥ ४५ ॥<br><br>
शतकौटिं गजेन्द्राणामश्वानां तच्चतुर्गुणम् ।<br>
यद्धनं यादवानां च राज्ञो राजनुमोदनात् ॥ ४६ ॥<br><br>
ग्रामाणां शतलक्षं च ससस्यं फलितं तरुम् ।<br>
धान्याचलानां लक्षं च शाल्यन्नानां तथैव च ॥ ४७ ॥<br><br>
पायसं पिष्टकं चैव मिष्टान्नं च सुधोपमम् ।<br>
स्वस्तिकानां तिलानां च रम्यणि ल़ड्डुकानि च ॥ ४८ ॥<br><br>
दध्नां मधूनां दुग्धानां गुडानां हविषामपि ।<br>
कुल्यानां शतकं दत्त्वा परिहारं चकार सः ॥ ४९ ॥<br><br>
सकर्पूरं च ताम्दूलं सुशीतं वासितं जलम् ।<br>
सुगन्धि चन्दनं चैव पारिजातस्य मालिकाम् ॥ ५० ॥<br><br>
आसनानि च रम्याणिवह्निशुद्धाशुकानि च ।<br>
रत्ननिर्माणतल्पानि पुष्णाणि च फलानि च ॥ ५१ ॥<br><br>
प्रददौ ब्राह्मणेभ्यश्च प्रफुल्लवदनेक्षणः ।<br>
देवांश्च भोजयामास ब्राह्मणानां मुखैः सुभैः ॥ ५२ ॥<br><br>
देवाश्च मुनयो रात्रौ स्वरामाभिश्चरेमिरे ।<br>
प्रभाते प्रययुः सर्वे श्रीकृष्णानुमतेन च ॥ ५३ ॥<br><br>
वादवाः प्रययुः सर्वेद्वारकां कृष्णपालिताम् ।<br>
अमूल्यरात्नबूर्णां च रुक्मिणीदर्शनेन च ॥ ५४ ॥<br><br>
इति श्री ब्रह्मo महाo श्रीकृष्णजन्मखo उत्तo नारादनाo<br>
पञ्चविंशत्यधिकशततमोऽऽध्यायः ॥ १२५ ॥<br><br>
