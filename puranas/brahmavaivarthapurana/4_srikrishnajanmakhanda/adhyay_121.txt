अथैकविंशत्यधिकशततमोऽध्यायः<br>
नारायण उवाच<br>
अथ कृष्णः सुधर्मायां निवसन्सगणस्तथा ।<br>
तत्राऽऽजगाम् विप्रश्च प्रज्वलन्ब्रह्मतेजसा ।। १ ।।<br><br>
आगत्य दृष्टाव तुष्टाव भक्त्या च पुरुषोत्तमम् ।<br>
उवाच मधुरं शान्तो भीतो विनयपूर्वकम् ।। २ ।।<br><br>
ब्राह्मण उवाच<br>
श्रृगालो वासुदेवश्च राजेशो मण्डलेश्वरः ।<br>
त्वामुवाच स यद्वाक्यं सावधानं निशामय ।। ३ ।।<br><br>
श्रृगाल उवाच<br>
वैकुण्ठे वासुदेवोऽहं देवेशश्च चतुर्भुजः ।<br>
लक्ष्मीपतिश्च जगतां धाता धातुश्च पालकः ।। ४ ।।<br><br>
ब्रह्मणा प्रार्थितोऽहं च भारावतरणाय च ।<br>
भुवो भारतवर्ष च तदर्थ गमनं मम ।। ५ ।।<br><br>
वसुदेवसुतो वैश्यः क्षत्रियश्चाप्यहंकृतः ।<br>
आत्मानं भक्तविष्णुश्च मायावी च प्रतारकः ।। ६ ।।<br><br>
जनं जनेन निर्जित्य दुर्बलं बलिना सह ।<br>
जोधयित्वा महाधूर्तो घातयामास भूपतीन् ।। ७ ।।<br><br>
दुर्योधनं जरासंधं भूपमन्यं च दुर्बलम् ।<br>
भीमेन घातयामास बलिनाऽल्पेन भूतले ।। ८ ।।<br><br>
द्रोणं भीष्मं च कर्ण च यं यमन्यं च भूतले ।<br>
बलीयसाऽर्जुनेनैव घातयामास मायया ।। ९ ।।<br><br>
यं यमन्यं दुर्बलं च प्रसिद्धमप्रसिद्धकम् ।<br>
प्रसिद्धेन बलवता घातयामास मायया ।। १० ।।<br><br>
शिशुपालं दन्तवक्त्रं कंसं च चिररोगिणम् ।<br>
मत्पुत्रं नरकं चैव दुर्बलं केशिनं मुरम् ।। ११ ।।<br><br>
स्वयं जघान संकेताच्छलेन सहसा बत ।<br>
न धर्मयुद्धे कपटी स च बालो ह्यधार्मिकः ।। १२ ।।<br><br>
जघान पूतनां कुब्जां स्त्रीघाती वस्त्रहेतुना ।<br>
जघान रजकं शिष्टमशिष्टश्च प्रतारकः ।। १३ ।।<br><br>
हिरण्यकशिपुं दैत्यं हिरण्याक्षं महाबलम् ।<br>
मधुं च कैटभं चैव हत्वाऽहं सुष्टिरक्षकः ।। १४ ।।<br><br>
अहमेव स्वयं ब्रह्मा ह्यहमेव स्वयं शिवः ।<br>
अहं विष्णुश्च जगतां पाता दुष्टापहारकः ।। १५ ।।<br><br>
अंशेन कलया सर्वे मनवो मुनयस्तथा ।<br>
स्वयं नारायणोऽहं च मिर्गुणः प्रकृतेः परः ।। १६ ।।<br><br>
लज्जया कृपया चैव मित्रबुद्ध्या ङमा कृता ।<br>
यद्गतं तद्गतं भद्र युद्धं कुरु मया सह ।। १७ ।।<br><br>
श्रृणोमि दूतद्वारेण ह्यतीवोच्चैरहंकृतम् ।<br>
उचितं दमनं तस्याप्युन्नतानां निपातनम् ।। १८ ।।<br><br>
राज्ञश्च परमो धर्मोऽप्यहं शास्ता भुवोऽधुना ।<br>
शङ्खं चक्रं गदां पद्मं गृहीत्वाऽहं चतुर्भुजः ।। १९ ।।<br><br>
द्वारकां ता गमिष्यामि युद्धाय सगणः स्वयं ।<br>
युद्धं कुरु यदीच्छाऽस्ति मा मां च शरणं व्रज ।। २० ।।<br><br>
यदि मा यास्यति मम शरणं शरणागतः ।<br>
भस्मीभूतां करिष्यामि द्वारकां च क्षणेन च ।। २१ ।।<br><br>
सबलं च सपुत्रं त्वां सगणं च सबान्धवम् ।<br>
क्षणेन दग्धुं शक्तोऽहमसहायेन लीलया ।। २२ ।।<br><br>
तपस्विनं च वृद्धं च जित्वा युद्धे च शंकरम् ।<br>
शक्रं भगाङ्गं जित्वा च रोगिणं ब्रह्मशापतः ।। २३ ।।<br><br>
मत्तोऽसि वीरमात्मानं मन्यमानस्त्वमेव च ।<br>
स्त्रीजितो हि वृथार्थ च पारिजातस्य हेतुना ।। २४ ।।<br><br>
लमपटो योनिलुब्धश्च राधादीनश्च गोकुले ।<br>
अधुना किंकरसमः सत्यादीनां च योषिताम् ।। २५ ।।<br><br>
इत्येवमुक्त्वा विप्रश्च तूष्णींभूय स्थितो मुने ।<br>
शीकुष्णः सगणः श्रुत्वा भृशसुच्छैर्जहास सः ।। २६ ।।<br><br>
भोजयित्वा च संपूज्य ब्राह्मणं च चतुर्विधम् ।<br>
निनाय रजनीं दुःखाद्वाक्शल्यमान ज्वरात् ।। २७ ।।<br><br>
प्रभाते रथमारुह्य सगणः सत्वरं मुदा ।<br>
लीलामात्रेण प्रययौ श्रृगालो नृपतिर्यतः ।। २८ ।।<br><br>
श्रुत्वा श्रृगालो वार्तां तां कृत्रिमश्च चतुर्भुजः ।<br>
आजगाम हरेः स्थानं युद्धाय सगणः स्वयम् ।। २९ ।।<br><br>
कृष्णश्चक्रे च संभाषां मित्रबुद्ध्या च लौकिकीम् ।<br>
आश्लेषं मधुरालापं स्निग्धनेत्रश्च सस्मितः ।। ३० ।।<br><br>
राजा निमन्त्रणं चक्रे कृष्णो न स्वीचकार तत् ।<br>
उवाच कृष्णभीतश्चत्यक्त्वा दम्भं च दर्शनात् ।। ३१ ।।<br><br>
श्रृगाल उवाच<br>
चक्रेण मच्छिरश्छित्त्वा सुशीघ्रं द्वारकां व्रज ।<br>
पापः पततु देहोऽयमनित्यो नश्वरस्तथा ।। ३२ ।।<br><br>
अहं सुभद्रस्ते द्वारि जयश्च विजयो यथा ।<br>
सर्व जानासि सर्वज्ञ मा विलम्बं कुरु प्रभो ।। ३३ ।।<br><br>
लक्ष्मीशापेन भ्रष्टोऽहं कालः पूर्णो बभूव मे ।<br>
शतवर्षेण शापान्ते यास्यमि भवनं तव ।। ३४ ।।<br><br>
श्रीकृष्ण उवाच<br>
पूर्व मां मित्र प्रहर पश्चाद्युद्धं करोभ्यहम् ।<br>
सर्व जानामि वैकुण्ठं गच्छ वत्स यथासुखम् ।। ३५ ।।<br><br>
श्रृगालो दशबाणांश्च चिक्षेप माधवं प्रति ।<br>
ते प्रणभ्य ययुः शीघ्रमाकाशं कालरूपिमः ।। ३६ ।।<br><br>
गदां चिक्षेप राजा स प्रलयाग्निशिखोपमाम् ।<br>
कृष्णाङ्गस्पर्शमात्रेण बभञ्ज च क्षणेन च ।। ३७ ।।<br><br>
शूलं चिक्षेप मुसलं च परशुं तथा ।<br>
कृष्णाङ्गस्पर्शमात्रेण बभञ्ज च क्षणेन च ।। ३८ ।।<br><br>
धनुश्चिक्षेप खङ्गं च कालरूपं सुदारुपाम् ।<br>
कृष्णाङ्गस्पर्शमात्रेण बभञ्ज च क्षणेन च ।। ३९ ।।<br><br>
दृप्ट्वा निरस्त्रं राजनमित्युवाच कृपानिधिः ।<br>
गृहं गत्वा सुतीक्ष्णं च मित्रास्त्रमानयेति च ।। ४० ।।<br><br>
श्रृगाल उवाच<br>
नाऽऽत्माऽऽकाशोऽस्त्रविद्धश्च किं युद्धमात्मना सह ।<br>
मामुद्धर भवाब्धेश्च धरोद्धारणकारण ।। ४१ ।।<br><br>
भवार्ब्धि विषमं नाथ विषयं च विषाधिकम् ।<br>
छिन्धि मे निगडं मायां मोहजालं स्वकर्मणः ।। ४२ ।।<br><br>
कर्मणामीश्वरस्त्वं च विधाता घातुरेव च ।<br>
दाता शुभफलानां च प्रदाता सर्वसंपदाम् ।। ४३ ।।<br><br>
कारणं प्राक्तनानां च तेषां च खण्डने क्षमः ।<br>
यामि गेहं च वैकुण्ठं तवैव द्वारसप्तमम् ।। ४४ ।।<br><br>
त्यक्त्वा च नशवरं देहं प्राकृतं पाञ्चभौतिकम् ।<br>
मित्रस्य स्तवनं श्रुत्वा वचनं च सुधोपमम् ।। ४५ ।।<br><br>
रुरोद समरे तत्र कृपया च कृपानिधिः ।<br>
बभूव तत्र सहसा कृष्णनेत्राश्रुबिन्दुना ।। ४६ ।।<br><br>
दिव्यं बिन्दुसरो नाम् तीर्थानां प्रवरं परम् ।<br>
तत्तोयस्पर्शमात्रेण जीवन्मुक्तो भवेन्नरः ।।<br>
सप्तजन्मर्जितात्पापान्मुच्यते नात्र संशयः ।। ४७ ।।<br><br>
श्रीभगवानुवाच<br>
कथमेतादृशी बुद्धिर्मित्र ते निर्मलं मनः ।<br>
दूतद्वारा कथं चौक्तं निष्ठुरं दारुणं वचः ।। ४८ ।।<br><br>
शृगाल उवाच<br>
एवमुक्तो मया त्वं च तेन क्रोधादिहाऽऽगतः ।<br>
अन्यथा दुर्लभं नाथ स्वप्नेऽपि तव दर्शनम् ।। ४९ ।।<br><br>
एतस्मिन्नन्तरे योगाद्देहं त्यक्त्वा च प्राकृतम् ।<br>
दृष्ट्वा कृष्णं च यानेन वैकुष्ठं प्रययौ मुदा ।। ५० ।।<br><br>
सप्ततालप्रमाणं च ज्योतिस्तत्र महोल्बणम् ।<br>
पद्मैः पद्मार्चितं पादपद्मं नत्वा जगाम ह ।। ५१ ।।<br><br>
गत्वा च द्वारकां कृष्णो नत्वा च पितरं प्रसूम् ।<br>
श्रीकृष्णः सगणः शीघ्रं दृष्ट्वा च परमाद्भुतम् ।। ५२ ।।<br><br>
प्रफुल्लवदनः श्रीमान्द्वारकाभिमुखं ययौ ।<br>
जगाम रुक्मणीगेहं पुष्पजन्दनवासितम् ।। ५३ ।।<br><br>
पुष्पचन्दनतल्पे च नक्तं रेमे तया सह ।<br>
मूर्च्छं संप्राप स भैष्मी कृष्णं कृत्वा स्ववक्षसि ।। ५४ ।।<br><br>
इति श्रीब्रह्मo महाo श्रीकृष्णजन्मखo उत्तo नारदनाo शृगालवासुदेव-<br>
मोक्षणं नामैकविंशत्यधिकशततमोऽध्यायः ।। १२१ ।।<br>
