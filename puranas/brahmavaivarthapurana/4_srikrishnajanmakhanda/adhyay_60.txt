अथ षष्टितमोऽध्यायः<br>
नारायण उवाच<br>
शाचोस्तोत्रं समाकर्ण्य परितुष्टो बृहस्पतिः ।<br>
उवाच मधुरं शान्तः कान्तामिन्द्रस्य नारद ।। १ ।।<br><br>
बृहस्पतिरुवाच<br>
त्यज वत्से भयं सर्व भयं किं ते मयि स्थिते ।<br>
यथा कचस्य पत्नी मे तथा त्वमपि शोभने ।। २ ।।<br><br>
यथा पुत्रश्तथा शिष्यो न भेदः पुत्रशिष्ययोः ।<br>
तर्पणे पितृदाने च पालने परितोषणो ।। ३ ।।<br><br>
यथाऽग्निदाता पुत्रश्च तथा शिष्यश्च निश्चितम् ।<br>
इतीदं कण्वशाखायामुवाच कमलोद्भवः ।। ४ ।।<br><br>
पिता माता गुरुर्भार्या शिशुश्चानाथबान्धवाः ।<br>
एते पुंसां नित्यपोष्या इत्याह कमलोद्भवः ।। ५ ।।<br><br>
यश्चैतांश्च न पुष्णाति भस्मान्तं तस्य सूतकम् ।<br>
दैवे पित्र्ये न कर्मार्हः मोऽपीत्याह महेश्वरः ।। ६ ।।<br><br>
कुरुते नरबुर्द्धि च मातरं पितरं गुरुम् ।<br>
अयशस्तस्य सर्वत्र विध्न एव पदे पदे ।। ७ ।।<br><br>
संपन्मत्तो यः करोति स्वगुरोश्च पराभवम् ।<br>
अचिनात्सर्वनाशाश्च भवेत्तस्य सुनिश्चितम् ।। ८ ।।<br><br>
मां च दृष्टवा सभामध्ये नोत्तसथौ पाकशासनः ।<br>
तत्फलं भुज्यते साक्षात्सद्यः पश्य च सांप्रतम् ।। ९ ।।<br><br>
अहं करोमि मोक्षं च तव रक्षां सुनिश्चितम् ।<br>
शासितुं रक्षितुं शक्तः स एव सुरुच्यते ।। १० ।।<br><br>
न पश्यति सतीत्वं च हृच्छुद्धायाश्च योषितः ।<br>
यन्मानसे विकल्पश्च तस्य धर्मश्च नश्यति ।। ११ ।।<br><br>
भविष्यति प्रभावस्ते दुर्गायाश्च समः सति ।<br>
लक्ष्मीसमा प्रतिष्ठा च यशस्तद्यशसा समम् ।। १२ ।।<br><br>
सौभाग्यं राधिकातुल्यं तत्समं प्रेमभर्तरि ।<br>
तत्तुल्यं गौरवं मान्यं प्रीतिः प्राधान्यमीश्वरे ।। १३ ।।<br><br>
रोहिण्याश्च समापेक्षा पूज्या च भारतीसमा ।<br>
शुद्धा निरुपमा शश्वत्सावित्रीसदृशी सदा ।। १४ ।।<br><br>
एतस्मिन्नन्तरे तत्र आगतो नहृषाच्चरः ।<br>
उवाच वचनं भीतो वाक्पतेर्गोंचरे ततः ।। १५ ।।<br><br>
दूत उवाच<br>
उत्तिष्ठ देवि शीघ्रं त्वं गच्छस्व नहुषं प्रति ।<br>
क्रीडां कर्तु च रहसि रम्ये नन्दनकानने ।। १६ ।।<br><br>
दूतस्य वचनं श्रुतवा तमुवाच बृहस्पतिः ।<br>
कम्पितावयवः कोपाद्रक्तपङ्कजलोचनः ।। १७ ।।<br><br>
गुरुरुवाच<br>
नहुषं वद गत्वा त्वं शचीं चे द्भोक्तुमिच्छसि ।<br>
अपूर्व यानमारुह्य निशायामागमिष्यसि ।। १८ ।।<br><br>
सप्तर्षीणां च स्कन्धे च दत्वा स्वशिविकां शुभाम् ।<br>
तामारुह्य सुवेषश्च गमनं कर्तुमर्हसि ।। १९ ।।<br><br>
वाक्पतेर्वचनं श्रुत्वा गत्वोवाच नृपं तदा ।<br>
दूतस्य वचनं श्रुत्वा प्रहस्योवाच किंकरम् ।। २० ।।<br><br>
गच्छ गच्छ त्वरन् गच्छ सप्तर्षीञ्छीघ्रमानय ।<br>
उपायं च करिष्यामि तैः सार्धं साप्रतं चर ।। २१ ।।<br><br>
नृपस्य वचनं श्रुत्वा गत्वा दूतस्तदन्तिसम् ।<br>
उवाच सर्वांस्तत्रैव यथोक्तं नहुषेण च ।। २२ ।।<br><br>
दूतस्य वचनं श्रुत्वा ययुः सप्तर्षयो मुदा ।<br>
राजा दृष्ट्वा च तान्सर्वान्ननामोवाच सादरम् ।। २३ ।।<br><br>
नहुष उवाच<br>
यूयं च ब्रह्मणः पुत्रा ज्वलन्तो ब्रह्मतेजसा ।<br>
ब्रह्मणः मदृशाः सर्वे सततं भक्तवत्सलाः ।। २४ ।।<br><br>
नारायणपराः शश्वच्छुद्धसत्तवस्वरूपिणः ।<br>
मोहमात्सर्यहीनाश्च दर्पाहंकारवर्जिताः ।। २५ ।।<br><br>
नारायणसमाः सर्वे तेजसा यशसा सदा ।<br>
गुणेन कृपया प्रेम्णा वरदानेन निश्चितम् ।। २६ ।।<br><br>
इत्युक्तवा प्रणतो राजा तुष्टाव च रुरोद च ।<br>
दृष्टवा ते कातरं भूपमूचुः परहितैषिणः ।। २७ ।।<br><br>
ऋषय ऊचुः<br>
वरं पृणीष्व हे वत्स यत्ते मनसि वाञ्छितम् ।<br>
सर्वं दातुं वयं शक्ता नासार्ध्य नश्च किंचन ।। २८ ।।<br><br>
इन्द्रत्वं वा मनुत्वं वा चिरायुर्वा ततः परम् ।<br>
सप्तद्धीपेश्वरत्वं चाप्यतीव सुचिरं सुखम् ।। २९ ।।<br><br>
अथापि सर्वसिद्धित्वं सर्वैश्वर्य सुदुर्लभम् ।<br>
मुक्तिं वा हरिभक्तिं वा तपसा या सुदुर्लभा ।। ३० ।।<br><br>
किमीप्सितं ते हे वत्स ब्रूहि नः सांप्रतं मुदा ।<br>
सर्व तुम्यं प्रदायैव यास्यामस्तपसे मुदा ।। ३१ ।।<br><br>
युगलक्षसमं यच्च क्षणं कृष्णार्चनं विना ।<br>
तद्दिनं दुर्दिनं यत्तद्ध्यानसेवनवर्जितम् ।। ३२ ।।<br><br>
विना तत्सेवनं यो हि विषयान्यं च वाञ्छति ।<br>
विषमत्ति प्रणाशाय विहायामृतमीप्सितम् ।। ३३ ।।<br><br>
ब्रह्मा शिवश्च धर्मश्च विष्णुश्चापि महान्विराट् ।<br>
गणेशश्च दिनेशश्च शषेश्च सनकादयः ।। ३४ ।।<br><br>
एते यच्चरणम्भोजं ध्यायन्तेऽहर्निशं मुदा ।<br>
जन्ममृत्युजराव्याधिहरं तन्निरता वयम् ।। ३५ ।।<br><br>
तेषां च वचनं श्रृत्वा तानुवाच नृपेश्वरः ।<br>
स लज्जितो नम्रवक्त्र मायामोहितमानसः ।। ३६ ।।<br><br>
नहष उवाच<br>
सर्व दातुं समर्थाश्च यूयं च भक्तवत्सलाः ।<br>
अधुना देहि (दत्त) मे तूर्णं शचीदानमभीप्सितम् ।। ३७ ।।<br><br>
सप्तर्षिवाहनं कान्तं शचीच्छति महासती ।<br>
एतदेव मम वरं निष्पन्नं कुरुताचिनम् ।। ३८ ।।<br><br>
नहुषस्य वचः श्रुत्वा मुनयश्च परस्परम् ।<br>
मत्युच्चैर्जहसुः सर्वे कौतुकेन च नारद ।। ३९ ।।<br><br>
राजानं मोहितं मत्वा वेष्टितं विष्णुमायया ।<br>
चक्रुः प्रतिज्ञां तं वोढुं कृपया दीनवत्सलाः ।। ४० ।।<br><br>
चक्रुः स्कनधे तच्छिविकां मुक्तामाणिक्यभूषिताम् ।<br>
राजा ययौ सुवेषश्च रत्नभूषणभूषितः ।। ४१ ।।<br><br>
दृष्ट्वा चातिविलम्बं च भर्त्सयामास तान्नृपः ।<br>
क्रुधा शाशाप दुर्वासाश्चाग्रगामी च वर्त्मनि ।। ४२ ।।<br><br>
महानजगनरो भूत्वा पत वै मूढमानस ।<br>
दर्शनाद्धर्मपुत्रस्य तव मोक्षो भविष्यति ।। ४३ ।।<br><br>
रत्नयानेन वैकुण्ठं गत्वा वैकुण्ठसेवनम् ।<br>
करिष्यसि महाराज न कर्म निष्फलं भवेत् ।। ४४ ।।<br><br>
इत्युक्त्वा प्रययुः सर्वे प्रहस्य मुनिसत्तमाः ।<br>
राजा पपात तच्छापात्सर्पों भूत्वा महामुने ।। ४५ ।।<br><br>
शची चगाम त्तच्छ्रृत्वा गुरुं नत्वाऽमरावतीम् ।<br>
ययौ बृहस्पतिः शीघ्रं यत्रेन्द्रः पद्मतन्तुषु ।। ४६ ।।<br><br>
गत्वा सनोवराम्याशमाजुहाव सुरेश्वरम् ।<br>
अतिप्रसन्नवदनः कृपया च कृपानिधिः ।। ४७ ।।<br><br>
बृहस्पतिरुवाच<br>
अयिवत्सत्वमागाच्छ भयं किं ते मयि स्थिते ।<br>
त्यज भीतिमिहागच्छ गुरुस्तेहं बृहस्पतिः ।। ४८ ।।<br><br>
स्वगुरोश्च स्वरं श्रुत्वा महेन्द्रो हृष्टमानसः ।<br>
रूपं विहाय सूक्ष्मं च स्वरूपेण समाययौ ।। ४९ ।।<br><br>
पपात दण्डवन्मूर्ध्ना भक्त्या चरणयोर्गुरोः ।<br>
तं रुदन्तं महाभीतं मुदोरसि चकार सः ।। ५० ।।<br><br>
कारयित्वा सोमयागं प्रगयश्चित्ताथंमेव च ।<br>
रत्नसिंहासने रम्ये वासयामास तं गुरुः ।। ५१ ।।<br><br>
प्रददौ परमैश्वर्य पूर्वस्माच्च चतुर्गुणम् ।<br>
आगत्य सर्वदेवाश्च चकुः सेवां मुदाऽन्विता ।। ५३ ।।<br><br>
इत्येवं कथितं वत्स महेन्द्रदर्पभञ्जनम् ।<br>
शचीसतीत्वरक्षा च किं भूयः श्रोतुमिच्छसि ।। ५४ ।।<br><br>
नारद उवाच<br>
सोमयागविधानं च ब्रूहि मां मुनिसत्तम ।<br>
कथं तं कारयामास गुरुश्च किं फलं परम् ।। ५५ ।।<br><br>
नारायण उवाच<br>
ब्रह्महत्याप्रशमनं सोमयागफलं मुने ।<br>
वर्ष सोमलतापानं यजमानः करोति च ।। ५६ ।।<br><br>
वर्षमेकं फलं भुङक्ते वर्षमेकं जलं मुदा ।<br>
त्रैवार्षिकं व्रतमिदं सर्वपापप्रणाशनम् ।। ५७ ।।<br><br>
यस्य त्रैवाषिकं धान्यं निहितं भूतवृद्धये ।<br>
अधिकं वाऽपि विद्येत स सोमं पातुमर्हति ।। ५८ ।।<br><br>
महाराजश्च देपो वा यागं कर्तुमलं मुने ।<br>
न सर्वमाध्यो यज्ञोऽयं बह्वन्नो बहुदक्षिणः ।। ५९ ।।<br><br>
इति श्रीब्रह्मo महाo श्रीकृष्णजन्मखo उत्तo नारदनाo शक्रदर्पभङ्गप्रकरणे<br>
शक्रमोक्षकथनं नाम षष्टितमोऽध्यायः ।। ६० ।।<br>
