अथ चतुःषष्टितमोऽध्यायः<br>
नारायण उवाच<br>
सर्व कृत्वा परामर्शं सत्यकश्च पुरोहितः ।<br>
बुद्धिमाञ्छुक्रशिष्यश्च तमुवाच हितं मुने ॥ १ ॥<br><br>
सत्यक उवाच<br>
भयं त्यज महाभाग भयं किं ते मयि स्थिते ।<br>
कुरु यागं महेशस्य मर्वारिष्टविनाशनम् ॥ २ ॥<br><br>
यागो धनुर्मखो नाम बह्वन्नो बहुदक्षिणः ।<br>
दुःशप्नानां नाशकरः शत्रुभीतिविनाशकः ॥ ३ ॥<br><br>
आध्यात्मिकमाधिदैवमाधिभौतिकमुत्कटम् ।<br>
एषां त्रिविधोत्पातानां खण्डनो भूतिवर्धंनः ॥ ४ ॥<br><br>
यागे समाप्ते शंभुश्च जरामृत्युहरं वरम् ।<br>
ददाति साक्षाद्भवति दाता च सर्वसंपदाम् ॥ ५ ॥<br><br>
चकारेमं च यागं च पुरा बाणो महाबलः ।<br>
नन्दी परशुरामश्च भल्लश्च बलिनां वरः ॥ ६ ॥<br><br>
पुरा ददौ धनुरिदं शिवो नन्दीश्वराय च ।<br>
यागेन भूत्वा सिद्धः स ददौ बाणाय धार्मिकः ॥ ७ ॥<br><br>
कृत्वा यागं महासिद्धो ददौ रामाय पुष्करे ।<br>
तुभ्यं ददौ परशुरामः कृपया च कृपानिधिः ॥ ८ ॥<br><br>
सहस्रहस्तपरिमितं दैर्ध्येऽतिकठिनं नृप ।<br>
दशहस्तप्रशस्तं च शंकरेच्छाविनिर्मितम् ॥ ९ ॥<br><br>
पशुपतेः पशुपतं युक्तयानेन दुर्वहम् ।<br>
सर्वे भङ्क्तुं न शक्ताश्च देवं नारायणं विना ॥ १० ॥<br><br>
यागे च धनुषः पूजां शंकरस्य तु शंकरे ।<br>
कुरु शीघ्रं शुभार्थं च सर्वान्कुरु निमन्त्रणम् ॥ ११ ॥<br><br>
अस्मिन्यागे धनुर्भङ्गो भवेद्यदि नराधिप ।<br>
विनाशो यजमानस्य भविष्यति न संशयः ॥ १२ ॥<br><br>
भग्ने धनुषि यागश्च भग्नो भवति निश्चितम् ।<br>
फलं ददाति को वाऽत्र चानिष्पन्ने च कर्मणि ॥ १३ ॥<br><br>
ब्रह्मा च धनुषो मूले मध्ये नारायणः स्वयम् ।<br>
अग्रे चोग्रप्रतापश्च महादेवो महामते ॥ १४ ॥<br><br>
धनुर्हि त्रिविकारं च सद्रत्नखचितं वरम् ।<br>
ग्रीष्ममध्याङ्नमार्तंण्डप्रभाप्रच्छन्नकारण् ॥ १५ ॥<br><br>
अशक्तश्च नमयितुमनन्तश्च महाबलः ।<br>
सुर्यश्च कार्तिकेयश्च का कथाऽन्यस्य भूमिप ॥ १६ ॥<br><br>
त्रिपुरारिः पुराऽनेन जघान त्रिपुरं मुदा ।<br>
निर्भयं कुरु स्वच्छन्दं मङ्गलार्ह महोत्सवम् ॥ १७ ॥<br><br>
मत्यकस्य वचः श्रुत्वा चन्द्रवंशविवर्धनः ।<br>
उवाच कंसः सर्वार्थे सततं च हितैषिणम् ॥ १८ ॥<br><br>
कंस उवाच<br>
वसुदेवगृहे जज्ञे मद्वधी कुरनाशनः ।<br>
स्वच्छन्दं नन्दगेहे च वर्धते नन्दनन्दनः ॥ १९ ॥<br><br>
मद्वन्धुवर्गाञ्छूरांश्च मन्त्रिणः सुविशारदान् ।<br>
भगिनीं पूतनां पूतां जघान बालको बली ॥ २०॥<br>
गोवर्धनं दधार्रककरेण बलवर्धनः ।<br>
महेन्द्रस्य च शूरस्य चकार च पराभवम् ॥ २१ ॥<br><br>
ब्रह्माणं दर्शयामास ब्रह्मरूपं चराचरम् ।<br>
निवहं बारवत्सानां चकार कृत्रिमं मुदा ॥ २२ ॥<br><br>
तमेव बलिनं हन्तुं मन्त्रणां कुरु सत्यक ।<br>
मम शत्रुर्विना तेन नास्तिह धरणीतले ॥ २३ ॥<br><br>
नहि स्वर्गे न पाताले त्रिषु लोकेषु निश्चितम् ।<br>
सन्ति सन्तश्च राजानः सर्वत्र मम बान्धवाः ॥ २४ ॥<br><br>
महातपस्वी ब्रह्मा च तपस्वीं शंकरः स्वयाम् ।<br>
विष्णुः सर्वत्र सर्वात्मा समदर्शो सनातनः ॥ २५ ॥<br><br>
नन्दपुत्रं निहत्याहं त्रिषु लोकेषु पूजितः ।<br>
मार्वभौमो भविष्यामि सप्तद्वीपेश्वरो महान् ॥ २६ ॥<br><br>
स्वर्गे निहत्य शक्रं च दुर्बलं दैत्यनिर्जितम् ।<br>
भविष्यामि महेन्द्रश्च तत्र निर्जित्य भास्करम् ॥ २७ ॥<br><br>
यक्ष्मग्रस्तं च चन्द्रं च ममैव पूर्वपूरुषम् ।<br>
वायुं कुबेरं वरुणं यमं जेष्यामि निश्चितम् ॥ २८ ॥<br><br>
गच्छ नन्दव्रजं शीघ्रं नन्दं च नन्दनन्दनम् ।<br>
तद्भ्रातरं च बलिनं बलमानय संप्रतम् ॥ २९ ॥<br><br>
कंसस्य वचनं श्रुत्वा तमुवाच स सत्यकः ।<br>
हितं सत्यं नीतिसारं परं सामयिकं तथा ॥ ३० ॥<br><br>
सत्यक उवाच<br>
अक्रूरमुद्धवं वाऽपि वसुदेवमथापि वा ।<br>
प्रस्थापय महाभाग नन्दव्रजमभीप्सितम् ॥ ३१ ॥<br><br>
सत्यकस्य वचः श्रुत्वा वसन्तं तत्र संसदि ।<br>
स्वर्णसिंहासनस्थं च वसुदेवमुवाच सः ॥ ३२ ॥<br><br>
कंम उवाच<br>
तत्तवज्ञो नीतिशास्त्राणां त्वमुपायविशारदः ।<br>
व्रज नन्दव्रजं बन्धो वसुदेव मुतालयम् ॥ ३३ ॥<br><br>
वृषभानं च नन्दं च बलं च नन्दनन्दनम् ।<br>
शीघ्रमानय यज्ञेऽत्र सर्वं गोकुलवासिनम् ॥ ३४ ॥<br><br>
गृहीत्वा पत्रिकां दूता गच्छन्तु च चतुर्दिश्म् ।<br>
नृपान्मुनिगणान्सर्वान्कर्तुं विज्ञापनं मुदा ॥ ३५ ॥<br><br>
नृपस्य वचनं श्रुत्वा शुष्ककण्ठोष्ठतालुकः ।<br>
उवाच वचनं ब्रह्मन् हृदयेन विदूषता ॥ ३६ ॥<br><br>
वसुदेव उवाच<br>
नियुक्तमत्र राजेन्द्र गमनं मम सांप्रतम् ।<br>
विज्ञापितुं नन्दव्रजं नन्दं वा नन्दनन्दनम् ॥ ३७ ॥<br><br>
यद्यायातो नन्दपुत्रो यागो ते च महोत्सवे ।<br>
अवश्यं तद्विरोधश्च भविष्यति त्वया सह ॥ ३८ ॥<br><br>
तमहं च समानीय कारयिष्यामि संयुतम् ।<br>
इति मे न हि भद्रं च विध्नस्तस्य तवापि च ॥ ३९ ॥<br><br>
पित्राऽऽनोतो मृतः कृष्ण इति सर्वो वदिष्यति ।<br>
वसुदेवः सुतद्वारा जघान नृपमेव च ॥ ४० ॥<br><br>
द्वयोरेकतरस्यापि सद्यो मृत्युर्भविष्यति ।<br>
पतिष्यन्ति च शूराश्च नास्ति युद्धं निरामिषम् ॥ ४१ ॥<br><br>
वसुदेववचः श्रुत्वा रक्तपङ्कचलोचनः ।<br>
खड्गं गृहीत्वा तं हन्तुं प्रययौ नृपतीश्वरः ॥ ४२ ॥<br><br>
हाहेति कृत्वा पुत्रं च वारयामास तत्क्षणम् ।<br>
उग्रसेनो महाराजमतीव बलवान्मुने ॥ ४३ ॥<br><br>
स्वपीठाद्वसुदेवश्च कोपाविष्टो गृहं ययौ ।<br>
अक्रूरं प्रेरयामास गन्तुं नन्दव्रजं नृपः ॥ ४४ ॥<br><br>
दूतान्प्रस्थापयामास शीघ्रं प्रतिदिशं तथा ।<br>
आययुर्मुनयः सर्वे नृपश्च सपरिच्छदा ॥ ४५ ॥<br><br>
दिक्पालाश्च सुराः सर्वे ब्राह्मणाश्च तपस्विनः ।<br>
सनकश्च सनन्दश्च वोढुः पञ्चशिखस्तथा ॥ ४६ ॥<br><br>
सनत्कुमारो भगवान्प्रज्वलन्ब्रह्मतेजसा ।<br>
कपिलश्चासुरिः पैलः सुमन्तुश्च सनातनः ॥ ४७ ॥<br><br>
पुलहश्च पुलस्त्यश्च भृसुश्च क्रतुरङ्गिराः ।<br>
मरीचिः कश्यपश्चैव दक्षोऽत्रिश्च्यवनस्तथा ॥ ४८ ॥<br><br>
भरद्वाजश्च व्यासश्च गौतमश्च पराशरः ।<br>
प्रचेताश्च वसिष्ठश्च संवर्तश्च बृहस्पतिः ॥ ४९ ॥<br><br>
कात्यायनो याज्ञवल्क्योऽप्युत्तङ्कः सौभरिस्तथा ।<br>
पर्वतो देवलश्चैव जैगीषव्यश्च जैमिनिः ॥ ५० ॥<br><br>
विश्वामित्रश्च सुतपाः पिप्पलः शाकटायनः ।<br>
जाबालिर्जाङ्गलिश्चैव पिशलिश्च शिलालिकः ॥ ५१ ॥<br><br>
आस्तौकश्च जगत्कारुस्तथा कल्याणमित्रकः ।<br>
दुर्वासा वामदेवश्च ऋष्यश्रृङ्गो विभाण्डकः ॥ ५२ ॥<br><br>
पथिः कविः कणादश्च गौशिकः पाणिनिस्तथा ।<br>
कौत्सोऽद्यमर्षणश्चैव वाल्मीकिर्लोमहर्षणः ॥ ५३ ॥<br><br>
मार्कणडेयो मृकण्डुश्च पर्शुरामश्च सांकृतिः ।<br>
अगस्त्यश्च तथा वान्तस्तथाऽन्ये मुनयो मुने ॥ ५४ ॥<br><br>
सशिष्याश्च सपुत्राश्च ब्राह्मणाश्च तपस्विनः ।<br>
जरासंधो दन्तवक्रो दाम्भिको द्रविडाधिपः ॥ ५५ ॥<br><br>
शिशुपालो भीष्मकश्च भगदत्तश्च मुद्गलः ।<br>
धार्तराष्ट्रो धूमकेशो धूम्रकेतुश्च शम्बरः ॥ ५६ ॥<br><br>
शल्यः सत्राजितः शङ्कुर्नृपाश्चान्ये महाबलाः ।<br>
भीष्मो द्रोणः कृपाचार्यो ह्यश्वत्थामा महाबलाः ॥ ५७ ॥<br><br>
भूरिश्रवाश्च शाल्वश्च कैकेयः कौशलस्तथा ।<br>
सर्वान्संभाषयामास महाराजो यथोचितम्<br>
सत्यको यज्ञदिवसे चकार च शुभक्षणम् ॥ ५८ ॥<br><br>
इति श्रीब्रह्मo महाo श्रीकृष्णजन्मखo उत्तo नारदनाo कंसयज्ञ-<br>
कथानं नाम चतुःषष्टितमोध्यायः ॥ ६४ ॥<br><br>
