अथाष्टाशीतितमोऽध्यायः<br>
श्रीकृष्णा उवाच<br>
चेतनं कुरु हे तात हे तात चेतनं कुरु ।<br>
जलबुद्बुदवत्सर्वं संसारं सचराचरम् ।। १ ।।<br><br>
त्याज मोहं महाभाग मायां स्तौहि परत्परामा ।<br>
ब्रह्मस्वरूपां परमां सर्वमोहनिकृन्तनीम् ।। २ ।।<br><br>
मुक्तिप्रदां महाभागां विष्णुमायां सनातनीम् ।<br>
त्रिपुरस्य वधे घोरे महायुद्धे भयाकुले ।। ३ ।।<br><br>
येन स्तोत्रेण संभुश्च तया दैत्यं जघान सः ।<br>
स्तोत्रराजं प्रदास्यामि सर्वमोहनिकृन्तनम् ।।<br>
सर्ववाञ्छाप्रदं नन्द श्रूयतामत्र संसदि ।। ४ ।।<br><br>
नन्द उवाच<br>
सर्वविघ्नविनाशाय दुःखप्रशमनाय च ।<br>
विभूतये च यशसे नृणां वाञ्छितसिद्धये ।। ५ ।।<br><br>
स्तोत्रमेकं महादेव्या जगन्मातुर्जगत्प्रभो ।<br>
परं दुर्गतिनाशिन्या गोपनीयं सुदुर्लभम् ।। ६ ।।<br><br>
देहि मर्ह्य विनीताय भक्ताय भक्तवत्सल ।<br>
वेदानां जनकस्त्वं च निर्गुणाश्च परात्परः ।। ७ ।।<br><br>
श्रीभगवानुवाच<br>
श्रुणु वक्ष्यामि दैश्येन्द्र स्तोत्रं यत्परमाद्भुतम् ।<br>
सर्वविघ्नविनाशार्थं मोहपाशनिकृन्तनम् ।। ८ ।।<br><br>
रणत्रस्तेन विभुना शंकरेण पुरा कृतम् ।<br>
नारायणोपदेशेन प्रेरितेन च ब्रह्मणा ।। ९ ।।<br><br>
शत्रुग्रस्तं शिवं दृष्ट्वा स ब्रह्माणमुवाच ह ।<br>
उवाच शंकरं ब्रह्मा रथस्थं पतितं रणे ।। १० ।।<br><br>
सुरसंकटशान्त्यर्थं दुर्गा दुर्गतिनाशिनीम् ।<br>
मूलप्रकृतिमाद्यां तां स्तौ(स्तु) हि ब्रह्मस्वरूपिणीम् ।। ११ ।।<br><br>
हरिणा प्रेरितोऽहं च त्वां वदामि सुरेश्वर ।<br>
विना शक्तिसहायेन को वा कं जेतुमीश्वरः ।। १२ ।।<br><br>
ब्रह्मणश्च वचः श्रुत्वा दुर्गां सस्मार शंकरः ।<br>
पुटाञ्जलिपरो भूत्वा भक्तिनम्रत्मकंधरः ।। १३ ।।<br><br>
स्नातःपादौ च प्रक्षाल्य धृत्वा धौते वाससी ।<br>
आचान्तः कुशहस्तश्च शुचिर्विष्णुं च संस्मरन् ।। १४ ।।<br><br>
महादेव उवाच<br>
रक्ष रक्ष महादेवि दुर्गे दुर्गतिनाशिनि ।<br>
मां भक्तमनुरक्तं च शत्रुग्रस्ते कृपामयि ।। १५ ।।<br><br>
विष्णुमाये महाभागे नारायणि सनातनि ।<br>
ब्रह्मस्वरूपे परमे नित्यानन्दस्वरूपिणि ।। १६ ।।<br><br>
त्वं च ब्रह्मादिदेवानामम्बिके जगदम्बिके ।<br>
त्वं संहारे च गुणतो निराकारे च निर्गुणात् ।। १७ ।।<br><br>
मायया पुरुषस्त्वं च मायया प्रकृतिः स्वयम् ।<br>
तयोः परं ब्रह्म परं त्वं बिभर्षि सनातनि ।। १८ ।।<br><br>
वेदानां जननी त्वं च सावित्री च परात्परा ।<br>
वैकुण्ठे च महालक्ष्मीः सर्वमंपत्स्वरूपिणी ।। १९ ।।<br><br>
मर्त्यलक्ष्मीश्च क्षीरोदे कामिनी शेषशायिनः ।<br>
स्वर्गेषु स्वर्गलक्ष्मीस्त्वं राजलक्ष्मीश्च भूतले ।। २० ।।<br><br>
नागादिलक्ष्मीः पाताले गृहेषु गृहदेवता ।<br>
सर्वसस्यस्वरूपा त्वं सर्वैश्वर्यविधायिनी ।। २१ ।।<br><br>
रागाधिष्ठातृदेवी त्वं ब्रह्मणश्च सरस्वती ।<br>
प्राणानामधिदेपी त्वं कृष्णस्य परमात्मनः ।। २२ ।।<br><br>
गोलोके च स्वयं राधा श्रीकृष्णस्यैव वक्षसि ।<br>
गोलोकाधिष्ठिता देवी दृन्दा दृन्दावने वने ।। २३ ।।<br><br>
श्रीरासमण्डले रम्या वृन्दावनविनोदिनी ।<br>
शतशृङ्गाधिदेवी त्वं नाम्ना चित्रावलीति च ।। २४ ।।<br><br>
दक्षकन्या कुत्रकल्पे कुत्रकल्पे च शैलजा ।<br>
देवमाताऽदितिस्त्वं च सर्वाधारा वसुंधरा ।। २५ ।।<br><br>
त्वमेव गङ्गा तुलसी त्वं च स्वाहा सती ।<br>
त्वदंशांशांशकलया सर्वदेवादियोषितः ।। २६ ।।<br><br>
स्त्रीरूपं चातिपुंरूपं देवि त्वं च नपुंसकम् ।<br>
वृक्षाणां वृङरूपा त्वं सृष्टा चाङ्कुररूपिणी ।। २७ ।।<br><br>
वह्नौ च दाहिका शक्तिर्जले शैत्यस्वरूपिणी ।<br>
सूर्ये तेजः स्वरूपा च प्रभारूपा च संततम् ।। २८ ।।<br><br>
गन्धरूपा च भूमौ च आकाशे शब्दरूपिणी ।<br>
शोभास्वरूपा चन्द्रे च पद्मसंघे च निश्चितम् ।। २९ ।।<br><br>
सृष्टौ सृष्टिस्वरूपा च पालने परिपालिका ।<br>
महामारी च संहारे जले च जलरूपिणी ।। ३० ।।<br><br>
क्षुत्तवं दया त्वं निद्रा त्वं तृष्णा त्वं बुद्धिरूपिणी ।<br>
तुष्टिस्त्वं चापि पुष्टिस्त्वं श्रद्धास्त्वं च क्षमा स्वयम् ।। ३१ ।।<br><br>
शान्तिस्त्वं च स्वयं भ्रान्तिः कान्तिस्तवं कीर्तिरेव च ।<br>
लज्जा त्वं च तथा माया भुक्ति- ।।<br>
सुक्तिस्वरूपिणी ।। ३२ ।।<br><br>
सर्वशक्तिस्वरूपा त्वं सर्वसंबत्प्रदायिनी ।<br>
वेदेऽनिर्वचनीया त्वं त्वां न जानाति कश्चन ।। ३३ ।।<br><br>
सहस्र वक्त्रस्त्वां स्तोतुं न च शक्तः सुरेश्वरि ।<br>
वेदा न शक्ताः को विद्वान्न च शक्ता सरस्वती ।। ३४ ।।<br><br>
स्वयं विधाता शक्तो न न च विष्णुः मनातनः ।<br>
किं स्तौमि पञ्चवक्त्रैस्तु रणत्रस्तो महेश्वरि ।। ३५ ।।<br><br>
कृपां कुरु महामाये मम शत्रुक्षयं कुरु ।<br>
इत्युक्त्वा च सकरुणं रथस्थे पतिते रणे ।। ३६ ।।<br><br>
आविर्बभूव सा दुर्गा सूर्यकोटिसमप्रभा ।<br>
नारायणेन कृपया प्रेरिता परमात्मना ।। ३७ ।।<br><br>
शिवस्य पुरतः शीघ्रं शिवाय च जयाय च ।<br>
इत्युवाच महादेवी मायाशक्त्याऽसुरं जहि ।। ३८ ।।<br><br>
दुर्गोवाच<br>
वरं वृणीष्व भद्रं ते यत्ते मनसि वाञ्छितम् ।<br>
भवान्वरः सुराणां च जयं तुभ्यं ददाम्यहम् ।। ३९ ।।<br><br>
महादेव उवाच<br>
क्षयो भवतु दैत्यस्य इति मे वरमीश्वरी ।<br>
देहीति वाञ्छितं दुर्गे परमाद्ये मलातनि ।। ४० ।।<br><br>
भगवत्युवाच<br>
हरिं स्मर महाभागा जय दैत्यं जगद्गुरुः ।<br>
स्वयं विधाता भगवांस्त्वमेव ज्योतिरीश्वरः ।। ४१ ।।<br><br>
एतस्मिन्नन्तरे विष्णुर्वृषरूपो बभूव ह ।<br>
दधार कलया मूर्ध्ना शूलपाणे रथं विभुः ।। ४२ ।।<br><br>
ऊर्ध्वचक्रमथोग्रं च प्रकृतिं च चकार सः ।<br>
शस्त्रं ददौ मन्त्रपूतमुद्दधार ततो रथम् ।। ४३ ।।<br><br>
शिवः शस्त्रं गृहीत्वा च ध्यात्वा विष्णुं महेश्वरीम् ।<br>
जघान त्रिपुरं शीघ्रं स पपात महीतले ।। ४४ ।।<br><br>
तुष्टुवुः शंकरं देवाश्चकुश्च पुष्पवर्षणम् ।<br>
दुर्गा तस्मै ददौ शूरं पिनाकं विष्णुरेव च ।। ४५ ।।<br><br>
ब्रह्मा शुभाशिषं चैव मुनयश्चापि हर्षिताः ।<br>
ननृतुर्देवताः सर्वा जगुर्गन्धर्वकिन्नराः ।। ४६ ।।<br><br>
एतस्मिन्नन्तरे तात स्तवराजमनुत्तमम् ।<br>
विघ्नविघ्नकरं शीघ्रं शत्रुसंहारकारणम् ।। ४७ ।।<br><br>
परमैश्वर्यजनकं सुखदं परमं शुभम् ।<br>
निर्वाणमोक्षदं चैव हरिभक्तिप्रदं ध्रुवम् ।। ४८ ।।<br><br>
गोलोकवासदं चैव सर्वसिद्धिप्रदं वरम् ।<br>
स्तोत्रराजप्रपठनात्प्रसन्ना पार्वती सदा ।। ४९ ।।<br><br>
लोभमोहकामक्रोधकर्ममूलनिकृन्तनम् ।<br>
बलबुद्धिकरं चैव जन्ममृत्युविनाशनम् ।। ५० ।।<br><br>
धनपुत्रप्रियाभूमिसर्वसंपत्प्रदं नृणाम् ।<br>
शोकदुःखहरं चैव सर्वामिद्धिप्रदं वरम् ।। ५१ ।।<br><br>
स्तोत्रराजप्रपठनान्महावन्ध्या प्रसूयते ।<br>
वन्धनान्मुच्यते दुःखी भयान्मुच्येत निश्चितम् ।। ५२ ।।<br><br>
रोगाद्विमुच्यते रोगी दरिद्रश्च धनी भवेन् ।<br>
दावाग्निमध्ये न मृतो मग्नः पोतो महार्णवे ।। ५३ ।।<br><br>
दस्युग्रस्तो निपुग्रस्तो हिंस्रजन्तुसमन्वितः ।<br>
स्तोत्रेणानेन वैश्येन्द्र कल्याणं लभते नरः ।। ५४ ।।<br><br>
तैजसानां यथा रत्नमाश्रमाणां द्विजो यथा ।<br>
नदीनां च यथा गङ्गा मन्त्राणां प्रणवो यथा ।। ५५ ।।<br><br>
तुलसी सर्वपत्राणां धराणां च वसुंधरा ।<br>
पुष्पाणां पारिजातं च काष्ठानां चन्दनं यथा ।। ५६ ।।<br><br>
विष्णुपूजा च तपसां व्रतेष्वेकादशी यथा ।<br>
ज्ञानिनां च यथा शंभुः सिद्धानां च गणेश्वरः ।। ५७ ।।<br><br>
देवानां च यथा विष्णुर्वेदाः शास्त्रेषु तन्त्रतः ।<br>
देवीनां च यथा दुर्गा शान्तानां कमला यथा ।। ५८ ।।<br><br>
सरस्वती च विदुषां राधिका सुन्दरीषु च ।<br>
तथा स्तोत्रेष्विदं स्तोत्रं नातः परतरं व्रज ।। ५९ ।।<br><br>
पुरा दत्तं ब्रह्मणे च पुष्करे सूर्यपर्वणि ।<br>
दैत्यग्रस्ताय भीताय सर्वदुर्गहरं परम् ।। ६० ।।<br><br>
शिवाय शत्रुग्रस्ताय ददौ ब्रह्मा मदाज्ञया ।<br>
शिवश्च सनकादिभ्यः पुरा दुर्वाससे ददौ ।। ६१ ।।<br><br>
सनत्कुमारो भगवान्कृपया गौतमाय च ।<br>
पुलहाय पुलस्त्याय ददौ चाङ्गिरसे मुदा ।। ६२ ।।<br><br>
तथा यन्द्राय सूर्याय सूर्यश्चापि यमाय च ।<br>
यमाश्च चित्रगुप्ताय कृपया च पुरा ददौ ।। ६३ ।।<br><br>
नित्यं पठिष्यसि स्तोत्रं गोलोकगमनाय वै ।<br>
साक्षात्पश्यसि भो तात तामेव पार्वतीमिह ।। ६४ ।।<br><br>
यस्मै कस्मै न दातव्यं पापिने गोपनं कुरु ।<br>
नारायणस्य भक्ताय शान्ताय विदुषे तथा ।। ६५ ।।<br><br>
सर्वज्ञाय च विप्राय दातव्यं च प्रयत्नतः ।<br>
विप्राय वृषवाहाय वृषलीवतये तथा ।। ६६ ।।<br><br>
शूद्राणां सूपकाराय शूद्रक्षाद्धान्नभोजिने ।<br>
कन्याविक्रचिणे चैव ब्राह्मणाय विशेषतः ।। ६७ ।।<br><br>
सर्वसिद्धिं च लभते सिद्धस्तोत्रे भवेद्यदि ।<br>
दशायुतजपेनैव सिद्धस्तोत्रो भवेन्नरः ।। ६८ ।।<br><br>
अग्निस्तमभं जलस्तम्भं मृत्स्तम्भं मनसस्तथा ।<br>
अश्वमेधसहस्राच्च पृथिव्याश्च प्रदक्षिणात् ।। ६९ ।।<br><br>
स्नानाच्च सर्वतीर्थानां स्तोत्रमेतच्च पुण्यदम् ।<br>
दत्तं तुभ्यं मया तात मम प्राणसमं व्रज ।। ७० ।।<br><br>
स्तवनं कुरु पार्वत्याश्चेदानीं मम संसदि ।<br>
श्रीकृष्णस्य वचः श्रुत्वा नन्दस्तुष्टाव पार्वतीम् ।। ७१ ।।<br><br>
स्तोत्रेणानेन विप्रेन्द्र सर्वसंपत्प्रदायिनीम् ।<br>
वरं तस्मै ददौ दुर्गा गोलोकवासमीप्सितम् ।। ७२ ।।<br><br>
दुर्लभं परमं ज्ञानं वेदे यन्न श्रुतं मुने ।<br>
राजेन्द्रत्वं गोकुले च कृष्णभक्तिं सुदुर्लभाम् ।। ७३ ।।<br><br>
तद्दास्वं चावि परतो महत्त्वं सिद्धमेव च ।<br>
वरं दत्त्वा ययौ दुर्गा संभाष्य शंभुना सह ।। ७४ ।।<br><br>
जग्मुर्देवाश्च मुनयः स्तुत्वा च नन्दनन्दनम् ।<br>
उवाच नन्दं श्रीकृष्णो व्रज नन्द व्रजान्वितः ।।<br>
प्रहष्टस्त्यक्तमोहश्च बोधेन दुर्लभेन च ।। ७५ ।।<br><br>
इति श्रीब्रह्मo महाo श्रीकृष्मजन्मखo उत्तo नारदनाo भगवन्नन्दसंo<br>
अष्टाशीतितमोऽध्यायः ।। ८८ ।।<br>
