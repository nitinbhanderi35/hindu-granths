अधै कत्रिंशदधिकशततमोऽध्यायः<br>
शौनक उवाच<br>
अत्यपूर्वमुपाख्यानं श्रुतं परममाद्भुतम् ।<br>
सुगोप्यं च सुगोप्यं रम्यं रम्यं नवं नवम् ।। १ ।।<br><br>
किमनिर्वचनीयं च कमनीयं मनोहरम् ।<br>
सुदुर्लभा कथा प्रोक्ता पुराणेषु पुरातनी ।। २ ।।<br><br>
एवंभूतं च सुदिनं कदाऽस्माकं फविष्यति ।<br>
तज्जन्म सफलं धन्यं यत्र वैष्णवसंगमः ।। ३ ।।<br><br>
गर्भवासोच्छेदनं च कर्ममूलनिकृन्तनम् ।<br>
हरिदास्यप्रदं शुद्धं भक्तानां भक्तिवर्धनम् ।। ४ ।।<br><br>
असाधुसङ्गदुर्बुद्धिपापोन्मूलनकारणम् ।<br>
गणेशजन्मोपख्यानं पुराणेषु सुदुर्लभम् ।। ५ ।।<br><br>
तुलसीराधिकाख्यानं किमपूर्व श्रुतं परम् ।<br>
अन्यद्यद्यद्गोपनीयं व्यक्तमव्यक्तमीप्सितम् ।। ६ ।।<br><br>
सर्वं श्रुतं महाभाग परिबूर्णं मनोहरम् ।<br>
अधुना श्रोतुमिच्छामि वह्नेरुत्पत्तिमीप्सिताम्<br>
स्वर्णस्य च महाभाग तन्मे व्याख्यातुमर्हसि ।। ७ ।।<br><br>
सूत उवाच<br>
सामग्रीकरणं सृष्टेर्जलमेव हुताशनः ।<br>
तथैव प्रकृतिर्नित्या महानेव तथैव च ।। ८ ।।<br><br>
यथा दिशो महाकाशो ययैव सृष्टिगोलकम् ।<br>
प्रकृतेर्महतश्च स्याद्य थाऽहंकार एव च ।। ९ ।।<br><br>
यथैव शब्दस्तन्मात्रं तथैव च हुताशनः ।<br>
तथाऽपि तत्समुत्पत्तिं कथयामि निशामय ।। १० ।।<br><br>
एकदा सृष्टिकाले च ब्रह्मानन्तमहेश्वराः ।<br>
श्वेतद्वीपं ययुः सर्वे द्रष्टुं विष्णुं जगत्पतिम् ।। ११ ।।<br><br>
परस्परं च संभाषां कृत्वा सिंहासनेषु च ।<br>
ऊचुः सर्वे सभामध्ये सुरम्ये पुरतो विभोः ।। १२ ।।<br><br>
विष्णुगात्रोद्भवास्तत्र कामिन्यः कमलाकलाः ।<br>
तत्र नृत्यन्ति गायन्ति विष्णुगाथाश्च ।।<br>
सुस्वरम् ।। १३ ।।<br><br>
तासां च कठिनां श्रोणिं कठिनं स्तनमण्डलम् ।<br>
सस्मितं मुखपद्मं च दृष्ट्वा ब्रह्मा सुकामुकः ।। १४ ।।<br><br>
मनोनिवारणं कर्तुं न शशाक पितामहः ।<br>
वीर्यं पपात चच्छाद लज्जया वाससा विभुः ।। १५ ।।<br><br>
तद्वीर्यं वस्त्रसहितं प्रतप्तं कामतापतः ।<br>
क्षीरोदे प्रेरयामास संगीते विरते द्विज ।। १६ ।।<br><br>
जलादुत्थाय पुरुषः प्रज्वलन्ब्रह्मतेजसा ।<br>
उवास ब्रह्मणः क्रोडे लज्जितस्य च संसदि ।। १७ ।।<br><br>
एतस्मिन्नन्तरे रुष्टो जलादुत्थाय सत्वरः ।<br>
प्रणम्य वरुणो देवान्बालं नेतुं समुद्यतः ।। १८ ।।<br><br>
बालो दधार ब्रह्माणं बाहुम्यां च भयाद्रुदन् ।<br>
किं चिन्नोवाच जगतां विधाता लज्जया द्विज ।। १९ ।।<br><br>
बालकस्य करे धृत्वा चकारऽऽकर्षणं रुषा ।<br>
वरुणश्च सभामध्ये तं चिक्षेप प्रजापतिः ।। २० ।।<br><br>
पपात दूरतो देवो वरुणो दुर्बलस्ततः ।<br>
मूर्छां संप्राप मृतवत्कोपदृष्ट्या विधेरहो ।। २१ ।।<br><br>
चेतनं कारयामासामृतदृष्ट्या च शंकरः ।<br>
संप्राप्य चेतनं तत्र तमुवाच जलेश्वरः ।। २२ ।।<br><br>
वरुण उवाच<br>
बालो जले समुद्भूतो मम पुत्रोऽयमीप्सितः ।<br>
अहं गृहीत्वा यास्यामि ब्रह्मा मां ताडयेत्कथम् ।। २३ ।।<br><br>
ब्रह्मोवाच<br>
वालकः शरणापन्नो मयि विष्णो महेश्वर ।<br>
कथं दास्यामि भीतं च रुदन्तं शरणागतम् ।। २४ ।।<br><br>
शरणागतदीनार्तं यो न रक्षेदपण्डितः ।<br>
पच्यते निरये तावद्यावच्चन्द्रदिवाकरौ ।। २५ ।।<br><br>
उभयोर्वचनं श्रुत्वा प्रहस्य मधुसूधनः ।<br>
उवाच तत्र सर्वज्ञः सर्वेशश्च यथोचितम् ।। २६ ।।<br><br>
श्रीभगवानुवाच<br>
दृष्ट्वा तु कामिनीश्रोणिं वीर्यं धातुः पपात तत् ।<br>
लज्जया प्रेरयामास क्षीरोदे निर्मले जले ।। २७ ।।<br><br>
ततौ बभूव बालश्च धर्मतो विधिपुत्रकः ।<br>
क्षेत्रज्ञश्च सुतः शास्त्रे वरुणस्यापि गौणतः ।। २८ ।।<br><br>
महादेव उवाच<br>
यो विद्यायोनिसंबन्धो वेदेषु च निरूपितः ।<br>
शिष्ये पुत्रे च समता चेति वेदविदो विदुः ।। २९ ।।<br><br>
मन्त्रं ददातु वरुणो विद्यांच बारकाय च ।<br>
पुत्रो विधातुर्वङ्निश्च शिष्यश्य वरुणस्य च ।। ३० ।।<br><br>
विष्णुर्ददातु बालाय दाहिकां सक्तिमुज्ज्वलाम् ।<br>
सर्वदग्धो हुताशश्च निर्वाणो वरुणेन च ।। ३१ ।।<br><br>
विष्णुश्च दाहिकां शक्तिं ददौ तस्मै शिवाज्ञया ।<br>
मन्त्रं विद्यां च वरुणो रत्नमालां मनोहराम् ।। ३२ ।।<br><br>
क्रोडे कृत्वा च तं बालं चुचुम्ब मायया सुरः ।<br>
ब्रह्मणे च ददौ साक्षाद्विष्णुशंकरयोरपि ।। ३३ ।।<br><br>
प्रणम्य विष्णुं ब्रह्मा च ययौ शंभुः स्वमन्दिरम् ।<br>
अग्न्युत्पत्तिश्च कथिता स्वर्णोत्पत्तिं निशामय ।। ३४ ।।<br><br>
विलोक्य रम्भां सुश्रोणिं सकामो वह्निरेव च ।<br>
पपात वीर्यं चच्छाद लज्जया वाससा तथा ।। ३५ ।।<br><br>
विलोक्य रम्भां सुश्रोणिं सकामो वह्निरेव च ।<br>
पपात वीर्य चच्छाद लज्जया वाससा तथा ।। ३६ ।।<br><br>
उत्तस्थौ स्वर्णपुञ्जश्च वस्त्रं क्षिप्त्वा ज्वलत्प्रभः ।<br>
क्षणेन वर्धयामास स सुमेरुर्बभूव ह ।। ३७ ।।<br><br>
हिरण्यरेतसं वह्निं प्रवदन्ति मनीषिणः ।<br>
इति ते कथितं सर्वं किं भूयः श्रोतुमिच्छसि ।। ३८ ।।<br><br>
इति श्रीब्रह्मo महाo श्रीकृष्णजन्मखo उत्तo नारादनाo<br>
वह्निसुवर्णोत्पत्तिर्नामैकत्रिंशदधिकशततमोऽध्यायः ।। १३१ ।।<br><br>
