अथ द्व्यशीतितमोऽध्यायः<br>
नन्द उवाच<br>
श्रुतं सर्वं महाभाग दुःस्वप्नं कथय प्रभो ।<br>
उवाच तं वै भगवाञ्छ्रूयतामिति तद्वचः ॥ १ ॥<br><br>
श्रीभगवानुवाच<br>
स्वप्ने हसति यो हर्षाद्विवाहं यदि पश्यति ।<br>
नर्तनं गीतमिष्टं च विपत्तिस्तस्य निश्चितम् ॥ २ ॥<br><br>
दन्ता यस्य विबीड्यन्ते विचरन्तं च पश्यति ।<br>
धनहानिर्भवेत्तस्य पीडा चापि शरीरजा ॥ ३ ॥<br><br>
अम्यङ्गितस्तु तैलेन यो गच्छेद्दक्षिणां दिशम् ।<br>
खरोष्ट्रमहिषारूढो मृत्युस्तस्य न संशयः ॥ ४ ॥<br><br>
स्वपने कर्णे जपापुष्पमशोकं करवीरकम् ।<br>
विपत्तिस्तस्य तैलं च लवणं यदि पश्यति ॥ ५ ॥<br><br>
नग्नां कृष्णां छिन्ननासां शूद्रस्य विधवां तथा ।<br>
कपर्दकं तालफलं दृष्ट्वा शोकमवाप्नुयात् ॥ ६ ॥<br><br>
स्वप्ने रुष्टं ब्राह्मणं च ब्राह्मणीं कोपसंयुताम् ।<br>
विपत्तिश्च भवेत्तस्य लक्ष्मीर्याति गृहाद्ध्रुवम् ॥ ७ ॥<br><br>
वनपुष्पं रक्तपुष्पं पलाशं च सुपुष्पितम् ।<br>
कार्पासं शुक्लवस्त्रं च दृष्ट्वा दुःखमवाप्नुयात् ॥ ८ ॥<br><br>
गायन्तीं च हसन्तीं च कृष्णाम्बरधरां स्त्रियम् ।<br>
दृष्ट्वा कृष्णां च विधवां नरो मृत्युमवाप्नुयात् ॥ ९ ॥<br><br>
देवता यत्र नृत्यन्ति गायन्ति च हसन्ति च ।<br>
आस्फोटयन्ति धावन्ति तस्य देहो मरिष्यति ॥ १० ॥<br><br>
वान्तं मूत्रं पुरीषं च वैद्यं रौप्यं सुवर्णकम् ।<br>
प्रत्यक्षमथवा स्वप्ने जीवितं दशमावधि ॥ ११ ॥<br><br>
कृष्णाम्बरधरां नारीं कृष्णमाल्यानुलेपनाम् ।<br>
उपगूहति यः स्वप्ने तस्य मृत्युर्भविष्यति ॥ १२ ॥<br><br>
मृतवत्सं च मुण्डं च मृगस्य च नरस्य च ।<br>
यः प्राप्तोत्यस्थिमालां च विपत्तिस्तस्य निश्चितम् ॥ १३ ॥<br><br>
रथं खरोष्ट्रसंयुक्तमेकाकी योऽधिरोहयेत् ।<br>
तत्रस्थोऽपि च जागर्ति मृत्युरेव न संशयः ॥ १४ ॥<br><br>
अम्यङ्गिस्तु हविषा क्षीरेण मधुनाऽपि च ।<br>
तक्रेणापि गुडेनैव पीडा तस्य विनिश्चितम् ॥ १५ ॥<br><br>
रक्ताम्बरधरां नारीं रक्तमाल्यानुलेपराम् ।<br>
उपगूहति यः स्वप्ने तस्य व्याधिर्विनिश्चितम् ॥ १६ ॥<br><br>
पतितान्नखरेशांश्च निर्वाणाङ्गारमेव च ।<br>
भस्मबूर्णां चितां दृष्ट्वा लभते मृत्युमेव च ॥ १७ ॥<br><br>
श्मशानं शुष्ककाष्ठं च तृणानि लोहमेव च ।<br>
शमीं च किं चित्कृष्णाश्वं दृष्ट्वा दुःखं लभेद्ध्रुवम् ॥ १८ ॥<br><br>
पादुकां फलकं रक्तं पुष्पमाल्यं भयानकम् ।<br>
माषं मसूरं मुद्गं वा दृष्ट्वा सद्यो व्रणं लभेत् ॥ १९ ॥<br><br>
कटकं सरठं काकं भल्लूकं वानरं गवम् ।<br>
पूयं गात्रमलं स्वप्ने केवलं व्याधिकारणम् ॥ २० ॥<br><br>
भग्नभाण्डं क्षतं शूद्रं गलत्कुष्ठं च रोगिणम् ।<br>
रक्ताम्बरं च जटिलं सूकरं महिषं खरम् ॥ २१ ॥<br><br>
अन्धकारं महाघोरं मृतजीवं भयंकरम् ।<br>
दृष्ट्वा स्वप्ने योनिलिङ्ग विपत्तिं लभतेध्रुवम् ॥ २२ ॥<br><br>
कुवेषरुपं मलेच्छं च यमदूतं भयंकरम् ।<br>
पाशहस्तं पाशशस्त्रं दृष्ट्वा मृत्युं लभेन्नरः ॥ २३ ॥<br><br>
ब्रह्मणो ब्राह्मणी बाला बालको वा सुतः सुता ।<br>
विलापं कुरुते कोपाद्दृष्ट्वा दुःखमवाप्नुयात् ॥ २४ ॥<br><br>
कृष्णं पुष्पं च तन्माल्यं सस्यं शस्त्रास्त्रधारिणम् ।<br>
म्लेच्छां च विकृताकारं दृष्ट्वा मृत्युंलभेद्ध्रुवम् ॥ २५ ॥<br><br>
त्यक्तप्राणं मृतं दृष्ट्वा मृत्युं च लभते ध्रुवम् ।<br>
मत्स्यादि धारयेद्यो हि तद्भ्रातुर्मरणं ध्रुवम् ॥ २६ ॥<br><br>
वाद्यं च नर्तनं गीतं गायनं रक्तवाससम् ।<br>
मृदङ्गवाद्यमानं तं दृष्ट्वा दुःखं लभेद्ध्रुवम् ॥ २७ ॥<br><br>
छिन्नं वाऽपि कबन्धं वा विकृतं मुक्तकेशिनम् ।<br>
क्षिपं नृत्यं च कुर्वन्तं दृष्ट्वा मृत्युं लभेन्नरः ॥ २८ ॥<br><br>
मृतो वाऽपि मृता वाऽपि कृष्णा म्लेच्छा भयानका ।<br>
उपगूहति यं स्वप्ने तस्य मृत्युर्विनिश्चितम् ॥ २९ ॥<br><br>
येषां दन्ताश्च भग्नाश्च केशाश्चापि पतन्ति हि ।<br>
धनहानिर्भवेत्तस्य पीडा वा तच्छरीरजा ॥ ३० ॥<br><br>
उपद्रवन्ति यं स्वप्ने श्रृङ्गिणो दंष्ट्रिणोऽपि वा ।<br>
बालका मानवाश्चैव तस्य राजकुलाद्भयम् ॥ ३१ ॥<br><br>
छिन्नवृङं पतन्तं च शिलावृष्टिं तुषंक्षुरम् ।<br>
रक्ताङ्गारं भस्मवृष्टिं दृष्ट्वा दुःखमावाप्नुयात् ॥ ३२ ॥<br><br>
गृहं पतन्तं शैलं वा धूमकेतुं भयानकम् ।<br>
भग्नस्कन्धं तरोर्वाऽपि दृष्ट्वा दुःखमवाप्नुयात् ॥ ३३ ॥<br><br>
रथगेहशैलवृक्षगोहस्तितुरगाम्बरात् ।<br>
भूमौ पतति यः स्वप्ने विपत्तिस्तस्य निश्चितम् ॥ ३४ ॥<br><br>
उच्चैः पतन्ति गर्तेषु भस्माङ्गारयुतेषु च ।<br>
क्षारकुण्डेषु चूर्णेषु मृत्युस्तेषां न संशयः ॥ ३५ ॥<br><br>
बलाद्गृह्णाति दुष्टश्चच्छत्रं च यस्य मस्तकात् ।<br>
पितुर्नाशो भवेत्तस्य गुरोर्वाऽपि नृपस्य वा ॥ ३६ ॥<br><br>
सुरभिर्यस्य गेहाच्च याति त्रस्ता सवत्मिका ।<br>
प्रयाति पापिनस्तस्य लक्ष्मीरपि वसुंधरा ॥ ३७ ॥<br><br>
पाशेन कृत्वा बद्वं च यं गृहीत्वा प्रयान्ति च ।<br>
यमदूताश्च ये म्लेच्छास्तस्य मृत्युर्विनिश्चितम् ॥ ३८ ॥<br><br>
गणको ब्राह्मणो वाऽपि ब्राह्मणी वा गुरुस्तथा ।<br>
परिरुष्टः शपति यं विपत्तिस्तस्य निश्चितम् ॥ ३९ ॥<br><br>
विरोधिनश्य काकाश्च कुक्कुटा भल्लुकास्तथा ।<br>
पतन्त्यागत्य यद्गात्रे तस्य मृत्युर्न संशयः ॥ ४० ॥<br><br>
महिषा भल्लुका उष्ट्रा सूकरा गर्दभास्तथा ।<br>
रुष्टा धावन्ति यं स्वप्ने स रोगी निश्चितं भवेत् ॥ ४१ ॥<br><br>
रक्तचन्दनकाष्ठानि घृताक्तानि जुहोति यः ।<br>
गायत्र्याश्च महस्रेण तेन शान्तिर्विधीयते ॥ ४२ ॥<br><br>
सहस्रधा चपेद्यो हि भक्त्यैनं मधुसूदनम् ।<br>
निष्पाणो हि भवेत्सोऽपि दुःस्वप्नः सुस्वप्नो भवेत् ॥ ४३ ॥<br><br>
अच्युतं केशवं विष्णुं हरिं सत्यं जनार्दनम् ।<br>
हंसं नारायणं चैव ह्येतन्नामाष्टकं शुभम् ॥ ४४ ॥<br><br>
शुचिः पूर्वमुखः प्राज्ञो दशकृत्वश्च यो जपेत् ।<br>
निष्पापोऽपि भवेत्सोऽपि दुःस्वप्नः शुभवान्भवेत् ॥ ४५ ॥<br><br>
विष्णुं नारायणं कृष्णं माधवं मधुमूदनम् ।<br>
हरिं नरहरिं रामं गोविन्दं दधिवामनम् ॥ ४६ ॥<br><br>
भक्त्या चेमानि नामानि दश भद्राणियो जपेत् ।<br>
शतकृत्यो भक्तियुक्तो जप्त्वा नीरोगतां व्रजेत् ॥ ४७ ॥<br><br>
लक्षधा हि जपेद्यो हि बन्धनान्मुच्यते ध्रुवम् ।<br>
जप्त्वा च दशलक्षं च महावन्ध्या प्रसूयते ॥ ४८ ॥<br><br>
हविष्याशी यतः शुद्धो दरिद्रो धनवान्भवेत् ।<br>
शतलक्षं च जप्त्वा च जीवन्मुक्तो भवेन्नरः ॥ ४९ ॥<br><br>
ओं नमः शिवं दुर्गां गणपतिं कार्तिकेयं दिनेश्वनम् ।<br>
धर्मं गङ्गां च तुलसीं राधां लक्ष्मीं सरस्वतीम् ॥ ५० ॥<br><br>
नामान्येतानि भद्राणि जले स्नात्वा च यो जपेत् ।<br>
वाञ्छितं च लभेत्सोऽपि दुःस्वप्नः शुभवान्भवेत् ॥ ५१ ॥<br><br>
ओं ह्रीं क्लीं पूर्वदूर्गतिनाशिन्यै महामायायै स्वाहा ।<br>
कल्पवृक्षो हि लोकानां सन्त्रः सप्तदशाक्षरः ॥ ५२ ॥<br><br>
शुचिश्च दशधा जप्त्वा दुःस्वप्नः सुखवान्भवेत् ।<br>
शतलक्षजपेनैव मन्त्रसिद्धिर्भवेन्नृणाम् ॥ ५३ ॥<br><br>
सिद्धमन्त्रस्तु लभते सर्वसिद्धिं च वाञ्छितम् ।<br>
ओं नमो मृत्युंजयायेति स्वाहान्तं लक्षधा जपेत् ॥ ५४ ॥<br><br>
दृष्ट्वा च मरणं स्वप्ने शतायुश्च भवेन्नरः ।<br>
पूर्वोत्तरमुखो भूत्वा स्वप्नं प्राज्ञे प्रकाशयेत् ॥ ५५ ॥<br><br>
काश्यपे दुर्गते नीचे देवब्राह्मणनिन्दके ।<br>
मूर्खे चैवानभिज्ञे च न च स्वप्नं प्रकाशयेत् ॥ ५६ ॥<br><br>
अश्वत्थे गणके विप्रे पितृदेवासनेषु च ।<br>
आर्ये च वैष्णवे मित्रे दिवा स्वप्नं प्रकाशयेत् ॥ ५७ ॥<br><br>
इति ते पुण्यमाख्यातं कथितं पापनाशनम् ।<br>
धन्यं यशस्यमायुष्यं किं भूयः श्रोतुमिच्छसि ॥ ५८ ॥<br><br>
इति श्रीब्रह्मo महाo श्रीकृष्णजन्मखo उत्तo नारदनाo भगवन्नन्दसंo<br>
द्व्यशीतितमोऽध्यायः ॥ ८२ ॥<br>
