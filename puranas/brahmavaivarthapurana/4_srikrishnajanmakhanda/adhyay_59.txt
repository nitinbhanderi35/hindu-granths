अथैकोनषष्टितमोऽध्यायः<br>
नारायण उवाच<br>
इत्येवं कथितं सर्व सर्वेषां दर्पभञ्जनम् ।<br>
इन्द्रस्य दर्पभङ्गं च विस्तरेण निशामज ॥ १ ॥<br><br>
इन्दो दर्पात्सभायां च रत्नसिंहासनाद्वरात् ।<br>
नोत्तस्यौ स्वगुरुं दृष्ट्वा ब्रह्मिष्ठं च बृहस्पतिम् ॥ २ ॥<br><br>
गुरुर्जगामातिरुष्टः स्वापमाने समत्मरः ।<br>
तथापि कृपया धर्मे स्नेहाच्च न शशाप तम् ॥ ३ ॥<br><br>
विना शपेन तद्दर्वश्चूर्णीभूतो बभूव ह ।<br>
अन्यश्चेन्न शपेद्धर्मात्प्रेम्णा वा चातिकिल्विषम् ॥ ४ ॥<br><br>
त्थाऽपि तं च फलति धर्मस्तं हन्ति नारद ।<br>
यो यं हिंस्रं सापराधं शपेत्कोपेने धार्मिकः ॥ ५ ॥<br><br>
विनाशः सापराधस्य धर्मो नष्टश्च धर्मिणः ।<br>
तेनाधर्मेण शक्रस्य ब्रह्महत्या बभूव ह ॥ ६ ॥<br><br>
भीतस्त्यक्त्वा स्वराज्यं च प्रययौ सरोवरम् ।<br>
सरसः बद्मसूत्रे च निवासं च चकार सः ॥ ७ ॥<br><br>
गन्तुं न शक्ता हन्या च पुण्यं विष्णुसरोवरम् ।<br>
श्रेष्ठं भरतवर्षेच तपःस्थानं तपस्विनाम् ॥ ८ ॥<br><br>
तदेव पुष्करं तीर्थं प्रवदन्ति पुराविदः ।<br>
राज्यभ्रष्टं हरीं दृष्ट्वा हरिभक्तो नराधिपः ॥ ९ ॥<br><br>
बलाज्जहार तद्राज्यं नहुषो नाम धार्मिकः ।<br>
दृष्ट्वा शचीं वरारोहा मनपत्यां च सुन्दरीम् ॥ १० ॥<br><br>
स्वर्गगङ्गं च गच्छन्तीं हृदयेन विदूयता ।<br>
नवयौवनसंपन्नां रत्नालंकारभूषिताम् ॥ ११ ॥<br><br>
सुकोमलं तां सुदतीं वदन्तीं च महासतीम् ।<br>
मूर्च्छां संप्राप राजान्द्रः कामेन यौवनेन च ॥<br>
उवाच तत्पुरः स्थित्वा सुविनीतश्च दासवत् ॥ १२ ॥<br><br>
नहुष उवाच<br>
थातुर्गतिर्विचित्राऽहोन बौध्या च सतामपि ॥ १३ ॥<br><br>
ईदृशी स्त्री भगाङ्गस्य लुब्धस्य परयोषिति ।<br>
ईदृशी सुन्दरी यस्य परभार्यासु तन्मनः ॥ १४ ॥<br><br>
अस्या अग्रे च का रम्भा कोर्वशी का तिलोत्तमा।<br>
का वा मेना घृताची वा रत्नमाला कलावती ॥ १५ ॥<br><br>
कालिका सुन्दरी भद्रावती चम्पावती तथा ।<br>
एदाश्चाप्सरसश्चान्याः कलां नार्हन्ति षोडशीम् ॥ १६ ॥<br><br>
इमां विहाय मूढोऽन्यां कथं गच्छति मन्दधीः ।<br>
अस्माकं योबितोऽस्याश्च चेटितुल्याश्च निश्चितम् ॥ १७ ॥<br><br>
मां भजस्व वरारोहे सुप्रीत भव किंकरम् ।<br>
यथा राधा च गोलोके कृष्णवक्षसि राजते ॥ १८ ॥<br><br>
वैकुण्ठोरसि वैकुण्ठे यथा लक्ष्मीः सरस्वती ।<br>
ब्रह्मलोके च ब्रह्माणी यथैव ब्रह्मवक्षसि ॥ १९ ॥<br><br>
यथा मूर्तिर्महासाध्वी धर्मवक्षःस्थलस्थिता ।<br>
पातालतललक्ष्मीर्वा यथैवाऽनन्तवक्षसि ॥ २० ॥<br><br>
यथा पुष्टिर्गणेणे च देवसेना च कार्तिके ॥<br>
वरुणे वरुणानी च यथा स्वाहा हताशने ॥ २१ ॥<br><br>
यथारतिःकामदेवे यथा संज्ञा दिनेश्क्रे ।<br>
वायोःपत्नी यथा वायौ यथा चन्द्रे च रोहिणी ॥ २२ ॥<br><br>
यथाऽदितिर्देवमाता तव श्वश्रूश्च कश्यपे ।<br>
यथा हिमालये मेना पितृकन्या च मानसी ॥ २३ ॥<br><br>
लोपामुद्रा यथाऽगस्त्ये यथा तारा बृहस्पतौ ।<br>
कर्दमे देवहूतिश्च वसिष्ठेऽरुन्धती यथा ॥ २४ ॥<br><br>
मनौ च शतरुपेव दमयन्ती नले यथा ।<br>
तथा भव त्वं सौभाग्या मम वक्षसि सुन्दरि ॥ २५ ॥<br><br>
लीलया च सहस्रेन्द्राञ्छेतुं शक्तोऽहमीश्वरः ।<br>
नारी वाञ्छति जारं च स्वामिनो बलवत्तरम् ॥ २६ ॥<br><br>
सुमेरुगिरिकूटे च दुर्गमेति रहःस्यले ।<br>
अथवा मलये रम्ये रम्ये चन्दनवायुना ॥ २७ ॥<br><br>
विश्रम्भके सुरसने किंवा नन्दनकानने ।<br>
निकटे शतश्रृङ्गस्य पुष्पभद्रानदीतटे ॥ २८ ॥<br><br>
गोदावरीतीरनीरे समीपे शीतवायुना ।<br>
चम्पावतीनदीतीरे रम्ये चम्पककानने ॥ २९ ॥<br><br>
श्मशानेऽतिश्मशाने च रम्येऽतिनिर्जने वने ।<br>
शैले शैलेऽतिरहसि कंदरे कंदरे वने ॥ ३० ॥<br><br>
द्वीपे द्वीपे दुर्गदुर्गै नद्यां नद्यां नदे नदे ।<br>
समुद्रपुलिने रम्ये सर्वजन्तुविवर्जिते ॥ ३१ ॥<br><br>
विदग्धाया विदग्धेन संगमो निर्जने सुखः ।<br>
पुष्पचन्दनशय्यायां पुष्पचन्दनचर्चिते ॥ ३२ ॥<br><br>
मां गृहीत्वी कुरु रतिं पुष्पचन्दनचर्चितम् ।<br>
ब्रह्मणश्च वरैर्देवि जरामृत्युविवर्जितम् ॥ ३३ ॥<br><br>
मां कुरुष्व पतिं भद्रे नित्यं सुस्थिरयौवनम् ।<br>
सुवेषं सुन्दरं धीरं कामशास्त्रविशारदम् ॥ ३४ ॥<br><br>
शरत्पार्वणचन्द्रास्यं चन्द्रवंशसमुद्भवम् ।<br>
आगतामृर्वशीं मह्यां त्यक्तवन्तं च याचातीम् ॥ ३५ ॥<br><br>
न मेस्पृहा परस्त्रीषु त्वां दृष्ट्वा लोलुपं मनः ।<br>
त्यक्ता मया स्वभायश्चि रत्नभूषणभूषिताः ॥ ३६ ॥<br><br>
अथावा रक्षिताःसर्वा दासीः कृत्वा वहानने ।<br>
रत्नेन्द्रसारां मालां ते दास्यामि वरुणस्य च ॥ ३७ ॥<br><br>
निर्जित्य वरुणं युद्धे ब्रह्मस्त्रेणातितेजसा ।<br>
वह्निशुद्धंवस्त्रयुगं जित्वा वह्निं सुदुर्बलम् ॥ ३८ ॥<br><br>
दास्याम्यद्यैव ते देवि नियोज्यं मां नियोज्य ।<br>
मणीन्द्रसारनिर्माणमकानाकानकुण्डले ॥ ३९ ॥<br><br>
दास्यामि देवान्निर्जित्य देवमातुश्च सुन्दरि ।<br>
करभूषणयुग्मं चात्यमूल्यरत्ननिर्मितम् ॥ ४०॥<br>
दास्याम्यद्यैव रोहिण्याश्चन्द्रं जित्वाऽतिदुर्लमम् ।<br>
यक्ष्मग्रस्तमतिकृशं ममैव पूर्वपूरुषम् ॥ ४१ ॥<br><br>
विना युद्धेन भीतो मां कृपया वा प्रदास्यति ।<br>
अमूल्यरत्ननिर्माणं क्तणन्मञ्जीरयुग्मकम् ॥ ४२ ॥<br><br>
दास्याम्यद्यैव पार्वत्या भिक्षां कृत्वा महेश्वरम् ।<br>
आशुतोषं स्तुतिवशं भक्तेशं चे कृबामयम् ॥ ४३ ॥<br><br>
सर्वसंपत्तिदातारं परं कल्पतरुं शुभे ।<br>
अमूल्यरत्ननिर्माणकेयूरयुगुलं प्रिये ॥ ४४ ॥<br><br>
दास्यामि तेऽद्य गङ्गाया युद्धं कृत्वा सुदुर्लभम् ।<br>
बहुलीयुगुलं चारु सूर्यपत्न्या मनोहरम् ॥ ४५ ॥<br><br>
सद्रत्नसारनिर्माणं दास्याम्यद्य सुशोभने ।<br>
अमूल्यरत्ननिर्माणं दर्पणां चातिनिर्मलम् ॥ ४६ ॥<br><br>
दास्यामि ते कामपत्न्याः कामं जित्वा च लीलया ।<br>
क्रीडाकमलमम्लानं कमलायाश्च सुन्दरि ॥ ४७ ॥<br><br>
भिक्षां कृत्वा च दास्यामि स्तुत्वा च कमलापतिम् ।<br>
अङ्गुलीयकरत्नानि विश्वेषु दुर्लभानि च ॥ ४८ ॥<br><br>
सावित्र्याश्च प्रदास्यामि कृत्वा च ब्रह्मणस्तपः ।<br>
स्वयं गीतं प्रगायन्तीं मूर्च्छनाश्रुतिसंयुताम् ॥ ४९ ॥<br><br>
वाणीवीणां प्रदास्यामि कृत्वा नारायणव्रतम् ।<br>
रत्नपाशकसंधं च विश्वकर्मविनिर्मितम् ॥ ५०॥<br>
कुबेरपत्न्या दास्यामि पादाङ्गुलिविभूषणम ।<br>
इत्येवमुक्त्वा नहुषः पपात तत्पदाम्बुजे ॥ ५१ ॥<br><br>
उवाच तं शची त्रस्ता राजमार्गगतं नृपम् ।<br>
उत्थाप्य तं करे धूत्वा शुष्ककण्ठोष्ठतालुका ॥<br>
स्मारं स्मारं पदाम्भोजं महासाध्वी हरेर्गुरोः ॥ ५२ ॥<br><br>
शच्युवाच<br>
शृणु वत्स महाराज हे तात भयभञ्जन ॥ ५३ ॥<br><br>
भयत्राता च राजा च सर्वेषां पालकः पिता ।<br>
भ्रष्टश्रीश्च महेन्द्रोऽद्य त्वं च स्वर्गे नृपोऽधुना ॥ ५४ ॥<br><br>
यो राजा स पिता पाता प्रजानामेव निश्चितम् ।<br>
गुरुपत्नी राजपत्नी देवपत्नी तथा वधूः ॥ ५५ ॥<br><br>
पित्रोः स्वसा शिष्यपत्नी भृत्यपली च मातुली ।<br>
पितृपत्नी भ्रातृपत्नी श्वश्रूश्च भगिनी सुता ॥ ५६ ॥<br><br>
गर्भधात्रीष्टदेवी च पुंसः षोडश मातरः ।<br>
त्वं नरो देवभार्याऽहं माता ते देवसंमता ॥ ५७ ॥<br><br>
गच्छ वत्सादितिं रन्तुं यदि चेच्छसि मातरम् ।<br>
सर्वेषां निष्कृतिश्चास्तिन वत्स मातृगामिनाम् ॥ ५८ ॥<br><br>
कुम्भीपाके ने पचन्ति यावद्वै ब्रह्मणो वयः ।<br>
ततो भवन्ति कृमयः कल्पाः स्पत भवन्ति ते ॥ ५९ ॥<br><br>
ततश्च कुष्ठिनो म्लेच्छा भवन्ति सप्तजन्मसु ।<br>
नास्तयेव निष्कृतिस्तेषामित्याह कमलोद्भवः ॥ ६० ॥<br><br>
एवं विट्क्षत्त्रशूद्राणां ब्रह्मणीगमने नृप ।<br>
वैदेषु निष्कृतिर्नास्ति चेत्याङ्गिरसभाषितम् ॥ ६१ ॥<br><br>
स्वर्गसंपत्तिभोगश्च सुखं संसारिणां ध्रुवम् ।<br>
मुमुक्षूणां च मोक्षण्च तपश्चैव तवस्विनाम् ॥ ६२ ॥<br><br>
ब्राह्मणानां च ब्रह्मण्यं मुनीनां मौनमेव च ।<br>
वेदाभ्यासो वैदिकानां कवीनां काव्यवर्णनम् ॥ ६३ ॥<br><br>
विष्णुदास्यं वैष्णवानां विष्णुभक्तिरसं परम् ।<br>
विष्णुभक्तिं विना नैव मुक्तिं वाञ्छन्ति वैष्णवाः ॥ ६४ ॥<br><br>
मलाढचेषु च क्लेदेषु दुर्गन्धिनिलयेषु च ।<br>
साधूनां किं सुकं साधो स्त्रीणां योनिषु मां वद ॥ ६५ ॥<br><br>
कुलप्रदीब राजेन्द्र राज्ञं मण्डलवर्तिनाम् ।<br>
लब्धं च भारते जन्म पुण्येन बहुजन्मनाम् ॥ ६६ ॥<br><br>
पद्मानां चन्द्रवंश्यानां नृपाणां दीप्तिहेतवे ।<br>
त्वमाविरासीस्तेजस्वी ग्रूष्ममध्याह्नभास्करः ॥ ६७ ॥<br><br>
सर्वेषामश्रमाणां च स्वधर्मश्च यशः परम् ।<br>
स्वधर्महीना नरके पतन्ति मूढयेतसः ॥ ६८ ॥<br><br>
ब्राह्मणस्या स्वधर्मश्च त्रिसंध्यमर्चनं हरेः ।<br>
तत्पादोदकनैवेद्यभक्षणं च सुधाधिकम् ॥ ६९ ॥<br><br>
अन्नं विष्ठा जलं मूत्रमनिवेद्य हरेर्नृप ।<br>
भवन्ति सूकराःसर्वे ब्राह्मणा यदिभुञ्जते ॥ ७० ॥<br><br>
आजीवं भुञ्जते विप्रा एकादश्यां न भुञ्जते ।<br>
कृष्णजन्मदिने चैव शिवरात्रौ सुनिश्चेतम् ॥ ७१ ॥<br><br>
तथा रामनवभ्यां च यत्नतः पुण्यवासरे ।<br>
ब्राह्मणानां स्वधर्मश्च कथितो ब्रह्मणा नृप ॥ ७२ ॥<br><br>
व्रतं पतिव्रतानां च पतिसेवा परं तपः ।<br>
यथा पुत्रः परपतिरेष धर्मश्च योषिताम् ॥ ७३ ॥<br><br>
पालयन्ति यथा भूपाः प्रजाः पुत्रानिवौरसान् ।<br>
प्रजास्त्रियं च पश्यन्ति राजानो मातरं यथा ॥ ७४ ॥<br><br>
यज्ञं कुर्वन्ति विष्णोश्च सेवनं देवविप्रयोः ।<br>
निवारणं च दुष्टानां शिष्टानां प्रतिपालनम् ॥ ७५ ॥<br><br>
इति धर्मः क्षत्रियाणां कथितो ब्रह्मणा पुरा ।<br>
वाणिज्यं चैव वैश्यानां स्वधर्मो धर्मसंचयः ॥ ७६ ॥<br><br>
शूद्राणां विप्रसेवा च परो धर्में विधीयते ।<br>
सर्वन्यासो हरौ भूव धर्मः संन्यासिनां ध्रुवम् ॥ ७७ ॥<br><br>
रक्तैकवासा दण्डी च बिभर्ति मृत्कमण्डलुम् ।<br>
सर्वत्र समदर्शो च स्मरेन्नानायणं सदा ॥ ७८ ॥<br><br>
करोति भ्रमणं नित्यं गेहे गेहे न तिष्ठति ।<br>
विद्यामन्त्रं च कस्मैचिन्न ददाति च लोभतः ॥ ७९ ॥<br><br>
करोति नाऽऽश्रमं भिक्षुः करोति नान्यवासनाम् ।<br>
करोति नान्यसङ्गं च निर्मोह सङ्गवर्जितः ॥ ८० ॥<br><br>
न स्वादुभुङ्क्ते लोभाच्चा स्त्रीमुखं न हि पश्यति ।<br>
न वाञ्छितं भक्ष्यवस्तु याचते गुहिणां व्रती ॥ ८१ ॥<br><br>
इति संन्यासिनां धर्म इत्याह कमलोद्भवः ।<br>
इति ते कथितं पुत्र गच्छ वत्स यथासुखम् ॥ ८२ ॥<br><br>
इत्युक्त्वा च महेन्द्राणी विरराम च वर्त्मनि ।<br>
उवाच नहुषो राजा शचीं वक्रप्रकंधरः ॥ ८३ ॥<br><br>
नहुष उवाच<br>
त्वया यत्कथितं देवी सर्व ततु विपर्ययम् ।<br>
यथार्थधर्मं वेदोक्तं निबोध कथायामि ते ॥ ८४ ॥<br><br>
कर्मणां फलभोगश्च सर्वेषां सुरसुन्दरि ।<br>
नैव स्वर्गे न पाताले नान्यद्वीपे श्रुतौ श्रुतम् ॥ ८५ ॥<br><br>
कृत्वा शुभाशुभं कर्म पुण्यक्षेत्रे च भारते ।<br>
अन्यत्र तत्फलं भुङ्क्ते कर्मी कर्मनिबन्धनात् ॥ ८६ ॥<br><br>
हिमालयादासमुद्रं पुण्यक्षेत्रं च भारतम् ।<br>
श्रेष्ठं सर्वस्थलानां च मुनीनां च तपःस्थलम् ॥ ८७ ॥<br><br>
तत्र लब्ध्वा जन्म जीवी वञ्चितो विष्णुमायया ।<br>
शश्वत्करोति विषयं विहाय सेवनं हरेः ॥ ८८ ॥<br><br>
कृत्वा तत्र महत्पुण्यं स्वर्ग गच्छति पुण्यवान् ।<br>
गृहीत्वा सर्वकन्याश्च चिरं स्वर्गे प्रमोदते ॥ ८९ ॥<br><br>
स्वर्गमागच्छति नरो विहाय मानवीं तनुम् ।<br>
स्वशरीरेणाऽऽगतोऽहं मत्पुण्यं पश्य सुन्दरि ॥ ९० ॥<br><br>
अनेकजन्मपुण्येन चाऽऽगतः स्वर्गमीप्सितम् ।<br>
ततः किं केन पुण्येन दर्शनं मे त्वया सह ॥ ९१ ॥<br><br>
न हि कर्मस्थलमिदं स्वभोगस्थलमेव च ।<br>
सारं च सर्वभोगानां वरस्त्रीभोगमेव च ॥ ९२ ॥<br><br>
भोगस्थले भोगवस्तु न हि त्यक्तुं प्रशस्यते ।<br>
भावानुरक्ता रसिका भोग्या त्वं भोगिनामिह ॥ ९३ ॥<br><br>
द्रव्यमस्वामिकं भोग्यं सुखं त्यजति सन्दधीः ।<br>
अविरोधसुखत्यागी पशुरेव न संशयः ॥ ९४ ॥<br><br>
गच्छ कान्ते गुहं गत्वा कुरु तल्पं मनोहरम् ।<br>
रमणीयं च रहसि वरं रतिकरं परम् ॥ ९५ ॥<br><br>
त्यज द्वैधं च मनसो निश्चितं वरवर्णिरि ।<br>
वरानने मया सार्धं मोदस्व वरमन्दिरे ॥ ९६ ॥<br><br>
अमूल्यरत्नमालां च मणिराजविराजिताम् ।<br>
भिक्षां कृत्वा च दास्यामि लक्ष्मीवक्षसि शोभिताम् ॥ ९७ ॥<br><br>
मणिं चानन्तशिरसः सर्वेषामतिदुर्लभम् ।<br>
दुष्प्राप्यं त्रिषुलोकेषु तुभ्यं दास्यामि सुन्दरि ॥ ९८ ॥<br><br>
मणिरत्नं कौस्तुभं च यो नारायणवक्षसि ।<br>
भिक्षां कृत्वा तु दास्यामि कृत्वा नारायणव्रतम् ॥ ९९ ॥<br><br>
चन्द्रशेखरमौलेश्च यदर्धं चन्द्रभूषणम् ।<br>
जरामृत्युव्याधिहरं शक्तं क्रीडाकरं वरम् ॥ १०० ॥<br><br>
अतीव विश्वदुष्प्राप्यं विश्ववन्द्यं च सुन्दरम् ।<br>
विश्वनाथव्रतं कृत्वा तुभ्यं दास्यामि निश्चितम् ॥ १०१ ॥<br><br>
दास्यामि ते श्रीसूर्यस्य मणिश्रेष्ठं स्यमन्तकम् ।<br>
भक्त्या सूर्यव्रतं कृत्वा त्रिषु लोकेषु दुर्लभम् ॥ १०२ ॥<br><br>
अष्टौ भारान्सुवर्णं च यश्च नित्यं प्रसूयते ।<br>
जरासृत्युहरं चव परं क्रीडाकरं प्रिये ॥ १०३ ॥<br><br>
अमूल्यरत्ननिर्माणं पात्ररत्नं मनोहरम् ।<br>
संततं मधृपूर्णं च दास्यामि मदनस्य च ॥ १०४ ॥<br><br>
अमूल्यरत्ननिर्माणं सुर्यतुल्यं च तेजसा ।<br>
नानचित्रविचित्राढ्यं निर्माणमीश्वरेच्छया ॥ १०५ ॥<br><br>
निर्मलं मण्डलाकारं सणिराजविराजितम् ।<br>
हस्तलक्षपरिमितं चतुरस्रं च सुन्दरि ॥ १०६ ॥<br><br>
पद्मापद्मासनं श्रेष्ठं प्रेष्ठं तस्या सुदुर्लभम् ।<br>
ध्रुवं तुम्यं प्रदास्यामि कृत्वा पद्मालयाव्रतम् ॥ १०७ ॥<br><br>
इत्येवमुक्त्वा नहुषः कृत्वा वर्त्मनिरौधनम् ।<br>
पुनः पपात चरणे महेन्द्राण्या मुहुर्मुहुः ॥ १०८ ॥<br><br>
नृपस्य वचनं श्रुत्वा शुष्ककण्ठौष्ठतालुका ।<br>
तमुवाच महेन्द्राणी स्मारं स्मारं गुरुं हरिम् ॥ १०९ ॥<br><br>
शच्युवाच<br>
अचेतनस्य मूढस्य कार्याकार्यमजानतः ।<br>
श्रोष्याम्यद्य कतिविधां कथां कामातुरस्य च ॥ ११० ॥<br><br>
मधुमत्तः सुरासत्तः काममत्तो दिचेतनः ।<br>
मृत्युं न गणचेत्कामी कामेन हृतमानसः ॥ १११ ॥<br><br>
त्यज मामध हे मत्त मातृतुल्यां रजक्वलाम् ।<br>
ऋतोः प्रथामो दिवसो ह्यद्य हे नृप मे ध्रुवम् ॥ ११२ ॥<br><br>
प्रथमे दिवसे स्त्री च चाण्डाली सा रजस्वला ।<br>
द्वितीये दिवसे म्लेच्छा तृतीये रजकी तथा ॥ ११३ ॥<br><br>
शुद्धा भर्तुश्चतुर्येऽह्नि न शुद्धा दैवपै ययौः ।<br>
असच्छूद्रासमा सा च तद्दिने च परं प्रति ॥ ११४ ॥<br><br>
प्रथमे दिवसे कान्तां यो हि गच्छेद्रजस्वलाम् ।<br>
ब्रह्महत्याचतुर्थाशं लभते नात्र संशयः ॥ ११५ ॥<br><br>
स पुमान्न रि कर्मार्हों दैवे पित्र्ये च कर्मणि ।<br>
अधमः स च सर्वेषां निन्दितश्च यशस्करः ॥ ११६ ॥<br><br>
द्वितीये दिवसे नारीं यो व्रजेच्च रजस्वलाम् ।<br>
कामतः परिपूर्णाञ्च गोहत्यां लभते ध्रुवम् ॥ ११७ ॥<br><br>
आजीवनं नाधिकारी पितृविप्रसुरार्चने ।<br>
अमनुष्योऽयशस्यः स्यादित्याङ्गिरसभाषितम् ॥ ११८ ॥<br><br>
दृतीये दिवसे जायां यो हि गच्छेद्रजस्वलाम् ।<br>
स मूढो भ्रूणहत्यां च लभते नात्र संशयाः ॥ ११९ ॥<br><br>
पूर्ववत्पतितः सोऽपि न चार्हः सर्वकर्मसु ।<br>
असच्छूद्रा चतुर्थेऽह्नि न गच्छेत्तां विचक्षणः ॥<br>
यदि मां मातरं मूढ ग्रहीष्यसि बलेन च ॥ १२० ॥<br><br>
ऋतावतीते दिवसे गमनं च करिष्यसि ।<br>
शच्याश्च वचनं श्रुत्वा प्रहस्य नहुषस्तया ॥ १२१ ॥<br><br>
उवाच मधुरं शान्तः शक्रकान्तां च सुव्रताम् ।<br>
देवपत्नी सदा शुद्धा तन्न्यूनं मानवं प्रति ॥ १२२ ॥<br><br>
शयने भोजने देवी नाशुद्धा मानवं प्रति ।<br>
रजस्वलायाः संभोगे कर्मक्षेत्रे च भारते ॥ १२३ ॥<br><br>
त्वयोक्तं च भवेत्पा पं नात्र दु (स्व)र्गे च सुन्दरि ।<br>
कर्मक्षेत्रेऽपि तत्कर्म यद्वेदोक्तं शुभाशुभम् ॥ १२४ ॥<br><br>
न भवेद्वैष्णवानां च ज्वलतां ब्रह्मतेजसा ।<br>
यथा प्रदीप्ते वह्नौ च शुष्काणि च तृणानि च ॥ १२५ ॥<br><br>
भवन्ति भस्मीभूतानि तथा पापानि वैष्णपे ।<br>
वह्निसूर्यब्राह्मणेभ्यस्तेजयान्वैष्णपः सदा ॥ १२६ ॥<br><br>
रक्षितो विष्णुचक्रेण स्वतन्त्रो मत्तकुंजरः ।<br>
न विचारो न भोगश्च पैष्मवानां स्वकर्मणाम् ॥ १२७ ॥<br><br>
निखितं साम्नि कौथुम्यां कुरु प्रश्नं बृहस्पतीम् ।<br>
अस्मांश्च सर्वे जानन्ति चन्द्रवंश्यांश्च वैष्णवान् ॥ १२८ ॥<br><br>
देवमन्यं न सेवन्ते चन्द्रवंश्या हरिं विना ।<br>
सद्वंशप्रभवो यो हि ब्रह्मणः क्षत्रियोऽथवा ॥ १२९ ॥<br><br>
विष्णुमन्त्रं न गृण्हाति वञ्चितो देवमायया ।<br>
को वा मन्त्रश्च के देवा न हि शास्ता यमो मम ॥ १३० ॥<br><br>
सर्वाञ्छास्तुं समर्थोऽहं ब्रह्मविष्णुशिवान्विना ।<br>
शय्यां कृरु गुहं गत्वा शीघ्रं यास्यामि ते गृहम् ॥ १३१ ॥<br><br>
ऋतुपापं मयि भवेत्तव किं गच्छ शोभने ।<br>
इत्युक्त्वा नहुषो राजा प्रफुल्लवदनेक्षणः ॥ १३२ ॥<br><br>
रत्नयानं समारुह्य ययौ नन्दनकाननम् ।<br>
न ययौ सा शची गेहं प्रजगाम गुरोर्गृहम् ॥ १३३ ॥<br><br>
गत्व कूशासनस्यं च ददर्श च बृहस्पतिम् ।<br>
तारासेवितपादाब्जं ज्वलन्तं ब्रह्मतेजसा ॥ १३४ ॥<br><br>
जपमालाकरं शश्वज्जपन्तं कृष्णमीप्सितम् ।<br>
परमं परमानन्दं परमात्मानमीश्वरम् ॥ १३५ ॥<br><br>
निर्गुणं च निरीहं च स्वतन्त्रं प्रकृतेः परम् ।<br>
स्वेच्छामयं परं ब्रह्म भक्तानुग्रहविग्रहम् ॥ १३६ ॥<br><br>
तमानन्दाश्रुनेत्रं च ननाम शिनका भुवि ।<br>
रुदती साश्रुनेत्रा का मज्जन्ती भक्तिसागरे ॥ १३७ ॥<br><br>
शोकार्णवे निमज्जन्ती हृदयेन विदूयता ।<br>
तुष्टाव भीता स्वगुरुं ब्रह्मिष्ठं च कृपानिधिम् ॥ १३८ ॥<br><br>
शच्युवाच<br>
रक्ष रक्ष महाभाग मां भीतां शरणागताम् ।<br>
त्वमीश्वरः स्वदासीं च निमग्नां शोकसागरे ॥ १३९ ॥<br><br>
अनीश्वरश्चेश्वरो वा बरवान्वा सुदुर्बलः ।<br>
स्वशिष्यभार्यां पुत्रांश्च शासितुं च सदा क्षमः ॥ १४० ॥<br><br>
दूरीभूतः स्वराज्याच्च स्वशिष्यश्च कृतस्त्वया ।<br>
शान्तिर्बभूव दोषस्य चाधुनाऽनुग्रहं कुरु ॥ १४१ ॥<br><br>
अनाथां सर्वशून्यां मां शुन्यां ताममरावतीम् ।<br>
संपच्छून्यमाश्रमं मे पश्य रक्ष कृणानिधे ॥ १४२ ॥<br><br>
दस्युग्रस्तां च मां रक्ष देशं किंकरमानय ।<br>
दत्तवा चरणरेणूंस्तं शुभाशीर्वचनं कुरु ॥ १४३ ॥<br><br>
सर्वेषां च सुरुणां च जन्मदाता परो गुरुः ।<br>
पितुः शतगुणा माता पूज्या वन्द्या गरीयसी ॥ १४४ ॥<br><br>
विद्यादाता मन्त्रदाता ज्ञानदो हरिभक्तिदः ।<br>
पूज्यो वन्द्यश्च सेव्यश्च मातुः शतगुणो गुरुः ॥ १४५ ॥<br><br>
मन्त्राद्युद्गिरणेनैव गुरुरित्युच्यते बुधैः ।<br>
अन्यो वन्द्यो गुरुरयमन्यश्चारोपितो गुरुः ॥ १४६ ॥<br><br>
अज्ञानतिमिरान्धस्य ज्ञानाञ्जनशलाकया ।<br>
चक्षुरुन्मीलितं येन तस्मै श्रीगुरवे नमः ॥ १४७ ॥<br><br>
अदीक्षितस्य मूर्खस्य निष्कृतिर्नास्ति नि श्चितम् ।<br>
सर्वकर्मस्वनर्हस्य नरके तत्पशोः स्थितिः ॥ १४८ ॥<br><br>
जन्मदाताऽन्नदाता च माताऽन्ये गुरवास्तथा ।<br>
पारं कर्तुं न शक्तास्ते घोरसंसारसागरे ॥ १४९ ॥<br><br>
विद्यामन्त्रज्ञानदाता निपुणः पारकर्मणि ।<br>
स शक्तः शिष्यमुद्धर्तुमीश्वरश्चेश्वरात्परः ॥ १५० ॥<br><br>
गुरुर्विष्णुर्गुरुर्ब्रह्मा गुरुर्देवो महेश्वरः ।<br>
गुरुर्धर्मो गुरुः शेषः सर्वात्मा निर्गुणो गुरुः ॥ १५१ ॥<br><br>
सर्वतीर्थाश्रयश्चैव कर्वदेवाश्रयो गुरुः ।<br>
सर्ववेदस्वरुपश्च गुरुरूपी हरिः स्वयम् ॥ १५२ ॥<br><br>
अभीष्टदेवे रुष्टे च गुरुःशक्तो हि रक्षितुम् ।<br>
गुरौ रुष्टेऽभीष्टदेवो न हि शक्तश्च रक्षितुम् ॥ १५३ ॥<br><br>
सर्वे ग्रहाश्च यं रुष्टा यं रुष्टा देवब्राह्मणाः ।<br>
त्वमेव रुष्टो भवसि गुरुरेव हि देवताः ॥ १५४ ॥<br><br>
न गुरोश्च प्रियश्चाऽऽत्मा न गुरोश्च प्रियः सुतः ।<br>
धनं प्रियं च न गुरोर्न च भार्या प्रिया तथा ॥ १५५ ॥<br><br>
न गुरोश्च प्रियो धर्मो न गुरोश्च प्रियं तपः ।<br>
न गुरोश्च प्रियं सत्यं न पुण्यं च गुरोः परम् ॥ १५६ ॥<br><br>
गुरोः परो न शास्ता च न हि बन्धुर्गुरोः परः ।<br>
देवो राजा च शास्ता च शिष्याणां च सदा गुरुः ॥ १५७ ॥<br><br>
यावच्छक्तो दातुमन्नं तावच्छास्ता तदन्नदः ।<br>
गुरुः शास्ता च शिष्याणां प्रतिजन्मनि जन्मनि ॥ १५८ ॥<br><br>
मन्त्रो विद्या गुरुर्देवः पूर्वलब्धो यथा पतिः ।<br>
प्रतिजन्मनि बन्धेन सर्वेषामुपरि स्थितः ॥ १५९ ॥<br><br>
पिता गुरुश्च वन्द्यश्च यत्र जन्मनि जन्मदः ।<br>
गुरवोऽन्ये तथा माता गुरुश्च प्रतिजन्मनि ॥ १६० ॥<br><br>
विप्राणां त्वं वरिष्ठश्च गरिष्ठश्च तपस्तिनाम् ।<br>
ब्रह्मिष्ठौ ब्रह्मविद्ब्रह्मविद्ब्रह्मन् धर्मिष्ठः सर्वधर्मिणाम् ॥ १६१ ॥<br><br>
तुष्टो भव मुनिश्रेष्ठ मां च शक्रं च संप्रतम् ।<br>
त्वयि तुष्टे सदा तुष्टा भवन्ति ग्रहदेवताः ॥ १६२ ॥<br><br>
इत्युक्त्वा का शची ब्रह्मन्पुनरुच्चौ रुरोद ह ।<br>
दृष्ट्वा तद्रोदनं तारा रुरोदोच्चैर्मुहुर्मुहुः ॥ १६३ ॥<br><br>
पपात चरणे तारा रुरोद च पुनः पुनः ।<br>
अपराधं क्षमेत्युक्त्वा गुरुस्तुष्टोऽप्युवाच ताम् ॥ १६४ ॥<br><br>
गुरुरुवाच<br>
उत्तिष्ठ तारे शच्याश्च सर्व भद्रं भविष्यति ।<br>
सद्यः प्राप्स्यति भर्तारं महेन्द्रं च मदाशिषा ॥ १६५ ॥<br><br>
इत्युक्त्वा स गुरुस्तत्र विरराम च नारद ।<br>
पपात चरणे तारा पुनरेव रुरोद च ॥ १६६ ॥<br><br>
गुहीत्वा च शचीं तारा संस्थाप्य च स्ववक्षकि ।<br>
बोधयामास विविधमाध्यात्मिकमनुत्तमम् ॥ १६७ ॥<br><br>
शचीकृतं गुरुस्तोत्रं पूजाकाले च यः पठेत् ।<br>
गुरुश्चाभीष्टदेवश्च संतुष्टः प्रतिजन्मनि ॥ १६८ ॥<br><br>
ग्रहदेवद्विजास्तं च परितुष्टाश्च संततम् ।<br>
राजानो बान्धवाश्चैव संतुष्टाः सर्वतः सदा ॥ १६९ ॥<br><br>
गुरुभक्तिं विष्णुभक्तिं वाञ्छितं लभते ध्रुवम् ।<br>
सदा हर्षो भवेत्तस्य न च शोकः कदाचन ॥ १७० ॥<br><br>
पुत्रार्थो लभते पुत्रं भार्यार्थो लभते प्रियम् ।<br>
सुस्वरुपां गुणवतीं सतीं पुत्रवतीं ध्रुवम् ॥ १७१ ॥<br><br>
रोगार्तों मुच्यते रोगाद्बद्धो मुच्योत बन्धनात् ।<br>
अस्पष्टकीर्तिः सुयशा मूर्खोभवति पण्डितः ॥ १७२ ॥<br><br>
कदाचिद्बन्धुविच्छेदो न भवेत्तस्य निश्चितम् ।<br>
नित्यं तद्वर्धते धर्मों विपुलं निर्मलं यशः ॥ १७३ ॥<br><br>
लभते परमैश्वर्यं पुत्रपौत्रधनान्वितम् ।<br>
इह सर्वसुखं भुक्त्वा प्राप्यते श्रीहरेः पदम् ॥ १७४ ॥<br><br>
न भवेत्तत्पुनर्जन्म हरिदास्यं लभेद्ध्रुवम् ।<br>
विष्णुभक्तिनमाब्धौ च निमग्नश्च भवेद्ध्रुवम् ॥ १७५ ॥<br><br>
शाश्वत्पिबति शान्तिश्च विष्णुभक्तिरसामृतम् ।<br>
जन्ममृत्युजराव्याधिशोकसंतापनाशनम् ॥ १७६ ॥<br><br>
इति श्रीब्रह्मo महाo श्रीकृष्णजन्मखo उत्तo नारदनाo महेन्द्रदर्पभङ्गप्रकरणे<br>
शचीशोकापनोदने शचीकृतगुरुस्तोत्रकथनं नामैकोनषष्टितमोऽध्यायः ॥ ५९ ॥<br>
