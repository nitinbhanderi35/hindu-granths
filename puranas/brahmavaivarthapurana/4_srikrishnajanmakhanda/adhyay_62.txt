अथ द्विषष्टितमोऽध्यायः<br>
नारद उवाच<br>
ब्रह्मन् केन प्रकारेण रामो दाशरथिः स्वयम् ।<br>
चकार मोक्षणं कुत्र युगे गौतमयोषितः ॥ १ ॥<br><br>
रामावतारं सुखदं समासेन मनोहरम् ।<br>
कथायस्व महाभाग श्रोतुं कौतूहलं मम ॥ २ ॥<br><br>
नारायण उवाच<br>
ब्रह्मणा प्रार्थितो विष्णुर्जातो दशरथात्स्वयम् ।<br>
कौसल्यायां च भगवांस्त्रेतायां च मृदाऽन्वितः ॥ ३ ॥<br><br>
कैकेय्यां भरतश्चैव रामतुल्यो गुणेन च ।<br>
लक्ष्मणश्चापि शत्रुघ्नः सुमित्रायां गुणार्णवः ॥ ४ ॥<br><br>
पिश्वामित्रप्रेषितश्च श्रीरामश्च सलक्ष्मणः ।<br>
प्रययौ मिथिलां रम्यां सीताग्रहणहेतवे ॥ ५ ॥<br><br>
दृष्ट्वा पाषाणारूपा च रामो वर्त्मनि कामिनीम् ।<br>
विश्वामित्रं च पप्रच्छ कारणं जगदीश्वरः ॥ ६ ॥<br><br>
रामस्य वचनं श्रुत्वा विश्वामित्रो महातपाः ।<br>
उवाच तत्र धर्मिष्ठो रहस्यं सर्वमेव च ॥ ७ ॥<br><br>
कारणं तन्मुखाच्छ्रृत्वा रामो भुवनपावनः ।<br>
पस्पर्श पादाङ्गुलिना सा बभूव च पद्मिनी ॥ ८ ॥<br><br>
सा राममाशिषं कृत्वा प्रययौ भर्तृ मन्दिरम् ।<br>
शुभाशिषं ददौ तस्मै भार्या संप्राप्य गौतमः ॥ ९ ॥<br><br>
रामश्च मिथिलां गत्वा धनुर्भङ्गं शिवस्या च ।<br>
चकार पाणिग्रहणं सीतायाश्चैव नारद ॥ १० ॥<br><br>
कृत्वा विवाहं राजेन्द्रो भृगुदर्प निहत्य च ।<br>
णयोध्यां प्रययौ रम्यां क्रीडाकौतुकमङ्गलैः ॥ ११ ॥<br><br>
राजा पुत्रं नृपं कर्तुमिषेय कृतसादरम् ।<br>
सप्ततीर्थोदकं तूर्णमानीय मुनिपुंगवान् ॥ १२ ॥<br><br>
कृताधिवासं श्रीरामं सर्व मङ्गलसंयुतम् ।<br>
दृष्ट्वा भरतमाता च कैकेयी शोकविह्वला ॥ १३ ॥<br><br>
वरयामास राजानं पूर्वमङ्गीकृतं वरम् ।<br>
रामस्य वनवासं च राजत्वं भरतस्य च ॥ १४ ॥<br><br>
वरं दातुं महाराजो नेयेष प्रेममोहितः ।<br>
धर्मसत्यभयेनैवोवाच रामो नृपं सुधी। ॥ १५ ॥<br><br>
श्रीराम उवाच<br>
तडागशतदानेन यत्पुण्यं लभते नरः ।<br>
ततोऽधिकं च लभते वापीदानेन निश्चितम् ॥ १६ ॥<br><br>
दशवापीप्रदानेन यत्पुण्यं लभते नरः ।<br>
ततोऽधिकं च लभते पुण्यं कन्याप्रदानतः ॥ १७ ॥<br><br>
दशकन्याप्रदानेन यत्पुण्यं लभते नरः ।<br>
ततोऽधिकं च लभते यज्ञैकेन नराधिप ॥ १८ ॥<br><br>
शतयज्ञेन यत्पुण्यं लभते पुण्यकृज्जनः ।<br>
ततोऽधिकं च लभते पुत्रास्यदर्शनेन च ॥ १९ ॥<br><br>
दर्शने शतपुत्राणां यत्पुण्यं लभते नरः ।<br>
तत्पुण्यं लभते नूनं पुण्यवान्सत्यबालनात् ॥ २० ॥<br><br>
न हि सत्यात्परो धर्मो नानृतात्पातकं परम् ।<br>
न हि गह्घासमं तीर्यं म देवः केशवात्परः ॥ २१ ॥<br><br>
नास्ति धर्मात्परो बन्धुर्नास्ति धर्मात्परं धनम् ।<br>
धर्मात्प्रियः परः को वा स्पधर्मं रक्ष यत्नतः ॥ २२ ॥<br><br>
स्वधर्मे रक्षिते तात शश्वत्सर्वत्र मङ्गलम् ।<br>
यशस्यं सुप्रतिष्ठा च प्रतापः पूजनं परम् ॥ २३ ॥<br><br>
यतुर्दशाब्दं धर्मेण त्यक्त्वा गृहसुखं म्रमन् ।<br>
वनवासं करिष्यामि सत्यस्य पालनाय ते ॥ २४ ॥<br><br>
कृत्वा सत्यं च शपथमिच्छयाऽनिच्छयाऽथवा ।<br>
न कृर्यात्पालनं यो हि भस्मान्तं तस्य सूतकम् ॥ २५ ॥<br><br>
कुम्भीपाके स पचति यावच्चन्द्रदिवाकरौ ।<br>
ततो मूको भवेत्कुषठी मानवः सप्तजन्मसु ॥ २६ ॥<br><br>
इत्योवमुक्त्वा श्रीरामो विधाय कल्कलं जटाम् ।<br>
प्रययौ च महारण्ये सीतया लक्ष्मणेन च ॥ २७ ॥<br><br>
पुत्रशोकान्महाराजास्तत्याज स्वतनुं मुने ।<br>
पालनाय पितुः सत्यं रामो बभ्रामकानन ॥ २८ ॥<br><br>
कालान्तरे महारण्ये भगिनी रावणस्य च ।<br>
भ्रमन्ती कानने घोरे भर्त्रा सार्धं सुगौतुकात् ॥ २९ ॥<br><br>
ददर्श रामं कुलटा कामार्ता राक्षसी तदा ।<br>
पुलकाञ्चितसर्वाङ्गी सूर्च्छमाप स्मरेण च ॥ ३० ॥<br><br>
श्रीरामनिकटं गत्वा सस्मितोवाच कामुकी ।<br>
शस्वधौवनसंयुक्ताऽतिप्रौढा कामदुर्मदा ॥ ३१ ॥<br><br>
शूर्पणखोवाच<br>
हेराम हे धनश्याम रूपधाम सुणान्वित ।<br>
मायानुरक्तां वनितां मां गृहाण सुनिर्जने ॥ ३२ ॥<br><br>
श्रुत्वा शूर्पणखावाक्यं धर्मं संस्मृत्य धार्मिकः ।<br>
उवाच सधुरें वाक्यं शावभीतश्च नारद ॥ ३३ ॥<br><br>
श्रीराम उवाच<br>
अम्बमातः सभार्योऽहमभार्यं गच्छ मेऽनुजम् ।<br>
दुःखं प्रियोऽन्यां प्रभजेदितरं च सुखालयम् ॥ ३४ ॥<br><br>
रामस्य वचनं श्रुत्वा प्रययौ लक्ष्मणं मुदा ।<br>
ददर्श लक्षमणं शान्तं कान्तं च लक्षणान्वितम् ॥ ३५ ॥<br><br>
मां भजस्व महाभागेत्युवाच च पुनः पुनः ।<br>
लक्ष्मणास्तद्वचः श्रुत्वा तामुवाच कुतूहलात् ॥ ३६ ॥<br><br>
लक्ष्मण उवाच<br>
विहाय रामं सर्वेशं हे मूढे दासमिच्छसि ।<br>
सीतादासी च मत्पत्नी सीतादासोऽहमेव च ॥ ३७ ॥<br><br>
भव सीतासपत्नी त्वं गच्छ रामं मदीश्वरम् ।<br>
तव पुत्रो भविष्यामि सीतायाश्चयथा सति ॥ ३८ ॥<br><br>
लक्ष्मणास्य वचः श्रुत्वा कामेन हृतमानसा ।<br>
उवाच लक्ष्मणं मूढा शुष्ककण्ठेष्ठतालुका ॥ ३९ ॥<br><br>
शूर्पणखोवाच<br>
यदी त्यजसि मां मूढ कामात्स्वयमुपस्थिताम् ।<br>
युवयोश्च विपत्तिश्च भविष्य ति न संशयः ॥ ४० ॥<br><br>
ब्रह्मा च मोहिनीं त्यक्तवा विश्वेऽपूज्ये बभूव सः ।<br>
रम्भाशापेन दक्षश्च छागमस्तो बभूव सः ॥ ४१ ॥<br><br>
स्वर्वैद्यश्चोर्वशीशापाद्यज्ञभागविवर्जितः ।<br>
रूपहीनः कुबेरश्च मेनाशापेन लक्ष्मण ॥ ४२ ॥<br><br>
कामो घृताचीशापेन बभूव भस्मसाच्छिवात् ।<br>
बलिर्मदालसाशापाद्भ्रष्टराज्यो बभूव ह ॥ ४३ ॥<br><br>
शापेन मिश्रकेश्याश्च हृतभार्यो बृहस्पतिः ।<br>
मम शापात्तथा रामो हृतभार्यो भविष्यति ॥ ४४ ॥<br><br>
कामातुरां यौवनस्थां भार्या स्वयमुपस्थिताम् ।<br>
न त्यजेद्धर्मभीतश्च श्रुतं माध्यंदिने पुरा ॥ ४५ ॥<br><br>
इह त्यक्त्वा पिबद्ग्रस्तः परत्र नरकं व्रजेत् ।<br>
श्रुत्वा शूर्पणखावाक्यमर्धयन्द्रेण लक्ष्मणः ॥ ४६ ॥<br><br>
चिच्छेद नासिकां तस्याः क्षुरधारेण लीलया ।<br>
तस्या भ्राता च युयुधे बलवान्खरदूषणः ॥ ४७ ॥<br><br>
ससैन्यो लक्ष्मणास्त्रेण स जगाम यमालयम् ।<br>
चतुर्दशसहस्रं च राक्षसान्खरदूषणम् ॥ ४८ ॥<br><br>
मृतान्दृष्ट्वा शूर्पणखा भर्त्सयामास रावणम् ।<br>
सर्वं निवेदनं कृत्वा जगाम पुष्करं तदा ॥ ४९ ॥<br><br>
ब्रह्मणश्च वरं प्राप कृत्वा च दुष्करं तपः ।<br>
उवाच तादृशीं दृष्ट्वा निराहारां तपस्विनीम् ॥ ५० ॥<br><br>
सर्वज्ञस्तन्मनो मत्वा कृपासिन्धुश्च नारद ॥ ५१ ॥<br><br>
ब्रह्मोवाच<br>
अप्राप्य रामं दृष्प्रापं करोषि दुष्करं तपः ।<br>
जितेन्द्रियाणां प्रवरं लक्ष्मणं धर्मलक्षणम् ॥ ५२ ॥<br><br>
ब्रह्मविष्णुशिवादीनामीश्वरं प्रकृतेः परम् ।<br>
जन्मान्तरे च भर्तारं प्राप्स्यसि त्वं वरानने ॥ ५३ ॥<br><br>
इत्येवमुक्त्वा ब्रह्म च जगाम स्वालयं मुदा ।<br>
देहं तत्याज सा वह्नो सा च कुब्जा बभूव ह ॥ ५४ ॥<br><br>
अथ शूर्पणखा वाक्यात्कोपात्कम्पितविग्रहः ।<br>
जहार मायया सीतां मायावी राक्षसेश्वरः ॥ ५५ ॥<br><br>
सीतां न दृष्ट्वा रामश्च मूर्च्छां प्राप चिरं मुने ।<br>
चेतनां कारयामास भ्राता चऽऽध्यात्मिकेन च ॥ ५६ ॥<br><br>
ततो बभ्राम गहनं शैलं च कंदरं नदम् ।<br>
अहर्निशं च शोकार्तो मुनीनामाश्रमं मुने ॥ ५७ ॥<br><br>
चिरमन्वेषणं कृत्वा न दृष्ट्वा जानकीं विभुः ।<br>
चकार मित्रतां रामः सुग्रीवेण स्वयं प्रभुः ॥ ५८ ॥<br><br>
निहत्य वालिनं बाणैर्ददौ राज्यं च लीलया ।<br>
सुग्रीवाय च मित्राय स्वीकारपालनाय वै ॥ ५९ ॥<br><br>
दूतान्प्रस्थापयामास सर्वत्र वानरेश्वाः ।<br>
तस्थौ सुग्रीवभवने श्रीरामश्च सलक्ष्मणः ॥ ६० ॥<br><br>
हनूमते वरं दत्तवा रम्यं रत्नाङ्गुलीयकम् ।<br>
सीतायै शुभसंदेशं प्राणधारणकारणम् ॥ ६१ ॥<br><br>
तं च प्रस्थापयामास दक्षिणां दिशमुत्तमाम् ।<br>
सुप्रीत्याऽऽलिङ्गनं दत्त्वा पादरेणून्सुदुर्लभान् ॥ ६२ ॥<br><br>
हनुमान्पययौ लङ्कां सीतान्वेषणहेतवे ।<br>
रामादधीतसंदेशो ययौ रुद्रकलोद्भवः ॥ ६३ ॥<br><br>
अशोककानने सीतां ददर्श शोककर्शिताम् ।<br>
निराहारामतिकृशां कुह्वां चन्द्रकलामिव ॥ ६४ ॥<br><br>
सततं राम रामेति जपन्तीं भक्तिबूर्वकम् ।<br>
बिभ्रतीं च जटाभारं तप्तकाञ्चनसंनिभाम् ॥ ६५ ॥<br><br>
ध्यायमानां पदाब्जं च श्रीरामस्य दिपानिशम् ।<br>
शुद्धाशयां सुशीलां च सुव्रतां च पतिव्रताम् ॥ ६६ ॥<br><br>
महालक्ष्मीलक्ष्मयुक्तां प्रज्वलन्तीं स्वतेजसा ।<br>
पुण्यदां सर्वतीर्थानां दृष्ट्वा भुवनपावतीम् ॥ ६७ ॥<br><br>
प्रणम्य मातरं दृष्ट्वा रुदतीं वायुनन्दनः ।<br>
रत्नाङ्गुलीयं रामस्य ददौ तस्यै मुदाऽन्वितः ॥ ६८ ॥<br><br>
रुरोद धर्मी तां दृष्ट्वा धृत्वा तच्चरणाम्बुजम् ।<br>
उवाच रामसंदेशं सीताजीवनरक्षणम् ॥ ६९ ॥<br><br>
हनुमानुवाच<br>
पारेसमुद्रं श्रीरामः संनद्धश्च सलक्ष्मणः ।<br>
बभूव राममित्रं च सुग्रीवो बलवान्कपिः ॥ ७० ॥<br><br>
रामश्च वालिनं हत्वा राज्यं निष्कण्टकं ददौ ।<br>
सुग्रीवाय च मित्राय तद्भार्यं वालिना हृताम् ॥ ७१ ॥<br><br>
सुग्रीवश्च तवोद्धारं स्वीचकार च धर्मतः ।<br>
वानराश्च ययुः सर्वे तवान्वेषणकारणात् ॥ ७२ ॥<br><br>
प्राप्य मङ्गलवार्तां च मत्तो राजीवलोचनः ।<br>
गम्भीरं सागरं बद्ध्वा सोऽचिरेणाऽऽगमिष्यति ॥ ७३ ॥<br><br>
निहत्य रावणं पापं सपुत्रं च सबान्धवम् ।<br>
करिष्यत्यचिरेणैव हे मातस्तव मोक्षणम् ॥ ७४ ॥<br><br>
अद्य रत्नमयीं लङ्कां निःशङ्कस्त्वतप्रसादतः ।<br>
भस्मीभूतां करिष्यामि मातः पश्य च सस्मितम् ॥ ७५ ॥<br><br>
मर्कटीडिम्भतुल्यां च लङ्कां पश्यामि सुव्रते ।<br>
मूत्रतुल्यं समुद्रं च शरावमिव भूतलम् ॥ ७६ ॥<br><br>
पिपीलिकासंघमिव ससैन्यं रावणं तथा ।<br>
संहर्तुं च समर्थोंऽहं मुहूर्तार्धेन लीलया ॥ ७७ ॥<br><br>
रामप्रतिज्ञारक्षार्थं न हनिष्यामि सांप्रतम् ।<br>
स्वस्था भव महाभागे त्यज भीतिं मदीश्वरि ॥ ७८ ॥<br><br>
पानरस्य वचः श्रुत्वा रुरोदोच्चैर्मुहुर्मुहुः ।<br>
उवाच वचनं भीता रामपतिव्रता ॥ ७९ ॥<br><br>
सीतोवाच<br>
अये जीवति मे रामो मच्छोकार्णवदारुणात् ॥ ८० ॥<br><br>
अपि मे कुशली नाथः कौसल्यानन्दनः प्रभु ।<br>
कीदृशश्च कृशाङ्गश्च जानकीजीवनोऽधुना ॥ ८१ ॥<br><br>
किमाहारश्च किं भुङ्क्ते मम प्रणाधिकः प्रियः ।<br>
अपि पारे समुद्रस्य सत्यं सीतापतिः स्वयम् ॥ ८२ ॥<br><br>
अपि सत्यं क संनद्धो न शोकेन हतः प्रभुः ।<br>
अपि स्मरति मां पापां स्वामिनो दुःखरूपिणीम् ॥ ८३ ॥<br><br>
मदर्थे कति दुःखं वा संप्राप स मदीश्वरः ।<br>
हारो नाऽऽरोर्पितः कण्ठे पुरा व्यवहितो रतौ ॥ ८४ ॥<br><br>
अधुनैवाऽऽवयोर्मध्ये समुद्रः शतयोजनः ।<br>
अपि द्रक्ष्यामि तं रामं करुणासागरं प्रभुम् ॥ ८५ ॥<br><br>
कान्तं शान्तं नितान्तं च धर्मिष्ठं धर्मकर्मणि ।<br>
अपि सेवां करिष्यामि पादपद्मे पुनः प्रभोः ॥ ८६ ॥<br><br>
पतिसेवाविहीनाया मूढाया जीवनं दृथा ।<br>
अपि मे धर्मपुत्रश्च सत्यं जीवति लक्ष्मणः ॥ ८७ ॥<br><br>
मच्छोकसागरे मग्नो भग्नदर्पो मया विना ।<br>
वीराणां प्रवरो धर्मी देवकल्पश्च देवरः ॥ ८८ ॥<br><br>
अपि सत्यं ससंन्नद्धो सत्प्रभोरनुजः सदा ।<br>
अपि द्रक्ष्यामि सत्यं तं लक्ष्मणं धर्मलक्षणम् ॥<br>
प्राणानामधिकं प्रेम्णा धन्यं पुण्यस्वरूपिणम् ॥ ८९ ॥<br><br>
इत्येवं वचनं श्रुत्वा दत्त्वा प्रत्युत्तरं शुभम् ।<br>
भस्मीभूतां च तां लङ्कां चकार लीलया मुने ॥ ९० ॥<br><br>
पुनः प्रबोधं तस्यै च दत्तवा वायुसुतः कपिः ।<br>
प्रययौ लीलया वेगाद्यत्र राजीवलोचनः ॥ ९१ ॥<br><br>
सर्वं तत्कथायामास वृत्तान्तं मातुरेव च ।<br>
सीतामङ्गलवृत्तान्तं श्रुत्वा रामो रुरोद च ॥ ९२ ॥<br><br>
रुतोदोच्चैर्लक्ष्मणश्च सुग्रीवश्चापि नारद ।<br>
वानरा रुरुदुः सर्वे सहबलपराक्रमाः ॥ ९३ ॥<br><br>
निबध्य सेतुं लङ्कां च प्रययौ रघुनन्दनः ।<br>
ससैन्यः सानुजः शीघ्रं संनद्धश्चापि नारद ॥ ९४ ॥<br><br>
निहत्य रावणं रामो रणं कृत्वा सबान्धवम् ।<br>
चकार मोक्षणं ब्रह्मन् सितायश्च शुभेक्षणे ॥ ९५ ॥<br><br>
कृत्वा पुष्पकयानेन सीतां सत्यपरायणाम् ।<br>
अयोध्यां प्रययौ शीघ्रं क्रीडाकौतुकमङ्गलैः ॥ ९६ ॥<br><br>
क्रीडां चकार भगवान् सीतां कृत्वा च वक्षसि ।<br>
विजहौ विरहज्वालां सीता रामश्च तत्क्षणम् ॥ ९७ ॥<br><br>
सप्तद्वीपेश्वरो रामो बभूव पृथिवीतले ।<br>
बभूव निखिला पृथ्वी आधिव्याधिविवर्जिता ॥ ९८ ॥<br><br>
बभूवतू रामपुत्रौ धार्मिकौ च कुशीलवौ ।<br>
तयोश्च पुत्रैः पौत्रेश्च सूर्यवंशोद्भवा नृपाः ॥ ९९ ॥<br><br>
इति ते कथितं वत्स श्रीरामचरितं शुभम् ।<br>
सुखदं मोक्षदं सारं पारपोतं भवार्णवे ॥ १०० ॥<br><br>
इति श्रीब्रह्मo महाo श्रीकृष्णजन्मखo उत्तo नारदनाo श्रीरामाचरितं<br>
नाम द्विषष्टितमोऽध्यायः ॥ ६२ ॥<br>
