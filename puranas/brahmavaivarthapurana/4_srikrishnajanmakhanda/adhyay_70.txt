अथ सप्ततितमोऽध्यायः<br>
नारायण उवाच<br>
अथाक्रूरः स्वशरणं गत्वा कंसेन प्रेषितः ।<br>
चकार शयनं तल्पे भुक्त्वा मीष्टान्नमुत्तमम् ।। १ ।।<br><br>
सकर्पूरं च ताम्बूलं चखाद वासितं जलम् ।<br>
जगाम निद्रां सुखतः सुखसंभोगमात्रतः ।। २ ।।<br><br>
ततो ददर्श सुस्वप्नं पुराणश्रुतिसंमतम् ।<br>
निशावशेषसमये बाधादिपरिवर्जितः ।। ३ ।।<br><br>
अरोगी बद्धकेशश्च वस्त्रयुग्मसमन्वितः ।<br>
सुतल्पशायी सुस्निग्धश्चिन्ताशोकविवर्जितः ।। ४ ।।<br><br>
किशोरवयसं श्यामं द्विभुजं मुरलीधरम् ।<br>
पीतवस्त्रपरीधानं वनमालाविभूषितम् ।। ५ ।।<br><br>
चन्दनोक्षितसर्वाङ्गं मालतीमाल्यशोभितम् ।<br>
भूषितं भूषणार्हं च सद्रत्नमणिभूषणैः ।। ६ ।।<br><br>
मयूरपिच्छचूडं च सस्मितं पद्मलोचनम् ।<br>
एवंभूतं द्विचशिशुं ददर्श प्रथमं मुने ।। ७ ।।<br><br>
ततो ददर्श रुचिरां पतिपुत्रवतीं सतीम् ।<br>
पीतवस्त्रपरीधानां रत्नभूषणभूषिताम् ।। ८ ।।<br><br>
ज्वलत्प्रदीपहस्तां च शुक्लधान्यकरां वराम् ।<br>
शरच्चन्द्रनिभास्यां च सस्मितां वरदां शुभाम ।। ९ ।।<br><br>
ततो ददर्श विप्रं च प्रकुर्वन्तं शुभाशिषम् ।<br>
श्वेतपद्मगतं हंसं तुरगं च सरोवरम् ।। १० ।।<br><br>
ददर्श चित्रितं चारु फलितं पुष्पितं शुभम् ।<br>
आम्रनिम्बनारिकेलगुर्वर्ककदलीतरुम् ।। ११ ।।<br><br>
दशन्तं श्वेतसर्पं च स्वात्मानं पर्वतस्थितम् ।<br>
वृक्षस्थं च गजस्थं च तरिस्थं तुरगस्थितम् ।। १२ ।।<br><br>
वीणां वादितवन्तं च भुक्तवन्तं च पायसम् ।<br>
दधिक्षीरयुतान्नं च पद्मपत्रस्थमीप्सितम् ।। १३ ।।<br><br>
कृमिविट्सहिताङ्गं च रुदन्तं मोहितं तदा ।<br>
शुक्लधान्यपुष्पकरं क्षणं चन्दनचर्चितम् ।। १४ ।।<br><br>
प्रासादस्थं समुद्रस्थमात्मानं च सलोहितम् ।<br>
छिन्नभिन्नं क्षताङ्गं च मेदपूयसमन्वितम् ।। १५ ।।<br><br>
ततो ददर्श रजतं मणिं शुभ्रं च काञ्चनम् ।<br>
सुक्तामाणिक्यरत्नं च पूर्णकुम्भजलं शुभम् ।। १६ ।।<br><br>
सुरभिं च सवत्सां च वृषभेन्द्रं मयूरकम् ।<br>
शुकं च सारसं हंसं चिल्लं खञ्जनमेव च ।। १७ ।।<br><br>
ताम्बूलं पुष्पमाल्यं च ज्वलदग्निं सुरार्चनम् ।<br>
पार्वतीप्रतिमां कृष्णप्रतिमां शिवलिङ्गकम् ।। १८ ।।<br><br>
विप्रबालां च बालं च सुपक्वफलितां कृषिम् ।<br>
देवस्थलीं च राजेन्द्रं सिंहं व्याघ्रं गुरुं सुरम् ।। १९ ।।<br><br>
दृष्ट्वा स्वप्नं समुत्तस्थौ चकाराऽऽह्निकमीप्सितम् ।<br>
उद्धवं कथयामास सर्वं वृत्तान्तमेव च ।। २० ।।<br><br>
उद्धवाज्ञां समादाय कृत्वा गुरुसुरार्चनम् ।<br>
यात्रां चकार श्रीकृष्णं ध्यात्वा मनसि नारद ।। २१ ।।<br><br>
ददर्श वर्त्मन्येवं च मङ्गलार्हं शुभप्रदम् ।<br>
वाञ्छाफलप्रदं रम्यं पुरो मङ्गलसूचकम् ।। २२ ।।<br><br>
वामे शैवं शिवां पूर्णकुम्भं नकुलचाषकम् ।<br>
पतिपुत्रवतीं साध्वीं दिव्याभरणभूषिताम् ।। २३ ।।<br><br>
शुक्लपुष्पं च माल्यं च धान्यं च खञ्जनं शुभम् ।<br>
दक्षिणे ज्वलदग्रिं च विप्रं च वृषभं गजम् ।। २४ ।।<br><br>
वत्सप्रयुक्तां धेरुं च श्वेताश्वं राजहंसकम् ।<br>
वेश्यां च पुष्पमालां च पताकां दधि पायसम् ।। २५ ।।<br><br>
मणिं सुवर्ण रचतं मुक्तामाणिक्यमीप्सितम् ।<br>
मद्यं मांकं चन्दनं च माध्वीकं घृतमुत्तमम् ।। २६ ।।<br><br>
कृष्णशारं फलं लाजाः सिद्धान्नं दर्पणं तथा ।<br>
विचित्रितं विमानं च सुदीप्तां प्रतिमां तथा ।। २७ ।।<br><br>
शुक्लोत्पलं पद्मवनं शङ्खचिल्लं च कीरकम् ।<br>
मार्जारं पर्वतं मेघं मयूरं शुकसारसम् ।। २८ ।।<br><br>
शङ्खकोकिलवाद्यानां ध्वनिं शुश्राव मङ्गलम् ।<br>
विचित्रकृष्णसंगीतं हरिशब्दं जयध्वनिम् ।। २९ ।।<br><br>
एवंभूतं शुभं दृष्टवा श्रुत्वा प्रहृष्टमानसः ।<br>
प्रविवेश हरिं स्मृत्वा पुण्यं वृन्दावनं वनम् ।। ३० ।।<br><br>
ददर्श पुरतो रम्यं रासमण्डलमीप्सितम् ।<br>
चन्दनागुरुकस्तूरीपुष्पचन्दनवायुना ।। ३१ ।।<br><br>
वासितं मङ्गलघटै रम्भास्तमभैर्विराजितम् ।<br>
आम्रपल्लवसंघैश्च पट्टसूत्रविचित्रितैः ।। ३२ ।।<br><br>
शोभितैः परितः शश्वत्पद्मरागविनिर्मितम् ।<br>
शोभितं शोभनार्हं च त्रिकोटिरत्नमन्दिरैः ।। ३३ ।।<br><br>
रम्यैः कुञ्जकुटीरैश्च राजितं शतकोटिभिः ।<br>
रासं वृन्दावनं दृष्ट्वा कियद्दूरं ययौ च सः ।। ३४ ।।<br><br>
ददर्श पुरतो रम्यं नन्दव्रजमनुत्तमम् ।<br>
परं वेकुण्ठसंकाशं वैकुण्ठ निलयं शुभम् ।। ३५ ।।<br><br>
रत्नसोपानसंयुक्तं रत्नस्तम्भैर्विराजितम् ।<br>
नानाचित्रविचित्राढ्यं सद्रत्नवलयान्वितम् ।। ३६ ।।<br><br>
खचितं मणिसारेण रचितं विश्वकर्मणा ।<br>
द्वारि दृष्टेन मार्गेण राजद्वारं विवेश सः ।। ३७ ।।<br><br>
पताकारत्नजालाढ्यं सुक्तामाणिक्यभूषितम् ।<br>
रत्नदर्पणशोभाढ्यं रत्नचित्रविचित्रितम् ।। ३८ ।।<br><br>
रत्नविथीविरचितं मङ्गलं मङ्गरैर्घटैः ।<br>
अक्रूरागमनं श्रुत्वा साङ्लादो नन्द एव च ।। ३९ ।।<br><br>
सहितो रामकृष्णाभ्यां जगामानुव्रजाय वै ।<br>
वृषभान्वादिभिर्युक्तः कृत्वा वेश्यां पुरःसरम् ।। ४० ।।<br><br>
पूर्णकुम्भं गजेन्द्रं च कृत्वाऽग्रे शुक्लधान्यकम् ।<br>
कृष्णां गां मधुपर्कं च पाद्यं रत्नासनादिकम् ।। ४१ ।।<br><br>
गृहीत्वा सादरः शान्तः सस्मितो विनतस्था ।<br>
आनन्दयुक्तो नन्दश्च सगणः सहबालकः ।। ४२ ।।<br><br>
दृष्ट्वाऽक्रूरं महाभागं तूर्णमालिङ्गनं ददौ ।<br>
प्रणेमुः शिरमा सर्वै गोपा जगृहुराशिषम् ।। ४३ ।।<br><br>
परस्परं च संयोगो बभूव गुणत्रान्मुने ।<br>
क्रोडे चकाराक्रूरश्च कृष्णं रामं क्रमेण च ।। ४४ ।।<br><br>
चुचुम्ब गण्डयुगुले पुलकाञ्यितविग्रहः ।<br>
साश्रुनेत्रोऽतिसाह्लादः कृतार्थः सिद्धवाञ्छितः ।। ४५ ।।<br><br>
ददर्श कृष्णं द्विभुजं क्षणं श्यामलसुन्दरम् ।<br>
पीतवस्त्रपरीधानं मालतीमाल्यभूषितम् ।। ४६ ।।<br><br>
चन्दनोक्षितसर्वाङ्गं परं वंशीधरं वरम् ।<br>
स्तुतं ब्रह्मेशशेषाद्यैर्मुनीन्द्रैः सनकादिभिः ।। ४७ ।।<br><br>
वीक्षितं गोपकन्याभिः परिबूर्णतमं विभुम् ।<br>
क्षणं ददर्श क्रोडस्थं सस्मितं च चतुर्भुजम् ।। ४८ ।।<br><br>
लक्ष्मींसरस्वतीयुक्तं वनमालाविभूषितम् ।<br>
सुनन्दनन्दकुमुदैः पार्षदैः परिसेवितम् ।। ४९ ।।<br><br>
सेवितं सिद्धसंघैश्च भक्तिनम्रैः परात्परम् ।<br>
क्षणं ददर्श देवं तं पञ्चवक्त्रं त्रिलोचनम् ।। ५० ।।<br><br>
शुद्धस्फटिकसंकाशं नागराजैर्विराजितम् ।<br>
दिगम्बरं परं ब्रह्म भस्माङ्गं च जटायुतम् ।। ५१ ।।<br><br>
जपमालाकरं ध्याननिष्ठं श्रेष्ठं च योगिनम् ।<br>
क्षणं चतुर्मुखं ध्याननिष्ठं श्रेष्ठं मनीषिणाम् ।। ५२ ।।<br><br>
क्षणं धर्मस्वरूपं च शेषरुपं क्षणं क्षणम् ।<br>
क्षणं भास्कररूपं च ज्योतीरूपं सनातनम् ।। ५३ ।।<br><br>
क्षणं परमशोभाढ्यं कोटिकन्दर्पनिन्दितम् ।<br>
कामिनीकमनीयं च कामुकं कामसंयुतम् ।। ५४ ।।<br><br>
एवंभूतं शिशुं दृष्ट्वा स्थापयामास वक्षसि ।<br>
रत्नमिंहासने रम्ये नन्ददत्ते च नारद ।। ५५ ।।<br><br>
कृत्वा प्रदक्षिणं भक्त्या पुलकाञ्चितविग्रहः ।<br>
प्रणम्य शिरसा भूमौ तुष्टाव पुरुषोत्तमम् ।। ५६ ।।<br><br>
अक्रूर उवाच<br>
नमः कारणरूपाय परमात्मस्वरूपिणे<br>
सर्वेषामपि विश्वानामीश्वराय नमो नमः ।<br>
पराय प्रकृतेरीश परात्परतराय च ।। ५७ ।।<br><br>
निर्गुणाय निरीहाय नीरूपाय स्वरूपिणे ।<br>
सर्वदेवस्वरूपाय सर्वदेवेश्वराय च ।। ५८ ।।<br><br>
सर्वदेवाधिदेवाय विश्वादिभूतरूपिणे ।<br>
असंश्येषु च विश्वेषु ब्रह्मविष्णुशिवात्मक ।। ५९ ।।<br><br>
स्वरूपायाऽऽदिबीजाय तदीशविश्वरूपिणे ।<br>
नमो गोपाङ्गनेशाय गणेशेश्वररूपिणे ।। ६० ।।<br><br>
नमः सुरगणेशाय राधेशाय नमो नमः ।<br>
राधारमणरूपाय राधारूपधराय च ।। ६१ ।।<br><br>
राधाराध्याय राधायाः प्राणाधिकतराय च ।<br>
राधासाध्याय राधाधिदेवप्रियतमाय च ।। ६२ ।।<br><br>
राधाप्राणाधिदेवाय विश्वरूपाय ते नमः ।<br>
वेदस्तुतात्मवेदज्ञरूपिणे सर्ववेदिने ।। ६३ ।।<br><br>
वैदाधिष्ठातृदेवाय वेदबीजाय ते नमः ।<br>
यस्य लोमसु विश्वानि चासंख्यानि च नित्यशः ।। ६४ ।।<br><br>
महद्विष्णोरीश्वराय विश्वेशाय नमो नमः ।<br>
स्वयं प्रकृतिरूपाय प्राकृताय नमोo ।। ६५ ।।<br><br>
प्रकृतीश्वररूपाय प्रधानपुरूषाय च ।<br>
इत्येवं स्तवनं कृत्वा मूर्च्छामाप सभातले ।। ६६ ।।<br><br>
पपात सहसा भूमौ पुनरीशं ददर्श सः ।<br>
बहिःस्थं हृदयस्थं च परमात्मानमीश्वरम् ।। ६७ ।।<br><br>
परितः श्यामरूपं च विश्वस्थं विश्वमेव च ।<br>
अक्रूरं मूर्च्छितं दृष्ट्वा नन्दः सादरपूर्वकम् ।। ६८ ।।<br><br>
रत्नसिंहासने रम्ये वासयामास नारद ।<br>
पप्रच्छ सर्ववृत्तान्तं किंस्विद्दृष्टमिति त्वया ।। ६९ ।।<br><br>
मिष्टान्नं भोजयामाय कुशलं च पुनः पुनः ।<br>
अक्रूरेः कथयामस कंसवृत्तान्तमीप्सितम् ।। ७० ।।<br><br>
स्वपित्रोर्मोक्षणार्थं च गमनं रामकृष्णयोः ।<br>
इत्यक्रूरकृतं स्तोत्रं यः पठेत्सुसमाहितः ।। ७१ ।।<br><br>
अपुत्रो लभते पुत्रमभार्यों लभते प्रियम् ।<br>
अधनो धनमाप्नोति निर्भूमिरुर्वरां महीम् ।। ७२ ।।<br><br>
हतप्रजः प्रजालाभं प्रतिष्ठां चाप्रतिष्ठितः ।<br>
यशः प्राप्नोति विपुलमयशस्वी च लीलया ।। ७३ ।।<br><br>
अथ सुष्वाप समये परं संहृष्टमानसः ।<br>
रम्ये चम्पकतल्पे च कृष्णं कृत्वा स्ववक्षसि ।। ७४ ।।<br><br>
प्रातरुथाय सहसा कृत्वाऽऽङ्निकमनुत्तमम् ।<br>
स्वरथे स्थापयामास रामं कृष्णं जगत्पतिम् ।। ७५ ।।<br><br>
गव्यं पञ्चप्रकारं च नानाद्रव्यं सुदुल्रभम् ।<br>
वृषभानं च नन्दं च सुनन्दं चन्दभानकम् ।। ७६ ।।<br><br>
नानाप्रकारं वाद्यं च मृदङ्गमुरजादिकम् ।<br>
पटहं पणवं चैव ढक्कां दुंदुभिमानकम् ।। ७७ ।।<br><br>
सज्जां संनहनीं कास्यपट्टमर्दलमण्डवीम् ।<br>
वादयामास सानन्दं नन्दगोपो व्रजेश्वरः ।। ७८ ।।<br><br>
श्रुत्वा वाद्यं च गोप्यश्च गमनं रामकृष्णयोः ।<br>
दृष्ट्वा कृष्णं रथस्थं तमाययुः कोपपीडिताः ।। ७९ ।।<br><br>
कृष्णेन वारिताः सर्वाः प्रेरिता राधाया द्विजः ।<br>
बभञ्जुरीश्वररथं पादाघातेन लीलया ।। ८० ।।<br><br>
तत्र सर्वेषु गोपेश हाहाकारं कृतेषु च ।<br>
प्रययुर्बलवत्यश्च कृष्णं कृत्वा स्ववक्षसि ।। ८१ ।।<br><br>
काचित्क्रूरं तमक्रूरं भर्त्सयामास कोपतः ।<br>
काश्चिद्वद्ध्वा च वस्त्रेण चाकूरं प्रययुस्ततः ।। ८२ ।।<br><br>
काचित्तं ताडयामास कङ्कणेन करेण च ।<br>
तद्वस्त्रं हारयामास कृत्वा विवसनं मुने ।। ८३ ।।<br><br>
क्षतविक्षतसर्वाङ्गं दृष्ट्वाऽक्रूरं च माधवः ।<br>
जगाम राधानिकटं बोधयामास तां पुनः ।। ८४ ।।<br><br>
आध्यात्मिकेन योगेन विनयेन च सादरम् ।<br>
अक्रूरं बोधयामास वोधयामास तां पुनः ।। ८५ ।।<br><br>
आकाशात्पतितं दिव्यं सन्त्रप्रस्थापितं रथम् ।<br>
विचित्रवस्त्रसंयुक्तं ददर्श पुरतो हरिः ।। ८६ ।।<br><br>
खचितं मणिराजेन रचितं विश्वकर्मणा ।<br>
तं दृष्ट्वा मातृभवनमाजगाम जगत्पतिः ।। ८७ ।।<br><br>
भुक्त्वा पीत्वा सुखं सुप्त्वा भगवान्सहबान्धवः ।<br>
तस्थौ मुनीन्द्रदेवेन्द्रब्रह्मेशशेषवन्दितः ।। ८८ ।।<br><br>
मुषुपुर्गोंपिकाः सर्वाः परं संहृष्टमानसाः ।<br>
पुष्पतल्पे च रम्ये च राधया सह नारद ।। ८९ ।।<br><br>
सर्वे चाऽऽनन्दयुक्ताश्च जना गोकुलवासिनः ।<br>
केचिद्गोपाश्च ननृतुः केचित्संगीततत्पराः ।। ९० ।।<br><br>
इति शीब्रह्मo श्रिकृष्णजन्मखo उत्तo नारदनाo गोपीविषयो<br>
नाम सप्ततितमोऽध्यायः ।। ७० ।।<br>
