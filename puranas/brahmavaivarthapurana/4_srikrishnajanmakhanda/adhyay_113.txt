<br>
अथ त्रयोदशाधिकशततमोऽध्यायः<br>
नारायण उवाच<br>
सशिष्यश्चापि दुर्वासास्त्यक्त्वा च द्वारकां पुरीम् ।<br>
कैलासं प्रययौ भक्त्या शंकरं द्रष्टुमीश्वरम् ॥ १ ॥<br>
गत्वा मुनिश्च कैलासं प्रणनाम शिवं शिवाम् ।<br>
तुष्टाव परया भक्त्या सशिष्यः प्रणतः शुचिः ॥ २ ॥<br>
तत्सर्वं कथयामास वृत्तान्तं श्रीहरेरपि ।<br>
आत्मनस्तपसस्तत्त्वं स्ववैराग्यं च चेतमः ॥ ३ ॥<br>
मुनेश्च वचनं श्रुत्वा प्रहस्य पार्वती सती।<br>
तमुवाच हितं सत्यं साक्षाच्छंकरमंनिधौ ॥ ४ ॥<br>
पार्वत्युवाच<br>
धर्मतत्त्वं न जानासि धर्मिष्ठं मन्यसे स्वयम् ।<br>
अनपत्यां परित्यज्य वव यासि तपसे मुने ॥ ५ ॥<br>
अनपत्यां च युवतीं कुलजां च पतिव्रताम् ।<br>
त्यक्त्वा भवेयुः संन्यासी ब्रह्मचारी यतीति वा ॥ ६ ॥<br>
वाणिज्ये वा प्रवासे वा चिरं दूरं प्रयाति यः ।<br>
तीर्थे वा तपसे वाऽपि मोक्षार्थं जन्म खण्डितुम् ॥ ७ ॥<br>
न मोक्षस्तस्य भवति धर्मस्य स्खलनं ध्रुवम् ।<br>
अभिशापेन भार्याया नरकं च परत्र य ॥ ८ ॥<br>
इहैव च यशोनाश इत्याह कमलोद्भवः ।<br>
द्वारकां गच्छ हे विप्र स्वधर्म रक्ष सांप्रतम् ॥ ९ ॥<br>
एकानंशां मदंशां च धर्मतः परिपालय ।<br>
पादपद्मार्जितं पादपद्मं सर्वसुदुर्लभम् ॥ १० ॥<br>
संततं शंभुना गीतं मुनीन्द्रैः सनकादिभिः ।<br>
परित्यज सुरतरोः कृष्णस्य परमात्मनः ॥ ११ ॥<br>
क्व यासि तपसे वत्स सुधां त्यक्त्वा मनोहराम् ।<br>
श्रीकृष्णपादपद्मं च स्वप्ने जपति यो मुने ॥ १२ ॥<br>
शतजन्मकृतात्पापान्मुच्यते नात्र संशयः ।<br>
यद्बाल्ये यच्च कौमारे वार्धके यच्च यौवने ॥ १३ ॥<br>
कामतोऽकामतो वाऽपि भस्मीभूतं च पातकम् ।<br>
साक्षाद्यो भारते वर्षे श्रीकृष्णचरणाम्बुजम् ॥ १४ ॥<br>
दृष्ट्वा सद्यो भवेत्पूज्यो जीवन्मुक्तो भवेद्ध्रुवम् ।<br>
कोटिजन्मार्जितात्सद्यः कृतपापाद्विमुच्यते ॥ १५ ॥<br>
सर्वाण्येव हि तीर्थानि यतःपूतानि नित्यशः ।<br>
तद्व्रतं तत्तपः सत्यं तत्पुण्यं तच्च पूजनम् ॥ १६ ॥<br>
सफलं कृष्णसंबन्धि स्वजन्मखण्डनं यतः ।<br>
कृष्णभक्तिविहीनश्च ब्राह्मणो वेदपारगः ॥ १७ ॥<br>
तत्सङ्गाच्च तदालापा द्भक्तभक्तिः प्रणश्यति ।<br>
कृष्णस्योच्छिष्टभोजी यः कुष्णभक्तश्च ब्राह्मणः ॥ १८ ॥<br>
आवह्निपवनात्पूतः पूतं कर्तुं जगत्क्षमः ।<br>
श्रीकृष्णं च परित्यज्य क्वयासि तपसे द्विज ॥ १९ ॥<br>
तपसां फलमाप्नोति श्रीकृष्णस्मरणेन च ।<br>
यतो भक्तिर्न च भवेच्छ्रीकृष्णे परमात्मनि ॥ २० ॥<br>
स गुरुः परमो वैरी करोति जन्म निष्फलम् ।<br>
पार्वतीवचनं श्रुत्वा शंकरः प्रेमविह्वलः ॥ २१ ॥<br>
पुलकाञ्चितसर्वाङ्गस्तुष्टाव परमेश्वरीम् ।<br>
दुर्वासाः प्रणतिं कृत्वा शिवदुर्गापदाम्बुजे ॥ २२ ॥<br>
स्मारं स्मारं कृष्णपदं पुनष्च द्वारकां ययौ ।<br>
तत्र गत्वा हरिं दृष्ट्वा तुष्टाव परमेश्वरम् ॥ २३ ॥<br>
एकानंशालयं गत्वा स च रेमे तया सह ।<br>
कृष्णो युधिष्ठिरध्यानात्प्रययौ हस्तिनापुरम् ॥ २४ ॥<br>
कुन्तीं सभाष्य भूपं च भ्रातॄं श्चप्रमुदाऽन्वितः ।<br>
उपायेन जरासंधं निहत्य शाल्वमेव च ॥ २५ ॥<br>
कालयामास यज्ञं च विधिबोधितदक्षिणम् ।<br>
मुनीन्द्रैश्च नृपेन्द्रैश्च राजसूयमभीप्सितम् ॥ २६ ॥<br>
शिशुपालं दन्तवक्त्रं तत्र यज्ञे जघान सः ।<br>
अतीव निन्दां कुर्वन्तं सभायां सुरभूपयोः ॥ २७ ॥<br>
पपात तच्छरीरं च जीवो गत्वा हरेः पद्म् ।<br>
तं दृष्ट्वा तत्र सर्वेशं तुष्टावाऽऽगात्य माधवम् ॥ २८ ॥<br>
शिशुपाल उवाच<br>
वेदानां जनकोऽसि त्वं वेदाङ्गानां च माधव ।<br>
सुराणामसुराणां च प्राकृतानां च देहिनाम् ॥ २९ ॥<br>
सूक्ष्मां विधाय सृष्टिं च कल्पभेदं करोषि च ।<br>
मायया च स्वयं ब्रह्मा शंकरः शेष एव च ॥ ३० ॥<br>
मनवो मुनयश्चैव देवाश्च सृष्टिपालकाः ।<br>
कलांशेनापि कलया दिक्पालाश्च ग्रहादयः ॥ ३१ ॥<br>
स्वयं पुमान्स्वयं स्त्री च स्वयमेव नपुंसकः ।<br>
कारणं च स्वयं कार्यं जन्यश्च जनकः स्वयम् ॥ ३२ ॥<br>
यन्त्रस्य च गुणो दोषो यन्त्रिणश्च श्रुतौश्रुतम् ।<br>
सर्वे यन्त्रा भवान्यन्त्री त्वयि सर्वं प्रतिष्ठितम् ॥ ३३ ॥<br>
मम क्षमस्वापराधं मूढस्य द्वारिणस्तव ।<br>
ब्रह्मशापात्कुबुद्धेश्च रक्ष रक्ष जगद्गुरो ॥ ३४ ॥<br>
इत्येवमुक्त्वा क्रमतो जयो विजय एव च ।<br>
मुदा तौ ययतुः शीघ्रं वैकुण्ठद्वारमीप्सितम् ॥ ३५ ॥<br>
शिशुपालस्य स्तोत्रेण सर्वे ते विस्मयं ययुः ।<br>
परिपूर्णतमं कृत्वा मेनिरे कृष्णमीश्वरम् ॥ ३६ ॥<br>
कारयित्वा राजसूयं भोजयामास ब्राह्मणान् ।<br>
कुरुपाण्डवयुद्धं च कारयामास भेदतः ॥ ३७ ॥<br>
भुवो भारावतरणं चकार स कृपानिधिः ।<br>
पुनर्ययौ द्वारकां च चिरं स्थित्वा नृपाज्ञया ॥ ३८ ॥<br>
विप्राया मृतवत्साया जीवयामास पुत्रकान् ।<br>
मृतस्थानात्समानीय तन्मात्रे प्रददौ सुतान् ॥ ३९ ॥<br>
तद्दृष्ट्वा देवकी तुष्टा ययाचे मृतपुत्रकान् ।<br>
मृतस्थानात्समानीय ददौ मात्रे सहोदरान् ॥ ४० ॥<br>
सद्यो जहार दारिद्र्यं सुदाम्नो ब्राह्मणस्य च ।<br>
समागतस्य स्वगृहाद्द्वारकां शरणार्थिनः ॥ ४१ ॥<br>
तस्मै ददौ राजलक्ष्मीं निश्चलां साप्तपौरुषीम् ।<br>
पृथुकानां कणं भुक्त्वा भक्तस्य भक्तवत्सलः ॥ ४२ ॥<br>
बभूव तस्य राज्यं च यथेन्द्रस्यामरावती ।<br>
यथा धनेश्वरो देवो धनाढ्यः स बभुव ह ॥ ४३ ॥<br>
निश्चलां हरिभक्तिं च ददौ दास्यं सृदुर्लभम् ।<br>
अविनाशिनि गोलोके यथेष्टं पदमुत्तमम् ॥ ४४ ॥<br>
जहार पारिजातं च शक्राहंकारमेव च ।<br>
सत्यां च कारयामास पुण्यकं व्रतमीप्सितम् ॥ १३३.४५ ॥<br>
वर्धयामास सर्वत्र नित्यं नैमित्तिकं मुने ।<br>
तत्र व्रते कुमाराय स्वात्मानं दक्षिणां ददौ ॥ १३३.४६ ॥<br>
ब्रह्माणान्भोजयामास तेभ्यो रत्नं ददौ मुदा ।<br>
सत्यभामातिमानं च वर्धयामास सर्वतः ॥ १३३.४७ ॥<br>
रुक्मिण्या अतिसौभाग्यमन्यासां च नवं नवम् ।<br>
वैष्णवानां सुराणां च विप्रणामपि पूजनम् ॥ १३३.४८ ॥<br>
वर्धयामास सर्वत्र नित्यं नैमित्तिकं मुने ।<br>
परमाध्यात्मिकं ज्ञानमुद्धवाय ददौ प्रभुः ॥ १३३.४९ ॥<br>
अर्जुनं कथयामास गीतां च रणमूर्धनि ।<br>
कृत्वा निष्कण्टकं चैव कृपया च कृपानिधिः ॥ १३३.५० ॥<br>
युधिष्ठिराय पृथिवीराज्यलक्ष्मीं ददौ प्रभुः ।<br>
दुर्गां च पूजयामास वैष्मवीं ग्रामदेवताम् ॥ ५१ ॥<br>
यज्ञं च कारयामास कोटिहोमान्वितं शुफम् ।<br>
नानाप्रकारनैवेद्यैर्द्यूपदीपैर्मनोहरैः ॥ ५२ ॥<br>
ब्राह्मणान्भोजयामास पार्वतीप्रीतये तथा ।<br>
रैवते पर्वते रम्ये चामूल्यरत्नमन्दिरे ॥ ५३ ॥<br>
गणेशं पूजयामास देवानामीश्वरं परम् ।<br>
लड्डुकानां तिलानां च सुस्वादुसुमनोहरम् ॥ ५४ ॥<br>
परिपुष्टं पञ्चलक्षं नैवेद्यं च ददौ मुदा ।<br>
लड्डुकं स्वस्तिकानां च सप्तलक्षं सुधोपमम् ॥ ५५ ॥<br>
गणेश्वराय प्रददौ शर्कराशतराशिकम् ।<br>
पक्वरम्भाफलानां च दशलक्षमपूपकम् ॥ ५६ ॥<br>
मिष्टान्नं पायसं रम्यं स्वादु स्वस्तिकपिष्टकम् ।<br>
घृतं च नवनीतं च दधि दुग्धं सुधोपमम् ॥ ५७ ॥<br>
धूपं दीपं पारिजातपुष्पमाल्यमभीप्सितम् ।<br>
सुगन्धि चन्दनं गन्धं वह्निशुद्धाशुके ददौ ॥ ५८ ॥<br>
यज्ञं च कारयामास कोटिहोमान्वितं शुभम् ।<br>
ब्राह्मणान्भोजयामास तुष्टाव स गणेश्वरम् ॥ ५९ ॥<br>
वाद्यं दशविधं चैव वादयामास तत्र वै ।<br>
सूर्यं च पूजयामास साम्बः कुष्ठक्षयाय च ॥ ६० ॥<br>
हविष्यं कारयामास तं च साम्बंसमातरम् ।<br>
परिबूर्ण वत्सरं चाप्युपहारैरनुत्त्मैः<br>
वरं ददौ च साम्बाय स्तोत्रं च भास्करः स्वयम् ॥ ६१ ॥<br>
इति श्रीब्रह्मo महाo श्रीकृष्णजन्मखo उत्तं नारदनाo गणेशपूजा<br>
नाम त्रयोदशाधिकशततमोऽध्यायः ॥ ११३ ॥<br>
<br>
