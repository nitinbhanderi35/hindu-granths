<br>
अथ षटुषष्टितमोऽध्यायः<br>
नारायण उवाच<br>
अथ रासेश्वरीयुक्तो रासे रासेश्वरः स्वयम् ।<br>
स च रेमे तया सार्धंमतीव रमणोत्सुकः ॥ १ ॥<br><br>
सुखसंभोगमात्रेण ययौ निद्रां च राधिका ।<br>
दृष्ट्वा स्वप्नं समुत्वाय दीनोवाच प्रियं दिने ॥ २ ॥<br><br>
राधिकोवाच<br>
अहो स्वामिन्निहाऽऽगच्छ त्वां करोमि स्ववक्षसि ।<br>
परिणामे विधाता मे न जाने किं करिष्यति ॥ ३ ॥<br><br>
इत्युक्त्वा का महाभागा प्रियं कृत्वा स्ववक्षसि ।<br>
दुःस्वप्नं कथायामास हृदयेन विदूयता ॥ ४ ॥<br><br>
राधिकोवाच<br>
रत्नसिंहासनेऽहं च रत्नच्छत्रं च बिभ्रती ।<br>
तदातपत्रं जग्राह रुषटो विप्रश्च मे प्रभो ॥ ५ ॥<br><br>
सागरे कज्जलाकारे महाघोरे च दुस्तरे ।<br>
गभीरे प्रेरयामास मामेव दुर्बलां स च ॥ ६ ॥<br><br>
तत्र स्रोतसि शोकार्ता भ्रमामि च मुहुर्मुहुः ।<br>
महोर्मीणां च वेगेन व्याकुला नक्रसंकुले ॥ ७ ॥<br><br>
त्राहि त्राहीति हे नाथ त्वां वदामि पुनः पुनः ।<br>
त्वां न दृष्ट्वा महाभीता करोमि प्रार्थनां सुरम् ॥ ८ ॥<br><br>
कृष्ण तत्र निमज्जन्ती पश्यामि चन्द्रमण़्डलम् ।<br>
निपतन्तं च गगनाच्छतखण्डं च भूतले ॥ ९ ॥<br><br>
क्षणान्तरे च पश्यामि गगनात्सूर्यंमण्डलम् ।<br>
बभूव च चतुःखण्डं निपत्य धरणीतले ॥ १० ॥<br><br>
एककाले च गगने मण्डलं चन्द्रसूर्ययोः ।<br>
अतीव कज्जलाकारं सर्वं ग्रस्तं च राहुणा ॥ ११ ॥<br><br>
क्षणान्तरे च पश्यामि ब्रह्मणो दीप्तिमानिति ।<br>
सत्क्रोडस्थं सुधाकुम्भं बभञ्ज च रुषेति च ॥ १२ ॥<br><br>
क्षणान्तरे च पश्यामि महारुष्टं च ब्राह्मणम् ।<br>
गृहीत्वा च व्रजन्तं च चक्षुषोः पुरुषं मम ॥ १३ ॥<br><br>
क्रीडाकमलदण्डं च हस्ताद्ध्वस्तं मम प्रभो ।<br>
सहसा खण्डशण्डं च बभूव सह हेतुना ॥ १४ ॥<br><br>
हस्ताद्ष्वस्तश्च सहसा सद्रत्नसारदर्पणः ।<br>
निर्मलः कज्जलाकारः खण्डकण्डो बभूव ह ॥ १५ ॥<br><br>
हारो मे रत्नमाराणां छिन्नो भूत्वा च वक्षसः ।<br>
अतीव मरिनं पद्मं पपात धरणीतले ॥ १६ ॥<br><br>
सौधपुत्तलिकाः सर्वा नृत्यन्ति च हसन्ति च ।<br>
आस्फोटयन्ति गायन्ति रुदन्ति य क्षणं क्षणम् ॥ १७ ॥<br><br>
कृष्णवर्णं बृहच्चक्रं खे भ्रमन्तं मुहुर्मुहुः ।<br>
निपतन्तं चोत्पतन्तं पश्यामि च भयंकरम् ॥ १८ ॥<br><br>
प्राणाधिदेवः पुरुषो निःसृत्याम्यन्तरान्मम ।<br>
राधे विदायं देहीति ततो यामीत्युवाच ह ॥ १९ ॥<br><br>
कृष्णवर्णा च प्रतिमा मामाश्लिष्यति चुम्बति ।<br>
कृष्णवस्त्रपरीधाना चेति पश्यामि सांप्रतम् ॥ २० ॥<br><br>
इतीदं विपरीतं च दृष्टावा च प्राणावल्लभ ।<br>
नृत्यन्ति तक्षिणाङ्गानि प्राणा आन्दोलयन्ति मे ॥ २१ ॥<br><br>
रुदन्ति शोकात्कर्षन्ति समुद्विग्नं च मानसम् ।<br>
किमिदं किमिदं नाथ वद वेदविदां वर ॥ २२ ॥<br><br>
इत्युक्त्वा राधिका देवी शुष्ककण्ठोष्ठतालुका ।<br>
पपात तत्पदाम्भोजे भीता स शोकविङ्वला ॥ २३ ॥<br><br>
श्रुत्वा स्वप्नं जगन्नाथो देवीं कृत्वा स्ववक्षमि ।<br>
आध्यात्मिकेन योगेन वोधयामास तत्क्षणम् ॥ २४ ॥<br><br>
त्तयाच शोकं स देवी ज्ञानं संप्राप्य निर्मलम् ।<br>
शान्तं च भगवंतं च कृत्वा कान्तं स्ववक्षसि ॥ २५ ॥<br><br>
इतिo श्रीब्रह्मo महाo श्रीकृष्णजान्मखo उत्तo नारदनाo राधाशोका-<br>
पनोदने षट्षष्टितमोऽध्यायः ॥ ६६ ॥<br>
