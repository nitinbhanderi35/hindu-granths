अथ चतुःसप्ततितमोऽध्यायः<br>
नारायण उवाच<br>
श्रीकृष्णः परमानन्दः परिपूर्णतमः प्रभुः ।<br>
परमात्मा च परमो भक्तानुग्रहकारकः ।। १ ।।<br><br>
भुवो भारावतरणो निर्गुणः प्रकृतेः परः ।<br>
परात्पनस्तु भगवान्ब्रह्मेशशेषवन्दितः ।। २ ।।<br><br>
तुष्टो नन्दस्तवं श्रुत्वा तमुवाच जगत्पतिः ।<br>
आगच्छन्तं गोकुलाच्च विरहज्वरकातरम् ।। ३ ।।<br><br>
श्रीभगवानुवाच<br>
गच्छ नन्दव्रजं नन्द त्यज शोकं भ्रमं भुवि ।<br>
शृणु सत्यं परं ज्ञानं शोकग्रन्थिनिकृन्तनम् ।। ४ ।।<br><br>
वायुश्च भूमिराकाशो जलं तेजश्च पञ्चमम् ।<br>
उक्तः श्रुतिगणैरेतैः पञ्चभूतैश्च नित्यशः ।। ५ ।।<br><br>
सर्वैषां देहिनां तात देहश्च पाञ्चभौतिकः ।<br>
मिथ्याभ्रमः कृत्रिमश्च स्वप्नवन्माययाऽन्वितः ।। ६ ।।<br><br>
देहं गृह्णन्ति सर्वैषां पञ्चभूतानि नित्यशः ।<br>
मायासंकेतरूपं तदभिज्ञानं भ्रमात्मकम् ।। ७ ।।<br><br>
को वा कस्य सुनस्तात का स्त्री कस्य पतिस्तु वा ।<br>
कर्मणा भ्रमणं शश्वत्सर्वेषां भूरिजन्मनि ।। ८ ।।<br><br>
कर्मणा जायन्ते जन्तुः कर्मणैव प्रलीयते ।<br>
सुखं दुःखं भयं शोकं कर्मणा च प्रपद्यते ।। ९ ।।<br><br>
केषां वा जन्म स्वर्गेषु केषां वा ब्रह्मणो गृहे ।<br>
केषां विप्रेषु क्षत्रेषु केषां वा बैश्यशूद्रयोः ।। १० ।।<br><br>
अतिनीचेषु केषां वा केषां कृमिषु विट्सु च ।<br>
पशुपक्षिषु केषां वा केषां वा क्षुद्रजन्तुषु ।। ११ ।।<br><br>
पुनः पुनर्भ्रमन्त्येव सर्वे तात स्वकर्मणा ।<br>
करोति कर्म निर्मूलं मद्भक्तो मत्पियः सदा ।। १२ ।।<br><br>
सत्यं त्रेता द्वापरश्च कलिश्चेति चतुर्युगम् ।<br>
पञ्चविंशत्सहस्राणां युगान्ते निधनं मनोः ।। १३ ।।<br><br>
मनोः समं महेन्द्रस्य परमायुर्विनिर्मितम् ।<br>
चतुर्दशेन्द्रविच्छित्तौ ब्रह्मणो दिनमुच्यते ।। १४ ।।<br><br>
एवं परिमिता रात्रिः कालविद्भर्विनिर्मिता ।<br>
एवं परिमिता मासा वर्षं च परिनिश्चितम् ।। १५ ।।<br><br>
ब्रह्मणश्च वर्षशतं परमायुर्विनिर्मितम् ।<br>
निमेषमात्रं कालोऽयं ब्रह्मणो निधने मम ।। १६ ।।<br><br>
ब्रह्मादितृणपर्यन्तं सर्वं विश्वे विनिर्मितम् ।<br>
सत्योऽहं परमात्मा च भक्तानुग्रहविग्रहः ।। १७ ।।<br><br>
मन्मन्त्रोपासकः सत्यो देहं त्यक्त्वा धरासु च ।<br>
यास्यत्येव हि गोलोकं छित्वा कर्म पुरातनम् ।। १८ ।।<br><br>
असंख्यब्रह्मणां पाते न भवेत्तस्य पातनम् ।<br>
गृह्णति नित्यं स्वं देहं जन्ममृत्युजरापहम् ।। १९ ।।<br><br>
न नन्द मम भक्तानामशुभं विद्यते क्वचित् ।<br>
नित्यं सुदर्शनं तं च परिरक्षति मर्वतः ।। २० ।।<br><br>
मत्तो हि बलवान्भक्तश्चिन्तितोऽहं न चिन्तितः ।<br>
अहं स्वामी च तस्यैव न मे स्वामी पिता प्रसूः ।। २१ ।।<br><br>
पुत्रबुद्धिं परित्यज्य भज मां ब्रह्मरूपिणम् ।<br>
छित्तवा च ब्रह्मनिगडं गोलोकं तद्व्रज स्वयम् ।। २२ ।।<br><br>
कथयस्व यशोदां च गोपीं गोपगणां व्रज ।<br>
तैश्च सर्वैर्जनैः शोकं त्यज स्वमन्दिरं व्रज ।। २३ ।।<br><br>
इत्येवमुक्त्वा भगवान्विरराम च संसदि ।<br>
पप्रच्छ पुनरेवं तं नन्दश्चाऽऽनन्दसंप्लुतः ।। २४ ।।<br><br>
नन्द उवाच<br>
वद सांसारिकं ज्ञानं येन यास्यामि त्वत्पदम् ।<br>
मूढोऽहं परमानन्द श्रुतीनां जनको भवान् ।। २५ ।।<br><br>
नन्दस्य वचनं श्रुत्वा सर्वज्ञो भगवान्स्वयम् ।<br>
आह्निकं कथयायास श्रुतिभिर्न श्रुतं हि यत् ।। २६ ।।<br><br>
इतिo श्रीब्रह्मo महाo श्रीकृष्णजन्मखo उत्तo नारादनाo भगवन्नन्दसंवादे<br>
चतुः सप्ततितमोऽध्यायः ।। ७४ ।।<br>
