<br>
अथ त्रिषष्टितमोध्यायः<br>
नारायण उवाच<br>
अथ कंसो विचिन्त्यैवं दृष्ट्वा दुःस्वप्नमेव च ।<br>
समुद्विग्नो महाभीतो निराहारो निरुत्सुकः ॥ १ ॥<br><br>
पुत्रं मित्रं बन्धुगणं बान्धवं च पुरोहितम् ।<br>
समानीय सभामध्ये तानुवाच सुदुःखितः ॥ २ ॥<br><br>
कंस उवाच<br>
मया दृष्टो निशीथे यो दुःस्वप्नो हि भयप्रदः ।<br>
निबोधत बुधाः सर्वे बान्धवाश्च पुरोहिताः ॥ ३ ॥<br><br>
बिभ्रती रक्तपुष्पाणां मालां सा रक्तचन्दनम् ।<br>
रक्ताम्बनं खड्गतीक्ष्णं खर्परं च भयंकरम् ॥ ४ ॥<br><br>
प्रकृत्याट्टाट्टहासं च लोलजिह्वा भयंकरी ।<br>
अतीव वृद्धा कृष्णाङ्गी नगरे मम नृत्यति ॥ ५ ॥<br><br>
मुक्तकेशी छिन्ननासा कृष्णा कृष्णाम्बारप्रिया ।<br>
विधवा सा महाशूद्री मामालिङ्गितुमिच्छति ॥ ६ ॥<br><br>
मलिनं चैलखण्डं च बिभ्रती रूक्षमूर्धजान् ।<br>
दधती चूर्णतिलकं कपोलै मम वक्षसि ॥ ७ ॥<br><br>
कृष्णवर्णानि पक्वानि च्छिन्नभिन्नानि सत्यक ।<br>
पतन्ति कृत्वा शब्दांश्च शश्वत्तालफलानि च ॥ ८ ॥<br><br>
कुचैलो विकृताकारो म्लेच्छो हि रूक्षमूर्धजः ।<br>
ददाति मह्यं भूषायां छिन्नभिन्नकपर्दकान् ॥ ९ ॥<br><br>
महारुष्टा च दिव्या स्त्री पतिपुत्रवती सती ।<br>
बभञ्ज पूर्णकुम्भं च साऽभिशप्य पुनः पुनः ॥ १० ॥<br><br>
अम्लानामोंडूमालां च रक्तचन्दनचर्चिताम् ।<br>
ददाति मङ्यं विप्रश्च महारुष्टोऽतिशप्य च ॥ ११ ॥<br><br>
क्षणमङ्गारवृष्टिश्च भस्मवृष्टिः क्षणं क्षणम् ।<br>
क्षणं क्षणं रक्तवृष्टिर्भवेच्च नगरे मम ॥ १२ ॥<br><br>
वानरं वायसं श्वानं भल्लूकं सूकरं खरम् ।<br>
पश्यामि विकटाकारं शब्दं कुर्वन्तमुल्बणम् ॥ १३ ॥<br><br>
पश्यामि शुष्ककाष्ठानां राशिमम्लानकज्जलम् ।<br>
अरुणोदयवेलायां कपींश्चिन्ननखानि च ॥ १४ ॥<br><br>
पीतवस्त्रपरिधाना शुक्लचन्दनचर्चिता ।<br>
बिभ्रती मालतीमालां रत्नभूषणभूषिता ॥ १५ ॥<br><br>
क्रीडाकमलहस्ता सा सिन्दूरबिन्दुशोभिता ।<br>
कृत्वाऽभिशापं मां रुषटा याति मन्मन्दिरात्सती ॥ १६ ॥<br><br>
पाशहस्तांश्च पुरुषान्मुक्तकेशान्भयंकरान् ।<br>
अतिरूक्षांश्च पश्यामि विशातो नगरं मम ॥ १७ ॥<br><br>
नग्ननारी सुक्तकेशी नृत्यन्ती च गृहे गृहे ।<br>
अतीव विकृताकारां पश्यामि सस्मितां सदा ॥ १८ ॥<br><br>
छिन्ननासा च विधवा महाशूद्री दिगम्बरा ।<br>
सा तैलाभ्यङ्गितं मां च करोत्यतिभयंकरी ॥ १९ ॥<br><br>
निर्वाणाङ्गारयुक्ताश्च भस्मबूर्णा दिगम्बरा ।<br>
अतिप्रभातसमये चित्राः पश्यामि सस्मिताः ॥ २० ॥<br><br>
पश्यामि च विवाहं च नृत्यगीतमनोहरम् ।<br>
रक्तवस्त्रपरीधानान्पुरिषान्रक्तमीर्धजान् ॥ २१ ॥<br><br>
रक्तं वमन्तं पुरुषं नृत्यन्तं नग्नमुल्बणम् ।<br>
धावन्तं च शयानं च पश्यामि सस्मितं सदा ॥ २२ ॥<br><br>
राहुग्रस्तं च गगने मण्डलं चन्द्रसूर्ययौः ।<br>
एककालेच पश्यामि सर्वग्रासं च बान्धवाः ॥ २३ ॥<br><br>
उल्कापातं धूमकेतुं भूकम्पं राष्ट्रविप्लवम् ।<br>
झञ्झावातं महोत्पातं पश्यामि च पुरोहित ॥ २४ ॥<br><br>
वायुना घूर्णमानांश्च च्छिन्नस्कन्धान्महीरुहान् ।<br>
पतितान्पर्वताश्चैव पश्यामि पृथिवीतले ॥ २५ ॥<br><br>
पुरुषं छिन्नशिरसं रृत्यन्तं नग्नमुच्छ्रितम् ।<br>
मुण्डमालाकरं घोरं पश्यामि च गृहे गृहे ॥ २६ ॥<br><br>
दग्थं सर्वाश्रमं भक्मपूर्णमङ्गारसंकुलम् ।<br>
हाहाकारं च कुर्वन्तं सर्वं पश्यामि सर्वतः ॥ २७ ॥<br><br>
इत्येवमुक्त्वा राजा स विरराम सभातले ।<br>
दृषद्वा (श्रृत्वा) स्वप्तं बान्धवाश्च न तमुक्त्वानिशश्वसुः ॥ २८ ॥<br><br>
जहार चेतनां सद्यः सत्यकश्च पुरोहितः ।<br>
मत्वा विनाशं कंसस्य यजमानस्य नारद ॥ २९ ॥<br><br>
रुरोद नारीवर्गश्च पिता माता च शोकतः ।<br>
मेने विनाशकालं च सद्यः स्वयमुपस्थितम् ॥ ३० ॥<br><br>
इति श्रीब्रह्मo महाo श्रीकृष्णजन्मखo उत्तo नारदनाo कंसदुःखप्न-<br>
कथनं नाम त्रिषष्टितमोऽध्यायः ॥ ६३ ॥<br>
