अथैकषष्टि,मोऽध्यायः<br>
नारायण उवाच<br>
इति ते कथितं किंचिदिन्द्रस्य दर्पभञ्जनम् ।<br>
अपरं श्रूयतां ब्रह्मन्सावधानं निगूढकम् ।। १ ।।<br><br>
समुद्रमथनं कृत्वा पीत्वाऽमृतरसं पुरा ।<br>
निर्जित्य दैत्यसंघांश्च बहुदर्पो बभूव ह ।। २ ।।<br><br>
तदा कृष्णो बलिद्वारा शक्रदर्प बभञ्ज ह ।<br>
भ्रष्टश्रियो बभूवुस्ते देवा इन्द्रपुरोगमाः ।। ३ ।।<br><br>
तदा बृहस्पतेः स्तौत्राददितेश्च व्रतेन ते ।<br>
जातश्च स्वांशकलयाऽप्यदित्यां वामनो विभुः ।। ४ ।।<br><br>
याच्ञां कृत्वा बलिं राज्यं कृपया च कृपानिधिः ।<br>
तस्मै ददौ महेन्द्राय देवेम्यश्चापि संपदम् ।। ५ ।।<br><br>
बभूव शक्रदर्पश्च पुनः कल्पान्तने पुरा ।<br>
विभुर्दुवसिसो द्वारा जहार तच्छ्रियं मुने ।। ६ ।।<br><br>
पुनर्ददौ च कृपया कृपालुर्भक्तवत्सलः ।<br>
पुनः श्रीदुर्मदः सोऽपि जहार गौतमप्रियाम् ।। ७ ।।<br><br>
तदा गौतमशापेन भमाङ्गश्च बभूव सः ।<br>
संप्राप यातनामिन्द्रः स्वाङ्गवेदनया पुरा ।। ८ ।।<br><br>
उच्चैस्तं जहसुर्दृष्ट्वा ऋषयो मनवस्तदा ।<br>
देवाश्च लज्जिताः सर्वे मृततुल्यो बृहस्पतिः ।। ९ ।।<br><br>
तदा सहस्रवर्ष च तपस्तप्त्वा रवेः पुरा ।<br>
रवेर्वरेण शक्रः स सहस्राक्षो बभूव ह ।। १० ।।<br><br>
कलङ्करूपमिन्द्रस्य तच्चक्षुर्निकरं परम् ।<br>
यथा चनद्रे कलङ्कश्च तानकाहरणादभूत् ।। ११ ।।<br><br>
नारद उवाच<br>
ब्रह्मन् केन प्रगारेण जहार गौतमप्रियाम् ।<br>
महासतीसमहल्यां च पूज्यां भुवनपादनीम् ।। १२ ।।<br><br>
शुद्धाशायां महाभागां निर्मलां कमलाकलाम् ।<br>
एतद्वेदितुमिच्छामि वद वेदविदां वर ।। १३ ।।<br><br>
नारायण उवाच<br>
पुष्करे तीर्थयात्रायां सूर्यपर्वणि नारद ।<br>
तत्राऽऽगतामहल्यां च ददर्श पाकशासनः ।। १४ ।।<br><br>
सुस्मितां सुदर्ती शान्तां पीनक्षोणिपयोधराम् ।<br>
म्रर्च्छामवाप चेन्द्रश्च दृष्टिमात्रेण तत्त्क्षणात् ।। १५ ।।<br><br>
अथापरदिने तां च दृष्ट्वा सन्दाकिनी तटे ।<br>
एकाकिनीं सुस्मिसां च स्नातीं नग्नां सलज्जिताम् ।। १६ ।।<br><br>
दृष्ट्वा श्रोणिं स्तनयुगमतीव विपुलं हरिः ।<br>
मूर्च्छमवाप कामार्तो जहार चेतनां पुनः ।। १७ ।।<br><br>
क्षणेन चेतनां प्राप्य गत्वा कामी तदन्तिकम् ।<br>
उवाच श्लक्ष्णया वाचा विनयेन पतिव्रताम् ।। १८ ।।<br><br>
महेन्द्र उवाच<br>
अहो गुणमहो रूपमहो किं वा नवं वयः ।<br>
अहो किं वा मुखश्रीस्ते शरच्चन्द्रं विनिन्दती ।। १९ ।।<br><br>
अहोकटाक्षं कुटिलं पुंसां चित्तविकर्षणम् ।<br>
किमहो लोचनं पद्मप्रभामोचनमीप्सितम् ।। २० ।।<br><br>
गमनं रमणीयं च गचखञ्जनभञ्जनम् ।<br>
अहो वाक्यं सुमधुरं पीयूषादपि दुर्लभम् ।। २१ ।।<br><br>
किमहो विपुलश्रोणी कामाधारा मनोहरा ।<br>
कामदा कामुकायैव मुनिमानसमोहिनी ।। २२ ।।<br><br>
अतीव कठिना पीना रम्भास्च म्भविडम्बिता ।<br>
अहो नितम्बयुगुलं वर्तुलं चन्द्रबिम्बवत् ।। २३ ।।<br><br>
श्रीयुक्तं श्रीफलयुगतुल्यं ते स्तनयुग्मकम् ।<br>
अत्युन्नतं सुकठिनं त्रैलोक्यचित्तमोहनम् ।। २४ ।।<br><br>
अहो किं वा तपस्तेपे गौतमश्च तपोधनः ।<br>
संप्राप यत्फलेनैव सुदतीं सुन्दरीं वराम् ।। २५ ।।<br><br>
निषेव्य प्रकृतिं दुर्गा विष्णुमायां सनातनीम् ।<br>
लक्ष्मीं च लक्ष्मीसदृशीमीदृशीं प्राप पद्मिनीम् ।। २६ ।।<br><br>
सुकोमलां सुवदनां ललनां नलिनाननाम् ।<br>
शुद्धां च सुदतीं श्यामां न्यग्रोधदलमध्यमाम् ।। २७ ।।<br><br>
त्वत्पालनं च जानामिकामशास्त्रविचक्षणः ।<br>
कामो वा कामुकश्चन्द्र किं त्वा जानाति गौतमः ।। २८ ।।<br><br>
मां प्रशंसन्ति नित्यं ते कामशास्त्रविचक्षणाः ।<br>
उर्वश्याद्यश्चाप्सरसो मां प्रशंसन्ति संततम् ।। २९ ।।<br><br>
दासिं कृत्वा च दास्यामि शचीं तुम्यं वरानने ।<br>
त्रैलोक्यलक्ष्मी विपुलां गृहण त्यज गौतमम् ।। ३० ।।<br><br>
अनभिज्ञं कामशास्त्रे दुर्बलं च तपस्विनम् ।<br>
अव्यवाहार्य निष्कामं नारायणपरायणम् ।। ३१ ।।<br><br>
अविदग्धो विधाता च योजयामाम योऽक्षमम् ।<br>
ईदृशीं कामुकीं रम्यां ददाति च तपस्विने ।। ३२ ।।<br><br>
इत्युक्त्वा कामुकः शक्रः पपात चरणे मृदा ।<br>
तमुवाच महासध्वी वेदोक्तं च यथौचितम् ।। ३३ ।।<br><br>
अहल्योवाच<br>
अभाग्याद्ब्रह्मणश्चापि मरीचेश्च तपस्विनः ।<br>
अभाग्यात्कश्यपस्यापि त्वं पुत्रः पापमानसः ।। ३४ ।।<br><br>
किं तज्जपेन तपसा मौनेन च व्रतेन च ।<br>
सुरार्चनेन तीर्थेन स्त्रीभिर्यस्य मनोहृतम् ।। ३५ ।।<br><br>
स्त्रीरूपं निर्मितं सृष्टौ मोहाय कामिनां मनः ।<br>
अन्यथा न भवेत्सृष्टिः स्रष्टा तेने पुराऽऽज्ञया ।। ३६ ।।<br><br>
सर्व मायाकरण्डश्च धर्ममार्गार्गलं नृणाम् ।<br>
व्यवधानं च तपसां दोषाणामाश्रयं परम् ।। ३७ ।।<br><br>
कर्मबन्धनिबद्धानां निगडं कठिनं स्मृतम् ।<br>
प्रदीपरूपं कीटानां मीनानां बडिशं यथा ।। ३८ ।।<br><br>
विषकृम्भं दुग्धमुखमारम्भे मधुनोपमम् ।<br>
परिणामे दुःखबीजं सोपानं नरकस्य च ।। ३९ ।।<br><br>
ऋषयः सनकाद्याश्च नोद्वाहं चक्रुरीप्सित्म् ।<br>
परस्त्रीषु मनो येषां तेषां सर्व च निष्फलम् ।। ४० ।।<br><br>
परस्त्रीसेवनं शक्र इहैवात्ययशस्कनम् ।<br>
परत्र नरकं घोरं ददाति कामुकाय च ।। ४१ ।।<br><br>
इत्युक्तवा च महासाध्वी विहाय तं च कामुकम् ।<br>
प्रययौ स्वगृहं तूर्ण गृहिणी गौतमस्य च ।। ४२ ।।<br><br>
तत्सर्व कथयामास गौतमाय तपस्विने ।<br>
तस्थौ प्रहस्य स मुनिर्महन्द्रं च विनिन्द्य च ।। ४३ ।।<br><br>
एकदा गौतमः शीघ्रं जगाम शंकरालयम् ।<br>
शक्रो गौतमरूपेण तां संभोगं चकार सः ।। ४४ ।।<br><br>
सर्व ज्ञात्वा च सर्वज्ञः मन्दिरद्वारमाययौ ।<br>
निर्गच्छन्तं महेन्दं च ददर्श मुनिपुंगवः ।। ४५ ।।<br><br>
नग्नामहल्यां रहसि पीनश्रोणिपयोधराम् ।<br>
मुनिः शशाप शकं च भगाङ्गश्च भवेति च ।। ४६ ।।<br><br>
कोपाच्छशाप पत्नीं च रुदतीं भयविह्वलाम् ।<br>
त्वं च पाषाणरूपा च महारण्ये भवेति च ।। ४७ ।।<br><br>
ययौ च स्वगृहं शक्रो लज्जैकतानमानसः ।<br>
उवाच मधुरं भीता स्वामिनं शोककर्शिता ।। ४८ ।।<br><br>
अहल्योवाच<br>
मां च दासीं च निर्दोषां कथं त्यजसिधार्मिक ।<br>
त्वं च वेदविदां श्रेष्ठो विचारं कुरु धर्मतः ।। ४९ ।।<br><br>
गौतम उवाच<br>
त्वां जानामि मनःशुद्धां सुव्रतां च पतिव्रताम् ।<br>
त्यक्ष्यामि च तथाऽपि त्वां परवीर्यं च बिभ्रतीम् ।। ५० ।।<br><br>
परभोग्या च या कान्ता साऽशुद्धा सर्वकर्मसु ।<br>
तां योगच्छेन्महामूढो नरकं तस्य कल्पकम् ।। ५१ ।।<br><br>
अन्नं विष्ठा जलं मूत्रं परभोग्याश्च (या)निश्चितम् ।<br>
उपस्पृशेन्न तस्याश्च हन्ति पुप्यं पुराकृतम् ।। ५२ ।।<br><br>
अनिच्छया च श्रृङ्गाने स्त्री जारेण न दुष्यति ।<br>
दुष्टा स्त्री निश्चितं साध्वी स्वेच्छाश्रृङ्गारकर्मणि ।। ५३ ।।<br><br>
त्वं शक्रं स्वामिनं मत्वा सुखं भुक्त्वा रतिं गृहे ।<br>
पश्चाद्बभूव ते ज्ञानं मां दृष्ट्वा च निशामय ।। ५४ ।।<br><br>
गच्छ गच्छ महारण्यं भव पाषाणरूपिणी ।<br>
रामपादाङ्गुलिस्पर्शात्सद्यः पूता भपिष्यसि ।। ५५ ।।<br><br>
मां संप्राप्स्यसि तत्पुण्यात्पुनरेवाऽऽगमिष्यसि ।<br>
गच्छ कान्ते महारण्यमित्युक्त्वा तपसे ययौ ।। ५६ ।।<br><br>
इत्येवं कथितं सर्व महेन्द्रदर्पभञ्जनम् ।<br>
पुनः संप्राप लक्ष्मीं च विभोश्च कृपया मुने ।। ५७ ।।<br><br>
इति श्रीब्रह्मo महाo श्रीकृष्णजन्मख o उत्तo नारदनाo<br>
एकषष्टितमोऽध्यायः ।। ६१ ।।<br>
