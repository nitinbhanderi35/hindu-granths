अथ सप्तपञ्चाशत्तमोऽध्यायः<br>
नारायण उवाच<br>
देवानां स्तवनं श्रुत्वा त्यक्तवा च रोदनं सती ।<br>
उवाच सुप्रसन्ना तांस्तेषां स्तोत्रेण नारद ।। १ ।।<br><br>
महालक्ष्मीरुवाच<br>
त्यजामि देहं न क्रोधान्न वैराग्योण सांप्रतम् ।<br>
इदं हृदि समालोच्य देवास्तच्छ्ूयतामिति ।। २ ।।<br><br>
यस्मिन्सदीशे महति सर्वसाम्यो च निर्गुणे ।<br>
सर्वात्मनि सदानन्दे समता तृणशैलयोः ।। ३ ।।<br><br>
भ्रूभङ्गलीलया लक्ष्मीर्लक्षं स्रष्टुमलं च यः ।<br>
भृत्ये स्त्रियां यत्समता किं कार्य तस्च सेवया ।। ४ ।।<br><br>
तत्पत्नीनां प्रधानाऽहं नीरस्ता द्वारिणाऽधुना ।<br>
तद्भृत्यभृत्यभृत्येन परिपूर्णेन नेप्सिता ।। ५ ।।<br><br>
त्यक्ष्यामि जीवनमहमसौभाग्या च स्वामिनि ।<br>
वह्नौ च कामनां कृत्वा यथा भद्रं भवेत्पुरा ।। ६ ।।<br><br>
या स्त्री भर्तुरसौभाग्या साऽसौभाग्या च सर्वतः ।<br>
शयनेऽभोजने तस्या न सुखं जीवनं वृथा ।। ७ ।।<br><br>
यस्या नास्ति प्रियप्रेम तस्या जन्म निरर्थकम् ।<br>
तर्त्कि पुत्रे धने रुपे संपत्तौ यौवनेऽथवा ।। ८ ।।<br><br>
यद्भक्तिर्नास्ति कान्ते च सर्वप्रियतमे परे ।<br>
साऽशुचिर्धर्महीना च सर्वकर्मविवर्जिता ।। ९ ।।<br><br>
पतिर्बन्धुर्गतिर्भर्ता दैवतं गुरुरेव च ।<br>
सर्वक्माच्च परः स्वामी न गुरुः स्वामिनः परः ।। १० ।।<br><br>
पितामाता सुतो भ्राता क्लिष्टो दातुमिदं धनम् ।<br>
सर्वस्वदाता स्वामी च मूढानं योषितां सुराः ।। ११ ।।<br><br>
काचिदेव हि जानाति महासाध्वी च स्वामिनम् ।<br>
अतिसद्वंशजाता च सुशीला कुलपालिका ।। १२ ।।<br><br>
आसद्वंशप्रसूता या दुःशीला धर्मवर्जिता ।<br>
मुखदुष्टा योनिदुष्टा पतिं निन्दति कोपतः ।। १३ ।।<br><br>
या स्त्री सर्वपरं द्वेष्टि पतिं विष्णुसमं गुरुम् ।<br>
कुम्भीपाके पचति सा यावदिन्द्राश्चतुर्दश ।। १४ ।।<br><br>
व्रतं चानशनं दानं सत्यं पुष्यं तपश्चिरम् ।<br>
पतिभक्तिविहीनाया भस्मीभूतं निरर्थकम् ।। १५ ।।<br><br>
अतः रिंचिन्न वक्ष्यामि निष्ठुरं पतिमीश्वरम् ।<br>
भृत्यापराधैर्देवस्य प्राणांस्तयक्ष्यामि निश्चितम् ।। १६ ।।<br><br>
पतिदोषे महासाध्वी पतिं न निष्ठुरं वदेत् ।<br>
यदि सोढुमशक्ता च प्राणांस्त्यजति धर्मतः ।। १७ ।।<br><br>
पतिसेवा व्रतं स्त्रीणां पतिसेवा परं तपः ।<br>
पतिसेवा परो धर्मः पतिसेवा सुरार्चनम् ।। १८ ।।<br><br>
पतिसेवा परं सत्यं दानतौर्थानुकीर्तनम् ।<br>
सर्वदेवमयः स्वामी सर्वदेवमयः शुचिः ।। १९ ।।<br><br>
सर्वपुण्यस्वरुपश्च पतिरुपी जनार्दनः ।<br>
या सतीभर्तुरुच्छिष्टं भुङ्क्तै पादोदकं सदा ।। २० ।।<br><br>
तस्या दर्शमुपस्पर्श नित्यं वाञ्छन्ति देवताः ।<br>
ततः सर्वाणि तीर्यानि पुनन्ति पापिनो ह्यघात् ।। २१ ।।<br><br>
इत्युक्त्वा च महासाध्वी रुरोद च सुहुर्मुहुः ।<br>
उवाच ब्रह्मा भीतश्च भक्तिनम्रात्मकंधरः ।। २२ ।।<br><br>
ब्रह्मोवाच<br>
भविष्यति न भद्रं च जयस्य विजयस्य च ।<br>
त्वया न शप्तौ तौ मूढौ प्रियापराधभौतया ।। २३ ।।<br><br>
सापराधं च धर्मिष्ठः क्षमया न शपेद्यदी ।<br>
सर्वनाशो भवेत्तस्य निश्चितं मा चिरं सति ।। २४ ।।<br><br>
यदि शप्तुं न शक्तश्च न द्ण्डं कर्तुमीश्वरः ।<br>
सापराधे च पुरुषे धर्मो दण्डं करोति च ।। २५ ।।<br><br>
सर्वं क्षमस्व हे मार्तगच्छ प्रियान्तिकम् ।<br>
मां च त्वत्स्वामिनोभक्तं नियोज्य कृष्टिकर्मणि ।। २६ ।।<br><br>
इत्युक्त्वा तां पुरस्कृत्वा सार्ध देवैर्मुनीन्द्रकैः ।<br>
शीघ्रं जगाम वैकुण्ठं वैकुण्ठं स्तोतुमीश्वरः ।। २७ ।।<br><br>
तत्र गत्वा जगत्रायं तुष्टाव कमलासनः ।<br>
चतुर्वक्त्रैश्चतुर्वक्त्रश्चतुर्वेदविदां गुरुम् ।। २८ ।।<br><br>
ब्रह्मणः क्तवनं श्रुत्वा दृषट्वा लक्ष्मीं पुरः सराम् ।<br>
रुदतीं नम्रवदनामुवाच कमलापतिः ।। २९ ।।<br><br>
श्रीभगवानुवाच<br>
सर्वं जानामि सर्वज्ञः सर्वात्मा सर्वपालकः ।<br>
सर्वशास्ता च सर्वादिकारणं कमलोद्भव ।। ३० ।।<br><br>
भक्ते कलत्रे बन्धौ च सर्वत्र समता मम ।<br>
विशेषतोऽतिमद्भक्तः कलत्रात्पर एव च ।। ३१ ।।<br><br>
मद्भक्तौ तव पुतौ च द्वारपालौ दुरन्तकौ ।<br>
क्षम मामपराथं च तयोश्च भक्तिपूर्णयोः ।। ३२ ।।<br><br>
मद्भक्तिपूर्णो बलवान्दैत्यैभ्यो न बिभेति च ।<br>
रक्षितो मम चक्रेण भक्तिमाध्वीकदुर्मदः ।। ३३ ।।<br><br>
इत्युक्त्वा जगतां नायो लक्ष्मीं कृत्वा स्ववक्षसि ।<br>
समानीय द्वारणकं तमुवाचेदमेव च ।। ३४ ।।<br><br>
मा भैर्वत्स सुखं तिष्ठ भयं कि ते मयि स्थिते ।<br>
मद्भक्तानां च कः शास्ता गच्छ वत्साऽऽत्मनः पदम् ।। ३५ ।।<br><br>
इत्युक्तवा भगवांस्तत्र विरराम महामुने ।<br>
ययुर्देवाश्च स्वस्थातं प्रणम्य जगदीश्वरम् ।। ३६ ।।<br><br>
नारायणवचः श्रुत्वा द्वारापाल उवाच तम् ।<br>
पुलकाञ्चितसर्वाङ्गो भक्तिनम्रात्मकंधरः ।। ३७ ।।<br><br>
जय उवाच<br>
नाहं बिभेमि देवंश्च लक्ष्मीं सुनिगणांस्तथा ।<br>
त्वदीयचरणाम्भोजध्यानैकतानमानसः ।। ३८ ।।<br><br>
इति श्रीब्लह्मo महाo श्रीकृष्णजन्मखo नारदनाo उत्तo लक्षमी-<br>
वैराग्यमोचनं नाम सप्तपञ्चाशत्तमोऽध्यायः ।। ५७ ।।<br><br>
