अथ षट्सप्ततितमोऽध्यायः<br>
नन्द उवाच<br>
येषां च दर्शने पुण्यं पापं यस्य च दर्शने ।<br>
तत्सर्व वद सर्वेश श्रोतुं कौतूहरं मम ।। १ ।।<br><br>
श्रीभगवानुवाच<br>
सुब्राह्मणानां तीर्थानां वैष्णवानां च दर्शने ।<br>
देवताप्रतिमादर्शी तीर्थस्नायी भवेन्नरः ।। २ ।।<br><br>
सूर्यस्य दर्शने भक्त्या मतीनां दर्शने तथाः ।<br>
संन्यासिनां यतीनां च तथैव ब्रह्मचारिणाम् ।। ३ ।।<br><br>
भक्त्या गवां च वह्नीनां गुरूणां च विशेषतः ।<br>
गजेन्द्राणां च सिंहानां श्वेताश्वानां तथैव च ।। ४ ।।<br><br>
शुकानां च पिकानां च खञ्जनानां तथैव च ।<br>
हंसानां च मयूराणां चाषाणां शङ्खपक्षिणाम् ।। ५ ।।<br><br>
वत्सप्रयुक्तधेनूनासश्वत्थानां तथैव च ।<br>
पतिपुत्रवतीनां च नराणां तीन्थयायिनाम् ।। ६ ।।<br><br>
प्रदीपानां सुवर्णानां मणीनां च विशेषतः ।<br>
णुक्तानां हीरकाणां च माणिक्यानां महाशय ।। ७ ।।<br><br>
तुलसीशुक्लपुष्पाणां दर्शनं पापनाशम् ।<br>
फलानि शुक्लधान्यानि घृतं दधि मधूनि च ।। ८ ।।<br><br>
पूर्णकुम्भं च लाजांश्च राजेन्द्रं दर्पणं जलम् ।<br>
मालां च शुक्लपुष्पाणां दृष्ट्वा पुण्यं लभेन्नरः ।। ९ ।।<br><br>
गोरोचनं च कर्पूरं रजतं च सरोवरम् ।<br>
पुष्पोद्यानं पुष्पितां च दृष्ट्वा  पुण्यं लभेन्नरः ।। १० ।।<br><br>
शुक्लपक्षस्य चन्द्रं च पीयूषं चन्दनं तथा ।<br>
कस्तूरीं कुङ्कुमं दृष्ट्वा नन्द पुण्यं ।। ११ ।।<br><br>
पताकामक्षयवटं तरुं देवोत्थितं शुभम् ।<br>
देवालयं देवखातं दृष्ट्वा  पुण्यं लभेन्नरः ।। १२ ।।<br><br>
देवाक्षितां देवद्यटं सुगन्धिपवनं तथा ।<br>
शङ्खं च दुंदुभिं दृष्ट्वा सद्यः  पुण्यं लभेन्नरः ।। १३ ।।<br><br>
शुकिंत प्रवालं रजतं स्फटिकं कुशमूलकम् ।<br>
गङ्गामृदं कुशं ताम्रं दृष्ट्वा  पुण्यं लभेन्नरः ।। १४ ।।<br><br>
पुराणपुस्तकं शुद्धं सबीजं विष्णुयन्त्रकम् ।<br>
स्निग्धदूर्वाक्षते रत्नं दृष्ट्वा  पुण्यं लभेन्नरः।। १५ ।।<br><br>
तपस्विनां सिद्धमन्त्रं मसुद्रं कृष्णसारकम् ।<br>
यज्ञं महोत्सवं दृष्ट्वा स पुण्यं लभते नरः ।। १६ ।।<br><br>
गोमूत्रं गोमयं दुग्धं गोधूलिं गोष्ठगोष्पदम् ।<br>
पक्वसस्यान्वितं क्षेत्रं दृष्ट्वा पुण्यं लभेद्ध्रुवम् ।। १७ ।।<br><br>
रुचिरां पद्मिनीं श्यामां न्यग्रोधपरिमण्डलाम् ।<br>
सुवेषकां सुवसनां दिव्यभूषणभूषिताम् ।। १८ ।।<br><br>
वेश्यां क्षेमकरीं गन्धं सुदूर्वाक्षततण्डुलम् ।<br>
सिद्धान्नं परमान्नं च दृष्ट्वा पुण्यं लभेन्नरः ।। १९ ।।<br><br>
कान्तिक्यां पूर्णिमायां च राधिकाप्रतिमां शुभाम् ।<br>
संपूज्य दृष्ट्वा नत्वा च करोति जन्मखण्डनम् ।। २० ।।<br><br>
हिङ्गुलायां तथाऽष्टम्यामिषे मासि सिते शुभे ।<br>
श्रीदुर्गाप्रतिमां दृष्ट्वा करोति जन्मखण्डनम् ।। २१ ।।<br><br>
शिवरात्रौ च काश्यां च विश्वनाथस्य दर्शनम् ।<br>
कृत्वोपवासं पूजां च करोति जन्मखण्डनम्।। २२ ।।<br><br>
जन्माष्टमीदिने भक्तो दृष्ट्वा मां बिन्दुमाधवम् ।<br>
प्रणम्य पूजां कृत्वा च करोति जन्मखण्डनम् ।। २३ ।।<br><br>
पौषे मासि शुक्लरात्रौ यत्र यत्र स्थले नरः ।<br>
पद्मायाः प्रतिमां दृष्ट्वा करोति जन्मखण्डनम् ।। २४ ।।<br><br>
सप्तजन्म भवेत्तस्य पुत्रः पौत्रो धनेश्वरः ।<br>
उपोष्यैकादशीं स्नात्वा प्रभाते द्वादशीदिने ।। २५ ।।<br><br>
दृष्ट्वा काश्यामन्नपूर्णां करोति जन्मखण्डनम् ।<br>
चैत्रै मासि चतुर्दश्यां कामरूपेषु पुण्यदे ।। २६ ।।<br><br>
दृष्ट्वा नत्वा भद्रकालीं करोति जन्मखण्डनम् ।<br>
अयोध्यायां च रामं च श्रीरामनवमीदिने ।। २७ ।।<br><br>
संपूज्य नत्वा दृष्ट्वा च करोति जन्मखण्डनम् ।<br>
उपोष्य पुष्करे स्नात्वा किंवा बदरिकाश्रमे ।। २८ ।।<br><br>
मंपूज्य दृष्ट्वा मामेकं करोति जन्मखण्डनम् ।<br>
दत्तवा तिष्णुपदे पिण्डं विष्णुं यश्च प्रपूज्येत् ।। २९ ।।<br><br>
पितणां स्वात्मनश्चैव करोति जन्मखण्डनम् ।<br>
प्रयागे मुण्डनं कृत्वा दानं च कुरुते यदि ।। ३० ।।<br><br>
उपोष्य नैमिषारण्ये करोति जन्मखण्डनम् ।<br>
सिद्धिं कृत्वा च वदरींभुङ्क्ते बदरिकाश्रमे ।। ३१ ।।<br><br>
दृष्टवा मत्प्रतिमां नन्द करोति जन्मखण्डनम् ।<br>
देलायमानं गोविन्दं पुण्ये वृन्दावने च माम् ।। ३२ ।।<br><br>
दृष्टवा संपूज्य नत्वा च करोति जन्मखण्डनम् ।<br>
भाद्रे दृष्ट्वा च मञ्चस्थं मामेव मधुसूदनम् ।। ३३ ।।<br><br>
संपूज्य नत्वा भक्तश्च करोति जन्मखण्डनम् ।<br>
रथस्थं च जगन्नाथं यो द्रक्ष्यति कलौ नरः ।।<br>
संपूज्य नत्वा भक्त्या च करोति जन्मखण्डनम् ।। ३४ ।।<br><br>
उत्तरायणसंक्रान्त्यां प्रयागे स्नानमाचरेत् ।<br>
संपूज्य नत्वा मामेव करोति जन्मखण्डनम् ।। ३५ ।।<br><br>
कार्तिक्यां पूर्णिमायां च दृष्ट्वा मत्प्रतिमां शुभाम् ।<br>
उपोष्य पूजरं कृत्वा करोति जन्मखण्डनम् ।। ३६ ।।<br><br>
चन्द्रभागासमीपे च माध्यां च मां नमेत्सुधीः ।<br>
राधया सह मां दृष्ट्वा करोति जन्मनः क्षयम् ।। ३७ ।।<br><br>
रामेश्वरं सेतुबन्ध अषाणीपूर्णिमादिने ।<br>
उपेष्य दृष्ट्वा संपूज्य करोति जन्मखण्डनम् ।। ३८ ।।<br><br>
स्वर्गे विद्याधरा रात्रौ नृत्यन्ति च सुहुर्मुहुः।<br>
प्रणामं कर्तुमीशं तं समायाति विभीषणः ।। ३९ ।।<br><br>
गायन्ति किंनरा रात्रौ गन्धर्वाश्च मनोहरम् ।<br>
प्रणामं कर्तुमीशं त समायाति य माधवः ।। ४० ।।<br><br>
दृष्ट्वा साक्षाद्वसन्तं च सर्वेशं चन्द्रशेखरम् ।<br>
जीवन्मुक्तो भवेदन्ते प्रयाति हरिमन्दिरम् ।। ४१ ।।<br><br>
दीननाथं दिनकरं कोणार्के चोत्तरायणे ।<br>
उपोष्य दृष्ट्वा संपूज्य करोति जन्मखण्डनम् ।। ४२ ।।<br><br>
कृषिकोष्ठे सुवसने कलर्विके वसुंधरे ।<br>
विस्पन्दके राजकोष्ठे नन्दके पुष्पभद्रके ।। ४३ ।।<br><br>
पार्वतीप्रतिमां दृष्ट्वा कार्तिकेयं गणेश्वरम् ।<br>
नन्दिनं शंकरं दृष्ट्वा करोति जन्मनः क्षयम् ।। ४४ ।।<br><br>
उपोष्य प्रातः संपूज्य दृष्ट्वा स्तुत्वा स्तुतौ नतः ।<br>
पारणं च दधि प्राश्य करोति जन्मखण्डनम् ।। ४५ ।।<br><br>
त्रिकूटे मणिभद्रे च पश्चिमोदधिसंनिधौ ।<br>
समुपोष्य दधि प्रश्य मां दृष्ट्वा मुक्तिमाप्नुयात् ।। ४६ ।।<br><br>
प्रतिमासु मदीयासु पार्वतीप्रतिमासु च ।<br>
जीवं संन्यस्य संपूज्य करोति जन्मखण्डनम् ।। ४७ ।।<br><br>
शिवदुर्गालयं कृत्वा मदीयं च विशेषतः ।<br>
शिवसंस्थापनं कृत्वा करोति जन्मखण्डनम् ।। ४८ ।।<br><br>
पुष्पोद्यानं च शंकुं च सेतुं खातं सरोवरम् ।<br>
विप्रसंस्थापनं कृत्वा करोति जन्मखण्डनम् ।। ४९ ।।<br><br>
न च वेदाः पुराणानि ब्रह्मसंस्थापनं फलम् ।<br>
जानन्ति सन्तो मुनयः सुरा विप्रादयः पितः ।। ५० ।।<br><br>
गण्यन्ते पांसवो भूमेर्गण्यन्ते वृष्टिबिन्दवः ।<br>
न गण्यते विधात्राऽपि विप्रसंस्थापने फलम् ।। ५१ ।।<br><br>
कृत्वोपजींयं विप्रस्य जीवन्मुक्तो भवेन्नरः ।<br>
अचलां श्रीयमाप्नोति परे सुक्तिचतुष्टयम् ।। ५२ ।।<br><br>
मद्दास्यभक्तिं स लभेद्वैकुण्ठे मोदके चिरम् ।<br>
न हि पातो भवेत्तस्य यथा मे परमात्मनः ।। ५३ ।।<br><br>
कुमारीमष्टवर्षोयां सुविप्रय ददाति यः ।<br>
संपूज्य सर्वाभरणां दुर्गादानफलं लभेत् ।। ५४ ।।<br><br>
सर्व स्वर्ग्य समालोक्य ब्रह्मलोकेषु पूजितः ।<br>
लभते मम दास्यं च वैसुण्ठे मोदते चिरम् ।। ५५ ।।<br><br>
विवाहदर्शने कोटिस्वर्णदानफलं लभेत् ।<br>
अन्ते स्वर्गे प्रयात्येवमिहैव निश्चलां श्रियम् ।। ५६ ।।<br><br>
यः सुविप्रमनाथं च दरिद्रं च सुपण़्डितम् ।<br>
दृष्ट्वा कुर्यात्तद्विवाहं स मोक्षं लभते ध्रुवम् ।। ५७ ।।<br><br>
यच्छत्रपादुकादानं शालग्रामस्य योषितः ।<br>
करोति भक्त्या पुण्याहे पृथ्वीदानफलं लभेत् ।। ५८ ।।<br><br>
गजचदाने च तल्लोममानवर्ष श्रुतौ श्रुतम् ।<br>
चतुर्गुणं गजेन्द्रं च मोदते मम मन्दिरे ।। ५९ ।।<br><br>
गजर्ध श्वेततुरगे तदर्ध चेतने पितः ।<br>
गजतुल्यं कृष्णगवां दाने च तत्फलं लभेत् ।। ६० ।।<br><br>
तत्तुल्यं धेनुदाने च ह्यर्धं सामान्यगोस्तथा ।<br>
लभेद्वत्सप्रसूतानां दाने दाने फलं भुवः ।। ६१ ।।<br><br>
भूमिदाने रेणुमानवर्ष स्थानं च मत्पदे ।<br>
ज्ञानदाने महत्पुण्यं वैकुण्ठे मोदते चिरम् ।। ६२ ।।<br><br>
श्रियं लभेत्स्वर्णदाने राजत्वं रजतेन च ।<br>
अन्नदाने फलं गहं कथं जानामि पै शुतम् ।। ६३ ।।<br><br>
लभते सर्वदानस्य फलं ब्रह्मणभोजने ।<br>
अन्नदानात्परं दानं न भूतं न भविष्यति ।। ६४ ।।<br><br>
नात्र पात्रपरीक्षाऽस्ति न कालनियमः क्वचित् ।<br>
अन्नदाने शुभं पुण्यं दातुः पात्रं त्वपातकी ।। ६५ ।।<br><br>
अन्नदानं च धन्यं स्याद्भूमौ वैकुण्ठहेतुकम् ।<br>
वस्त्रं ददाति विप्रय दरिद्राय कुटुम्बिने ।। ६६ ।।<br><br>
वस्त्रंसूत्रमानवर्ष वैकुण्ठे मोदते चिरम् ।<br>
सुरम्ये चन्द्रलोके च वारुणे च तथैव च ।। ६७ ।।<br><br>
कृत्वा लोहप्रदीपं च स्वर्णवर्तिसमन्वितम् ।<br>
दत्तवा घृतप्रदीपं च हरये परमात्मने ।। ६८ ।।<br><br>
अन्धकारं च न गृहं यमदूतं यमं तथा ।<br>
न हि पश्यति दाता च प्रयाति मम मन्दिरम् ।। ६९ ।।<br><br>
ब्रह्मणाय च दत्तवैव न याति यमयातनाम् ।<br>
दिव्यवर्षसहश्रं च मोदते शक्रमन्दिरे ।। ७० ।।<br><br>
आसनं लभते स्वर्गे वस्तुमात्रानुरूपतः ।<br>
उत्तमे लक्षवर्षे च तदर्ध चेतरे व्रजेत् ।। ७१ ।।<br><br>
ताम्पूलेन लभेद्भोगं स्वर्गे वर्षशतं व्रजेत् ।<br>
माल्यदाने प्रियं स्वर्ग वस्तुमात्रानुरूपतः ।। ७२ ।।<br><br>
फलदानफलं स्वर्ग लभते नात्र संशयः ।<br>
सामान्यशय्यादानेन स्वर्ग वर्षशतं व्रजेत् ।। ७३ ।।<br><br>
चतुर्गुणं प्रकृष्टायां गुणलक्षं दिलक्षणे ।<br>
अनाथाय सुविप्राय यदि गेहं प्रदीयते ।। ७४ ।।<br><br>
अत्रैव मानवर्ष च शक्रलोके महीयते ।<br>
दृष्ट्वा बुभुक्षितं विप्रमन्नं तस्मै प्रदीयते ।। ७५ ।।<br><br>
अयलां श्रियमाप्नोति पुत्रपौत्रविवर्धिनीम् ।<br>
व्रजनाथ व्रजं गत्वा व्रजभूमौ व्रजाधुना ।। ७६ ।।<br><br>
व्रज भोजय विपांश्च व्रज सर्व व्रजे व्रजे ।<br>
गोकुले गोकुले वत्स वत्स वत्स निराकुले ।। ७७ ।।<br><br>
व्याकुलानां गोकुलानां संकुले च व्रजे व्रजे ।<br>
एतत्ते कथितं नन्द सानन्दं पुण्यवर्धनम् ।।<br>
सुस्वप्नदर्शनं पुण्यं यदि नीचं न वक्ति च ।। ७८ ।।<br><br>
काश्यपं दुर्भगं नीचं शत्रुमज्ञानिनं स्त्रेयम् ।<br>
त्यक्त्वा रात्रिं च दिवसे वक्ति विप्रं मुपण्डितम् ।। ७९ ।।<br><br>
देवालये च देवं वाऽप्यश्वत्थतुलशीवटम् ।<br>
उक्त्वा तद्द्विगुणं पुण्यमप्रकाश्य चतुर्गुणम् ।। ८० ।।<br><br>
सुस्वप्नदर्शने प्राज्ञो गंगास्नानफलं लभेत् ।<br>
अर्थं वित्तं च भार्या च भूमिं पुत्रं लभेत्प्रजाम् ।। ८१ ।।<br><br>
मोक्षं च परमैश्वर्यं लभते सर्ववाञ्छितम् ।<br>
इत्येवं कथितं तात किं भूयः श्रोतुमिच्छसि ।। ८२ ।।<br><br>
इति श्रीब्रह्मo महाo श्रीकृष्णजन्मखo उत्तo नारदनाo भगवन्नन्दसंo<br>
षट्सप्ततितमोऽध्यायः ।। ७६ ।।<br><br>
