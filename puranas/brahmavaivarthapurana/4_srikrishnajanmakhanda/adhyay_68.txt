अथाष्टषष्टितमोऽध्यायः<br>
नारायण उवाच<br>
कृत्वा क्रीडां समुत्थाय पुष्पतल्पात्पुरातनः ।<br>
निद्रितां प्राणसदृशीं बोधयामास तत्क्षणम् ॥ १ ॥<br><br>
वस्त्राञ्चलेन संस्कृत्य कृत्वा तन्निर्मलं मुखम् ।<br>
उवाच मधुरं शान्तं शान्तां च मधुसूदनः ॥ २ ॥<br><br>
श्रीकृष्ण उवाच<br>
अयि तिष्ठक्षणं राधे रासेश्वरि शुचिस्मिते ।<br>
व्रज बृन्दावनं वाऽपि व्रजं व्रज व्रजेश्वरि ॥ ३ ॥<br><br>
रासाधिष्ठातृतेवि त्वं रासं रासे कुरु क्षणम् ।<br>
ग्रामे ग्रामे यथा सन्ति सर्वत्र ग्रामदेवताः ॥ ४ ॥<br><br>
प्रियारलिनिवहैः सार्धं क्षणं चन्दनकाननम् ।<br>
क्षणं वा चम्पकवनं घच्छ वा तिष्ठ सुन्दरि ॥ ५ ॥<br><br>
क्षणं गृहं च यास्यामि विशिष्टं कार्यमस्ति मे ।<br>
विदायं देहि मे प्रीत्या क्षणं मां प्राणवल्लभे ॥ ६ ॥<br><br>
प्राणाधिष्ठातृदेवी त्वं प्राणाश्च त्वयि सन्ति मे ।<br>
प्राणी विहाय प्रणांश्च कुत्र स्थातुं क्षमः प्रिये ॥ ७ ॥<br><br>
त्वयि मे मानसं शश्वत्तवं मे संसारवासना ।<br>
त्वत्तो मम प्रिया नास्ति त्वमेव शंकरात्प्रिया ॥ ८ ॥<br><br>
प्राणा मे शंकरः सत्यं त्वं च प्राणाधिका सति ।<br>
इत्युक्त्वा तां समाश्लिष्य भगवान् गन्तुसुद्यतः ॥ ९ ॥<br><br>
अक्रूरागमनं ज्ञात्वा सर्वज्ञः सर्वसाधनः ।<br>
आत्मा पाता च सर्वेषां सर्वोपकारकारकः ॥ १० ॥<br><br>
दृष्ट्वा तमेव गच्छन्तमुत्सुकं भिन्नमानसम् ।<br>
उवाच राधिका देवी हृदयेन विदूयता ॥ ११ ॥<br><br>
राधिकोवाच<br>
हे नाथ रमणप्रेष्ठ श्रेष्ठश्च प्रेयसां मम ।<br>
हे कृष्ण हे रमानाथ व्रजेश मा द्रज व्रजम् ॥ १२ ॥<br><br>
अधुना त्वां प्राणनाथ पश्यामि भिन्नमानसम् ।<br>
गते त्वयि मम प्रेम गतं सौभाग्यमेव च ॥ १३ ॥<br><br>
क्व यासि मां विनिक्षिप्य गम्भीरे शोकसागरे ।<br>
विरहव्याकुलां दीनां त्वय्येव शरणागताम् ॥ १४ ॥<br><br>
न यास्यामि पुनर्गेहं यास्यामि काननान्तरम् ।<br>
कृष्ण कृष्णेति कृष्णेति गायं गायं दिवानिशम् ॥ १५ ॥<br><br>
न यास्याम्यथवाऽरण्यं यास्यामि कामसागरे ।<br>
तत्र त्वत्कामनां कृत्वा त्यक्ष्यामि च कलेवरम् ॥ १६ ॥<br><br>
यथाऽऽकाशो यथाऽऽत्मा च यथा चन्द्रो था रविः ।<br>
तथा त्वं यासि मत्पार्श्वे निबद्धो वसनाञ्चले ॥ १७ ॥<br><br>
अधुना यासि नैराश्यं कृत्वा मे दीनवत्सल ।<br>
न युक्तं हि परित्यक्तुं दीनां मां शरणागताम् ॥ १८ ॥<br><br>
यत्पादपद्मं धयायन्ते ब्रह्मविष्णुशिवादयः ।<br>
त्वां मायया गोपवेषं कथं जानामि मत्सरी ॥ १९ ॥<br><br>
कृतं यद्देव दुर्नीतमपराधसहस्रकम् ।<br>
यदुक्तं पतिभावेन चाभिमानेन तत्क्षम ॥ २० ॥<br><br>
चूर्णोभूतश्च मद्गर्वो दूरीभूतो मनोरथः ।<br>
विज्ञातुमात्मसौभाग्यं किमन्यत्कथयामि ते ॥ २१ ॥<br><br>
ज्ञात्वा गर्गमुखच्छ्रुत्वा मोहिता तव मायया ।<br>
त्वां च वक्तुं न शक्नोमि प्रेम्णा वा भक्तिपाशतः ॥ २२ ॥<br><br>
यासि चेन्मां परित्यज्य सकलङ्को भविष्यसि ।<br>
त्वत्पुत्रपौत्रा नश्यन्ति ब्रह्ममोपानलेन च ॥ २३ ॥<br><br>
क्षणं युगशतं मन्ये त्वां विना प्राणवल्लभम् ।<br>
कथं शताब्दं त्वां त्यक्त्वा बिभर्मि जीवनं प्रभी ॥ २४ ॥<br><br>
इत्युक्त्वा राधिका मोपात्पपात धरणीतले ।<br>
मूर्च्छं संप्राप सहसा जहार चेतनां मुने ॥ २५ ॥<br><br>
कुष्णस्तां मूर्च्छितां दृष्ट्वा कृपया च कृपानिधिः ।<br>
चेतनां कारयित्वा च वासयामास वक्षसि ॥ २६ ॥<br><br>
बोधयामास विविधं योगैःशोकविखण्डनैः ।<br>
तथाऽपि शोकं त्यक्तुं च न शशाक शुचिस्मिता ॥ २७ ॥<br><br>
सामान्यवस्तुविश्लेषीनृणां शोकाय केवलम्।<br>
देहात्मनोश्च विच्छेदः क्व सुखाय प्रकल्पते ॥ २८ ॥<br><br>
न ययौ तत्र दिवसे व्रजराजो व्रजं पति ।<br>
क्रीडासरोवराभ्याशं प्रययौ राधाया सह ॥ २९ ॥<br><br>
तत्र गत्वा पुनः क्रीडां चकार च तया सह ।<br>
विजहौ क्रिहज्वालां रासे रासेश्वरी मुदा ॥ ३० ॥<br><br>
राधा सा स्वामिना सार्धं पुष्पचन्दनचर्चिता ।<br>
पुष्पचन्दनतल्पे च तस्थौ रहसि नारद ॥ ३१ ॥<br><br>
इति श्रीब्रह्मo महाo श्रीकृष्णजन्माखo उत्तo नारदनाo राधाशोक-<br>
विमोचनं नामाष्टषष्टितमोऽध्यायः ॥ ६८ ॥<br>
