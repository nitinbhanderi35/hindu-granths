अथ शाततमेऽध्यायः<br>
नारायण उवाच<br>
अथादितिर्दितिश्चैव देवकी रोहिणी रतिः ।<br>
सरस्वती च सावित्री यशोदा च पतिव्रता ॥ १ ॥<br><br>
लोबामुद्राऽरुन्धती च अहल्या तारका तथा ।<br>
ययुस्ताः पार्वतीं दृष्टवा वेगेन मन्दिरादपि ॥ २ ॥<br><br>
परस्परं च संभाष्य समाश्लिष्य पुनः पुनः ।<br>
प्रणम्य वेशयामासुर्मन्दिरं रत्ननिर्मितम् ॥ ३ ॥<br><br>
रत्नसिहासने रम्ये वासयामासुरीश्वरीम् ।<br>
वरयामासुर्माल्येन वाससा रत्नभूषणैः ॥ ४ ॥<br><br>
पारिजातस्य पुष्पं च शक्रानीतं मनोहरम् ।<br>
ददौ तत्पादपद्मे च देवकी भक्तिपूर्वकम् ॥ ५ ॥<br><br>
सिन्दूरबिन्दुं सीमन्ते भाले चन्दनबिन्दुकम् ।<br>
कस्तूरीकुङ्कुमादींश्च प्रददौ परितस्तयोः ॥ ६ ॥<br><br>
मिष्टान्नं भोजयामास शीततोयं सुवासितं ।<br>
ताम्बूलं च वरं रम्यं कर्पूरादिसुवासितम् ॥ ७ ॥<br><br>
अलक्तकं च प्रददौ नखेषु पादपद्मयोः ।<br>
कुङ्कुमस्यापि रागं च सिषेवे श्वेतचामरैः ॥ ८ ॥<br><br>
मंपुज्य पार्वतीं देवीं मुनिपत्नीः क्रमेण च ।<br>
पूजयामास विधिवत्पतिपुत्रवतीः सतीः ॥ ९ ॥<br><br>
राजकन्या देवकन्या नागकन्या मनोहराः ।<br>
मुनिकन्या बन्धुकन्याः पूजयामास सुव्रता ॥ १० ॥<br><br>
वाद्य नानाविधं रम्यं वादयामास कौतुकात् ।<br>
मङ्गलं कारयामास भोजयामास ब्रह्मणान् ॥ ११ ॥<br><br>
भैरवीं पूजयामास मथुराग्रामदेवताम् ।<br>
उपचारैः षोडशभिः षष्ठीं मङ्गलचण्डिकाम् ॥ १२ ॥<br><br>
पुण्यं स्वस्त्ययनं शुद्धं वारयामास मङ्गलम् ।<br>
वेदांश्च पाठयामास वसुदेवास्य वल्लभा ॥ १३ ॥<br><br>
स्वर्गङ्गासुजलेनैव सुवर्मकलशेन च ।<br>
स्नापयामास सबलं श्रीकृष्णं पुत्रवत्सला ॥ १४ ॥<br><br>
वस्त्रचन्दनमाल्यैश्च तयोर्वेषं चकार सा ।<br>
रत्नेन्द्रसारनिर्माणभूषणैश्च मनोहरैः ॥ १५ ॥<br><br>
मातृभूषणभूषाढ्यः सबलः कृष्ण एव च ।<br>
आययौ च सभां देवमुनीन्द्राणां च नारद ॥ १६ ॥<br><br>
दृष्ट्वा तं जगतां राथमुत्तस्थौ प्रजवेन च ।<br>
स्वयं विधाता शंभुश्च शेषो धर्मश्च भास्करः ॥ १७ ॥<br><br>
देवाश्च मुनयश्चैव कार्तिकेयो गणेश्वरः ।<br>
पृथक्पृथक् क्रमेणैव तुष्टाव परमेश्वरम् ॥ १८ ॥<br><br>
ब्रह्मोवाच<br>
नाथानिर्वचनोयोऽसि भक्तानुग्रहविग्रहः ।<br>
वेदानिर्वचनीयं च कस्त्वां स्तोतुमिहेश्वरः ॥ १९ ॥<br><br>
महादेव उवाच<br>
देहेषु देहिनां शश्वत्स्थितं निर्लिप्तमेव च ।<br>
कर्मिणां कर्मणां शुद्धं साक्षिणां साक्षतं विभुम् ॥<br>
किं स्तौमि रूपशून्यं च गुणशून्यं च निर्गुणम् ॥ २० ॥<br><br>
अनन्त उवाच<br>
किंवा जानाम्यहं नाथ त्वामज्ञोऽनन्तमीश्वरम् ।<br>
अनन्तकोटिब्रह्माण्डकारणं दुःखतारणम् ॥ २१ ॥<br><br>
महाविष्णोश्च लोम्नां च विवरेषु जलेषु च ।<br>
सन्ति विश्वान्यसंख्यानि चित्राणि कृत्रिमाणि च ॥ २२ ॥<br><br>
सन्ति सन्तश्च देवाश्च ब्रह्मविष्णुशिवात्मकाः ।<br>
त्वदंशाः प्रतिबिम्बेषु तीर्थानि भारतं तथा ॥ २३ ॥<br><br>
ब्रह्माण्डैकस्थितोऽहं च सूक्ष्मनागस्वरूपकः ।<br>
स्थापितश्च त्वया कूर्मे गजेन्द्रे मशको यथा ॥ २४ ॥<br><br>
परमाणुपरं सूक्ष्मं विश्वेषु नास्ति कुत्रचित् ।<br>
महाविष्णोः परं स्थूलं समो नास्ति च कुत्रचित् ॥ २५ ॥<br><br>
महाविष्णोः परस्त्वं च त्वत्परो नास्ति कश्चन ।<br>
स्थूलात्स्थूलतरो देवः मूक्ष्मात्सूक्ष्मतमो महान् ॥ २६ ॥<br><br>
आधारश्च महाविष्णो जलरूपो भवान्स्वयम् ।<br>
जलाधारो हि गोलोकस्त्वं च स्थावररूपधृक् ॥ २७ ॥<br><br>
मर्वाधारो महान्वायुः श्वासनिः श्वासरूपकः ।<br>
भक्तानुग्रहदेहस्य नित्यस्य भवतो दिभो ॥ २८ ॥<br><br>
वक्त्रैर्बहुतरैर्वांऽथ त्वया दत्तैः पुरैव च ।<br>
स्तोतुमिच्छामि त्वद्योगं न दत्तं ज्ञानमैश्वरम् ॥ २९ ॥<br><br>
देवा ऊचुः<br>
त्वामनन्तं यदि स्तोतुं देवोऽनन्तो न हीश्वरः ।<br>
न हि स्वयं विधाता च न हि ज्ञानात्मकः शिवः ॥<br>
सरस्वती जडीभूता किं कुर्मः स्तवनं वयम् ॥ ३० ॥<br><br>
मुनीन्द्रा ऊचुः<br>
वेदा न शक्ताः स्तोतुं चेत्त्वां चैव ज्ञातुमीश्वरम् ।<br>
वयं वेदविदः सन्तः किं कुर्मः स्तवनं तव ॥ ३१ ॥<br><br>
इदं स्तोत्रं महापुण्यं देवैश्च मुनिमिः कृतम् ।<br>
यः पठेत्संयतः शुद्धः पूजाकाले च भक्तितः ॥ ३२ ॥<br><br>
इह लोके सुखं भुक्त्वा लब्ध्वा ज्ञानं निरञ्जनम् ।<br>
रत्नायानं समारुह्य गोलोकं स च गच्छति ॥ ३३ ॥<br><br>
इति श्रीब्रह्मo महाo श्रीकृष्णजन्मखo उत्तo नारदनाo भगवदुपनयने<br>
शाततमोऽयायः ॥ १०० ॥<br>
