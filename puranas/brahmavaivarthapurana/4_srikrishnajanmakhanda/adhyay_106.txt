अथ पडधिकशततमोऽध्यायःनारायण उवाच<br>
एतस्मिन्नन्तरे नाजा ककुद्मी च महाबलः ।<br>
वरार्थं कन्यकायाश्च ब्रह्मलोकात्समागतः ॥ १ ॥<br><br>
प्रददौ रेवतीं कन्यां शश्वत्सुस्थिरयौवनाम् ।<br>
अमूल्यरत्नभूषाढ्या त्रिषु लोकेषु दुर्लभाम् ॥ २ ॥<br><br>
बलाय बलदेवाय संप्रदानेन कौतुकात् ।<br>
वयो यस्या गतं सत्ये युगानां सप्तविंशतिः ॥ ३ ॥<br><br>
दत्त्वा कन्यां विधानेन मुनिदेवेन्द्रसंसदि ।<br>
गजेन्द्राणां त्रिलक्षं च जामात्रे यौतुकं ददौ ॥ ४ ॥<br><br>
दशलक्षं तुरङ्गाणां रथानां लक्षमेव च ।<br>
रत्नालंकारयुक्तानां दासीनां चापि लक्षकम् ॥ ५ ॥<br><br>
मणिलक्षं रत्नलक्षं स्वर्णकोटिं च सादरम् ।<br>
वह्निशुद्धांशुकं रम्यं मुक्तामाणिक्यहीरकम् ॥ ६ ॥<br><br>
दत्तवा कन्यां च राजेन्दो बलाय बलशालिने ।<br>
रत्नेन्द्रसारयानेन तैः सार्ध कुण्डिनं ययौ ॥ ७ ॥<br><br>
अथान्तरे च निर्बन्धे साङ्गे मङ्गलकर्मणि ।<br>
रेवतीं वेशयामास योषितां कमलाकलाम् ॥ ८ ॥<br><br>
देवकी रोहिणी चैव यशोदा नन्दगेहिनी ।<br>
अदितिश्च दितिः शान्तिर्जयं कृत्वा च मन्दिरम् ॥ ९ ॥<br><br>
ब्राह्मणान्भोजयामास ददौ तेभ्यो धनं मुदा ।<br>
मङ्गलं कारयामास वसुदेवस्य वल्लभा ॥ १० ॥<br><br>
अथ देवाश्च मुनयो राजेन्द्रः कटकैः सह ।<br>
संप्रापुर्लीलामात्रेण कुण्डिनं नगरं मुदा ॥ ११ ॥<br><br>
ददृशुर्नगरं सर्वे ह्यतीव सुमनोहरम् ।<br>
सप्तभिःपरिशाभिश्च गभीराभिश्च वेष्टितम् ॥ १२ ॥<br><br>
प्राकारैः सप्तभिर्युक्तं द्वाराणां शतकैस्तथा ।<br>
नानारत्नैश्च मणिभिर्निर्मितं विश्वकर्मणा ॥ १३ ॥<br><br>
नगरस्य बहिर्द्वारं ददृशुर्वरयात्रिणः ।<br>
रक्षितं रक्षकैः सार्ध चतुर्भिश्च महारथैः ॥ १४ ॥<br><br>
रुक्मिश्च शिशुपालश्च दन्तवक्त्रो महाबली ।<br>
शाल्वो मायाविनां श्रेष्ठो युद्धशास्त्रविशारदः ॥ १५ ॥<br><br>
नानाशास्रत्रैस्तथाऽश्त्रैश्च रथस्थश्च रणोन्मुखः ।<br>
विलोक्य कृष्णसैन्यं च चुकोप नृपनन्दनः ॥ १६ ॥<br><br>
उवाच निष्ठुरं वाक्यं श्रुतितीक्ष्मं सुदुष्करम् ।<br>
उपहास्य मुनीन्द्रांश्च देवांश्च मुनिपुंगवान् ॥ १७ ॥<br><br>
रुक्मिरुवाच<br>
अहो कालकृतं कर्म दैवं च केन वार्यते ।<br>
किंवाऽहं कथयिष्यामि देवेन्द्राणां च संसदि ॥ १८ ॥<br><br>
ग्रहीतुं रुक्मिणीं कन्यां देवयोग्यां मनोहराम् ।<br>
आयाति देवैर्मुनिभिर्नन्दस्य पशुरक्षकः ॥ १९ ॥<br><br>
साक्षाज्जारश्च गोपीनां गोपोच्छिष्टान्नभोजनः ।<br>
जातेश्च निर्मयो नास्ति भक्ष्यमैथुनयोस्तथा ॥ २० ॥<br><br>
किं नु राजेन्द्रपुत्रश्च किं नु वा मुनिपुत्रकः ।<br>
वसुदेवः क्षत्रियश्च भक्षणं वैश्यमन्दिरे ॥ २१ ॥<br><br>
शिशुकाले च स्त्रीहत्या कृताऽनेन दुरात्मना ।<br>
कुब्जा मृता च संभोगाद्वाससा रजको मृतः ॥ २२ ॥<br><br>
राजेन्द्रस्य वधे दुष्टो ब्रह्महत्यां लभेद्ध्रुवम् ।<br>
मथुरायां च धर्मिष्ठः सद्यः कंसो निपातितः ॥ २३ ॥<br><br>
शाल्व उवाच<br>
यदुक्तं रुक्मिणा देवाः किमसत्यं च तत्र वै ।<br>
को वाऽयं रुक्मिणीभर्ता नन्दस्य पशुरक्षकः ॥ २४ ॥<br><br>
शिशुपाल उवाच<br>
अहो भुवि किमाश्चर्य देवा ब्रह्मादयस्तथा ।<br>
मुनीन्द्रा ब्रह्मणः पुत्राश्चाऽऽययुर्मानवाज्ञया ॥ २५ ॥<br><br>
दन्तवक्त्र उवाच<br>
संततं ब्राह्मणा लुब्धा देवाश्च भक्तवत्सलाः ।<br>
आययुर्ब्रह्मपुत्राश्च नन्दपुत्राज्ञया कथम् ॥ २६ ॥<br><br>
तेषां च वचनं श्रुत्वा चुकोप देवसंधकः ।<br>
मुनिराजेन्द्रसंघश्च लाङ्गलीत्यादयस्तथा ॥ २७ ॥<br><br>
इति श्रीब्रह्मo महाo शीकृष्णजन्मखo उत्तo नारदनाo रुक्मिण्युद्वाहे<br>
षडधिकशततमोऽध्यायः ॥ १०६ ॥<br><br>
