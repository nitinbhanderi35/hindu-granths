<br>
अथाष्टसप्ततितमोऽध्यायः<br>
नन्द उवाच<br>
श्रीक़ष्ण जगतां नाथ सुस्वप्नश्च श्रुतो मया ।<br>
वेदसारो नीतिसारो लौकिको वैदिकस्तथा ॥ १ ॥<br><br>
अधुना श्रोतुमिच्छामि पापं येषां च दर्शने ।<br>
यस्मिन्कर्मणि वा वत्स तन्मां कथितुमर्हसि ॥ २ ॥<br><br>
वचनं वेदशाश्रोक्तं तथा वेदानुयायिनः ।<br>
श्रोतुमिच्छन्ति संतप्ता लोकास्त्वन्मुखतस्तथा ॥ ३ ॥<br><br>
वेदानां जनकस्त्वं च वैदिकानां सतामपि ।<br>
प्रह्मादीनां सुराणां च मुनीनां जगतामपि ॥ ४ ॥<br><br>
श्रुतं यत्त्वन्मुखाम्भोजात्प्रमाणं वचनामृतम् ।<br>
तेन देहोऽभिषिक्तो मे वत्सविच्छेददाहनः ॥ ५ ॥<br><br>
स्वप्ने यच्छरणाम्भोजं सर्वकामफलप्रदम् ।<br>
ब्रह्मादयो न पश्यन्ति तदद्य दृष्टिगोचरम् ॥ ६ ॥<br><br>
अतः परं त्वत्पदाब्जं क्व पश्यामि च पातकी ।<br>
विण्मूत्रधारी देहो मे निबद्धश्च स्वकर्मणा ॥ ७ ॥<br><br>
ईदृशं च दिनं वत्स कदा मम भविष्यति ।<br>
त्वया ब्रह्मादिनाथेन संवादो मम पापिनः ॥ ८ ॥<br><br>
कृपां कुरु कृपानाथ मम दोषं क्षमस्व च ।<br>
वत्सबुद्ध्या च दुर्नीतं यत्कृतं च महेश्वर ॥ ९ ॥<br><br>
ब्रह्मेशशेषमुनयो ध्यायन्ते त्वत्पदाम्बुजम् ।<br>
सरस्वती श्रुतिर्यस्य स्तवने जडतां व्रजेत् ॥ १० ॥<br><br>
इत्येवमुक्त्वा नन्दश्च निरानन्दः शुचाऽऽकुलः ।<br>
मूर्च्छामाप रुदित्वा च पुत्रविच्छेदविह्वलः ॥ ११ ॥<br><br>
संत्रस्तो भगवान्कृष्णो बोधयामास यत्नतः ।<br>
परमाध्यात्मिकं ज्ञानं ददौ तस्मै जगत्पतिः ॥ १२ ॥<br><br>
श्रीभगवानुवाच<br>
हे नन्द जनकश्रेष्ठ सर्वश्रेष्ठ व्रजेश्वर ।<br>
चेतनं कुरु कल्याम ज्ञानं च परमं श्रृणु ॥ १३ ॥<br><br>
परमाध्यात्मिकं ज्ञानं ज्ञानिनां च सुदुल्रभम् ।<br>
वेदशास्त्रे गोपनीयं तुभ्यमेव ददाम्यहम् ॥ १४ ॥<br><br>
निबोध श्रूयतां नन्द सानन्दः सुसमाहितः ।<br>
जन्ममृत्युचराव्याधिर्यदभ्यासान्न जायते ॥ १५ ॥<br><br>
स्थिरो भव महाराज व्रजनाथ व्रजं व्रज ।<br>
ज्ञानं लब्ध्वा सदानन्दः शोकमोहविवर्जितः ॥ १६ ॥<br><br>
जलबुद्बुदवत्सर्वं संसारं सचराचरम् ।<br>
प्रभाते स्वप्नवन्मिथ्या मोहकारणमेव च ॥ १७ ॥<br><br>
मिथ्याकृत्रिमनिर्माणहेतुश्च पाञ्चभौतिकः ।<br>
मायया सत्यबुद्ध्या च प्रतीतिं जायते नरः ॥ १८ ॥<br><br>
कामक्रोधरोभमोहैर्वेष्टितः सर्वकर्मसु ।<br>
मायया मोहितः शश्वज्ज्ञानहीनश्च दुर्बलः ॥ १९ ॥<br><br>
निद्रातन्द्राक्षुत्पिपासाक्षमाश्रद्धादयादिभिः ।<br>
लज्जा शान्तिर्धृतिः पुष्टिस्तुष्टिश्चाऽऽभिश्च वेष्टितः ॥ २० ॥<br><br>
मनोबुद्धिचेतनाभिः प्राणज्ञानात्मभिः सह ।<br>
संसक्तः सर्वदेवैश्च यथा वृक्षश्च वायसैः ॥ २१ ॥<br><br>
अहमात्मा च सर्वेशः सर्वज्ञानात्मकः स्मृतः ।<br>
मनो ब्रह्मा च प्रकृतिर्बुद्धिरुपा सनातनी ॥ २२ ॥<br><br>
प्राणा विष्णुश्चेतना सा पद्मा तु चाधिदेवता ।<br>
मयि स्थिते स्थिताः सर्वे गतास्तेऽपिगते मयि ॥ २३ ॥<br><br>
अस्माभिश्च विना देहः सद्यः पतति निश्चितम् ।<br>
पाञ्चभूतो विलीनश्च पञ्चभूतेषु तत्क्षणम् ॥ २४ ॥<br><br>
नामसंकेतरूपं च निष्फलं मोहकारणम् ।<br>
शोकश्चाज्ञानिनां तात ज्ञानितां नास्ति किंचन ॥ २५ ॥<br><br>
निद्रादयः शक्तयश्च ताः सर्वाः प्रकृते कलाः ।<br>
लोभादयो ह्यधर्माशास्तथाऽहंकारपञ्चमः ॥ २६ ॥<br><br>
ते ब्रह्मविष्णुरुद्राशा गुणाः सत्त्वादयस्त्रयः ।<br>
ज्ञानात्मकः शिवो ज्योतिरहमात्मा च निर्गुणः ॥ २७ ॥<br><br>
यदा विशामि प्रकृतौ तदाऽहं सगुणः स्मृतः ।<br>
सगुणा विषया विष्णुप्रह्मरुद्रादयस्तथा ॥ २८ ॥<br><br>
धर्मो मदंशो विषयी शोषः सूर्यः कलानिधिः ।<br>
एवं सर्वे सत्कलांशा मुनिमन्वादयःसुराः ॥ २९ ॥<br><br>
सर्वदेहे प्रविष्टोऽहं न लिप्तः सर्वकर्मसु ।<br>
जीवन्मुक्तश्च मद्भक्तो जन्ममृत्युजराहरः ॥ ३० ॥<br><br>
सर्वसिद्धेश्वरः श्रीमान्कीर्तिमान्पण़्डितः कविः ।<br>
चतुर्स्त्रिशद्विधः सिद्धः सर्वकर्मोपहारकः ॥ ३१ ॥<br><br>
तमुपैमि स्वयं सिद्धं भक्तस्त्वन्यन्न वाञ्छति ।<br>
द्वाविंशतिविधं सिद्धं सिद्धिसाधनकारणम् ॥ ३२ ॥<br><br>
मन्मुखाच्छूयतां नन्द सिद्धमन्त्रं गृहाण च ।<br>
अणिमा लघिमा प्राप्तिः प्राकाम्यं महिमा तथा ॥ ३३ ॥<br><br>
ईशित्वं च वशित्वं च तथा कामावसायिता ।<br>
दूरश्रवणमेवेति परकायप्रवेशनम् ॥ ३४ ॥<br><br>
मनोयायित्वमेवेति सर्वज्ञत्वमभीप्सितम् ।<br>
वह्निस्तम्भं जलस्तम्भं चिरंजीवित्वमेव च ॥ ३५ ॥<br><br>
वायुस्तम्भं क्षुत्पिपासानिद्रास्तम्भनमेव च ।<br>
कायव्यूहं च वाक्सिद्धिं मृतानयनमौप्सितम् ॥ ३६ ॥<br><br>
सृष्टीनां करणं चैव प्राणाकर्षणमेव च ।<br>
ॐ सर्वेश्वरेश्वराय सर्वदिघ्नविनाशिने मधुसूदनाय स्वाहेति ॥ ३७ ॥<br><br>
अयं सन्त्रो महागूढः सर्वेषां कल्पपादपः ।<br>
सामवेदे च कथितः मिद्धानां सर्वमिद्धिदः ॥ ३८ ॥<br><br>
अनेन योगिनः सिद्धा मुनीन्द्राश्च सुरास्तथा ।<br>
शतलक्षजपेनैव मन्त्रसिद्धिर्भवेत्सताम् ॥ ३९ ॥<br><br>
यदि नारायणक्षेत्रे हविष्यान्नरतो जपेत् ।<br>
गत्वा कुरु जपं तातकाशिकां मणिकर्णिकाम् ॥ ४० ॥<br><br>
श्रृशु नारायणक्षेत्रै जलाधस्तच्चतुष्टयम् ।<br>
अत्र नारायणः स्वामी नान्यः स्वामी कदाचन ॥ ४१ ॥<br><br>
ज्ञानं चात्र मृते लोके मूर्तिर्भवति तस्य वै ।<br>
व्रतं विनाऽपि मन्त्रेण जीवन्मुक्तो न संशयः ॥ ४२ ॥<br><br>
व्रजं कुरु पवित्रं च व्रजनाथ व्रजं व्रज ।<br>
पापं यद्दर्शने तात कथयामि निशामय ॥ ४३ ॥<br><br>
दुःस्वप्नं पापबौजं च केवलं विघ्नकारणम् ।<br>
गोघ्नं च ब्राह्मणघ्नं वा कृतघ्नं कृटिलं तथा ॥ ४४ ॥<br><br>
देवघ्नं पितृमातृघ्नं पापं विश्ववासघातिनम् ।<br>
मिथ्यासाक्षिप्रदातारं यं चाऽऽतिथ्यविवञ्चनम् ॥ ४५ ॥<br><br>
ग्रामयाजिनमेवेति देवविप्रस्वहारिणम् ।<br>
अश्वत्थघातिनं दुष्टं शिवविष्णुविनिन्दकम् ॥ ४६ ॥<br><br>
अदीक्षितमनाचारं संध्याहीनं द्विजं तथा ।<br>
देवलं वृषवाहं च शूद्राणां सूपकारकम् ॥ ४७ ॥<br><br>
शवदाहं च शूद्राणां शूद्रश्राद्धान्नभोजिनम् ।<br>
अवीरां छिन्ननासां च देवब्राह्मणनिन्दकाम् ॥ ४८ ॥<br><br>
पदिभक्तिविङीनां च विष्णुभक्तिविहीनकाम् ।<br>
शूद्राणां विधवां चैव चाण्डालीं व्यभिचारिणीम् ॥ ४९ ॥<br><br>
शश्वत्कोपयुतं दुष्टमृणग्रस्तं च जारजम् ।<br>
चौरं मिथ्यावादिनं च शरणागतयायिनम् ॥ ५० ॥<br><br>
मांसापहारिणं चैव ब्रह्मणं वृषलीपतिम् ।<br>
ब्राह्मणीगामिरं शूद्र द्विजं वाधुर्षिकं तथा ॥ ५१ ॥<br><br>
अगम्यामामिनं दुष्टं चतुर्वणं नराधमम् ।<br>
माता सपत्नीमाता च श्वश्रूश्च भगिनी सुता ॥ ५२ ॥<br><br>
गुरुपत्नी पुत्रपत्नी सोदरस्य प्रिया सती ।<br>
मातृष्वसा पितृष्वसा भामिनेयप्रिया तथा ॥ ५३ ॥<br><br>
मातुलानी नवोढा य पितृव्यस्त्री रजस्वला ।<br>
पितृमातृप्रसूश्चैव चागम्याष्टादश स्मृताः ॥ ५४ ॥<br><br>
कीर्तिताः सामवेदे च परिपाल्याः सतां व्रज ।<br>
एता दृष्ट्वा च स्पृष्ट्वा च ब्रह्महत्यां लभेन्नरः ॥ ५५ ॥<br><br>
तस्माद्दैवेन ता दृष्ट्वा सूर्यं दृष्ट्वा हरिं स्मरेत् ।<br>
कामतो यदि पश्यन्ति विनिन्द्यास्ते भवन्ति वै ॥ ५६ ॥<br><br>
तस्मात्सन्तो न पश्यन्ति शापभीता व्रजेश्वर ।<br>
राहुग्रस्तं रविं सोभं न पश्यन्ति विपश्चितः ॥ ५७ ॥<br><br>
जन्माष्टसप्तरिः फाङ्कदशमस्थे दिवाकरे ।<br>
जन्मर्क्षे निधने चापि चतुर्थेऽपि कलानिधौ ॥ ५८ ॥<br><br>
सर्वैरंशैर्न पश्यन्ति कम्पितं चन्द्रभास्करम् ।<br>
नेष्टचन्द्रो न दृश्यश्य भाद्रे मासि सितासिते ॥ ५९ ॥<br><br>
चतुर्थ्यामुदितश्चन्द्रः परित्यक्तो मनीषिमिः ।<br>
चन्द्रस्तारापहरणं कलङ्गमतिदुष्करम् ॥ ६० ॥<br><br>
तस्मै ददाति हे नन्द कामतो दि पश्यति ।<br>
अकामतो नरो दृष्ट्वा मन्त्रपूतं जलं पिबेत् ॥ ६१ ॥<br><br>
तदा शुद्धो भवेत्सद्यो निष्कलङ्की महीतले ।<br>
सिंहः प्रसेनमवधीत्सिंहो जाम्बवता हतः ॥ ६२ ॥<br><br>
सुकुमारक मा रोदीस्तव ह्येष स्यमन्तकः ।<br>
इति मन्त्रेण पूतं च जलं साधुः पिबेद्ध्रुवम् ॥<br>
इति ते कथितं सर्वमपरं कथयामि ते ॥ ६३ ॥<br><br>
इति श्रीब्रह्मo महाo श्रीकृष्णजन्मखण्डo उत्तo नारदनाo भगवन्नन्दसंo<br>
अष्टसप्ततितमोऽध्यायः ॥ ७८ ॥<br>
