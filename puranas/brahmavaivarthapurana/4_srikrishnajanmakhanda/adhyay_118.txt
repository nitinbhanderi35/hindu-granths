अथाष्टादशाधिकशततमोऽध्यायः<br>
नारायण उवाच<br>
गणेशं बोधयित्वा तु शंभुरम्यन्तरं ययौ ।<br>
तत्र सिंहासने रम्ये दुर्गा दुर्गतिनाशिनी ॥ १ ॥<br><br>
भैरवी भद्रकाली च उग्रचण्डा च कोटरी ।<br>
ताः समुत्थाय सहसा प्रणेमुर्जगदीश्वम् ॥ २ ॥<br><br>
तत्राऽऽययौ गणेशश्च कार्तिकेयश्च वीर्यवान् ।<br>
बाणश्च वीरभद्रश्च स्वयं नन्दी सुनन्दकः ॥ ३ ॥<br><br>
महाकालो महामन्त्री ह्यथाष्टौं भैरवास्तथा ।<br>
सिद्धेन्द्राश्चापि योगीन्द्रा रुद्राश्चैकादशैव ते ॥ ४ ॥<br><br>
एतस्मिन्नन्तरे तत्र मणिभद्रः समाययौ ।<br>
सिहद्वारे स्वयं द्वारी तभीश्वरमुवाच सः ॥ ५ ॥<br><br>
मणिभद्र उवाच<br>
असंख्यानि च सैन्यानि यादवानां महेश्वर ।<br>
बलदेवश्च प्रद्युम्नः साम्बश्च सात्यकिस्तथा ॥ ६ ॥<br><br>
राजा महोग्रसेनश्च भीमश्च स्वयमर्जुनः ।<br>
अक्रूनश्चोद्यवश्चैव जयन्तः शक्रनन्दनः ॥ ७ ॥<br><br>
रत्नेनद्रसारनिर्माणरथेन्द्रे सुमनोहरे ।<br>
विधेर्विधाता भगवाञ्छ्रीकृष्णः परमेश्वरः ॥ ८ ॥<br><br>
सप्तभिः पार्षदैगोंपैः सेवितः श्वेतयामरैः ।<br>
कन्दर्पकोटिलीलाभो वनमालाविभूषितः ॥ ९ ॥<br><br>
दधार चक्रमतुलं कोटिसूर्यसमप्रभम् ।<br>
गदां कौमोदकीं शूलमव्यर्थं संनिधाय च ॥ १० ॥<br><br>
रथमध्ये महाशङ्खं विश्वसंहारकारणम् ।<br>
महारथानां लक्षैश्च रथानां च त्रिकोटिभिः ॥ ११ ॥<br><br>
त्रिकोटिभिर्गजेन्द्राणां मल्लानां च त्रिकोटिमिः ।<br>
शतकोटिभिरश्वानां चर्मिणां तच्चतुर्गुणैः ॥ १२ ॥<br><br>
खड्गिनां तत्सप्तगुणैर्द्विगुणैस्तद्धनुष्मताम् ।<br>
एभिः सार्ध च त्वरितमाययौ शोणितं पुरम् ॥ १३ ॥<br><br>
परितो वेष्टयामास लङ्कां दाशरथिर्यथा ।<br>
सहस्रतालमानां च ज्वलदग्निशिखोज्ज्वलाम् ॥ १४ ॥<br><br>
ऊर्ध्वे च परिखायुक्तां दुर्लङ्ध्यामसुरैः सुरैः ।<br>
स्वर्गगङ्गाम्बुराशीनां समूहैर्वृष्टिभिस्तथा ॥ १५ ॥<br><br>
पक्षीन्द्रो गरुडः साक्षान्निर्वाणं च चकार सः ।<br>
मणीन्द्रसारनिर्माणं प्राकाराभ्रंलिहं पुरम् ॥ १६ ॥<br><br>
बभञ्ज लक्षं मल्लानां बलदेवश्च लाङ्गलैः ।<br>
उद्यानानां त्रिलक्षं च चकारोत्पाटनं प्रभो ॥ १७ ॥<br><br>
प्रविवेश महाद्वारं द्वारपालान्निपत्य च ।<br>
एवं श्रुत्वा महादेवश्चोवाच सुरसंसदि ॥ १८ ॥<br><br>
पार्वती भद्रकाली च स्कन्दं गणपतिं तथा ।<br>
अष्टौ च भैरवांश्चैव रुद्राश्च वीरभद्रकम्<br>
महाकालं नन्दिनं च सर्वान्सेनापतीन्नव ॥ १९ ॥<br><br>
महादेव उवाच<br>
गोलोकनाथो भगवांश्चक्रपाणिः समागतः ।<br>
विश्वौघं भङ्क्तुमीशो यः क्षणेन नगरं च किम् ॥ २० ॥<br><br>
सर्वोपायैश्च सर्वे ते बाणं रक्षन्तु यत्नतः ।<br>
बाणो गच्छतु संग्रामं स्मृत्वा लम्बोदरं परम् ॥ २१ ॥<br><br>
बाणस्य दक्षिणो स्कन्दः पुरतश्च गणेश्वरः ।<br>
वामे च भैरवा रुद्राः स्वयं नन्दी सहारथः ॥ २२ ॥<br><br>
महाकालो वीरभद्रो ये चान्यो सैनिकास्तथा ।<br>
ऊर्ध्वे दुर्गा भद्रकाली ह्यग्रण्डा च कोटरी ॥ २३ ॥<br><br>
बाणं रक्ष महाभागे दुर्गे दुर्गतिनाशिनि ।<br>
कृष्णस्य भवती शक्तिस्तेन नारायणी स्मृता ॥ २४ ॥<br><br>
विष्णुमाये जगन्मातः सर्वमङ्गलमङ्गले ।<br>
अव्यर्थाच्चक्रसारच्च रक्ष बाणं सुदर्शनात् ॥ २५ ॥<br><br>
बाणः प्रियो मे सर्वेम्यो गणेशात्कार्तिकादपि ।<br>
बाणमूर्ध्नि करं धेहि पादाब्जरजसा सह ॥ २६ ॥<br><br>
शिवस्य वचनं श्रुत्वा दुर्गा दुर्गतिनाशिनी ।<br>
प्रहस्योवाच मधुरं याथार्थ्यं समयोचितम् ॥ २७ ॥<br><br>
पार्वत्युवाच<br>
मणिरत्नादिकं यद्यन्मुक्तामाणिक्यहीरकम् ।<br>
सर्वस्वं कन्यकामूषां रत्नभूषणभूषिताम् ॥ २८ ॥<br><br>
रत्नभूषणभूषाढ्यमनिरुद्धं परं वरम् ।<br>
पुरस्कृत्य देहि बाण कृष्णाय परमात्मने ॥ २९ ॥<br><br>
राज्यं कुरुष्व निर्विघ्नं किं युद्धमात्मना सह ।<br>
यस्मिन्गते गताः प्राणाः क जीवश्चैन्द्रियैः सह ।<br>
शक्तिश्चाहं मनो ब्रह्मा स्वयं ज्ञानात्मकं शिवः ॥ ३० ॥<br><br>
सद्यः पतति देहश्च शिवं त्यक्त्वा शवो भवेत् ।<br>
को वा तिष्ठति संग्रामे चक्रस्य तेजसा शिव ॥ ३१ ॥<br><br>
नाऽऽत्माऽऽकाशो बाणविद्धो युद्धं किं स्वात्मना सह ।<br>
परमात्मा च सर्वेषां भक्तानुग्रहविग्रहः ॥ ३२ ॥<br><br>
नित्यः सत्यो हि कृष्णश्च परिबूर्णतमः प्रभुः ।<br>
गणेशः कार्तिकेयश्च भवानपि तयोः परः ॥ ३३ ॥<br><br>
किंकरेषु प्रियो बाणो न हि कृष्णात्परः प्रियः ।<br>
वैकुण्ठेऽहं महालक्ष्मीर्गोलोके राधिका स्वयम् ॥ ३४ ॥<br><br>
शिवाऽहं शिवलोकेऽपि ब्रह्मलोके सरस्वती ।<br>
अहं निहत्य दैत्यांश्च दक्षकन्या सती पुरा ॥ ३५ ॥<br><br>
त्वन्निन्दया त्यक्तदेहा सा चाहं शैलकन्यका ।<br>
रक्तबीजस्य युद्धे च कानी च मूर्तिभेदतः ॥ ३६ ॥<br><br>
सावित्री वेदमाताऽहं सीता जनककन्यका ।<br>
रुक्मिणी द्वारवत्यां च भारते भीष्मकन्यका ॥ ३७ ॥<br><br>
सुदाम्नः शापतो दैवाद्वृषभानसुताऽधुना ।<br>
धर्मपत्नी च कृष्णस्य पुण्ये वृन्दावने वने ॥ ३८ ॥<br><br>
भगवन्तं च सर्वज्ञं त्वां शिवं च सनातम् ।<br>
किं वाऽहं कथयामीति कर्तव्यं समयोचितम् ॥ ३९ ॥<br><br>
इति श्रीब्रह्मo महाo श्रीकृष्णजन्मखo उत्तo नारदनाo बाणयुद्धेऽष्टाद-<br>
शाधिकशततमोऽध्यायः ॥ ११८ ॥<br><br>
