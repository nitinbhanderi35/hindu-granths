<br>
अथ चतुर्विंशत्यधिकशततमोऽध्योयः<br>
नालायण उवाच<br>
राधा संपूज्य विधिना स्तुत्वा लम्बोदरं सती ।<br>
अमूल्यरत्ननिर्माणं सर्वाङ्गभूषणं ददौ ।। १ ।।<br><br>
राधायाः स्तवनं श्रुत्वा पूजां दृष्ट्वा च वस्तु च ।<br>
उवाच मधुरं शान्तः शान्तां त्रैलोक्यमातरम् ।। २ ।।<br><br>
गणेश उवाच<br>
तव पूजा जगन्मातर्लोकशिक्षाकरी शुभे ।<br>
ब्रह्मस्वरूपा भवती कृष्णवक्षः स्थलस्थिता ।। ३ ।।<br><br>
यत्पादपद्मतुलं ध्यायन्ते ते सुदुर्लभम् ।<br>
सुरा ब्रह्मेशशेषाद्या मुनीन्द्राः सनकादयः ।। ४ ।।<br><br>
जीवन्मुक्ताश्च भक्ताश्च सिद्धेन्द्राः कपिलादयः ।<br>
तस्य प्राणाधिदेवी त्वं प्रिया प्राणाधिका परा ।। ५ ।।<br><br>
वामाङ्गनिर्मिता राधा दक्षिणाङ्गश्च माधवः ।<br>
महालक्ष्मीर्जगन्माता तव वामाङ्गनिर्मिता ।। ६ ।।<br><br>
वसोः सर्वनिवासस्य प्रसूस्त्वं परमेश्वरी ।<br>
वेदानां जगतामेव मूल्प्रकृतिरीश्वरी ।। ७ ।।<br><br>
सर्वाः प्राकृतिका मातः सृष्ट्यां च त्वद्विभूतयः ।<br>
विश्वानि कार्यरूपाणि त्वं च कारणरूपिणी ।। ८ ।।<br><br>
प्रलये ब्रह्मणः पाते तन्निमेषो हरेरपि ।<br>
आदौ राधां समुच्चार्य पश्चात्कृष्णं परात्परम् ।। ९ ।।<br><br>
स एव पण्डितो योगी गोलोकं याति लीलया ।<br>
आदौ राधां समुच्चार्य पश्चात्कृष्णं परात्परम् ।। १० ।।<br><br>
जगतां भवती माता परमात्मा पिता हरिः ।<br>
पितुरेव गुरुर्माता पूज्या वन्द्या परात्परा ।। ११ ।।<br><br>
भजते देवमन्यं वा कृष्णं वा सर्वकारणम् ।<br>
पुण्यक्षेत्रे महामूढो यदि निन्दति राधिकाम् ।। १२ ।।<br><br>
वंशहानिर्भवेत्तस्य दुःखशोकमिहैव च ।<br>
पच्यते निरये घोरे यावच्चन्द्रदिवाकरौ ।। १३ ।।<br><br>
गुरुश्चज्ञानोद्गिरणाज्ज्ञानं स्यान्मन्त्रतन्त्रयोः ।<br>
स च मन्त्रश्च तत्तन्त्रं भक्तिः स्याद्ध्रुवयोर्यतः ।। १४ ।।<br><br>
निषेव्य मन्त्रं देवानां जीवा जन्मनि जन्मनि ।<br>
भक्ता भवन्ति दुर्गायाः पादपद्मे सुदुर्लभे ।। १५ ।।<br><br>
निषेव्य मन्त्रे शंभोश्च जगतां कारणस्य च ।<br>
तदा प्राप्नोति युवयोः पादपद्मं सुदुर्लभम् ।। १६ ।।<br><br>
युक्योः पादपद्मं च दुर्लभं प्राप्य पुण्यवान् ।<br>
क्षणार्धं षोडशांशं च नहि मुञ्चति दैवतः ।। १७ ।।<br><br>
भक्त्या च युवचोर्मन्त्रं गृहीत्वा वैष्मपादपि ।<br>
स्तवं वा कवचं वाऽपि कर्ममूलनिकृन्तनम् ।। १८ ।।<br><br>
योजयेत्परया भक्त्या पुण्यक्षेत्रे च भारते ।<br>
पुरुषाणां सहस्रं च त्वात्मना सार्धमुद्धरेत् ।। १९ ।।<br><br>
गुरुमभ्यर्च्य विधिवद्वस्त्रालंकारचन्दनैः ।<br>
कवचं धारयेद्यो हि विष्णुतुल्यो भवेद्ध्रुवम् ।। २० ।।<br><br>
यद्दत्तं वस्तु मे मातस्तत्सर्वं सार्थकं कुरु ।<br>
देहि विप्राय मत्प्रीत्या तदा भोक्ष्यामि सांप्रतम् ।। २१ ।।<br><br>
देवे देयानि दानानि देवे देया च दक्षिणा ।<br>
तत्सर्वं ब्राह्मणे दद्यात्तदानन्त्याय कल्पते ।। २२ ।।<br><br>
ब्राह्मणानां मुखं राधे देवानां मुखमुख्यकम् ।<br>
विप्रभुक्तं च यद्द्रव्यं प्राप्नुवन्त्येव देवताः ।। २३ ।।<br><br>
विप्रांश्च भोजयामास तत्सर्व राधिका सती ।<br>
बभूव तत्क्षणादेव प्रीतो लम्बोदरो मुने ।। २४ ।।<br><br>
एतस्मिन्नन्तरे देवा ब्रह्मेशशेषसंज्ञकाः ।<br>
आययुर्वटमूलं च देवपूजार्थमेव च ।। २५ ।।<br><br>
तत्र गत्वा शिवचरो देवान्देवीरुवाच सः ।<br>
श्रीकृष्णं शुष्ककण्ठश्च भयभीतश्च रक्षकः ।। २६ ।।<br><br>
रक्षक उवाच<br>
गणेशं पूजयामास सर्वादौ च शुभक्षणे ।<br>
वृषभानसुता राधा प्रकृत्य स्वस्तिवाचनम् ।। २७ ।।<br><br>
सहिता सा बलवती गोपीत्रिशतकोटिभिः ।<br>
वारितोऽहं वलिष्ठाभिर्युष्मांश्च कथयामि तत् ।। २८ ।।<br><br>
मर्वादौ पूजयेद्यो हि सोऽनन्तं फलमालभेत् ।<br>
मध्ये मध्यविधं पुण्यं शेषे स्वल्पमिति स्मृतम् ।। २९ ।।<br><br>
देवेन्द्रेषु मुनीन्द्रेषु देवस्त्रीषु स्थितासु च ।<br>
गोपीभिश्च सह तया राधया पूजितः परः ।। ३० ।।<br><br>
दूतवाक्यं समाकर्ण्य जहसुः सर्वदेवताः ।<br>
मुनयो मनवश्चैव राजानो देवयोषितः ।। ३१ ।।<br><br>
रुक्मिण्याद्या रमण्यश्च या देव्यो विस्मयं ययुः ।<br>
सरस्वती च सावित्री पार्वती परमेश्वरी ।। ३२ ।।<br><br>
रोहिणी च सती संज्ञा स्वाहाद्या देवयोषितः ।<br>
मुदिताः प्रययुः सर्वा मुनिपत्न्यः पतिव्रताः ।। ३३ ।।<br><br>
मुनयो मनवः सर्वे देवाश्चापि नरास्तथा ।<br>
श्रीकृष्णः स गणैः सार्धं ये चान्ये प्रययुर्मुदा ।। ३४ ।।<br><br>
ते सर्वे विविधैर्द्रव्यैः पूजां चक्रुः शुभक्षणे ।<br>
बलिष्ठा दुर्बलाश्चैव क्रमेण च पृथक्पृथक् ।। ३५ ।।<br><br>
लड्डुकानां च राशीनां शतकोटिर्बभूव ह ।<br>
शर्कराणां तदर्धं च स्वस्तिकानां तथैव च ।। ३६ ।।<br><br>
अन्नानां भव्यवस्तूनां शतकोटिर्बभूव ह ।<br>
असंख्यानि फलान्येव स्वादूनि मधुराणि च ।। ३७ ।।<br><br>
मधुकुल्या दुग्धकुल्या दधिकुल्या घृतस्य च ।<br>
बभूवुः शतसंख्याश्च त्रैलोक्यानां च पूजने ।। ३८ ।।<br><br>
पूजां कृत्वा तु ते सर्वे समूषुश्च सुखासने ।<br>
पार्वती परमप्रीत्या राधास्थानं समाययौ ।। ३९ ।।<br><br>
सा राधा पार्वतीं दृष्ट्वा समुत्थाय जवेन च ।<br>
यथायोग्यां च संभाषां चकार सादरं मुदा ।। ४० ।।<br><br>
आश्लेषणं चुम्बनं च बभूव च परस्परम् ।<br>
उवाच मधुरं दुर्गा राधां कृत्वा स्ववक्षसि ।। ४१ ।।<br><br>
पार्वत्युवाच<br>
किंवा प्रश्नं करिष्यामि त्वां राधा मङ्गलालयाम् ।<br>
गता ते विरहज्वाला श्रीदाम्नः शापमोक्षणे ।। ४२ ।।<br><br>
सततं मन्मनः प्राणास्त्वय्येव मयि ते तथा ।<br>
न ह्येवमावयोर्भेदः शक्तिपूरुषयोस्तथा ।। ४३ ।।<br><br>
येत्वां निन्दन्ति मद्भक्तास्त्वद्भक्ताश्चापि मामपि ।<br>
कुम्भीपाके च पज्यन्ते यावच्चन्द्र दिवाकरौ ।। ४४ ।।<br><br>
राधामाधवयोर्भेदं ये कुर्वन्ति नराधमाः ।<br>
वंशहानिर्भवेत्तेषां पच्यन्ते नरके चिरम् ।। ४५ ।।<br><br>
यान्ति सूकरयोनिं च पितृभिः शतकैः सह ।<br>
षष्टिवर्षसहस्राणि विष्ठायां कृमयस्तथा ।। ४६ ।।<br><br>
त्वयैव पूजितः पुत्रो न मया च गणेश्वरः ।<br>
सर्वादौ सर्वपूज्योऽयं यथा तव तथा मम ।। ४७ ।।<br><br>
यावज्जीवनपर्यन्तं न विच्छेदो भविष्यति ।<br>
राधामाधवयोर्देवि दुग्धधावल्ययोर्यथा ।। ४८ ।।<br><br>
सिद्धाश्रमे महातीर्थे पुण्यक्षेत्रे च भारते ।<br>
निर्वघ्नं लभगोविन्दं संपूज्य विघ्नखण्डनम् ।। ४९ ।।<br><br>
रासेश्वरी त्वं रसिका श्रीकृष्णो रसिकेश्वरः ।<br>
विदग्धाया विदग्धेन संगमो गुणवान्भदेत् ।। ५० ।।<br><br>
श्रीदाम्नः शापनिर्मुक्ता शतवर्षान्तरे सति ।<br>
कुरुष्व मद्रेणाद्य कृष्णेन सह संगमम् ।। ५१ ।।<br><br>
ममाऽऽज्ञया दुर्लभया सुवेषं कुरु सुन्दरि ।<br>
सुदुर्लभः कामिनीनां सत्पुंसा सह संगमः ।। ५२ ।।<br><br>
चक्रुः सुवेषं राधायाः प्रियाल्यश्च शिवाज्ञया ।<br>
रत्नसिंहासने रम्ये वासयामासुरीश्वरीम् ।। ५३ ।।<br><br>
पुरतो रत्नमाला सा रत्नमालां गले ददौ ।<br>
राधाया दक्षिणे हस्ते क्रीडापद्मं मनोहरम् ।। ५४ ।।<br><br>
ददौ पद्ममुखी पादपद्मयुग्मेऽप्यलक्तकम् ।<br>
प्रददौ सुन्दरी गोपी सिन्दूरं सुन्दरं वरम् ।। ५५ ।।<br><br>
चन्दनेन समयुतं सीमन्ताधः स्थलोज्ज्वलम् ।<br>
सुचारुकबरीं रम्यां चकार मालती सती ।। ५६ ।।<br><br>
मनोहरां मुनीनां च मालतीमाल्यभूषिताम् ।<br>
कस्तूरीकुङ्कुमाक्तं च चारुचन्दनपत्रकम् ।। ५७ ।।<br><br>
स्तनयुग्मे सुकठिने चकार चन्दना सती ।<br>
चारुचम्पकपुप्पाणां मालां गन्धमनोहराम् ।। ५८ ।।<br><br>
मालावती ददौ तस्यौ प्रफुल्लां नवमल्लिकाम् ।<br>
रतीषु रसिका गोपी रत्नभूषणभूषिताम् ।। ५९ ।।<br><br>
तां चकारातिरसिकां वरां रतिरसोत्सुकाम् ।<br>
शरत्पद्मदलाभं च लोजनं कज्जलोज्ज्वलम् ।। ६० ।।<br><br>
कृत्वा ददौ सुललितं वस्त्रं च ललिता सती ।<br>
महेन्द्रेण प्रदत्तं च पारिजातप्रसूनकम् ।। ६१ ।।<br><br>
सुगन्धियुक्तं तस्याश्च पारिजातं करे ददौ ।<br>
सुशीलं मधुरोक्तं च भर्तुः पार्श्वे यथोचितम् ।। ६२ ।।<br><br>
शिक्षां चकार नीतिं च सुशीला गोपिका सती ।<br>
स्त्रीणां च षोडशकलां विपत्तौ विस्मृतांतयोः ।। ६३ ।।<br><br>
स्मरणं कारयामास राधामाता कलावती ।<br>
श्रृङ्गारविषयोक्तं च वचनं च सुधोपमम् ।। ६४ ।।<br><br>
स्मरणं कारयामास भगिनी च सुधामुखी ।<br>
कमलानां चम्पकानां दले चन्दनचर्चिते ।। ६५ ।।<br><br>
चकार रतितल्पं च कमला चाऽऽशु कोमलम् ।<br>
चारुचम्पकपुष्पं च कृष्णार्थं पुटकस्थितम् ।। ६६ ।।<br><br>
चकार चन्दनाक्तं च स्वयं च पार्वती सती ।<br>
पुष्पं केलिकदम्बानां स्तबकं च मनोहरम् ।। ६७ ।।<br><br>
कदम्बमालां कृष्णार्थ विद्यमानां चकार सा ।<br>
ताम्बूलं च वरं सम्यं कर्पूरादिसुवासितम् ।। ६८ ।।<br><br>
कृष्णप्रिया च कृष्णार्थं चकार वासितं जलम् ।<br>
एतस्मिन्नन्तरे सर्वमाश्रमं सजलस्थलम् ।। ६९ ।।<br><br>
साक्षाद्गोरोचनाभं च ददृशुर्मुनयः सुराः ।<br>
ते सर्वे विस्मयं गत्वा पप्रच्छुः कृष्णमीश्वरम् ।। ७० ।।<br><br>
उवाच भगवांस्ताश्च सर्वज्ञः सर्वकाराणा ।। ७१ ।।<br><br>
श्रीभगवानुवाच<br>
अभिशप्ता च श्रीदाम्ना भ्रष्टशोभा राधिका ।<br>
सर्वं ज्ञानं विसस्मार मद्विच्छेदज्वरातुरा ।। ७२ ।।<br><br>
विमुक्ते वर्षशतके ज्ञानं सस्मार सा सती ।<br>
सिद्धाश्रमं च पीताभं रासेश्वर्याश्च तेजसा ।। ७३ ।।<br><br>
परमाह्लादकं तेजश्चन्द्रकोटिसमप्रभम् ।<br>
सुखदृश्यं च सुखदं चक्षुधां प्राणिनामपि ।। ७४ ।।<br><br>
तच्छ्रुत्वा परमाश्चर्यं मुनयो मनवस्तथा ।<br>
देव्यश्च सर्वदेवास्ते ब्रह्मेशानादयस्तथा ।। ७५ ।।<br><br>
जवेन गत्वा तत्स्थानं भक्तिनम्रात्मकंधरा ।<br>
सर्वे जनास्ते ददृशुस्त्रैलोक्यस्थाश्च राधिकाम् ।। ७६ ।।<br><br>
श्वेतचम्पकवर्णाभामतुलां सुमनोहराम् ।<br>
मोहिनीं मानसानां च मुनीनामूर्ध्वरेतसाम् ।। ७७ ।।<br><br>
सुकेशीं सुन्दरीं श्यामां न्यग्रोधपरिमण्डलाम् ।<br>
नितम्बकठिनश्रोणीं स्तनयुग्मोन्नताननाम् ।। ७८ ।।<br><br>
कोटीन्दुनिन्दितास्यां तां सस्मितां सुदतीं सतीम् ।<br>
कज्जलोज्ज्वलरूपां च शरत्कमललोजनाम् ।। ७९ ।।<br><br>
महालक्ष्मीं बीजरूपां परामाद्यां सनातीम् ।<br>
परमात्मस्वरूपस्य प्राणाधिष्ठातृदेवताम् ।। ८० ।।<br><br>
स्तुतां च पूजितां चैव परां च परमात्मने ।<br>
ब्रह्मस्वरूपां निर्लिप्तां नित्यरूपां च निर्गुणाम् ।। ८१ ।।<br><br>
विश्वानुरोधात्प्रकृतिं भक्तानुग्रहविग्रहाम् ।<br>
मत्यस्वरूपां शुद्धां च पूतां पतितपावनीम् ।। ८२ ।।<br>सुतीर्थपूतां सत्कीर्तिं विधात्रीं वेदसामपि ।<br>
महत्प्रियां च महतीं महाविष्णोश्च मातरम् ।। ८३ ।।<br><br>
रासेश्वरेश्वरीं रम्यां रसिकां रसिकेश्वरीम् ।<br>
वह्निशुद्धांशुकाधामां स्वेच्छारूपां शुभालयाम् ।। ८४ ।।<br><br>
गोपीभिः सप्तभिः शश्वत्सेवितां श्वेतचामरैः ।<br>
चतसृभिः प्रियालीभिः पादपद्मोपसेविताम् ।। ८५ ।।<br><br>
अमूल्यरत्ननिर्माणभूषणोच्चैर्विभूषिताम् ।<br>
चारुकुण्डलयुग्मेन श्रुतिगण्डस्थलोज्ज्वलाम् ।। ८६ ।।<br><br>
सुनासां गजमुक्तार्हां खगेन्द्रचञ्चुनिन्दिताम् ।<br>
कुङ्कुमालक्तकस्तूरीस्निग्धचन्दनचर्चिताम् ।। ८७ ।।<br><br>
दधानां सुकपोलं च कोमलाङ्गीं सुकामुकीम् ।<br>
गचेन्द्रगामिनीं रामां कामनीयां सुकामिनीम् ।। ८८ ।।<br><br>
कामास्त्रजयरूपां च कामकाम्यालयां वराम् ।<br>
क्रीडाकमलमम्लानं पारिजातप्रसूनकम् ।। ८९ ।।<br><br>
अमूल्यरत्ननिर्माणं दधानां दर्पणोज्ज्वलम् ।<br>
नानारत्नविचित्राढ्यरतनसिंहासनस्थिताम् ।। ९० ।।<br><br>
पद्मैः पद्मार्चितं पादपद्मं च मङ्गलालयम् ।<br>
हृत्पद्मे ध्यायमानं च कृणस्य परमात्मनः ।। ९१ ।।<br><br>
कर्मणा मनसा वाचा स्वप्ने जागरणेऽपि च ।<br>
तत्प्रीतिं प्रेम सौभाग्यं स्मरन्तीं नित्यनूतनम् ।। ९२ ।।<br><br>
भावानुरक्तसंसक्तां शुद्धभक्तां पतिव्रताम् ।<br>
धन्यां मान्यां गौरवर्णां शश्वद्वक्षः स्थलस्थिताम् ।। ९३ ।।<br><br>
प्रियासु प्रियभक्तेषु सुप्रियां प्रियवादिनीम् ।<br>
कृष्णवामाङ्गसंभूतामभेदां गुणरूपयोः ।। ९४ ।।<br><br>
गोलोकवासिनीं देवदेवीं सर्वोपरिस्थितम् ।<br>
वृषभानसुताख्यां तां पुण्यक्षेत्रे च भारते ।। ९५ ।।<br><br>
गोपीश्वरीं गुप्तरूपां सिद्धिदां सिद्धिरूपिणीम् ।<br>
ध्यानासाध्यां दुराराध्यां वन्दे सद्भक्तवन्दिताम् ।। ९६ ।।<br><br>
ध्याने ध्यानेन राधाया व्यायन्ते ध्यानतत्पराः ।<br>
इहैव जीवन्मुक्तास्ते परत्र कृष्णपार्षदाः ।। ९७ ।।<br><br>
दृष्ट्वा ब्रह्मा च सर्वादौ तुष्टाव परमेश्वरीम् ।<br>
स्वयं विधाता जगतां मातरं वेधसामपि ।। ९८ ।।<br><br>
ब्राह्मोवाच<br>
षष्टिवर्षसहस्रणि दिव्यानि परमेश्वरि ।<br>
पुष्करे च तपस्तप्तं पुण्यक्षेत्रे च भारते ।। ९९ ।।<br><br>
त्वत्पादपद्मधुरमधुलुब्धेन चेतसा ।<br>
मधुव्रतेन लोलेन प्रेरितेन मया सति ।। १०० ।।<br><br>
तथाऽपि न मया लब्धं त्वत्पादपद्ममीप्सितम् ।<br>
न दृष्टमपि स्वप्नेऽयि जाता वागशरीरिणी ।। १०१ ।।<br><br>
वाराहे भारते वर्षे पुण्ये वृन्दावने वने ।<br>
सिद्धाश्रमे गणेशस्य पादपद्मं च द्रक्ष्यसि ।। १०२ ।।<br><br>
राधामाधवयोर्दास्यं कुतो विषयिणस्तव ।<br>
निवर्तस्व महाभाग परमेतत्मुदुर्लभम् ।। १०३ ।।<br><br>
इति श्रुत्वा निवृत्तोऽहं तपसे भग्नमानसः ।<br>
परिपुर्ण तदधुना वाञ्छितं तपसः फलम् ।। १०४ ।।<br><br>
महादेव उवाच<br>
पद्मैः पद्मार्चितं पादपदमं यस्य सुदुर्लभम् ।<br>
ध्यायन्ते ध्याननिष्ठाश्च शाश्वद्रब्रह्मादयः सुराः ।। १०५ ।।<br><br>
मुनयो मनवश्चैव सिद्धाः सन्तश्च योगिनः ।<br>
द्रष्टुं नैव क्षमाः स्वप्ने भवती तस्य वक्षसि ।। १०६ ।।<br><br>
अनन्त उवाच<br>
वेदाश्च वेदमाता च पुराणानि च सुव्रते ।<br>
अहं सरस्वती सन्त स्तोतुं नालं च संततम् ।। १०७ ।।<br><br>
अस्माकं स्तवने यस्य भ्रूभङ्गं च सुदुर्लभम् ।<br>
तवैव भत्सेने भीताश्चावयोरन्तरं हरेः ।। १०८ ।।<br><br>
एवं देवाश्च देव्यश्चाप्यन्ये ये च समागताः ।<br>
प्रणतास्तुष्टुवुः सर्वे मुनिमन्वादयस्तथा ।। १०९ ।।<br><br>
लज्जया नम्रवक्त्राश्च रुक्मिण्यद्याश्च योषितः ।<br>
मलीमसं च चक्रुस्ताः श्वासेन रत्नदर्पणम् ।। ११० ।।<br><br>
मृततुल्या सत्यभामा निराहारा कृशोदरी ।<br>
मनसोऽप्यभिमानं च सर्व तत्याच नारद ।। १११ ।।<br><br>
इति श्रीब्रह्मo महाo श्रीकृष्णजन्मखo उत्तo नारदनाo<br>
सिद्धाश्रमतीर्थयात्राप्रसङ्गेगणेशपूजनं ब्रह्मेशशेषादिकृतराधिकास्तोत्रं नाम<br>
चतुर्विंशत्यधिकशततमोऽध्यायः ।। १२४ ।।<br><br>
