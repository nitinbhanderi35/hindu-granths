सुवर्णाचलदानवर्णनम्।<br>
<br>
अथ पापहरं वक्ष्ये सुवर्णाचलमुत्तमम्। <br>
यस्य प्रदानाद्भवनं वैरिञ्च्यं याति मानवः।। ८६.१ ।।<br>
<br>
उत्तमः पलसाहस्रो मध्यमः पञ्चभिः शतैः। <br>
तदर्द्धेनाधमस्तद्वदल्पवित्तोऽपि शक्तितः।<br>
दद्यादेकपलादूद्‌र्ध्वं यथाशक्या विमत्सरः।। ८६.२ ।।<br>
<br>
धान्यपर्वतवत्सर्वं विदध्यान्मुनिपुङ्गवः। <br>
विष्कम्भशैलांस्तद्वच्च ऋत्विग्‌भ्यः प्रतिपादयेत्।। ८६.३ ।।<br>
<br>
नमस्ते ब्रह्म बीजाय ब्रह्मगर्भाय ते नमः। <br>
यस्मादनन्तफलदस्तस्मात्पाहि नगोत्तम।। ८६.४ ।।<br>
<br>
यस्मादग्नेरपत्यं त्वं यस्मात् पुण्यं जगत्पते। <br>
हेमपर्वतरूपेण तस्मात्पाहि नगोत्तम।। ८६.५ ।।<br>
<br>
अनेन विधिना यस्तु दद्यात् कनकपर्वतम्।।८६.६<br>
<br>
स याति परमं ब्रह्म लोकमानन्दकारकम्।<br>
तत्र कल्पशतं तिष्ठेत् ततो याति पराङ्गतिम्।। ८६.६ ।।<br>
