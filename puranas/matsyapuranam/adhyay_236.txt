शान्तिविधानवर्णनम्।<br>
<br>
गर्ग उवाच।<br>
यान्ति यानान्ययुक्तानि युक्तान्यपि न यान्ति च।<br>
चोद्यमानानि तत्र स्यात् महद्भयमुपस्थितम् ।। २३६.१ ।।<br>
<br>
वाह्यमाना न वाह्यन्ते वाह्यन्ते नात्यनाहताः।<br>
अचलाश्च चलन्त्येव न चलन्ति चलानि च ।। २३६.२ ।।<br>
<br>
आकाशे तूर्यनादश्च गीतगन्धर्वनिस्वनाः।<br>
काष्ठदर्वी-कुठारादि विकारं कुरुते यदि ।। २३६.३ ।।<br>
<br>
गावो लांगूलसङ्घैश्च स्त्रियः स्त्री च विघातयेत्।<br>
उपस्करादि विकृतौ घोरं शस्त्रभयम्भवेत् ।। २३६.४ ।।<br>
<br>
वायोस्तु पूजं द्विजसक्तुभिश्च कृत्वा नियुक्तांश्च जपेच्च मन्त्रान्।<br>
दद्यात् प्रभूतं परमान्नमत्र सदक्षिणन्तेन शमोऽस्य भूयात् ।। २३६.५ ।।<br>
