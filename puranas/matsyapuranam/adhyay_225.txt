राजधर्मवर्णने दण्डोपायवर्णनम्।<br>
<br>
मत्स्य उवाच।<br>
न शक्या ये वशे कर्तुमुपायत्रितयेन तु।<br>
दण्डेन तान् वशीकुर्यात् दण्डो हि वशकृन्नृणाम् ।। २२५.१ ।।<br>
<br>
सम्यक् प्रणयनं तस्य तथा कार्यं महीक्षिता।<br>
धर्मशास्त्रानुसारेण स सहायेन धीमता ।। २२५.२ ।।<br>
&nbsp;<br>
तस्य सम्यक् प्रणयनं यथाकार्यं महीक्षिता।<br>
वानप्रस्थाश्च धर्मज्ञान्निर्ममान्निष्परिग्रहान् ।। २२५.३ ।।<br>
&nbsp;<br>
स्वदेशे परदेशे वा धर्मशास्त्रविशारदान्।<br>
समीक्ष्य प्रणयेद्दण्डं सर्वं दण्डे प्रतिष्ठितम् ।। २२५.४ ।।<br>
&nbsp;<br>
आश्रमी यदि वा वर्णी पूज्यो वाऽथ गुरुर्महान्।<br>
नादण्ड्यो नाम राज्ञोऽस्ति यः स्वधर्मेण तिष्ठति ।।  २५.५ ।।<br>
<br>
अदण्ड्यान् दण्डयेद्राजा दण्ड्यां श्चैवाप्यदण्डयन्।<br>
इह राज्यात्परिभ्रष्टो नरकञ्च प्रपद्यते ।।  २२५.६ ।।<br>
<br>
तस्माद्राज्ञा विनीतेन धर्मशास्त्रानुसारतः।<br>
दण्डप्रणयनं कार्यं लोक्रानुग्रह काम्यया ।। २२५.७ ।।<br>
<br>
यत्र श्यामो लोहिताक्षो दण्डश्चरति निर्भयः।<br>
प्रजास्तत्र न मुह्यन्ति नेता चेत् साधु पश्यति ।। २२५.८ ।।<br>
<br>
बाल-वृद्धातुर-यति द्विज स्त्री विधवायतः।<br>
मत्स्य न्यायेन भक्ष्येरन् यदि दण्डं न पातयेत् ।। २२५.९ ।।<br>
<br>
देवदैत्योरगगणाः सर्वे भूतपतित्रिणः।<br>
उत्क्रामयेयुर्मर्यादां यदि दण्डं न पायतेत् ।। २२५.१० ।।<br>
<br>
एष ब्रह्माभिशापेषु सर्वप्रहरणेषु च।<br>
सर्वविक्रमकोपेषु व्यवसाये च तिष्ठति ।। २२५.११ ।।<br>
<br>
पूज्यन्ते दण्डिनो देवैर्न पूज्यन्ते त्वदण्डिनः।<br>
न ब्रह्माणं विधातारं न पूषार्यमणावपि ।। २२५.१२ ।।<br>
<br>
यजन्ते मानवाः केचित् प्रशान्ताः सर्वकर्मसु।<br>
रुद्रमग्निञ्च शक्रञ्च सूर्याचन्द्रमसौ तथा ।। २२५.१३ ।।<br>
<br>
विष्णुं देवगणांश्चान्यान् दण्डिनः पूजयन्ति च।<br>
दण्डः शास्ति प्रजाः सर्वा दण्ड एवाभिरक्षति ।। २२५.१४ ।।<br>
<br>
दण्डः सुप्तेषु जागर्ति दण्डं धर्मं विदुर्बुधाः।<br>
राजदण्डभयादेव पापाः पापं न कुर्वते ।। २२५.१५ ।।<br>
<br>
यमदण्डभयादेके परस्परभयादपि।<br>
एवं सांसिद्धिके लोके सर्वं दण्डे प्रतिष्ठितम् ।। २२५.१६ ।।<br>
<br>
अन्धे तमसि मज्जेयुर्यदि दण्डं न पातयेत्।<br>
यस्माद्दण्डो दमयति अदण्ड्यान्दमयत्यपि <br>
दमनाद्दण्डनाच्चैव तस्माद्दण्डं विदुर्बुधाः ।। २२४.१७ ।।<br>
<br>
दण्डस्य भीतैस्त्रिदशैः समेतैर्भागो धृतः शूलधरस्य यज्ञे।<br>
दत्तं कुमारे ध्वजिनी पतित्वं वरं शिशूनाञ्च भयाद् बलस्य ।। २२५.१८ ।।<br>
<br>
