कार्पासपर्वतदानवर्णनम्।।<br>
<br>
कार्पासपर्वतस्तद्वद्विंशद्भारैरिहोत्तमः। <br>
दशभिर्मध्यमः प्रोक्तः पञ्चभिस्त्वधमः स्मृतः।। <br>
भारेणाल्पधनो दद्याद्‌वित्तशाठ्यविवर्जितः।। ८८.१ ।।<br>
<br>
धान्यपर्वतवत् सर्वमासाद्य मुनिपुङ्गव। <br>
प्रभातायान्तु शर्वर्यां दद्यादिदमुदीरयेत्।। ८८.२ ।।<br>
<br>
त्वमेवावरणं यस्माल्लोकानामिह सर्वदा। <br>
कार्पासाद्रे! नमस्तुभ्यमघौघध्वंसनो भव।। ८८.३ ।।<br>
<br>
इति कार्पासशैलेन्द्रं यो दद्याच्छर्व सन्निधौ। <br>
रुद्रलोके वसेत् कल्पं ततो राजा भवेदिह।। ८८.४ ।।<br>
