राजधर्मवर्णने दण्डविधानवर्णनम्।<br>
<br>
मत्स्य उवाच।<br>
निक्षेप्यस्य समं मूल्यं दण्ड्ये निक्षेपभुक् तथा।<br>
वस्रादिकसमस्तस्य तदा धर्मो न हीयते ॥ २२७.१ ॥<br>
<br>
यो निक्षेपं नार्पयति यश्चानिक्षेप्य याचते।<br>
तावुभौ चोरवच्छास्यौ दाप्यौ वा द्विगुणन्धनम् ॥ २२७.२ ॥<br>
<br>
उपधाभिश्च यः कश्चित्परद्रव्यं हरेन्नरः।<br>
स सहायः स हन्तव्यः प्रकामं विविधैर्वधैः ॥ २२७.३ ॥<br>
<br>
यो याचितं समादाय न तद्दद्याद्यथाक्रमम्।<br>
न निगृह्य बलाद्दाप्यो दण्ड्यो वा पूर्वसाहसम् ॥ २२७.४ ॥<br>
<br>
अज्ञानाद्यदि वा कुर्यात्परद्रव्यस्य विक्रयम्।<br>
निर्दोषो ज्ञानपूर्वन्तु चोरवद्वधमर्हति ॥ २२७.५ ॥<br>
<br>
मूल्यमादाय यो विद्यां शिल्पं वा न प्रयच्छति।<br>
दण्ड्यः समूल्यं सकलं धर्मज्ञेन महीक्षिता ॥ २२७.६ ॥<br>
<br>
द्विजभोज्ये तु सम्प्राप्ते प्रतिवेश्ममभोजयन्।<br>
हिरण्यमाषकं दड्यः पापे नास्ति व्यतिक्रमः ॥ २२७.७ ॥<br>
<br>
आमन्त्रितो द्विजो यस्तु वर्तमानश्च स्वे गृहे।<br>
निष्कारणं न गच्छेद्यः स दाप्योऽष्टशतं दमम् ॥ २२७.८ ॥<br>
<br>
प्रतिश्रुत्या प्रदातारं सुवर्णं दण्डयेन्नृपः।<br>
भृत्यश्चाज्ञां न कुर्याद्यो दर्पात्कर्म यथोदितम् ॥ २२७.९ ॥<br>
<br>
स दण्ड्यः कृष्मलान्यष्टौ न देयञ्चास्य वेतनम्।<br>
संगृहीतं न दद्याद्यः काले वेतनमेव च ॥ २२७.१० ॥<br>
<br>
अकाले तु त्यजेत् भृत्यं दण्ड्यः स्याच्छतमेव च।<br>
यो ग्रामदेशसस्यानां कृत्वा सत्येन सम्विदम् ॥ २२७.११ ॥<br>
<br>
विसम्वदेन्नरो लोभात् तं राष्ट्राद्विप्र वासयेत्।<br>
क्रीत्वा विक्रयवान् किञ्चित् यस्येहानुशयो भवेत् ॥ २२७.१२ ॥<br>
<br>
सोऽन्तर्दशाहात्तत्साम्यन्दद्याच्चैवाददीत वा।<br>
परेण तु दशाहस्य न दद्यान्नैव दापयेत् ॥ २२७.१३ ॥<br>
<br>
आददन्विददंश्चैव राज्ञा दण्ड्यः शतानि षट्।<br>
यस्तु दोषवतीं कन्यामनाख्याय प्रयच्छति ॥ २२७.१४ ॥<br>
<br>
तस्य कुर्यान्नृपो दण्डं स्वयं षण्णवतिं पणान्।<br>
अकन्यैवेति यः कन्यां ब्रूयाद्दोषेणमानवः ॥ २२७.१५ ॥<br>
<br>
स शतं प्राप्नुयाद्दण्डं तस्या दोषमदर्शयन्।<br>
यस्त्वन्यां दर्शयित्वान्यां वोढुः कन्यां प्रयच्छति ॥ २२७.१६ ॥<br>
<br>
उत्तमन्तस्य कुर्वीत राजा दण्डं तु साहसम्।<br>
वरो दोषाननाख्याय यः कन्या वरयेदिह ॥ २२७.१७ ॥<br>
<br>
दत्ताप्यदत्ता सा तस्य राज्ञा दड्यः शतद्वयम्।<br>
प्रदाय कन्यां योऽन्यस्मै पुनस्तांसां प्रयच्छति ॥ २२७.१८ ॥<br>
<br>
दण्डः कार्यो नरेन्द्रेण तस्याप्युत्तम साहसः।<br>
तत्प्रकारेण वा वाचा युक्तं पण्यमसंशयम् ॥ २२७.१९ ॥<br>
<br>
लुब्धोह्यन्यत्र विक्रेता षट्शतं दण्डमर्हति।<br>
दुहितुः शुक्लविक्रेता सत्यं कारात्तु सन्त्यजेत् ॥ २२७.२० ॥<br>
<br>
द्विगुणं दण्डयेदेनमिति धर्मो व्यवस्थितः।<br>
मूल्यैकदेशं दत्वा तु यदि क्रेता धनन्त्यजेत् ॥ २२७.२१ ॥<br>
<br>
स दण्ड्यो मध्यमं दण्डं तस्य पण्यस्य मोक्षणम्।<br>
दुह्याद्धेनुञ्च यः पालो गृहीत्वा भक्तवेतनम् ॥ २२७.२२ ॥<br>
<br>
स तु दण्ड्यः शतं राज्ञा सुवर्णञ्चाप्यरक्षिता।<br>
दण्डं दत्वा तु विरमेत् स्वामितः कृतलक्षणः ॥ २२७.२३ ॥<br>
<br>
बद्धः कार्ष्णायसैः पाशैस्तस्य कर्मकरो भवेत्।<br>
धनुः शतपरीणाहो ग्रामस्य तु समन्ततः ॥ २२७.२४ ॥<br>
<br>
द्विगुणं त्रिगुणं वापि नगरस्य तु कल्पयेत्।<br>
वृत्तिं तत्र प्रकुर्वीत यामुष्ट्रो नावलोकयेत् ॥ २२७.२५ ॥<br>
<br>
छिद्रं वा वारयेत्सर्वं श्वसूकरमुखानुगम्।<br>
यत्रापरिकृतं धान्यं विहिंस्तुः पशवो यदि ॥ २२७.२६ ॥<br>
<br>
न तत्र कारयेद्दण्डं नृपतिः पशुरक्षिणे।<br>
अनिर्दशाहाद्गां सूतां वृषं देवपशुं तथा॥ २२७.२७ ॥<br>
<br>
छिद्रं वा वारयेत्सर्वं न दण्ड्या मनुरब्रवीत्।<br>
अतोऽन्यथा विनष्टस्य दशांशं दण्डमर्हति ॥ २२७.२८ ॥<br>
<br>
पाल्यस्य पालक स्वामी विनाशे क्षत्रियस्य तु।<br>
भक्षयित्वोपविष्टस्तु द्विगुणं दण्डमर्हति ॥ २२७.२९ ॥<br>
<br>
विशं दण्ड्याद्दशगुणं विनाशे क्षत्रियस्य तु।<br>
गृहं तडागमारामं क्षेत्रं वापि समाहरन् ॥ २२७.३० ॥<br>
<br>
शतानि पञ्चदण्डः स्यादज्ञानाद् द्विशतोदमः।<br>
सीमा बन्धनकाले तु सीमान्तं यो हि कारयेत् ॥ २२७.३१ ॥<br>
<br>
तेषां संज्ञां ददानस्तु जिह्वाच्छेदनमाप्नुयात्।<br>
अथैनामपि यो दद्यात् संविदं वाधिगच्छति ॥ २२७.३२ ॥<br>
<br>
उत्तमं साहसं दंड्यः इति स्वायम्भुवोऽब्रवीत्।<br>
वर्णानामानुपूर्व्येण त्रयाणामविशेषतः ॥ २२७.३३ ॥<br>
<br>
अकार्यकारिणः सर्वान् प्रायश्चित्तानि कारयेत्।<br>
असत्येन प्रमाप्य स्त्री शूद्रहत्या व्रतं चरेत् ॥ २२७.३४ ॥<br>
<br>
दानेन च धनेनैकं सर्पादीनामशक्नुवन्।<br>
एकैकं स चरेत्कृच्छ्रं द्विजः पापापनुत्तये॥ २२७.३५ ॥<br>
<br>
फलदानाञ्च वृक्षाणां छेदने जप्यमृक्शतम्।<br>
गुल्मवल्ली लतानाञ्च पुष्पितानाञ्च वीरुधाम् ॥ २२७.३६ ॥<br>
<br>
अस्थिमताञ्च सत्वानां सहस्रस्य प्रमापणे।<br>
पूर्णेवानस्य वस्थातुं शूद्रहत्या व्रतञ्चरेत् ॥ २२७.३७ ॥<br>
<br>
किञ्चिद्देयञ्च सत्वानां सहस्रस्य प्रमापणे।<br>
अनस्न्याञ्चैव हिंसायां प्राणायामैर्विशुध्यति ॥ २२७.३८ ॥<br>
<br>
अन्नादिजानां सत्वानां रसजानाञ्च सर्वशः।<br>
फलपुष्पोद्गतानाञ्च घृतप्राशो विशोधनम् ॥ २२७.३९ ॥<br>
<br>
कृष्टानामोषधीनाञ्च जातानाञ्च स्वयं वने।<br>
वृथाच्छेदेन गच्छेत दिनमेकं पयोव्रती ॥ २२७.४० ॥<br>
<br>
एतैर्व्रतैरपोह्यं स्यादेनो हिंसा समुद्भवम्।<br>
स्तेयकर्त्रपहर्तॄणां श्रूयतां व्रतमुत्तमम् ॥ २२७.४१ ॥<br>
<br>
धान्यान्न धनचौर्याणि कृत्वा कामं द्विजोत्तमः।<br>
सजातीयगृहादेव कृच्छ्रार्द्धेन विशुध्यति ॥ २२७.४२ ॥<br>
<br>
मनुष्याणान्तु हरणे स्त्रीणां क्षेत्रगृहस्य तु।<br>
कूपवापीजलानान्तु शुद्धिश्चान्द्रायणं स्मृतम् ॥ २२७.४३ ॥<br>
<br>
द्रव्याणामल्पसाराणां स्तेयं कृत्वान्य वेश्मतः।<br>
चरेत्सान्तपनं कृच्छ्रन्तन्निर्यात्य विशुद्धये ॥ २२७.४४ ॥<br>
<br>
भक्ष्यभोज्यापहरणे यानशय्यासनस्य तु।<br>
पुष्पमूलफलानान्तु पञ्चगव्यं विशोधनम् ॥ २२७.४५ ॥<br>
<br>
तृणकाष्ठद्रुमाणान्तु शुष्कान्नस्य गुडस्य च।<br>
चैलचर्मामिषाणान्तु त्रिरात्रं स्यादभोजनम् ॥ २२७.४६ ॥<br>
<br>
मणिमुक्ताप्रवालानां ताम्रस्य रजतस्य च।<br>
अयः कांस्योपलानाञ्च द्वादशाहं कणान्नभुक् ॥ २२७.४७ ॥<br>
<br>
कार्पासकीटवर्णानां द्विशफैक शफस्य च।<br>
पक्षिगन्धौषधानाञ्च रज्वाश्चैव त्र्यहं पयः ॥ २२७.४८ ॥<br>
<br>
एतैर्व्रतैरपोहन्ति पापं स्तेयकृतं द्विजः।<br>
अगम्यागमनीयन्तु व्रतैरेभिरपानुदेत् ॥ २२७.४९ ॥<br>
<br>
गुरुतल्पव्रतं कुर्याद्रेतः सिक्त्वा स्वयोनिषु।<br>
सख्युः पुत्रस्य चस्त्रीषु कुमारीष्वंत्यजासु च ॥ २२७.५० ॥<br>
<br>
पितृष्वस्रीयभगिनीं स्वस्रीयां मातुरेव च।<br>
मातुश्च भ्रातुरार्यायां गत्वा चान्द्रयणं चरेत् ॥ २२७.५१ ॥<br>
<br>
एतास्त्रियस्तु भार्यार्थे नोपगच्छेत्तु बुद्धिमान्।<br>
ज्ञातींश्च मातुलेयास्ते पतिता उपयन्ति ये ॥ २२७.५२ ॥<br>
<br>
अमानुषीषु पुरुषो उदक्यायाम योनिषु।<br>
रेतः सिक्त्वा जले चैव कृच्छ्रं सान्तपनं चरेत् ॥ २२७.५३ ॥<br>
<br>
मैथुनञ्च समालोक्य पुंसि योषिति वा द्विजः।<br>
गोयानेऽप्सुदिवा चैव सवासा स्नानमचरेत् ॥ २७७.५४ ॥<br>
<br>
चाण्डालान्त्य स्त्रियो गत्वा भुक्त्वा च प्रतिगृह्य च।<br>
पतत्यज्ञानतो विप्रो ज्ञानात् साम्यन्तु गच्छति ॥ २२७.५५ ॥<br>
<br>
विप्रदुष्टां स्त्रियं भर्ता निरुन्ध्यादेकवेश्मनि।<br>
यत्पुंसः परदारेषु तच्चैनाञ्चारयेद् व्रतम् ॥ २२७.५६ ॥<br>
<br>
सा चेत्पुनः प्रदुष्येत्तु सदृशेनोपमन्त्रिता।<br>
कृच्छ्रं चान्द्रायणञ्चैव तत्तस्याः पावनं स्मृतम् ॥ २२७.५७ ॥<br>
<br>
यः करोत्येकरात्रेण वृषली-सेवनं द्विजः।<br>
तदेकभुक् जपेन्नित्यं त्रिभिर्वर्षैर्व्यपोहति ॥ २२७.५८ ॥<br>
<br>
एषा पापकृतामुक्ता चतुर्णामपि निष्कृतिः।<br>
पतितैः संप्रयुक्तानामिमां श्रृणुत निष्कृतिम् ॥ २२७.५९ ॥<br>
<br>
संवत्सरेण पतति पतितेन समाचरन्।<br>
याजनाध्यापनाद्यौनादनुयानाशनासनात् ॥ २२७.६० ॥<br>
<br>
यो येन पतितेनैषां संसर्गं याति मानवः।<br>
स तस्यैव व्रतं कुर्यात् तत्संसर्गविशुद्धये ॥ २२७.६१ ॥<br>
<br>
पतितस्योदकं कार्यं सपिण्डैर्बान्धवैः सह।<br>
निन्दितेऽहनि सायाह्ने ज्ञातिभिर्गुरुसन्निधौ ॥ २२७.६२ ॥<br>
<br>
दासीघटमपां पूर्णं पर्यस्येत् प्रेतवत्सदा।<br>
अहोरात्रमुपासीरन् नाशौचं बान्धवैः सह ॥ २२७.६३ ॥<br>
<br>
निवर्त्तयेरन् तस्मात्तु सम्भाषणसहासनम्।<br>
दायादस्य प्रमाणञ्च यात्रामेवञ्च लौकिकीम् ॥ २२७.६४ ॥<br>
<br>
ज्येष्ठभावान्निवर्तेत ज्यैष्ठ्यावाप्तं च यत्पुनः।<br>
ज्येष्ठांशं प्राप्नुयाच्चास्य यो वा स्याद् गुणतोऽधिकः ॥ २२७.६५ ॥<br>
<br>
स्थापिताञ्चापि मर्यादां ये भिन्द्युः पापकर्मिणः।<br>
सर्वे पृथक् दण्डनीया राज्ञा प्रथमसाहसम् ॥ २२७.६६ ॥<br>
<br>
शतं ब्राह्मणमाक्रुश्य क्षत्रियो दण्डमर्हति।<br>
वैश्यस्तु द्विशतं राजन्! शूद्रस्तु वधमर्हति ॥ २२७.६७ ॥<br>
<br>
पञ्चाशद् ब्राह्मणो दण्ड्य क्षत्रियस्याभिशंसने।<br>
वैश्यस्याप्यर्द्धपञ्चाशच्छूद्रे द्वादशको दमः ॥ २२७.६८ ॥<br>
<br>
क्षत्रिस्याप्नुयाद्वैश्यः साहसं पुनरेव च।<br>
शूद्रः क्षत्रियमाक्रुश्च जिह्वाच्छेदनमाप्नुयात् ॥ २२७.६९ ॥<br>
<br>
पञ्चाशत् क्षत्रियो दण्ड्यस्तथा वैश्याभिशंसने।<br>
शूद्रे चैवार्द्धपञ्चाशत्तथा धर्मो न हीयते ॥ २२७.७० ॥<br>
<br>
वैश्यस्याक्रोशने दण्ड्यः शूद्रश्चोत्तमसाहसम्।<br>
शूद्राक्रोशे तथा वैश्यः शतार्द्धं दण्डमर्हति ॥ २२७.७१ ॥<br>
<br>
सवर्णाक्रोशने दंड्यस्तथा द्वादशकं स्मृतम्।<br>
वादेष्ववचनीयेषु तदेव द्विगुणं भवेत् ॥ २२७.७२ ॥<br>
<br>
एकजातिर्द्विजातिन्तु वाचा दारुणया क्षिपन्।<br>
जिह्वायाः प्राप्नुयाच्छेदं जघन्यः प्रथमो हि सः ॥ २२७.७३ ॥<br>
<br>
नामजातिगृहं तेषामभद्रोहेण कुर्वतः।<br>
निक्षेप्योऽयो मयः सङ्कुर्ज्वलन्नास्ये दशाङ्गुलः ॥ २२७.७४ ॥<br>
<br>
धर्मोपदेशं शूद्रस्तु द्विजानामभिकुर्वतः।<br>
तप्तमासेचयेत् तैलं वक्त्रे श्रोत्रे च पार्थिवः ॥ २२७.७५ ॥<br>
<br>
श्रुतिं देशञ्च जातिञ्च कर्म शारीरमेव च।<br>
वितथञ्च ब्रुवन् दण्ड्यो राजा द्विगुणसाहसम् ॥ २२७.७६ ॥<br>
<br>
यस्तु पातकसंयुक्तः क्षिपेद्वर्णान्तरं नरः।<br>
उत्तमं साहसं दण्डः पात्यस्तस्मिन् यथाक्रमम् ॥ २२७.७७ ॥<br>
<br>
राज्ञो निवेशनियमं वितथं यान्ति वै मिथः।<br>
सर्वे द्विगुणदण्ड्यास्ते विप्रलम्भान्नृपस्य तु ॥ २२७.७८ ॥<br>
<br>
प्रीत्या मयास्याभिहितं प्रमादेनाथ वा वदेत्।<br>
भूयो न चैवं वक्ष्यामि स तु दण्डार्द्धभाग् भवेत् ॥ २२७.७९ ॥<br>
<br>
काणं वाप्यथ वा खञ्जमन्धं चापि तथा विधम्।<br>
तथैवापि ब्रुवन्दाप्यो दण्डं कार्षापणं धनम् ॥ २२७.८० ॥<br>
<br>
मातरं पितरं ज्येष्ठं भ्रातरं श्वशुरं गुरुम्।<br>
आक्रोशयन्शतं दण्ड्यः पन्थानं चार्थयन्गुरोः ॥ २२७.८१ ॥<br>
<br>
गुरुवर्ज्यन्तु मार्गार्हं यो हि मार्गं न यच्छति।<br>
स दाप्यः कृष्णलं राज्ञस्तस्य पापस्य शान्तये ॥ २२७.८२ ॥<br>
<br>
एकजातिर्द्विजातिन्तु येनाङ्गेनापराध्नुयात्।<br>
तदेव च्छेदयेत्तस्य क्षिप्रमेवाविचारयन् ॥ २२७.८३ ॥<br>
<br>
अवनिष्ठीवतो दर्पात् द्वावोष्ठौच्छेदयेन्नृप!।<br>
अवमूत्रयतोमेढ्रमपशब्दयतो गुदम् ॥ २२७.८४ ॥<br>
<br>
सहासनमभिप्रेप्सुरुत्कृष्टस्यापकृष्टजः ।<br>
कट्यां कृताङ्को निर्वास्यः स्फिचं वाप्यस्य कर्तयेत् ॥ २२७.८५ ॥<br>
<br>
केशेषु गृह्णतो हस्तं छेदयेदविचारयन्।<br>
पादयोर्नासिकायाञ्च ग्रीवायां वृषणेषु च ॥ २२७.८६ ॥<br>
<br>
त्वग्भेदकः शतं दण्ड्यो लोहितस्य च दर्शकः।<br>
मांसभेत्ता च षण्णिष्कान् निर्वास्यस्त्वस्थिभेदकः ॥ २२७.८७ ॥<br>
<br>
अङ्गभङ्गकरस्याङ्गं तदेवापहरेन्नृपः।<br>
दण्डपारुष्यकृद्दण्ड्यौ समुत्थानव्ययन्तथा ॥ २२७.८८ ॥<br>
<br>
अर्द्धपादकरः कार्यो गोगजाश्वोष्ट्रघातकः।<br>
पशुक्षुद्रमृगाणाञ्च हिंसायां द्विगुणो दमः ॥ २२७.८९ ॥<br>
<br>
पञ्चाशच्च भवेद्दण्ड्यस्तथैव मृगपक्षिषु।<br>
कृमिकीटेषु दण्ड्यस्याद्रजतस्य च माषकम् ॥ २२७.९० ॥<br>
<br>
तस्यानुरूपं मौल्यञ्च प्रदद्यात् स्वामिने तथा।<br>
स्वस्वामिकानां सकलं शेषाणां सकलं तथा ॥ २२७.९१ ॥<br>
<br>
वृक्षन्तु सफलं च्छित्वा सुवर्णं दण्डमर्हति।<br>
द्विगुणं दण्डयेच्चैनं पथिसीम्नि जलाशये ॥ २२७.९२ ॥<br>
<br>
छेदनादफलस्यापि मध्यमं साहसं स्मृतम्।<br>
गुल्मवल्लीलतानाञ्च सुवर्णस्य च माषकम् ॥ २२७.९३ ॥<br>
<br>
वृथाच्छेदी तृणस्यापि दण्ड्यः कार्षापणं भवेत्।<br>
त्रिभागं कृष्णला दण्ड्याः प्राणिनस्ताडने तथा ॥ २२७.९४ ॥<br>
<br>
देशकालानुरूपेण मूल्यं राजा द्रुमादिषु।<br>
तत्स्वामिनस्तथा दण्ड्या दण्डमुक्तन्तु पार्थिव! ॥ २२७.९५ ॥<br>
<br>
यत्रातिवर्तते युग्यं वैगुण्यात् प्राजकस्य तु।<br>
तत्र स्वामी भवेद्दण्ड्यो नाप्तश्चेत् प्राजको भवेत् ॥ २२७.९६ ॥<br>
<br>
प्राजकश्च भवेदाप्तः प्राजको दण्डमर्हति।<br>
नास्ति दण्डश्च तस्यापि तथा वै हेतुकल्पकः ॥ २२७.९७ ॥<br>
<br>
द्रव्याणि यो हरेद् यस्य जानतोऽजानतोऽपि वा।<br>
स तस्योत्पादयेत्तुष्टिं राज्ञो दद्यात्ततो दमम् ॥ २२७.९८ ॥<br>
<br>
यस्तु रज्जुं घटं कूपाद्धरेद्भिन्द्याच्च तां प्रपाम्।<br>
स दण्डं प्राप्नुयान्माषं तच्च सम्प्रतिपादयेत् ॥ २२७.९९ ॥<br>
<br>
धान्यं दशभ्यः कुम्भेभ्यो हरतोऽभ्यधिकं वधः।<br>
शेषेऽप्येकादशगुणं तस्य दण्डं प्रकल्पयेत् ॥ २२७.१०० ॥<br>
<br>
तथा भक्ष्यान्नपानानां न तथाप्यधिके वधः।<br>
सुवर्णरजतादीनामुत्तमानाञ्च वाससाम् ॥ २२७.१०१ ॥<br>
<br>
पुरुषाणां कुलीनानां नारीणाञ्च विशेषतः।<br>
महापशूनां हरणे शस्त्राणामौषधस्य च ॥ २२७.१०२ ॥<br>
<br>
मुख्यानाञ्चैव रत्नानां हरणे वधमर्हति। <br>
दध्नः क्षीरस्य तक्रस्य पानीयस्य रसस्य च ॥ २२७.१०३ ॥<br>
<br>
वेणु वैदलभाण्डानां लवणानां तथैव च।<br>
मृण्मयानाञ्च सर्वेषां मृदो भस्मन एव च॥ २२७.१०४ ॥<br>
<br>
कालमासाद्य कार्य्यञ्च राजा दण्डं प्रकल्पयेत्।<br>
गोषु ब्राह्मणसंस्थासु महिषीषु तथैव च ॥ २२७.१०५ ॥<br>
<br>
अश्वापहारकश्चैव सद्यः कार्योऽर्द्धपादकः।<br>
सूत्रकार्पासकिण्वानां गोमयस्य गुड़स्य च ॥ २२७.१०६ ॥<br>
<br>
मत्स्यानां पक्षिणाञ्चैव तैलस्य च घृतस्य च।<br>
मांसस्य मधुनश्चैव यच्चान्यद्वस्तु-सम्भवम्॥ २२७.१०७ ॥<br>
<br>
अन्येषां लवणादीनां मद्यानामोदनस्य च।<br>
पक्वान्नानाञ्च सर्वेषान्तन्मूल्याद् द्विगुणोदमः ॥ २२७.१०८ ॥<br>
<br>
पुष्पेषु हरिते धान्ये गुल्मवल्लीलतासु च।<br>
अन्नेषु परिपूर्णेषु दण्डः स्यात्पञ्चमाषकम् ।<br>
परिपूर्णेषु धान्येषु शाकमूलफलेषु च ॥ २२७.१०९ ॥<br>
<br>
निरन्वये शतं दण्ड्यः सान्वये द्विशतन्दमः।<br>
येन येन यथाङ्गेन स्तेनोऽन्येषु विचेष्टते ॥ २२७.११० ॥<br>
<br>
तत्तदेव हरेत्तस्य प्रत्यादेशाय पार्थिवः।<br>
द्विजोऽध्वगः क्षीणवृत्तिर्द्वाविक्ष् द्वे च मूलके ॥ २२७.१११ ॥<br>
<br>
त्रपुसोर्वारुकौ द्वौ च तावन्मात्रं फलेषु च।<br>
तथाच सर्वधान्यानां मुष्टिग्राहेण पर्थिव! ॥ २२७.११२ ॥<br>
<br>
शाके शाकप्रमाणेन गृह्यमाणेन दुष्यति।<br>
वानस्पत्यं फलं मूलं दार्वग्न्यर्थं तथैव च ॥ २२७.११३ ॥<br>
<br>
तृणङ्गेऽभ्यवहारार्थमस्तेयं मनुरब्रवीत्।<br>
अदेववाटिजं पुष्पं देवतार्थं तथैव च ॥ २२७.११४ ॥<br>
<br>
आददानः परक्षेत्रात् न दण्डं दातुमर्हति।<br>
श्रृङ्गिणं नखिनं राजन्! दंष्ट्रिणञ्च वधोद्यतम् ॥ २२७.११५ ॥<br>
<br>
यो हन्यान्न स पापेन लिप्यते मनुजेश्वर!।<br>
गुरुं वा बालवृद्धं वा ब्राह्मणं वा बहुश्रुतम् ॥ २२७.११६ ॥<br>
<br>
आततायिनमायान्तं हन्यादेवाविचारयन्।<br>
आततायिवधे दोषो हन्तुर्भवति कश्चन ॥ २२७.११७ ॥<br>
<br>
प्रकाशं वाऽप्रकाशं वा मन्युस्तं मन्युमृच्छति।<br>
गृहक्षेत्राभिहर्तारस्तथागम्याभिगामिनः ॥ २२७.११८ ॥<br>
<br>
अग्निदोगरदश्चैव तता चाभ्युद्यतायुधः।<br>
अभिचारन्तु कुर्वाणो राजगामि च पैशुनम् ॥ २२७.११९ ॥<br>
<br>
एते हि कथिता लोके धर्मज्ञैराततायिनः।<br>
परस्त्रीणान्तु सम्भाषे तीर्थेऽरण्येक गृहेऽपि वा ॥ २२७.१२० ॥<br>
<br>
नदीनाञ्चैव सम्भेदैः स संग्रहणमाप्नुयात्।<br>
न सम्भाषेत्सहस्त्रीभिः प्रतिषिद्धः समाचरेत् ॥ २२७.१२१ ॥<br>
<br>
प्रतिषिद्धे समाभाष्य सुवर्णं दण्डमर्हति। <br>
नैव चारणदारेषु विधिरात्मोपजीविषु ॥ २२७१२२ ॥<br>
<br>
सज्जयन्ति मनुष्यैस्ता निगूढं वाचरन्त्युत।<br>
किञ्चिदेवतुदाप्यः स्यात्सम्भाषेणापचारयन् ॥ २२७.१२३ ॥<br>
<br>
प्रेष्यासु चैव सर्वासु गृहप्रव्रजितासु च।<br>
योऽकामां दूषयेत्कन्यां स सद्यो वधमर्हति ॥ २२७.१२४ ॥<br>
<br>
सकामां दूषमाणस्तु प्राप्नुयाद्द्विशतं दमम्।<br>
यश्चसंरक्षकस्तत्र पुरुषः स तथा भवेत् ॥ २२७.१२५ ॥<br>
<br>
पारदारिकवद्दण्ड्यो योऽपि स्यादवकाशदः।<br>
बलात्संदूषयेद्यस्तु परभार्यां नरः क्वचित् ॥ २२७.१२६ ॥<br>
<br>
वधो दण्डो भवेत्तस्य नापराधो भवेत्स्त्रियः।<br>
रजस्तृतीयं या कन्या स्वगृहे प्रतिपद्यते ॥ २२७.१२७ ॥<br>
<br>
अदण्ड्या सा भवेद्राज्ञा वरयन्ती पतिं स्वयम्।<br>
स्वदेशे कन्यकान्दत्त्वा तामादाय तथा व्रजेत् ॥ २२७.१२८ ॥<br>
<br>
परदेशे भवेद्वध्यः स्त्रीचोरः स यतो भवेत्।<br>
अद्रव्यां मृतपत्नीन्तु संगृह्णन्नापराध्यति ॥ २२७.१२९ ॥<br>
<br>
सद्रव्यां तां संग्रहीता दण्डन्तु क्षिप्रमर्हति।<br>
उत्कृष्टं या भजेत्कन्या देया तस्यैव सा भवेत् ॥ २२७.१३० ॥<br>
<br>
यच्चान्यं सेवमानाञ्च संयतां वासयेद्गृहे।<br>
जघन्यमुत्तमा नारी सेवमाना तथैव च ॥ २२७.१३१ ॥<br>
<br>
भर्त्तारं लङ्घयेद्या स्त्री ज्ञातिभिर्बलदर्पिता।<br>
ताञ्च निष्कासयेद्राजा संख्याने बहुसंस्थिते ॥ २२७.१३२ ॥<br>
<br>
हृताधिकारं मलिनां पिण्डमात्रोपजीविनीम्।<br>
वासयेत् स्वैरिणीं नित्यं सवर्णोनाभिदूषिताम् ॥ २२७.१३३ ॥<br>
<br>
ज्यायसा दूषिता नारी मुण्डनं सम???प्नुयात्।<br>
वासश्चमलिनंनित्यंशिखांसंप्राप्नुयाद्दश ॥ २२७.१३४ ॥<br>
<br>
ब्राह्मणः क्षत्रियो वैश्यः क्षत्रविट्शूद्रयोषितः।<br>
ब्रह्मदाप्यो भवेद्राजादण्डमुत्तमसाहसम् ॥ २२७.१३५ ॥<br>
<br>
वैश्यागमे च विप्रस्य क्षत्रियस्यान्त्यजागमे।<br>
मध्यमं वैश्योदण्ड्यःशूद्रागमाद्भवेत् ॥ २२७.१३६ ॥<br>
<br>
शूद्रः सवर्णागमने शतं दण्ड्योमहीक्षिता।<br>
वैश्यस्तुद्विगुणंराजन्! क्षत्रस्तुत्रिगुणन्तथा ॥ २२७.१३७ ॥<br>
<br>
ब्राह्मणश्च भवेद्दण्ड्यस्तथाराजंश्चतुर्गुणम्।<br>
अगुप्तासुभवेद्दण्डः स्वगुप्तास्वधिको भवेत् ॥ २२७.१३८ ॥<br>
<br>
मातापितृष्वसाश्वश्रुर्मातुलानी पितृव्याजा।<br>
पितृव्यसखिशिष्यस्त्री गर्भिणी तत्सखी तथा ॥ २२७.१३९ ॥<br>
<br>
भातृभार्यागमे पूर्वाद् दण्डस्तुक द्विगुणो भवेत्।<br>
चण्डालीञ्च श्वपाकीञ्च गच्छन् वधमवाप्नुयात् ॥ २२७.१४० ॥<br>
<br>
तिर्यग्योनिञ्च गोवर्ज्यं मैथुनं यो निषेवेते।<br>
वपनं प्राप्नुयाद्दण्कडं तस्याश्च यवसादिकम् ॥ २२७.१४१ ॥<br>
<br>
सुवर्णञ्च भवेद्दण्ड्यो गां व्रजन्मनुजोत्तम!।<br>
वेश्यागामी द्विजोदण्ड्यो वेश्याशुल्कसमम्पणम् ॥ २२७.१४२ ॥<br>
<br>
गृहगीत्वा वेतनं वेश्या लोभादन्यत्र गच्छति।<br>
वेतनं द्विगुणं दद्याद्दण्डञ्च द्विगुणं तथा ॥ २२७.१४३ ॥<br>
<br>
अन्यमुद्दिश्ययोवेश्यांनयेदन्यस्यकारयेत्।<br>
तस्यदण्डोभवेद्राजन्! सुवर्णस्यच माषकम् ॥ २२७.१४४ ॥<br>
<br>
नीत्वा भोगान्न यो दद्याद्दाप्यो द्विगुणवेतनम्।<br>
राज्ञश्च द्विगुणं दण्डस्तथा धर्म्मो न हीयते ॥ २२७.१४५ ॥<br>
<br>
बहूनां व्रजतामेकां सर्वे ते द्विगुणन्दमम्।<br>
दद्युः पृथक् पृथक् सर्वे दण्डञ्च द्विगुणं परम् ॥ २२७.१४६ ॥<br>
<br>
न माता न पिता न स्त्री न ऋत्विग् याज्यमानवाः।<br>
अन्योन्यं पतितास्त्याज्या योगे दण्ड्याः शतानि षट् ॥ २२७.१४७ ॥<br>
<br>
पतिता गुरुवस्त्याज्या न तु माता कथञ्चन।<br>
गर्भधारणपोषाभ्यां तेन माता गरीयसी ॥ २२७.१४८ ॥<br>
<br>
अधीयानोऽप्यनध्याये दण्ड्यः कार्षापणत्रयम्।<br>
अध्यापकश्चद्विगुणं तथाचारस्य लङ्घने ॥ २२७.१४९ ॥<br>
<br>
अनुक्तस्य भवेद्दण्डः सुवर्णस्य च कृष्णलम्।<br>
बार्यापुत्रश्चदासश्चशिष्योभ्राताचसोदरः ॥ २२७.१५० ॥<br>
<br>
कृतापराधास्ताड्याः स्यु रज्वा वेणुदलेन वा।<br>
पृष्ठतस्तु शरीलस्य नोत्तमाङ्गं कथञ्चन ॥ २२७.१५१ ॥<br>
<br>
अतोऽन्यथा प्रहरतः प्राप्तःश्याच्योरकिल्विषम्।<br>
दूतीं समाह्वयंश्चैवयोनिषिद्धंसमाचरेत् ॥ २२७.१५२ ॥<br>
<br>
आच्छन्नं वा प्रकाशं वा स दण्डयः पाथिवेच्छया।<br>
वासांसि फलकैः श्लक्ष्णैर्निर्णिज्याद्रजकः शनैः ॥ २२७.१५३ ॥<br>
<br>
अतोऽन्यथाहि कुर्वंस्तु दण्ड्यः स्याद्रुक्ममाषकम्।<br>
रक्षास्वधिकृतैश्चैवप्रदेयंयैर्विलुप्यते ॥ २२७.१५४ ॥<br>
<br>
कर्षकेभ्योऽर्थमादाय यः कुर्यात्करमन्यथा।<br>
तस्य सर्वस्वमादाय तं राजा विप्रवासयेत् ॥ २२७.१५५ ॥<br>
<br>
ये नियुक्ताः स्वकार्येषु हन्युः कार्याणि कार्यिणाम्।<br>
निर्घृणाः क्रूरमनसः सर्वे कर्मापराधिनः ॥ २२७.१५६ ॥<br>
<br>
धनोष्मणा पच्यंमानास्तान्निः स्वान्कारयेन्नृपः।<br>
कूटशासनकर्तॄं श्चप्रकृतीनाञ्च दूषकान् ॥ २२७.१५७ ॥<br>
<br>
स्त्रीबालब्राह्मणघ्नांश्च वध्या द्विट्सेविनस्तथा।<br>
अमात्यः प्राड्विवाको वा यः कुर्यात्कार्यमन्यथा ॥ २२७.१५८ ॥<br>
<br>
तस्य सर्वस्वमादाय तं र्जा विप्रवासयेत्।<br>
ब्रह्मघ्नश्च सुरापश्च तस्करो गुरुतल्पगः ॥ २२७.१५९ ॥<br>
<br>
एतान्सर्वान्पृथक्हिंस्यात्महापातकिनोनरान्।<br>
महापातकिनोबध्याब्राह्मणन्तुविवासयेत् ॥ २२७.१६० ॥<br>
<br>
कृतचिह्नं स्वदेशाच्च श्रृणु चिह्नाकृतिन्ततः।<br>
गुरुतल्पे भगः कार्यः सुरापाने सुराध्वजः ॥ २२७.१६१ ॥<br>
<br>
स्तेने तु श्वपदन्तद्वद्ब्रह्महण्यशिराः पुमान्।<br>
असम्भाष्याह्यसम्भोज्याअसंवाह्याविशेषतः ॥ २२७.१६२ ॥<br>
<br>
त्यक्तव्यास्चतथारजन्! ज्ञातिसम्बन्धिबान्धवैः।<br>
महापातकिनोवित्तमादायनृपतिःस्वयम् ॥ २२७.१६३ ॥<br>
<br>
अप्सुप्रवेशयेद्दण्कडवरुणायोपपादयेत्।<br>
सहोढं कन विना चोरं घातयेद्धार्मिको नृपः ॥ २२७.१६४ ॥<br>
<br>
सहोढं सोपकरणं घातयेदविचारयन्।<br>
ग्रामेष्वपि च ये केचिच्चोराणां भक्ष्यदायकाः ॥ २२७.१६५ ॥<br>
<br>
भाण्डावकाशदाश्चैव सर्वांस्तानपिघातयेत्।<br>
राष्ट्रेषु राज्ञाधिकृताः सामन्ताश्चैवदूषकाः ॥ २२७.१६६ ॥<br>
<br>
अभ्यघातेषु मध्यस्थाः क्षिप्रंशास्यास्तु चोरवत्।<br>
ग्रामघाते मठाभङ्गे पथिमोषाफभिमर्दने ॥ २२७.१६७ ॥<br>
<br>
शक्तितो नाभिधावन्तो निर्वास्याः सपरिच्छदाः।<br>
राज्ञः कोशापहर्तॄंश्चक प्रतिकूलेषु संस्थिताम् ॥ २२७.१६८ ॥<br>
<br>
अरीणामुपजर्तॄंश्च घातयेद्विविधैर्वधैः।<br>
सन्धिं कृत्वा तु ये चौर्यं रात्रौकुर्वन्ति तस्कराः ॥ २२७.१६९ ॥<br>
<br>
तेषां छित्वा नृपोहस्तौ तीक्ष्णशूले निवेशयेत्।<br>
तड़ागभेदकं हन्यादप्सु शुद्धवधेन तु ॥ २२७.१७० ॥<br>
<br>
यस्तु पूर्वंनिविष्टंस्यात्तड़ागस्योदकं हरेत्।<br>
आगमञ्चाप्यपंभिन्द्यात्सदाप्यः पूर्वशासनम् ॥ २२७.१७१ ॥<br>
<br>
कोष्ठागारायुघागारदेवागारविभेदकान्।<br>
पापान् पापसमाचारान् घातयेच्छीघ्रमेव च ॥ २२७.१७२ ॥<br>
<br>
समुत्सृजेद्राजमार्गे यस्त्वमेध्यमनापदि।<br>
स हि कार्षापणं दण्ड्यस्तत्त्वमेध्यञ्चशोधयेत ॥ २२७.१७३ ॥<br>
<br>
अजङ्गमोऽथवा वृद्धो गर्भिणी बाल एव च।<br>
परिभाषणमर्हन्ति न च शोध्यमिति स्थितिः ॥ २२७.१७४ ॥<br>
<br>
प्रथणं साहसं दण्ड्योयश्च मिथ्या चिकित्सते।<br>
परुषे मध्यमं दण्डमुत्तमञ्च तथोत्तमे ॥ २२७.१७५ ॥<br>
<br>
छत्रस्य ध्वजयष्टिनां प्रतिमानाञ्च भेदकाः।<br>
प्रतिकुर्युस्ततः सर्वे पञ्चदण्ड्याः शतानि च ॥ २२७.१७६ ॥<br>
<br>
अदूषितानां द्रव्याणां दूषणे भेदने तथा।<br>
मणीनामपि भेदेन दण्ड्य प्रथमसाहसम् ॥ २२७.१७७ ॥<br>
<br>
समञ्च विषम़ञ्चैव कुरुते मूल्यतोऽपि वा।<br>
समाप्नुयात्स वै पूर्वं दममध्यममेव च ॥ २२७.१७८ ॥<br>
<br>
बन्धनानि च सर्वाणि राजमार्गेनिवेशयेत्।<br>
कर्षन्तो यत्र दिश्यन्ते विकृताःपापकारिणः ॥ २२७.१७९ ॥<br>
<br>
प्राकारस्य च भेत्तरं परिखानाञ्च भेदकम्।<br>
द्वाराणां चैव भेत्तारं क्षिप्रं निर्वासयेत् पुरात् ॥ २२७.१८० ॥<br>
<br>
मूलकर्माभिचारेषु कर्त्वयो द्विशतोदमः।<br>
अवीजविक्रयी यश्च बीजोत्कर्षक एव च ॥ २२७.१८१ ॥<br>
<br>
मर्यादाभेदकश्चापि विकृतं बन्धमाप्नुयात्।<br>
सर्वसङ्करपापिष्ठं हेमकारं नराधिप! ॥ २२७.१८२ ॥<br>
<br>
अन्याये वर्तमानञ्च च्छेदयेल्लवशः क्षुरैः।<br>
द्रव्यमादाय वणिजामनर्घेणावरुन्धताम् ॥ २२७.१८३ ॥<br>
<br>
द्रव्याणां दूषकोयस्तु प्रतिच्छन्नस्य विक्रयी।<br>
मध्यमं प्राप्नुयाद्दण्डं कूटकर्त्तातथोत्तमम् ॥ २२७.१८४ ॥<br>
<br>
राजा पृथक् पृथक् कुर्याद्दण्डं चोत्तमसाहसम्।<br>
शास्त्राणां यज्ञतपसां देशानां क्षेपको नरः ॥ २२७.१८५ ॥<br>
<br>
देवतानां सतीनाञ्च उत्तमं दण्डमर्हति।<br>
एकस्य दण्डपारुष्ये बहूनां द्विगुणोदमः ॥ २२७.१८६ ॥<br>
<br>
कलहो यद्गतोदाप्यो दण्डश्च द्विगुणस्ततः।<br>
मध्यमं ब्राह्मणं राजा विपयाद्विप्रवासयेत् ॥ २२७.१८७ ॥<br>
<br>
लशूनञ्च पलाण्डुञ्च शूकरं ग्रामकुक्कुटम्।<br>
तथा पञ्चनखं सर्वं भक्ष्यादन्यत्तु भक्षयेत् ॥ २२७.१८८ ॥<br>
<br>
विवासयेत् क्षिप्रमेव ब्राह्मणं विषयात् स्वकात्।<br>
अभक्ष्यभक्षणे दण्डयः शूद्रो भवति कृष्णलम् ॥ २२७.१८९ ॥<br>
<br>
ब्राह्मणक्षत्रियविशां चतुस्त्रिद्विगुणं स्मृतम्।<br>
यःसाहसंकारयति सदण्ड्योद्विगुणन्दमम् ॥ २२७.१९० ॥<br>
<br>
यस्त्वेवमुक्त्वाऽहन्दाता कारयेत्स चतुर्गुणम्।<br>
सन्दिष्टस्याप्रदाता च समुद्रगृहभेदकः ॥ २२७.१९१ ॥<br>
<br>
पञ्चाशत्पणिको दण्डस्तत्र कार्यो महीक्षिता।<br>
अस्पृश्यञ्चास्पृशन्नार्य्यो ह्ययोग्योऽयोग्यकर्मकृत् ॥ २२७.१९२ ॥<br>
<br>
पुंस्त्वहर्त्तापशूनाञ्च दासीगर्भविनाशकृत्।<br>
शूद्रप्रव्रजितानाञ्च दैवे पैत्र्ये च भोजकः ॥ २२७.१९३ ॥<br>
<br>
अव्रजन् वाढ़मुक्त्वा तु तथैव च निमन्त्रणे।<br>
एते कार्षापणशतं सर्वे दण्ड्या महीक्षिता ॥ २२७.१९४ ॥<br>
<br>
दुःखोत्पादिगृहे द्रव्यं क्षिपेदन्धस्यकृष्णलम्।<br>
पितापुत्रविरोधेच साक्षिणांद्विशतोदमः ॥ २२७.१९५ ॥<br>
<br>
तुलाशासनमानानां कूटकृन्नाणकस्य च।<br>
एभिश्च व्यवहर्ता च स दण्ड्यो दममुत्तमम् ॥ २२७.१९६ ॥<br>
<br>
विषाग्निदाम्पतिगुरुनिजापत्यप्रमापणीम्।<br>
विकर्णनासिकांव्योष्ठीं कृत्वागोभिःप्रमापयेत् ॥ २२७.१९७ ॥<br>
<br>
खलस्य दाहका येच येच क्षेत्रस्य वेश्मनः।<br>
राजपत्न्यभिगामी च दग्धव्यास्तेकटाग्निना ॥ २२७.१९८ ॥<br>
<br>
ऊनं वाप्यधिकञ्चापि लिखेद्यो राजशासनम्।<br>
परदारिकचौरं वा मुञ्चतो दण्ड उत्तमः ॥ २२७.१९९ ॥<br>
<br>
अभक्ष्येण द्विजं दूष्य दण्ड उत्तमसाहसः।<br>
क्षत्रियं मध्यमं वैश्यं प्रथमं शूद्रमर्द्धकम् ॥ २२७.२०० ॥<br>
<br>
मृताङ्गलग्नविक्रेतुर्गान्तु ताडयतस्तथा।<br>
राजयानासनारोढुर्दण्ड उत्तमसाहसः ॥ २२७.२०१ ॥<br>
<br>
यो मन्येताजितोऽस्मीति न्यायेनापि पराजितः।<br>
तमायान्तं पुनर्जित्वा दण्डयेद् द्विगुणन्दमम् ॥ २२७.२०२ ॥<br>
<br>
आह्वानकरो मध्यः स्यादनाह्वाने तथाह्वयन्।<br>
दण्डिकस्य च योहस्तादभियुक्तःपलायते ॥ २२७.२०३ ॥<br>
<br>
हीनपुरुषकारेण तं दण्ड्याद्दाण्डिकोधनम्।<br>
प्रेष्यापराधात्प्रेष्यस्तु स दण्ड्याश्चार्द्धमेवच ॥ २२७.२०४ ॥<br>
<br>
दण्डार्थं नियमार्थञ्च नीयमानेषु बन्धनम्।<br>
यदि कश्चित्पलायेत दण्डश्चाष्टगुणो भवेत् ॥ २२७.२०५ ॥<br>
<br>
अनिन्दिते विवादे तु नखरोमावतारणम्।<br>
कारयेद्य स पुरुषो मध्यमं दण्कडमर्हति ॥ २२७.२०६ ॥<br>
<br>
बन्धनञ्चाप्यवध्यस्य बलान्मोचयते तु यः।<br>
वन्ध्यं विमोचयेद्यस्तु दण्डदुद्विगुणभाग्भवेत् ॥ २२७.२०७ ॥<br>
<br>
दुर्दृष्टव्यवहाराणां सभ्यानां द्विगुणोदमः।<br>
राज्ञा त्रिंशद्गुणोदण्डः प्रक्षेप्य उदके भवेत् ॥ २२७.२०८ ॥<br>
<br>
अल्पदण्डेऽधिकं कुर्याद्विपुले चाल्पमेव च।<br>
ऊनाधिकन्तु तं दण्डं सभ्यो दद्यात् स्वकाद् गृहात् ॥ २२७.२०९ ॥<br>
<br>
यावानवध्यस्य वधे तावान् वध्यस्य रक्षणे।<br>
अधर्मोनृपतेर्दृष्टस्तथा बध्यस्य मोक्षणे ॥ २२७.२१० ॥<br>
<br>
ब्राह्मणं नैव हन्यात्तु सर्वपापेष्ववस्थितम्।<br>
प्रवासयेत् स्वकाद्राष्ट्रात्समग्रधनसंयुतम् ॥ २२७.२११ ॥<br>
<br>
न जातु ब्राह्मणंवध्यात् पातकं त्वधिकं भवेत्।<br>
यस्मात्तस्मात्प्रयत्नेनब्रह्महत्यांविवर्जयेत् ॥ २२७.२१२ ॥<br>
<br>
अदण्ड्यान्दण्कडयेद्राजादण्ड्यांश्चैववाप्यदण्डयन्।<br>
अयशोमहदाप्नोतिनरकञ्चाधिगच्छति ॥ २२७.२१३ ॥<br>
<br>
ज्ञात्वापराधं पुरुषस्य राजा कालं तथा चानुमतं द्विजानाम्।<br>
दण्ड्येषु दण्डं परिकल्पयेत्तु यो यस्य युक्तः स समीक्ष्य कुर्यात् ॥ २२७.२१४ ॥  <br>
	<br>
<br>
