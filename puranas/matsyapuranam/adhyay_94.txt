नवग्रहस्वरूपवर्णनम्।<br>
<br>
शिव उवाच।<br>
पद्मासनः पद्मकरः पद्मगर्भसमद्युति। <br>
सप्ताश्वः सप्तरज्जुश्च द्विभुजः स्यात् सदा रविः।। ९४.१ ।।<br>
<br>
श्वेतः श्वेताम्वरधरः श्वेताश्वः श्वेतवाहनः। <br>
गदापाणिर्द्विबाहुश्च कर्तव्यो वरदः शशी।। ९४.२ ।।<br>
<br>
रक्तमाल्याम्बरधरः शक्तिशूलगदाधरः। <br>
चतुर्भुजः श्वेतरोमा वरदः स्याद्वरासुतः।। ९४.३।।<br>
<br>
पीतमाल्याम्बधरः कर्णिकारसमद्युतिः। <br>
खङ्गचर्म्मगदापाणिः सिंहस्थो वरदो बुधः।। ९४.३ ।।<br>
<br>
देवदैत्यगुरू तद्वत्पीतश्वेतो चतुर्भुजौ। <br>
दण्डिनौ वरदौ कार्यौ साक्षसूत्रकमण्डलू।। ९४.५ ।।<br>
<br>
इन्द्रनीलद्युतिः शूली वरदो गृध्रवाहनः। <br>
बाणबाणासनधरः कर्तव्योऽर्कसुतस्तथा।।९४.६ ।।<br>
<br>
नीलसिंहासनस्थश्च राहुरत्र प्रशस्यते। <br>
धूम्रा द्विबाहवः सर्वे गदिनो विकृताननाः।।<br>
गृध्रासनगता नित्यं केतवः स्युर्वरप्रदाः।। ९४.७ ।।<br>
<br>
सर्वे किरीटिनः कार्य्या ग्रहलोकहितावहाः। <br>
ह्यङ्गुलेनोच्छ्रिताः सर्वे शतमष्टोत्तरं सदा।। ९४.८ ।।<br>
