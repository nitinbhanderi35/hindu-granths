राजधर्मवर्णने दानप्रयोगवर्णनम्।<br>
<br>
मत्स्य उवाच।<br>
सर्वेषामप्युपायानां दानं श्रेष्ठतमं मतम्।<br>
सुदत्तेनेह भवति दानेनोभयलोकजित् ॥ २२४.१ ॥<br>
<br>
न सोऽस्ति राजन्! दानेन वशगो यो न जायते।<br>
दानेन वशगा देवा भवन्तीह सदा नृणाम् ॥ २२४.२ ॥<br>
<br>
दानमेवोपजीवन्ति प्रजाः सर्वा नृपोत्तम!<br>
प्रियो हि दानवान् लोके सर्वस्यैवोपजायते ॥ २२४.३ ॥<br>
<br>
दानवानचिरेणैव तथा राजा परान् जयेत्।<br>
दानवानेव शक्नेति संहतान् भेदितुं परान्॥ २२४.४ ॥<br>
<br>
यद्यप्यलुभ्धगम्भीराः पुरुषाः सागरोपमाः।<br>
न गृह्णन्ति तथाप्येते जायन्ते पक्षपातिनः॥ २२४.५ ॥<br>
<br>
यद्यप्यलुब्धगम्भीराः पुरुषाः सागरोपमाः। <br>
न गृह्णन्ति तथाप्येते जायन्ते पक्षपातिनः॥ २२४.६ ॥<br>
<br>
अन्यत्रापि कृतं पुंसां दानं श्रेष्ठतमं परम्।<br>
दानवानेव लोकेषु पुत्रत्वे ध्रियते सदा ॥ २२४.७ ॥<br>
<br>
न केवलं दानपरा जयन्ति भूलोकमेकं पुरुषप्रवीराः।<br>
जयन्ति ते राजसुरेन्द्रलोकं सुदुर्जयं यो विबुधाधिवासः ॥ २२४.८ ॥<br>
