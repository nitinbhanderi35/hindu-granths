<br>
आङ्गिरसवंशजऋषीणां नामगोत्रवंशप्रवरवर्णनम्।<br>
<br>
मत्स्य उवाच।<br>
मरीचितनया राजन्! सुरूपा नाम विश्रुता।<br>
भार्या चाङ्गिरसो देवास्तस्याः पुत्रा दश स्मृताः ।। १९६.१<br>
<br>
आत्मायुर्दमनो दक्षः सदः प्राणस्तथैव च।<br>
हविष्मांश्च गविष्ठश्च ऋतः सत्यश्च ते दश ।। १९६.२<br>
<br>
एते चाङ्गिरसो नाम देवा वै सोमपायिनः।<br>
सुरूपा जनयामास ऋषीन् सर्वेश्वरानिमान् ।। १९६.३<br>
<br>
बृहस्पतिङ्गौतमञ्च संवर्त्तमृषिमुत्तमम्।<br>
उतथ्यं वामदेवं च अजस्य मृषिजन्तथा ।। १९६.४<br>
<br>
इत्येते ऋषयः सर्वे गोत्रकाराः प्रकीर्तिताः।<br>
तेषां गोत्रसमुत्पन्नान् गोत्रकारान्निबोध मे ।। १९६.५<br>
<br>
उतथ्यो गौतमश्चैव तौलेयोऽभिजितस्तथा।<br>
सार्धनेमिः सलौगाक्षिः क्षीरः कौष्टिकिरेव च ।। १९६.६<br>
<br>
राहुकपिः सौपुरिश्च कैरातिः सामलोमकिः।<br>
पौषजितिर्भार्गवतो ह्यृषिश्चैरीडवस्तथा ।। १९६.७<br>
<br>
कारोटकः सजीवी च उपबिन्दुसुरेषिणौ।<br>
वाहिनीपति वैशाली क्रोष्टा चैवारुणायनिः ।। १९६.८<br>
<br>
सोमोत्रायनि कासोरु कौशल्याः पार्थिवास्तथा।<br>
रौहिण्यायनिरैवाग्नी मूलपः पाण्डुरेव च ।। १९६.९<br>
<br>
क्षपाविश्वकरोऽरिश्च पारिकारारिरेव च।<br>
त्र्यार्षेयाः प्रवराश्चैव तेषां च प्रवरान् श्रृणु ।। १९६.१०<br>
<br>
अङ्गिराः सुवचो तथ्य उशिजश्च महानृषिः।<br>
परस्परमवैवाह्या ऋषयः परिकीर्तिताः ।। १९६.११<br>
<br>
आत्रेयायनिसौवेष्ट्यौ अग्निवेश्यः शिलास्थलिः।<br>
बालिशायनिश्चैकेपी वाराहिर्बाष्कलिस्तथा ।। १९६.१२<br>
<br>
सौटिश्चत्रिणकर्णिश्च प्रावहिश्चाश्वलायनिः।<br>
वाराहिर्बर्हिसादी च शिखाग्रीविस्तथैव च ।। १९६.१३<br>
<br>
कारकिश्च महाकापिस्तथा चोडुपतिः प्रभुः।<br>
कौचकिर्धूमितश्चैव पुष्पान्वेषिस्तथैव च ।। १९६.१४<br>
<br>
सोमतन्विर्ब्रह्मतन्विः सालडिर्बालडिस्तथा।<br>
देवरारिर्देवस्थानिर्हारिकर्णिः सरिद्भविः ।। १९६.१५<br>
<br>
प्रावेपिः साद्यसुग्रीविस्तथा गोमेदगन्धिकः।<br>
मत्स्याच्छाद्यो मूलहरः फलाहारस्तथैव च ।। १९६.१६<br>
<br>
गाङ्गोदधिः कोरुपतिः कौरुक्षेत्रिस्तथैव च।<br>
नायकिर्जैत्यद्रौणिश्च जैह्वलायनिरेव च ।। १९६.१७<br>
<br>
आपस्तम्बिर्मौञ्जवृष्टिर्मार्ष्टपिङ्गलिरेव च।<br>
पैलश्चैव महातेजाः शालङ्कायनिरेव च ।। १९६.१८<br>
<br>
द्व्याख्येयोः मारुतश्चैषां त्र्यार्षेयः प्रवरो नृप!।<br>
अङ्गिराः प्रथमस्तेषां द्वितीयश्च बृहस्पतिः ।। १९६.१९<br>
<br>
तृतीयश्च भरद्वाजः प्रवराः परिकीर्तिताः।<br>
परस्परमवैवाह्या इत्येते परिकीर्तिताः ।। १९६.२०<br>
<br>
काण्वायनाः कोपचयास्तथा वात्स्यतरायणाः।<br>
भ्राष्ट्रकृद्राष्ट्रपिण्डी च लैन्द्राणिः सायकायनिः ।। १९६.२१<br>
<br>
क्रोष्टाक्षी बहुवीती च तालकृन्मधुरावहः।<br>
लावकृद्गालविद्गाथी मार्कटिः पौलिकायनिः ।। १९६.२२<br>
<br>
स्कन्दसश्च तथा चक्री गार्ग्यः श्यामायनिस्तथा।<br>
बालाकिः साहरिश्चैव पञ्चर्षेयाः प्रकीर्तिताः ।। १९६.२३<br>
<br>
अङ्गिराश्च महातेजा देवाचार्यो बृहस्पतिः।<br>
भरद्वाजस्तथा गर्गः सैन्यश्च भगवानृषिः ।। १९६.२४<br>
<br>
परस्परमवैवाह्या ऋषयः परिकीर्तिताः।<br>
कपीतरः स्वस्तितरो दाक्षिः शक्तिः पतञ्जलिः ।। १९६.२५<br>
<br>
भूयसिर्जलसन्धिश्च विन्दुर्मादिः कुसीदकिः।<br>
ऊर्बस्तु राजकेशी च वौषडिः शंसपिस्तथा ।। १९६.२६<br>
<br>
शालिश्चकलशीकण्टः ऋषिः कारीरयस्तथा।<br>
काट्यो धान्यायनिश्चैव भावास्यायनिरेव च ।। १९६.२७<br>
<br>
भारद्वाजिः सौबुधिश्च लघ्वी देवमतीस्तथा।<br>
त्र्यार्षेयोऽभिमतश्चैव प्रवरो भूमिपोत्तम! ।। १९६.२८<br>
<br>
अङ्गिरा दमबाह्यश्च तता चैवाप्युरुक्षयः।<br>
परस्परायण्वर्णी च लौक्षिर्गार्ग्य हरिस्तथा ।। १९६.२९<br>
<br>
गालविश्चैव त्र्यार्षेयः सर्वेषां प्रवरो मतः।<br>
अङ्गिरा संकृतिश्चैव गौरवीतिस्तथैव च ।। १९६.३०<br>
<br>
परस्परमवैवाह्या ऋषयः परिकीर्तिताः।<br>
बृहदुक्थो वामदेवस्तथा त्रिः प्रवरा मताः ।। १९६.३१<br>
<br>
अङ्गिरा बृहदुक्थश्च वामदेवस्तथैव च।<br>
कुत्साकुत्सैरवैवाह्या एवमाहुः पुरातनाः ।। १९६.३२<br>
<br>
रथीतराणां प्रवरा त्र्यार्षेयाः परिकीर्तिताः।<br>
अङ्गिराश्च विरूपश्च तथैव च रथीतरः ।। १९६.३३<br>
<br>
रथीतराह्यवैवाह्या नित्यमेव रथीतरैः।<br>
विष्णुवृद्धिः शिवमतिर्जतृणः कत्तृणस्तथा ।। १९६.३४<br>
पुत्रवश्च महातेजास्तथा वैरपरायणः।<br>
त्र्यार्षेयोऽभिमतस्तेषां सर्वेषां प्रवरो नृप! ।। १९६.३५<br>
<br>
अङ्गिरा मत्स्यदग्धश्च मुद्गलश्च महातपाः।<br>
परस्परमवैवाह्या ऋषयः परिकीर्तिताः ।। १९६.३६<br>
<br>
हंसजिह्वो देवजिह्वो ह्यग्निजिह्वो विराडपः।<br>
अपाग्नेयस्त्वश्वयुश्च परण्यस्ता विमौद्गलाः ।। १९६.३७<br>
<br>
त्र्यार्षेयाभिमतास्तेषां सर्वेषां प्रवराः शुभाः।<br>
अङ्गिराश्चैव ताण्डिश्च मौद्गल्यश्च महातपाः ।। १९६.३८<br>
<br>
परस्परमवैवाह्या ऋषयः परिकीर्तिताः।<br>
अपाण्डुश्च गुरुश्चैव तृतीयः शाकटायनः ।। १९६.३९<br>
<br>
ततः प्रागाथमा नारी मार्कण्डो मरणः शिवः।<br>
कटुमर्कटपश्चैव तता नाडायनो ह्यृषिः ।। १९६.४०<br>
<br>
श्यामायनस्तथैवेषां त्र्यार्षेयाः प्रवरा शुभाः।<br>
अङ्गिराश्चाजमीढश्च कट्यश्चैव महातपाः ।। १९६.४१<br>
<br>
परस्परमवैवाह्या ऋषयः परिकीर्तिताः।<br>
तित्तिरिः कपिभूश्चैव गार्ग्यश्चैव महानृषिः ।। १९६.४२<br>
<br>
त्र्यार्षेयो हि मतस्तेषां सर्वेषां प्रवरः शुभः।<br>
अङ्गिरास्तित्तिरिश्चैव कविभूश्च महानृषिः ।। १९६.४३<br>
परस्परमवैवाह्या ऋषयः परिकीर्तिताः। <br>
अथ ऋक्षभरद्वाजौ ऋषिवान् मानवस्तथा ।। १९६.४४<br>
<br>
ऋषिर्मैत्रवरश्चैव पञ्चार्षेयाः प्रकीर्तिताः।<br>
अङ्गिराः सभरद्वाजस्तथैव च बृहस्पतिः ।। १९६.४५<br>
<br>
ऋषिर्मित्रवरश्चैव ऋषिवान् मानवस्तथा।<br>
परस्परमवैवाह्या ऋषयः परिकीर्तिताः ।। १९६.४६<br>
<br>
भारद्वाजो हुतः शौङ्ग शैशिरेयस्तथैव च।<br>
हत्येते कथिताः सर्वे द्व्यामुष्यायणगोत्रजाः ।। १९६.४७<br>
<br>
पञ्चार्षेयास्तथा ह्योषां प्रवराः परिकीर्तिताः।<br>
अङ्गिराश्च भरद्वाजस्तथैव च बृहस्पतिः ।। <br>
मौद्गल्यः शैशिरश्चैव प्रवरा परिकीर्तिताः ।। १९६.४८<br>
<br>
एते तवोक्ताङ्गिरसस्तु वंशे महानुभावा ऋषिगोत्रकाराः।<br>
येषान्तु नाम्ना परिकीर्तितेन पापं समग्रं पुरुषो जहाति ।। १९६.४९<br>
<br>
