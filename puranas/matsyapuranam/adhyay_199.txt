कश्यपवंशज-ऋषीणां नामगोत्रवंशप्रवरवर्णनम्।<br>
<br>
मत्स्य उवाच।<br>
मरीचेः कश्यपः पुत्रः कश्यपस्य तथा कुले।<br>
गोत्रकारान् ऋषीन् वक्ष्ये तेषां नामानि मे श्रृणु ॥ १९९.१<br>
<br>
आश्रायणिः ऋषिगणो मेषकीरिटकायनाः।<br>
उदग्रजा माठराश्च भोजा विनयलक्षणाः ॥ १९९.२<br>
<br>
शालाहलेयाः कौरिष्टाः कन्यकाश्चासुरायणाः।<br>
मन्दाकिन्यां वै मृगयाः श्रृतया भोजयापनाः ॥ १९९.३<br>
<br>
देवयाना गोमयानाह्यधश्छाया भयाश्च ये।<br>
कात्यायनाः शाक्रयाणाः बर्हियोगगदायनाः ॥ १९९.४<br>
<br>
भवनन्दि महाचक्रि दाक्षपायन एव च।<br>
योधयानाः कार्तिवयो हस्तिदानास्तथैव च ॥ १९९.५<br>
<br>
वात्स्यायनानि कृतजा ह्याश्वलायनिनस्तथा।<br>
प्रागायणाः पौलमौलिराश्ववातायनस्तथा ॥ १९९.६<br>
<br>
कौवेरकाश्च श्याकारा अग्निशर्मायणश्च ये।<br>
मेषपाः कैकरसपास्तथा चैव तु वभ्रवः ॥ १९९.७<br>
<br>
प्राचेयो ज्ञानसंज्ञेया आग्ना प्रासेव्य एव च।<br>
श्यामोदरा वैवशपास्तथा चैवोद्बलायनाः ॥ १९९.८<br>
<br>
काष्ठाहारिणमारीचा आजिहायनहास्तिकाः।<br>
वैकर्णेयाः काश्यपेयाः सासिसाहारितायनाः ॥ १९९.९<br>
<br>
मान्तगिनश्च भृगवस्त्रयार्षेयाः परिकीर्तिताः।<br>
वत्सरः कश्यपश्चैव निध्रवश्च महातपाः ॥ १९९.१0<br>
<br>
परस्परमवैवाह्या ऋषयः परिकीर्तिताः।<br>
अतः परं प्रवक्ष्यामि द्व्यामुष्यायण गोत्रजान् ॥ १९८.११<br>
<br>
अनसूयो नाकुरयः स्नातपो राजवर्तपः।<br>
शैशिरोदवहिश्चैव सैरन्ध्रीरोपसेवकिः ॥ १९९.१२<br>
<br>
या मुनिः काद्रुपिङ्गाक्षिः सजातम्विस्तथैव च।<br>
दिवावष्टाश्व इत्येते भक्त्या ज्ञेयाश्च काश्यपाः ॥ १९९.१३<br>
<br>
त्र्यार्षेयाश्च तथैवेषां सर्वेषां प्रवराः शुभाः।<br>
वत्सरः काश्यपश्चैव वसिष्ठश्च महातपाः ॥ १९९.१४<br>
<br>
परस्परमवैवाह्या ऋषयः परिकीर्तिताः।<br>
संयातिश्च नभश्चोभौ पिप्पल्योऽथ जलन्धरः ॥ १९९.१५<br>
<br>
भुजातपूरः पूर्यश्च कर्दमो गर्द्दभीमुखः।<br>
हिरण्यबाहुकैरातावुभौ काश्यपगोभिलौ ॥ १९९.१६<br>
<br>
कुलहो वृषकण्डश्च मृगकेतुस्तथोत्तरः।<br>
निदाघमसृणौ भत्स्या महान्तः केवलाश्च ये ॥ १९९.१७<br>
<br>
शाण्डिल्यो दानवश्चैव तथा वै देवजातयः।<br>
पैप्पलादित्स प्रवरा ऋषयः परिकीर्तिताः ॥ १९९.१८<br>
<br>
त्र्यार्षेयाभिमताश्चैषां सर्वेषां प्रवराः शुभाः।<br>
असितो देवलश्चैव कश्यपश्च महातपाः ।<br>
परस्परमवैवाह्या ऋषयः परिकीर्तिताः ॥ १९९.१९<br>
<br>
ऋषिप्रधानस्य च कश्यपस्य दाक्षायणीभ्यः सकलं प्रसूतम्।<br>
जगत्समग्रं मनुसिंह पुण्यं किं ते प्रवक्ष्याम्यहमन्तरेण ॥ १९९.२0<br>
