<br>
शर्व उवाच।<br>
शरीरे मम तन्वङ्गि! सिते भास्यसितद्युतिः<br>
भुजङ्गी वासिता शुद्धा संश्लिष्टा चन्दने तरौ ॥ १५५.१<br>
<br>
चन्द्रातपेन संपृक्ता रुचिराम्वरया तथा।<br>
रजनीवासिते पक्षे दृष्टिदोषं ददासि मे ॥ १५५.२<br>
<br>
इत्युक्ता गिरिजा तेन मुक्तकण्ठा पिनाकिना।<br>
उवाच कोपरक्ताक्षी भ्रुकुटीकुटिलानना ॥ १५५.३<br>
<br>
देव्युवाच।<br>
स्वकृतेन जनः सर्वो जाड्येन परिभूयते।<br>
अवश्यमर्थात् प्राप्नोति खण्डनं शशिमण्डन! ॥ १५४.४<br>
<br>
तपोभिर्दीर्घचरितैर्यच्च प्रार्थिवत्यहम्।<br>
तस्या मे नियतस्त्वेष ह्यवमानः पदे पदे ॥ १५५.५<br>
<br>
नैवास्मि कुटिला शर्व! विषमा नैव धूर्जटे!।<br>
स विषस्त्वङ्गतः ख्यातिं व्यक्तं दोषाकराश्रयात् ॥ १५५.६<br>
<br>
नाहं पूष्णोऽपि दशना नेत्रे चास्मि भवस्य हि।<br>
आदित्यश्च विजानाति भगवान् द्वादशात्मकः ॥ १५५.७<br>
<br>
मूर्ध्नि शूलं जनयसि स्वैर्दोषैर्मामधिक्षिपन्।<br>
यस्त्वं ममाह कृष्णेति महाकालेति विश्रुतः ॥ १५४.८<br>
<br>
यास्याम्यहं परित्यक्त्वा चात्मानं तपसा गिरिम्।<br>
जीवन्त्या नास्ति मे कृत्यं धूर्त्तेन परिभूतया<br>
निशम्य तस्या वचनं कोपतीक्ष्णाक्षरम्भवः।<br>
उवाचाधिकसम्भ्रान्तः प्रणयेनेन्दुमौलिना<br>
अगात्मजासि गिरिजे !नाहं निन्दापरस्तव।<br>
त्वद्भक्तिबुद्ध्या कृतवांस्तवाहं नामसंश्रयम् ॥ १५४.9<br>
<br>
विकल्पः स्वस्थचित्तेऽपि गिरिजे! नैव कल्पना।<br>
यद्येवं कुपिता भीरु! त्वन्तवाहन्नवै पुनः ॥ १५४.१०<br>
<br>
नर्मवादी भविष्यामि जहि कोपं शुचिस्मिते!।<br>
शिरसा प्रणतश्चाहं रचितस्ते मयाञ्जलिः ॥ १५४.११<br>
<br>
स्नेहेनाप्यवमानेन निन्दितेनैव विक्रियाम्।<br>
तस्मान्न यातु रुष्टस्य नर्मस्पृष्टो जनः किल ॥ १५४.१२	<br>
<br>
अनेकैः स्वादुभिर्देवी देवेन शङ्करपाणिना।<br>
कोपन्तीव्रन्न तत्याज सती मर्मणि घट्टिता<br>
अवष्टब्धमथास्फाल्य वासः शङ्करपाणिना।<br>
विपर्यस्तालका वेगाद्यातुमैच्छत शैलजा ॥ १५४.<br>
<br>
तस्या व्रजन्त्याः कोपेन पुनराह पुरान्तकः।<br>
सत्यं सर्वैरवयवैः सुतासि सदृशी पितुः<br>
हिमाचलस्य श्रृङ्गैस्तै र्मेघजालाकुलैर्नभः।<br>
तथा दुरवगाह्येभ्यो हृदयेभ्यस्तवाशयः ॥ १५५.१८<br>
<br>
काठिन्याङ्कस्त्वमस्मभ्यं वनेभ्यो बहुधा गता।<br>
कुटिलत्वञ्च वक्त्रेभ्यो दुःसेव्यत्वं हिमादपि ॥ १५५.१9<br>
<br>
संक्रान्ति सर्वदैवेति तन्वङ्गि! हिमशैलराट्।<br>
इत्युक्ता सा पुनः प्राह गिरिशं शैलजा तदा ॥ १५५.२०<br>
<br>
कोपकम्पितमूर्द्धा च प्रस्फुरद्दशनच्छदा।<br>
उमोवाच।<br>
मा सर्वान्दोषदानेन निन्दान्यान् गुणिनो जनान् ॥ १५५.२१<br>
<br>
तवापि दुष्टसम्पर्कात् संक्रान्तं सर्वमेव हि।<br>
व्यालेभ्योऽधिकजिह्मत्वं भस्मना स्नेहबन्धनम् ॥ १५५.२२<br>
<br>
हृत्कालुष्यं शशाङ्कात्तु दुर्बोधित्वं वृषादपि।<br>
तता बहु किमुक्तेन अलं वाचा श्रमेण ते ॥ १५५.२३<br>
<br>
श्मशानवासान्निर्भीत्वं नग्नत्वान्न तवत्रपा।<br>
निर्घृणत्वं कपालित्वाद्दया ते विगताचिरम् ॥ १५४.२४<br>
<br>
इत्युक्त्वामन्दिरात्तस्मान्निर्जगाम हिमाद्रिजा।<br>
तस्यां व्रजन्त्यां देवेश गणैः किलकिलोध्वनिः ॥ १५४.२५<br>
<br>
क्व मातर्गच्छसि त्यक्त्वा रुदन्तो धाविताः पुनः ।<br>
विष्टभ्य चरणौ देव्या वीरको बाष्पगद्गदम् ॥ १५४.२६<br>
<br>
प्रोवाच मातः! किन्त्वेतत् क्व यासि कुपितान्तरा।<br>
अहं त्वामनुयास्यामि व्रजन्तीं स्नेहवर्जिताम् ॥ १५५.२७<br>
<br>
सोऽहं पतिष्ये शिखरात् तपो निष्ठे त्वयोज्झितः।<br>
उन्नाम्य वदनं देवी दक्षिणेन तु पाणिना ॥ १५५.२८<br>
<br>
उवाच वीरकं माता माशोकं पुत्र! भावय।<br>
शैलाग्रात् पतितुं देवी दक्षिणेन तु पाणिना ॥ १५५.२9<br>
<br>
युक्तन्ते पुत्र! वक्ष्यामि येन कार्येण तच्छृणु।<br>
कृष्णेत्युक्त्वाहरेणाहं निन्दिताचाप्यनिन्दिता ॥ १५५.३०<br>
<br>
साहं तपः करिष्यामि येन गौरीत्वमाप्नुयात्।<br>
एष स्त्रीलम्पटो देवो यातायां मय्यनन्तरम्॥ १५५.३१<br>
<br>
द्वाररक्षा त्वया कार्य्या नित्यं रन्ध्रान्ववेक्षिणा।<br>
यता न काचित् प्रविशेद्योषिदत्र हरान्तिकम् ॥ १५५.३२<br>
<br>
दृष्ट्वा परस्त्रियञ्चात्र वदेथा मम पुत्रक!।<br>
शीघ्रमेव करिष्यामि यथा युक्तमनन्तरम् ॥ १५५.३३<br>
<br>
एवमस्त्विति देवीं स वीरकः प्राह साम्प्रतम्।<br>
मातुराज्ञामृताह्लाद प्लाविताङ्गो गतज्वरः<br>
जगाम कक्ष्यां संद्रष्टुं प्रणिपत्य च मातरम् ॥ १५५.३४
