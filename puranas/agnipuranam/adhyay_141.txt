<span style="font-size: 14pt; line-height: 200%">ईश्वर उवाच<br>
षट्त्रिंशत्पदसंस्थानामोषधीनां वदे फलं  ।१४१.००१<br>
अमरीकरणं नृणां ब्रह्मरुद्रेन्द्रसेवितं  ॥१४१.००१<br>
हरीतक्यक्ष्यधात्राश्च मरीचम्पिप्पलीशिफा  ।१४१.००२<br>
वह्निः शुण्ठी पिप्पली च गुडूचीवचनिम्बकाः(१)  ॥१४१.००२<br>
वासकः शतमूली च सैन्धवं सिन्धुवारकं  ।१४१.००३<br>
कण्टकारी गोक्षुरका विल्वम्पौनर्नवं बला  ॥१४१.००३<br>
एरण्डमुण्डी रुचको भृङ्गः क्षारोऽथ पर्पटः  ।१४१.००४<br>
धन्याको जीरकश्चैव शतपुष्यी जवानिका  ॥१४१.००४<br>
विडङ्गः खदिरश्चैव कृतमालो हरिद्रया  ।१४१.००५<br>
वचा सिद्धार्थ एतानि षट्त्रिंशत्पदगानि हि  ॥१४१.००५<br>
क्रमादेकादिसञ्ज्ञानि ह्यौपधानि महान्ति हि  ।१४१.००६<br>
सर्वरोगहराणि स्युरमरीकरणानि च  ॥१४१.००६<br>
बलीपलितभेत्तॄणि(२) सर्वकोष्ठगतानि तु  ।१४१.००७<br>
एषां चूर्णञ्च वटिका रसेन परिभाविता  ॥१४१.००७<br>
अवलेहः कषायो वा मोदको गुडखण्डकः  ।१४१.००८<br>
<small><small>टिप्पणी<br>
१ चव्यनिम्बका इति ज.. , झ.. च<br>
२ बलीपलितभेदीनीति छ..</small></small><br>
मधुतो धृततो वापि घृतन्तैलमथापि वा  ॥१४१.००८<br>
सर्वात्मनोपयुक्तं हि मृतसञ्जीवनम्भवेत् ।१४१.००९<br>
कर्षार्धं कर्षमेकं वा पलार्धं पलमेककं  ॥१४१.००९<br>
यथेष्टाचारनिरतो(१) जीवेद्वर्षशतत्रयं  ।१४१.०१०<br>
मृतसञ्जीवनीकल्पे योगो नास्मात्परोऽस्ति हि  ॥१४१.०१०<br>
प्रथमान्नवकाद्योगात्सर्वरोगैः प्रमुच्यते  ।१४१.०११<br>
द्वितीयाच्च तृतीयाच्च चतुर्थान्मुच्यते रुजः  ॥१४१.०११<br>
एवं षट्काच्च प्रथमाद्द्वितीयाच्च तृतीयतः  ।१४१.०१२<br>
चतुर्थात्पञ्चमात्षष्ठात्तथा नवचतुष्कतः  ॥१४१.०१२<br>
एकदित्रिचतुःपञ्चषट्सप्ताष्टमतोऽनिलात् ।१४१.०१३<br>
अग्निभास्करषड्विंशसप्तविंशैश्च पित्ततः  ॥१४१.०१३<br>
वाणर्तुशैलवसुभिस्तिथिभिर्मुच्यते कफात् ।१४१.०१४<br>
वेदाग्निभिर्बाणगुणैः षद्गुणैः स्याद्वशे धृते  ॥१४१.०१४<br>
ग्रहादिग्रहणान्तैश्च सर्वैरेव विमुच्यते  ।१४१.०१५<br>
एकद्वित्रिरसैः शैलैर्वसुग्रहशिवैः क्रमात् ॥१४१.०१५<br>
द्वात्रिंशत्तिथिसूर्यैश्च नात्र कार्या विचारणा  ।१४१.०१६<br>
षट्त्रिंशत्पदकज्ञानं न देयं यस्य कस्य चित् ॥१४१.०१६<br>
<br>
इत्याग्नेये महापुराणे युद्धजयार्णवे षट्त्रिंशत्पदकज्ञानं नाम एकचत्वारिंशदधिकशततमोऽध्यायः ॥<br>
<br>
<small><small>टिप्पणी<br>
१ यथेच्छाचारनिरत इति ज..</small></small><br>
<br>
</span>
