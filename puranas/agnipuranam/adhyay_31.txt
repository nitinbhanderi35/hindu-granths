<span style="font-size: 14pt; line-height: 200%">अग्निरुवाच<br>
रक्षां स्वस्य परेषाञ्च वक्ष्ये तां मार्जनाह्वयां  ।३१.००१<br>
यया विमुच्यते दुःखैः सुखञ्च प्राप्नुयान्नरः(२)<sup id="cite_ref-1" class="reference"><a href="#cite_note-1">[१]</a></sup>  ॥३१.००१<br>
ओं नमः परमार्थाय पुरुषाय महात्मने  ।३१.००२<br>
अरूपबहुरूपाय व्यापिने परमात्मने  ॥३१.००२<br>
निष्कल्मषाय शुद्धाय ध्यानयोगरताय च  ।३१.००३<br>
नमस्कृत्य प्रवक्ष्यामि यत्तत्सिध्यतु मे वचः  ॥३१.००३<br>
वराहाय नृसिंहाय वामनाय महामुने  ।३१.००४<br>
नमस्कृत्य प्रवक्ष्यामि यत्तत्सिध्यतु मे वचः  ॥३१.००४<br>
त्रिविक्रमाय रामाय वैकुण्ठाय नराय च  ।३१.००५<br>
नमस्कृत्य प्रवक्ष्यामि यत्तत्सिध्यतु मे वचः  ॥३१.००५<br>
वराह नरसिंहेश वामनेश त्रिविक्रम  ।३१.००६<br>
हरग्रीवेश सर्वेश हृषीकेश हराशुभम्  ॥३१.००६<br>
अपराजितचक्राद्यैश्चतुर्भिः परमायुधैः  ।३१.००७<br>
अखण्डितानुभावैस्त्वं(१)<sup id="cite_ref-2" class="reference"><a href="#cite_note-2">[२]</a></sup> सर्वदुष्टहरो भव  ॥३१.००७<br>
हरामुकस्य दुरितं सर्वञ्च कुशलं कुरु  ।३१.००८<br>
मृत्युबन्धार्तभयदं दुरितस्य च यत्फलम्  ॥३१.००८<br>
पराभिध्यानसहितैः प्रयुक्तञ्चाभिचारकम्  ।३१.००९<br>
गदस्पर्शमहारोगप्रयोगं जरया जर  ॥३१.००९<br>
ओं नमो वासुदेवाय नमः कृष्णाय खड्गिने  ।३१.०१०<br>
नमः पुष्करनेत्राय केशवायादिचक्रिणे  ॥३१.०१०<br>
नमः कमलकिञ्जल्कपीतनिर्मलवाससे  ।३१.०११<br>
महाहररिपुस्कन्धसृष्टचक्राय चक्रिणे  ॥३१.०११<br>
द्ंष्ट्रोद्धृतक्षितिभृते(२)<sup id="cite_ref-3" class="reference"><a href="#cite_note-3">[३]</a></sup> त्रयीमूर्तिमते नमः  ।३१.०१२<br>
महायज्ञवराहाय शेषभोगाङ्कशायिने  ॥३१.०१२<br>
तप्तहाटककेशाग्रज्वलत्पावकलोचन  ।३१.०१३<br>
वज्राधिकनखस्पर्शं दिव्यसिंह नमोस्तु ते  ॥३१.०१३<br>
काश्यपायातिह्रस्वाय ऋग्यजुःसामभूषित  ।३१.०१४<br>
तुभ्यं वामनरूपायाक्रमते गां(३)<sup id="cite_ref-4" class="reference"><a href="#cite_note-4">[४]</a></sup> नमो नमः  ॥३१.०१४<br>
वराहाशेषदुष्टानि सर्वपापफलानि वै  ।३१.०१५<br>
मर्द मर्द महादंष्ट्र मर्द मर्द च तत्फलम्  ॥३१.०१५<br>
नरसिंह करालाख्य दन्तप्रान्तानलोज्ज्वल  ।३१.०१६<br>
भञ्ज भञ्ज निनादेन दुष्टान्यस्यार्तिनाशन  ॥३१.०१६<br>
ऋग्यजुःसामगर्भाभिर्वाग्भिर्वामनरूपधृक् ।३१.०१७<br>
प्रशमं सर्वदुःखानि नयत्त्वस्य जनार्दनः  ॥३१.०१७<br>
ऐकाहिकं द्व्याहिकञ्च तथा त्रिदिवसं ज्वरम्  ।३१.०१८<br>
चातुर्थकन्तथात्युग्रन्तथैव सततज्वरम्  ॥३१.०१८<br>
दोषोत्थं सन्निपातोत्थं तथैवागन्तुकं ज्वरम्  ।३१.०१९<br>
शमं नयाशु गोविन्द च्छिन्धि च्छिन्ध्यस्य वेदनाम्(१)<sup id="cite_ref-5" class="reference"><a href="#cite_note-5">[५]</a></sup>  ॥३१.०१९<br>
नेत्रदुःखं शिरोदुःखं दुःखञ्चोदरसम्भवम्  ।३१.०२०<br>
अन्तःश्वासमतिश्वासं(२)<sup id="cite_ref-6" class="reference"><a href="#cite_note-6">[६]</a></sup> परितापं सवेपथुम्  ॥३१.०२०<br>
गुदघ्राणाङ्घ्रिरोगांश्च कुष्ठरोगांस्तथा क्षयं(३)<sup id="cite_ref-7" class="reference"><a href="#cite_note-7">[७]</a></sup>  ।३१.०२१<br>
कामलादींस्तथा रोगान् प्रमेहांश्चातिदारुणान्  ॥३१.०२१<br>
भगन्दरातिसारांश्च मुखरोगांश्च वल्गुलीम्  ।३१.०२२<br>
अश्मरीं मूत्रकृच्छ्रांश्च रोगानन्यांश्च दारुणान्  ॥३१.०२२<br>
ये वातप्रभवा रोगा ये च पित्तसमुद्भवाः<sup id="cite_ref-8" class="reference"><a href="#cite_note-8">[८]</a></sup>  ।३१.०२३<br>
कफोद्भवाश्च ये केचित्ये चान्ये सान्निपातिकाः  ॥३१.०२३<br>
आगन्तुकाश्च ये रोगा लूता विस्फोटकादयः  ।३१.०२४<br>
ते सर्वे प्रशमं यान्तु वासुदेवापमार्जिताः(५)<sup id="cite_ref-9" class="reference"><a href="#cite_note-9">[९]</a></sup>  ॥३१.०२४<br>
विलयं यान्तु ते सर्वे विष्णोरुच्चारणेन च  ।३१.०२५<br>
क्षयं गछ्हन्तु चाशेषास्ते चक्राभिहता हरेः  ॥३१.०२५<br>
अच्युतानन्तगोविन्दनामोच्चारणभीषिताः  ।३१.०२६<br>
नश्यन्ति सकला रोगाः सत्यं सत्यं वदाम्यहम्  ॥३१.०२६<br>
स्थावरं जङ्गमं वापि कृत्रिमं चापि यद्विषम्  ।३१.०२७<br>
दन्तोद्भवं नखभवमाकाशप्रभवं विषम्  ॥३१.०२७<br>
लूतादिप्रभवं यच्च विषमन्यत्तु दुःखदं  ।३१.०२८<br>
शमं नयतु तत्सर्वं कीर्तितोस्य जनार्दनः  ॥३१.०२८<br>
ग्रहान् प्रेतग्रहांश्चापि तथा वै डाकिनीग्रहान्(१)<sup id="cite_ref-10" class="reference"><a href="#cite_note-10">[१०]</a></sup>  ।३१.०२९<br>
वेतालांश्च पिशाचांश्च गन्धर्वान् यक्षराक्षसान्(२)<sup id="cite_ref-11" class="reference"><a href="#cite_note-11">[११]</a></sup>  ॥३१.०२९<br>
शकुनीपूतनाद्यांश्च तथा वैनायकान् ग्रहान्  ।३१.०३०<br>
मुखमण्डीं तथा क्रूरां रेवतीं वृद्धरेवतीम्  ॥३१.०३०<br>
वृद्धकाख्यान् ग्रहांश्चोग्रांस्तथा मातृग्रहानपि  ।३१.०३१<br>
बालस्य विष्णोश्चरितं हन्तु बालग्रहानिमान्  ॥३१.०३१<br>
वृद्धाश्च ये ग्रहाः केचिद्ये च बालग्रहाः क्वचित् ।३१.०३२<br>
नरसिंहस्य ते दृष्ट्या दग्धा ये चापि यौवने  ॥३१.०३२<br>
सदा(३)<sup id="cite_ref-12" class="reference"><a href="#cite_note-12">[१२]</a></sup> करालवदनो नरसिंहो महाबलः  ।३१.०३३<br>
ग्रहानशेषान्निःशेषान् करोतु जगतो हितः  ॥३१.०३३<br>
नरसिंह महासिंह ज्वालामालोज्ज्वलानन  ।३१.०३४<br>
ग्रहानशेषान् सर्वेश खाद खादाग्निलोचन  ॥३१.०३४<br>
ये रोगा ये महोत्पाता यद्विषं ये महाग्रहाः  ।३१.०३५<br>
यानि च क्रूरभृतानि ग्रहपीडाश्च दारुणाः  ॥३१.०३५<br>
शस्त्रक्षतेषु ये दोषा ज्वालागर्दभकादयः  ।३१.०३६<br>
तानि सर्वाणि सर्वात्मा परमात्मा जनार्दनः  ॥३१.०३६<br>
किञ्चिद्रूपं समास्याय वासुदेवास्य नाशय ॥३७॥३१.०३७<br>
क्षिप्त्वा सुदर्शनञ्चक्रं ज्वालामालातिभीषणम्  ।३१.०३८<br>
सर्वदुष्टोपशमनं कुरु देववराच्युत  ॥३१.०३८<br>
सुदर्शन महाज्वाल च्छिन्धि च्छिन्धि महारव(१)<sup id="cite_ref-13" class="reference"><a href="#cite_note-13">[१३]</a></sup>  ।३१.०३९<br>
सर्वदुष्टानि रक्षांसि क्षयं यान्तु विभीषण  ॥३१.०३९<br>
प्राच्यां प्रतीच्यां च दिशि दक्षिणोत्तरतस्तथा  ।३१.०४०<br>
रक्षाङ्करोतु सर्वात्मा नरसिंहः सुगर्जितः(२)<sup id="cite_ref-14" class="reference"><a href="#cite_note-14">[१४]</a></sup>  ॥३१.०४०<br>
दिवि भुव्यन्तरीक्षे च पृष्ठतः पार्श्वतोग्रतः  ।३१.०४१<br>
रक्षाङ्करोतु भगवान् बहुरूपी जनार्दनः  ॥३१.०४१<br>
यथा विष्णुर्जगत्सर्वं सदेवासुरमानुषं  ।३१.०४२<br>
तेन सत्येन दुष्टानि शममस्य व्रजन्तु वै(३)<sup id="cite_ref-15" class="reference"><a href="#cite_note-15">[१५]</a></sup>  ॥३१.०४२<br>
यथा विष्णौ स्मृते सद्यः सङ्क्षयं यान्ति पातकाः  ।३१.०४३<br>
सत्येन तेन सकलं दुष्टमस्य प्रशाम्यतु  ॥३१.०४३<br>
परमात्मा यथा विष्णुर्वेदान्तेषु च गीयते  ।३१.०४४<br>
तेन सत्येन सकलं दुष्टमस्य प्रशाम्यतु  ॥३१.०४४<br>
यथा यज्ञेश्वरो विष्णुर्देवेष्वपि हि गीयते  ।३१.०४५<br>
सत्येन तेन सकलं यन्मयोक्तं तथास्तु तत् ॥३१.०४५<br>
शान्तिरस्तु शिवञ्चास्तु दुष्टमस्य प्रशाम्यतु  ।३१.०४६<br>
वासुदेवशरीरोत्थैः कुशैर्निर्मथितं मया(४)<sup id="cite_ref-16" class="reference"><a href="#cite_note-16">[१६]</a></sup>  ॥३१.०४६<br>
अपमार्जतु गोविन्दो नरो नारायणस्तथा  ।३१.०४७<br>
तथास्तु सर्वदुःखानां प्रशमो जपनाद्धरेः  ॥३१.०४७<br>
अपमार्जनकं शस्त्रं सर्वरोगादिवारणम्  ।३१.०४८<br>
अयं हरिः कुशो विष्णुर्हता रोगा मया तव  ॥३१.०४८<br>
<br>
<br>
इत्यादिमहापुराणे आग्नेये कुशापमार्जनं नाम एकत्रिंशोऽध्यायः<br>
<br>
</span>
