<span style="font-size: 14pt; line-height: 200%">शिवरात्रिव्रतम्<br>
<br>
अग्निरुवाच<br>
शिवरात्रिव्रतं वक्ष्ये भुक्तिमुक्तिप्रदं शृणु(१)  ।१९३.००१<br>
माघफाल्गुनयोर्मध्ये कृष्णा या तु चतुर्दशी  ॥१९३.००१<br>
कामयुक्ता तु सोपोष्या कुर्वन् जागरणं व्रती  ।१९३.००२<br>
शिवरात्रिव्रतं कुर्वे चतुर्दश्यामभोजनं  ॥१९३.००२<br>
रात्रिजागरणेनैव पूजयामि शिवं व्रती  ।१९३.००३<br>
आवाहयाम्यहं शम्भुं भुक्तिमुक्तिप्रदायकं  ॥१९३.००३<br>
नरकार्णवकोत्तारनावं शिव नमोऽस्तु ते  ।१९३.००४<br>
नमः शिवाय शान्ताय प्रजाराज्यादिदायिने  ॥१९३.००४<br>
सौभाग्यारोग्यविद्यार्थस्वर्गमार्गप्रदायिने(२)  ।१९३.००५<br>
धर्मन्देहि धनन्देहि कामभोगादि देहि मे  ॥१९३.००५<br>
गुणकीर्तिसुखं देहि स्वर्गं मोक्षं च देहि मे  ।१९३.००६<br>
लुब्धकः प्राप्तवान् पुण्यं पापी सुन्दरसेनकः  ॥१९३.००६<br>
<br>
इत्याग्नेये महापुराणे शिवरात्रिव्रतं नाम त्रिनवत्यधिकशततमोऽध्यायः ॥<br>
<small><small>टिप्पणी<br>
१ भुक्तिमुक्तिप्रदायकमिति झ.. , ट.. च<br>
२ स्वर्गमोक्षप्रदायिने इति ङ..</small></small><br>
<br>
</span>
