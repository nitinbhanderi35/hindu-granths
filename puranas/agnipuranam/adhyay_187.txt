<span style="font-size: 14pt; line-height: 200%">अग्निरुवाच<br>
एकादशीव्रतं वक्ष्ये भुक्तिमुक्तिप्रदायाकं  ।१८७.००१<br>
दशम्यान्नियताहारो मांसमैथुनवर्जितः(१)  ॥१८७.००१<br>
एकदश्यां न भुञ्जीत पक्षयोरुभयोरपि  ।१८७.००२<br>
द्वादश्येकादशी यत्र तत्र सन्निहितो हरिः  ॥१८७.००२<br>
तत्र(२) क्रतुशतं पुण्यं त्रयोदश्यां तु पारणे  ।१८७.००३<br>
एकादशी कला यत्र परतो द्वादशो गता(३)  ॥१८७.००३<br>
तत्र क्रतुशतं पुण्यन्त्रयोदश्यान्तु पारणे  ।१८७.००४<br>
दशम्येकादशीमिश्रा नोपोष्या नरकप्रदा  ॥१८७.००४<br>
एकादश्यान्निराहारो भुक्त्वा चैवापरेऽहनि  ।१८७.००५<br>
भोक्ष्येऽहं पुण्डरीकाक्ष शरणं मे भवाच्युत  ॥१८७.००५<br>
एकादश्यां सिते पक्षे पुष्यर्क्षन्तु यदा भवेत् ।१८७.००६<br>
सोपोष्पाक्षय्यफलदा प्रोक्ता सा पापनाशिनी  ॥१८७.००६<br>
एकादशी द्वादशी या श्रवणेन च संयुता  ।१८७.००७<br>
विजया सा तिथिः प्रोक्ता भक्तानां विजयप्रदा  ॥१८७.००७<br>
एषैव फाल्गुने मासि पुष्यर्क्षेण च संयुता  ।१८७.००८<br>
<small><small>टिप्पणी<br>
१ मधुमांसैर्विवर्जित इति ग..<br>
२ अत्रेति ख.. , छ.. , ज.. च<br>
३ द्वादशी मतेति घ.. , ञ.. च । द्वादशी भवेदिति ङ.. , झ.. च</small></small><br>
विजया प्रोच्यते सद्भिः कोटिकोटिगुणोत्तरा(१)  ॥१८७.००८<br>
एकादश्यां विष्णुपूजा(२) कार्या सर्वोपकारिणी(३)  ।१८७.००९<br>
धनवान् पुत्रवान् लोके विष्णुलोके महीयते  ॥१८७.००९<br>
<br>
इत्याग्न्येये महापुराणे एकादशीव्रतं नाम सप्ताशीत्यधिकशततमोऽध्यायः ॥<br>
<br>
</span>
