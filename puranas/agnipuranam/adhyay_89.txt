ईश्वर उवाच<br>
अथैकतात्त्विकी दीक्षा लघुत्वादुपदिश्यते । <br>
सूत्रबन्धादि कुर्व्वीत यथायोगं निजात्मना ।। १ ।।<br>
<br>
कालाग्न्यादिशिवान्तानि तत्त्वानि परिभावयेत्। <br>
समतत्त्वे समग्राणि सूत्रे मणिगणानिव ।। २ ।।<br>
<br>
आवाह्य शिवतत्त्वादि गर्भाधानादि पूर्ववत्। <br>
मूलेन किन्तु कुर्व्वीत सर्व्वशुल्कसमर्पणं ।। ३ ।।<br>
<br>
प्रददीत ततः पूर्णां तत्त्वव्रातोपगर्भितां। <br>
एकयैव यया शिष्यो निर्व्वाणमधिगच्छति ।। ४ ।।<br>
<br>
योजनायै शिवे चान्यां स्थिरत्वापादनाय च। <br>
दत्वा पूर्णां प्रकुर्वीत शिवकुम्भाभिषेचनं ।। ५ ।।<br>
<br>
इत्यादिमहापुराणे आग्नेये एकतत्त्वादीक्षाकथनं नाम ऊननवतितमोऽध्यायः।<br>
