अग्निरुवाच <br>
स्तम्भो विद्वेषणोच्चाट उत्सादो भ्रममारणे ।<br>
व्याधिश्चोति स्मृतं क्षुद्रं तन्मोक्षो वक्ष्यते श्रृणु ॥ ३०६.१ ॥<br>
<br>
ओं नमो बगवते उन्मत्तरुद्राय भ्रम भ्रामय अमुकं<br>
वित्रासय उद्रभ्रामय रौद्रेण रूपेण हूँ फट् ठ ।<br>
श्मशाने निशि जप्तेन त्रिलक्षं मधुना हुनेत् ।<br>
<br>
चिताग्नौ धूर्त्तसमिद्‌भिर्भ्राम्यते सततं रिपुः ॥ ३०६.२ ॥ <br>
हेमगैरिकया कृष्णा प्रतिमा हैमसूचिभिः ।<br>
जप्त्वा विध्येच्च तत्कण्ठे हृदि वा म्रियते रिपुः ॥ ३०६.३ ॥<br>
<br>
खरबालचिताभस्म ब्हह्मदण्डी च मर्कटी ।<br>
गृहे वा मूर्ध्नि तच्चूर्णं जप्तमुत्सादकृत् क्षिपेत् ॥ ३०६.४ ॥<br>
<br>
भृग्वाकाशौ सदीप्ताग्निर्भृगुर्वह्निश्च विचक्राय शिवः ।<br>
एवं सहस्रारे हूं फट् आचक्राय स्वाहा हृदयं विचक्राय शिवः ।<br>
शिखाचक्रायाथ कवचं विचक्रायाथ नेत्रकम् ॥ ३०६.५ ॥<br>
<br>
सञ्चक्रायास्त्रमुदिष्टं ज्यालाचक्राय पूर्ववत् ।<br>
शार्ङ्ग सुदर्शनं क्षुद्रग्रहहृत् सर्व्वसाधनम् ॥ ३०६.६ ॥<br>
<br>
मूर्द्धाक्षिमुखहृद्‌गुह्यपादे ह्यस्याक्षरान्न्यसेत् ।<br>
चक्राब्जासनमग्न्याभं दंष्ट्रिणञ्च चतुर्भुजम् ॥ ३०६.७ ॥<br>
शङ्कचक्रगदापद्मशलाकाङ्कुशपाणिनम् ।<br>
चापिनं पिङ्गकेशाक्षमरव्याप्तत्रिपिष्टपं ॥ ३०६.८ ॥<br>
<br>
नाभिस्तेनाग्निना विद्धा नश्यन्ते व्याधयो ग्रहाः ।<br>
पीतञ्चक्रं गदा रक्ताः स्वाराः श्याममवान्तरं ॥ ३०६.९ ॥<br>
<br>
नेमिः श्वेता वहिः कृष्णवर्णरेखा च पार्थिवी ।<br>
मध्येतरेमरे वर्णानेवं चक्रद्वयं१ लिखेत् ॥ ३०६.१० ॥<br>
<br>
आदावानीय कुम्भोदं गोचरे सन्निधाय च ।<br>
दत्त्वा सुदर्शनं तत्र याम्ये चक्रे हुनेत् क्रमात् ॥ ३०६.११ ॥<br>
<br>
आज्यापामार्गसमिधो ह्यक्षतं तिलसर्षणौ ।<br>
पायसं गव्यमाज्यञ्च सहस्राष्टकसंख्यया ॥ ३०६.१२ ॥<br>
<br>
हुतशेषं क्षिपेत् कुम्भे प्रतिद्रव्यं विधानवित् ।<br>
प्रस्थानेन कृतं पिण्डं कुम्भे तस्मिन्निवेशयेत् ॥ ३०६.१३ ॥<br>
<br>
विष्णवादि सर्वं तत्रैव न्यसेत् तत्रैव दक्षिणे ।<br>
नमो विष्णुजनेभ्यः सर्वशान्तिकरेभ्यः प्रतिगृह्णन्तु शान्तये नमः ॥<br>
दद्यादनेन मन्त्रेण हुतशेपाम्भसा वलि ॥ ३०६.१४ ॥<br>
<br>
फलके कल्पिते पात्रे पलाशं क्षीरशाखिनः ।<br>
गव्यपूर्णे निवेश्यैव दिक्ष्वेव होमयेद्‌ द्विजः ॥ ३०६.१५ ॥<br>
<br>
सदक्षिणमिदं होमद्वयं भूतादिनाशनम् ।<br>
गव्याक्तपत्रलिखितैर्निष्पर्णैः क्षुद्रमुद्‌धृतम् ॥ ३०६.१६ ॥<br>
<br>
द्वर्वाभिरायुषे पद्मौः श्रिये पुत्रा उडुम्बरैः ।<br>
गोसिद्‌ध्यै सर्पिंषा गोष्ठे मेधायै सर्वशाखिना ॥ ३०६.१७ ॥<br>
<br>
ओं क्षौं नमो भगवते नारसिंहाय ज्वालामालिने दीप्तदंष्ट्रायाग्निनेत्राय <br>
स्र्वक्षोघ्नाय सर्वभूतविनाशाय सर्व्वज्वरविनाशाय दह २ पच२ रक्ष २ हूं फट् ।<br>
मन्त्रोयं नारसिंहस्य सकलाघनिवारणः ।<br>
जप्यादिना हरेत् क्षुद्रग्रहमारीविषामयान् ॥ ३०६.१८ ॥<br>
<br>
चुर्णमण्डूकवयसा जलाग्निस्तम्भकृद्भवेत् ॥ ३०६.१९ ॥<br>
<br>
इत्यादिमहापुराणे आग्नेये नारसिंहादिमन्त्रा नाम षष्ठाधिकत्रिशततमोऽध्यायः ॥<br>
