<span style="font-size: 14pt; line-height: 200%">प्रायश्चित्तानि<br>
<br>
अग्निरुवाच<br>
देवाश्रमार्चनादीनां प्रायश्चित्तन्तु लोपतः  ।१७४.००१<br>
पूजालोपे चाष्टशतं जपेद्द्विगुणपूजनं  ॥१७४.००१<br>
पञ्चोपनिषदैर्मन्त्रैर्हुत्वा ब्राह्मणभोजनं  ।१७४.००२<br>
सूतिकान्त्यजकोदक्यास्पृष्टे देवे शतं जपेत्(१)  ॥१७४.००२<br>
पञ्चोपनिषदैः पूजां द्विगुणं स्नानमेव च  ।१७४.००३<br>
विप्रभोज्यं होमलोपे होमस्नानं तथार्चनं  ॥१७४.००३<br>
होमद्रव्ये मूषिकाद्यैर्भक्षिते कीटसंयुते  ।१७४.००४<br>
तावन्मात्रं परित्यज्य प्रोक्ष्य देवादि पूजयेत् ॥१७४.००४<br>
अङ्कुरार्पणमात्रन्तु छिन्नं भिन्नं परित्यजेत् ।१७४.००५<br>
अस्पृश्यैश्चैव संस्पृष्टे अन्यपात्रे तदर्पणं  ॥१७४.००५<br>
देवमानुषविघ्नघ्नं पूजाकाले तथैव च  ।१७४.००६<br>
मन्त्रद्रव्यादिव्यत्यासे मूलं जप्त्वा पुनर्जपेत् ॥१७४.००६<br>
कुम्भेनाष्टशतजपो देवे तु पतिते करात् ।१७४.००७<br>
भिन्ने नष्टे चोपवासः शतहोमाच्छुभं भवेत्(२)  ॥१७४.००७<br>
<small><small>टिप्पणी<br>
१ शतं शहुनेदिति ख.. , छ.. च<br>
२ शतहोमाच्छुचिर्भवेदिति ख.. , घ.. , ञ.. च</small></small><br>
कृते पापेऽनुतापो वै यस्य पुंसः प्रजायते  ।१७४.००८<br>
प्रायश्चित्तन्तु तस्यैकं हरिसंस्मरणं परं  ॥१७४.००८<br>
चान्द्रायणं पराको वा प्राजापत्यमघौघनुत् ।१७४.००९<br>
सूर्येशशक्तिश्रीशदिमन्त्रजप्यमघौघनुत् ॥१७४.००९<br>
गायत्रीप्रणवस्तोत्रमन्त्रजप्यमघान्तकं  ।१७४.०१०<br>
काद्यैरावीजसंयुक्तैराद्यैराद्यैस्तदन्तकैः  ॥१७४.०१०<br>
सूर्येशशक्तिश्रीशादिमन्त्राः कोट्यधिकाः पृथक् ।१७४.०११<br>
ओंह्रीमाद्याश्चतुर्थ्यन्ता नमोन्ताः सर्वकामदाः  ॥१७४.०११<br>
नृसिंहद्वादशाष्टार्णमालामन्त्राद्यघौघनुत् ।१७४.०१२<br>
आग्नेयस्य पुराणस्य पठनं श्रवणादिकं  ॥१७४.०१२<br>
द्विविद्यारूपको विष्णुरग्निरूपस्तु गीयते  ।१७४.०१३<br>
परमात्मा देवमुखं सर्ववेदेषु गीयते  ॥१७४.०१३<br>
प्रवृत्तौ तु निवृत्तौ तु इज्यते भुक्तिमुक्तिदः(१)  ।१७४.०१४<br>
अग्निरूपस्य विष्णोर्हि हवनं ध्यानमर्चनं  ॥१७४.०१४<br>
जप्यं स्तुतिश्च प्रणतिः शारीराशेषाघौघनुत् ।१७४.०१५<br>
दशस्वर्णानि दानानि धान्यद्वादशमेव च  ॥१७४.०१५<br>
तुलापुरुषमुख्यानि महादानानि षोडश  ।१७४.०१६<br>
अन्नदानानि मुख्यानि सर्वाण्यघहराणि हि  ॥१७४.०१६<br>
तिथिवारर्क्षसङ्क्रान्तियोगमन्वादिकालके  ।१७४.०१८<br>
ब्रतादि सूर्येशशक्तिश्रीशादेरघघातनं(२)  ॥१७४.०१८<br>
गङ्गा गया प्रयागश्च काश्ययोध्या ह्यवन्तिका  ।१७४.०१९<br>
<small><small>टिप्पणी<br>
१ प्रवृत्तैस्तु निवृत्तैस्तु इज्यते भुक्तिमुक्तिद इति घ.. , ङ.. , झ.. , ञ.. च<br>
२ अघनाशनमिति ग..</small></small><br>
कुरुक्षेत्रं पुष्करञ्च नैमिषं पुरुषोत्तमः  ॥१७४.०१९<br>
शालग्रामप्रभासाद्यं तीर्थञ्चघोघघातकं  ।१७४.०२०<br>
अहं ब्रह्म परं ज्योतिरिति ध्यानमघौघनुत् ॥१७४.०२०<br>
पुराणं ब्रह्म चाग्नेयं ब्रह्मा विष्णुर्महेश्वरः  ।१७४.०२१<br>
अवताराः सर्वपूजाः प्रतिष्ठाप्रतिमादिकं  ॥१७४.०२१<br>
ज्योतिःशास्त्रपुराणानि स्मृतयस्तु तपोव्रतं(१)  ।१७४.०२२<br>
अर्थशास्त्रञ्च सर्गाद्या आयुर्वेदो धनुर्मतिः  ॥१७४.०२२<br>
शिक्षा छन्दो व्याकरणं निरुक्तञ्चाभिधानकं  ।१७४.०२३<br>
कल्पो न्यायश्च मीमांसा ह्यन्यत्सर्वं हरिः प्रभुः  ॥१७४.०२३<br>
एके द्वयोर्यतो यस्मिन् यः सर्वमिति वेद यः  ।१७४.०२४<br>
तं दृष्ट्वान्यस्य पापानि विनश्यन्ति हरिश्च सः  ॥१७४.०२४<br>
विद्याष्टादशरूपश्च सूक्ष्मः स्थूलोऽपरो हरिः  ।१७४.०२५<br>
ज्योतिः सदक्षरं ब्रह्म परं विष्णुश्च निर्मलः  ॥१७४.०२५<br>
<small><small>टिप्पणी<br>
१ स्मृतयः श्रुतयो व्रतमिति क.. , घ.. , ङ.. , ञ.. च । अहं ब्रह्मेत्यादिः, तपोव्रतमित्यन्तः पाठः ग.. पुस्तके नास्ति</small></small><br>
<br>
इत्याग्नेये महापुराणे प्रायश्चित्तानि नाम चतुःसप्तत्यधिकशततमोऽध्यायः ॥<br>
<br>
</span>
