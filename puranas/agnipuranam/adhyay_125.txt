<span style="font-size: 14pt; line-height: 200%">युद्धजयार्णवीयनानाचक्राणि<br>
<br>
ईश्वर उवाच<br>
ओं ह्रीं कर्णमोटानि बहुरूपे बहुदंष्ट्रे ह्रूं<br>
फट्<sup id="cite_ref-1" class="reference"><a href="#cite_note-1">[१]</a></sup>ओं हः ओं ग्रस ग्रस कृन्त कृन्त छक छक छक ह्रूं फट्<sup id="cite_ref-2" class="reference"><a href="#cite_note-2">[२]</a></sup> नमः<br>
पठ्यमानो ह्ययं मन्त्रः क्रुद्धः संरक्तलोचनः  ।१२५.००१<br>
मारणे पातने वापि मोहनोच्चाटने भवेत् ॥१२५.००१<br>
कर्णमोटी महाविद्या सर्ववर्णेषु रक्षिका  ।१२५.००२<br>
<br>
नानाविद्या<br>
पञ्चोदयं प्रवक्ष्यामि स्वरोदयसमश्रितं  ॥१२५.००२<br>
नाभिहृद्यन्तरं यावत्तावच्चरति मारुतः  ।१२५.००३<br>
उच्चाटयेद्रणादौ तु कर्णाक्षीणि प्रभेदयेत् ॥१२५.००३<br>
करोति साधकः क्रुद्धो जपहोमपरायणः  ।१२५.००४<br>
हृदयात्पायुकं कण्ठं ज्वरदाहारिमारणे<sup id="cite_ref-3" class="reference"><a href="#cite_note-3">[३]</a></sup>  ॥१२५.००४<br>
कण्ठोद्भवो रसो वायुः शान्तिकं पौष्टिकं रसं  ।१२५.००५<br>
दिव्यं स्तम्भं समाकर्षं गन्धो नासान्तिको भ्रुवः  ॥१२५.००५<br>
गन्धलीनं मनः कृत्वा स्तम्भयेन्नात्र संशयः  ।१२५.००६<br>
स्तम्भनं कीलनाद्यञ्च करोत्येव हि साधकः  ॥१२५.००६<br>
चण्डघण्टा कराली च सुमुखी दुर्मुखी तथा  ।१२५.००७<br>
रेवती प्रथमा घोरा वायुचक्रेषु ता यजेत् ॥१२५.००७<br>
उच्चाटकारिका देव्यः स्थितास्तेजसि संस्थिताः  ।१२५.००८<br>
सौम्या च भीषणी देवी जया च विजया तथा  ॥१२५.००८<br>
अजिता चापराजिता महाकोटी च रौद्रया  ।१२५.००९<br>
शुष्ककाया प्राणहरा रसचक्रे स्थिता अमूः  ॥१२५.००९<br>
विरूपाक्षी परा दिव्यास्तथा चाकाशमातरः  ।१२५.०१०<br>
संहारी जातहारी च दंष्ट्राला शुष्करेवती  ॥१२५.०१०<br>
पिपीलिका पुष्टिहरा महापुष्टिप्रवर्धना  ।१२५.०११<br>
भद्रकाली सुभद्रा च हद्रभीमा सुभद्रिका  ॥१२५.०११<br>
स्थिरा च निष्ठुरा दिव्या निष्कम्पा गदिनी तथा  ।१२५.०१२<br>
द्वात्रिंशन्मातरश्चक्रे अष्टाष्टक्रमशः स्थिताः  ॥१२५.०१२<br>
एक एव रविश्चन्द्र एकश्चैकैकशक्तिका  ।१२५.०१३<br>
<sup id="cite_ref-4" class="reference"><a href="#cite_note-4">[४]</a></sup>भूतभेदेन तीर्थानि<sup id="cite_ref-5" class="reference"><a href="#cite_note-5">[५]</a></sup> यथा तोयं महीतले  ॥१२५.०१३<br>
प्राण एको मण्डलैश्च भिद्यते भूतपञ्जरे  ।१२५.०१४<br>
वामदक्षिणयोगेन दशधा सम्प्रवर्तते  ॥१२५.०१४<br>
बिन्दुमुण्डविचित्रञ्च तत्त्ववस्त्रेण वेष्टितं  ।१२५.०१५<br>
ब्रह्माण्डेन<sup id="cite_ref-6" class="reference"><a href="#cite_note-6">[६]</a></sup> कपालेन पिवेत परमामृतं  ॥१२५.०१५<br>
पञ्चवर्गबलाद्युद्धे जयो भवति तच्छृणु  ।१२५.०१६<br>
अ+आकचटतपयाः श आस्यो वर्ग ईरितः  ॥१२५.०१६<br>
इ+ईखछठथफराः षो वर्गश्च द्वितीयकः  ।१२५.०१७<br>
उ+ऊगजडदबलाः सो वर्गश्च तृतीयकः  ॥१२५.०१७<br>
ए+ऐघझढधभवाः सो वर्गश्च चतुर्थकः  ।१२५.०१८<br>
ओ औ अं अः ङञणना मो वर्गः पञ्चमो भवेत् ॥१२५.०१८<br>
वर्णाश्चाभ्युदये नॄणां चत्वारिंशच्च पञ्च च  ।१२५.०१९<br>
बालः कुमारो युवा स्याद्वृद्धो मृत्युश्च नामतः  ॥१२५.०१९<br>
आत्मपीडा  शोषकः स्यादुदासीनश्च कालकः  ।१२५.०२०<br>
कृत्तिका प्रतिपद्भौम आत्मनो लाभदः स्मृतः  ॥१२५.०२०<br>
षष्ठी भौमो मघा पीडा आर्द्रा चैकादशी कुजः  ।१२५.०२१<br>
मृत्युर्मघा द्वितीया ज्ञो लाभश्चार्द्रा च सप्तमी  ॥१२५.०२१<br>
बुधे हानिर्भरणी ज्ञः श्रवणं काल ईदृशः  ।१२५.०२२<br>
जीवो लाभाय च भवेत्तृतीया पूर्वफल्गुनी  ॥१२५.०२२<br>
जीवोऽष्टमी<sup id="cite_ref-7" class="reference"><a href="#cite_note-7">[७]</a></sup> धनिष्ठार्द्रा जीवोऽश्लेषा त्रयोदशी  ।१२५.०२३<br>
मृत्यौ शुक्रश्चतुर्थी स्यात्पूर्वभाद्रपदा श्रिये  ॥१२५.०२३<br>
पूर्वाषाढा च नवमी शुक्रः पीडाकरो भवेत् ।१२५.०२४<br>
भरणी भूतजा शुक्रो यमदण्डो हि हानिकृत् ॥१२५.०२४<br>
कृत्तिकां पञ्चमी मन्दो लाभाय तिथिरीरिता  ।१२५.०२५<br>
अश्लेषा दशमी मन्दो योगः पीडाकरो भवेत्<sup id="cite_ref-8" class="reference"><a href="#cite_note-8">[८]</a></sup>  ॥१२५.०२५<br>
मघा शनिः पूर्णिमा च योगो भृत्युकरः स्मृतः  ।१२५.०२६<br>
<br>
तिथियोगः<br>
पूर्वोत्तराग्निनैर्ऋत्यदक्षिणानिलचन्द्रमाः<sup id="cite_ref-9" class="reference"><a href="#cite_note-9">[९]</a></sup> ॥१२५.०२६<br>
ब्रह्माद्याः स्युर्दृष्टयः स्युः<sup id="cite_ref-10" class="reference"><a href="#cite_note-10">[१०]</a></sup> प्रतिपन्नवमीमुखाः  ।१२५.०२७<br>
राशिभिः सहिता दृष्टा ग्रहाद्याः सिद्धये स्मृताः  ॥१२५.०२७<br>
मेषाद्याश्चतुरः कुम्भा जयः पूर्णेऽन्यथा मृतिः  ।१२५.०२८<br>
सूर्यादिरिक्ता पूर्णा च क्रमादेवम्प्रदापयेत् ॥१२५.०२८<br>
रणे सूर्ये फलं नास्ति सोमे भङ्गः प्रशाम्यति  ।१२५.०२९<br>
कुजेन कलहं विद्याद्बुधः कामाय वै गुरुः  ॥१२५.०२९<br>
जयाय मनसे<sup id="cite_ref-11" class="reference"><a href="#cite_note-11">[११]</a></sup> शुक्रो मन्दे भङ्गो रणे भवेत् ।१२५.०३०<br>
देयानि पिङ्गलाचक्रे सूर्यगानि च भानि हि  ॥१२५.०३०<br>
मुखे नेत्रे ललाटेऽथ शिरोहस्तोरुपादके  ।१२५.०३१<br>
पादे मृतिस्त्रिऋक्षे स्यान्त्रीणि पक्षेऽर्थनाशनम्  ॥१२५.०३१<br>
मुखस्थे च भवेत्यौडा शिरस्थे कार्यनाशनम्  ।१२५.०३२<br>
कुक्षिस्थिते फलं स्याच्च राहुचक्रं वदाम्यहम्  ॥१२५.०३२<br>
इन्द्राच्च नैर्ऋतङ्गच्छेन्नैर्ऋतात्सोममेव च  ।१२५.०३३<br>
सोमाद्धुताशनं वह्नेराप्यमाप्याच्छिवालयं  ॥१२५.०३३<br>
रुद्राद्यमं यमाद्वायुं वायोश्चन्द्रं व्रजेत्पुनः  ।१२५.०३४<br>
भुङ्क्ते चतस्रो नाड्यस्तु राहुपृष्ठे जयो रणे  ॥१२५.०३४<br>
अग्रतो मृत्युमाप्नोति तिथिराहुं वदामि ते  ।१२५.०३५<br>
आग्नेयादिशिवान्तं च पूर्णिमामादितः प्रिये  ॥१२५.०३५<br>
पूर्वे कृष्णाष्टमीं यावद्राहुदृष्टौ भयो भवेत् ।१२५.०३६<br>
ऐशान्याग्नेयनैर्ऋत्यवायव्ये फणिराहुकः  ॥१२५.०३६<br>
मेषाद्या दिशि पूर्वादौ यत्रादित्योऽग्रतो मृतिः  ।१२५.०३७<br>
तृतीया कृष्णपक्षे तु सप्तमी दशमी तथा  ॥१२५.०३७<br>
चतुर्दशी तथा शुक्ले चतुर्थ्येकादशी तिथिः  ।१२५.०३८<br>
पञ्चदशी विष्टयः स्युः पूर्णिमाग्नेयवायवे  ॥१२५.०३८<br>
अकचटतपयशा वर्गाः सूर्यादयो ग्रहाः  ।१२५.०३९<br>
गृध्रोलूकश्येनकाश्च पिङ्गलः कौशिकः क्रमात् ॥१२५.०३९<br>
सारसश्च मयूरश्च गोरङ्कुः पक्षिणः स्मृताः  ।१२५.०४०<br>
आदौ साध्यो हुतो मन्त्र<sup id="cite_ref-12" class="reference"><a href="#cite_note-12">[१२]</a></sup> उच्चाटे पल्लवः स्मृतः  ॥१२५.०४०<br>
वश्ये ज्वरे तथाकर्षे प्रयोगः सिद्धिकारकः  ।१२५.०४१<br>
शान्तो प्रीतो नमस्कारो वौषट्पुष्टौ वशादिषु  ॥१२५.०४१<br>
हुं मृत्यौ<sup id="cite_ref-13" class="reference"><a href="#cite_note-13">[१३]</a></sup> प्रीतिसन्नाशे विद्वेषोच्चाटने च फट् ।१२५.०४२<br>
वषट् सुते च दीप्त्यादौ<sup id="cite_ref-14" class="reference"><a href="#cite_note-14">[१४]</a></sup>मन्त्राणां जातयश्च षट् ॥१२५.०४२<br>
ओषधीः सम्प्रवक्ष्यामि महारक्षाविधायिनीः  ।१२५.०४३<br>
महाकाली तथा चण्डी वाराही चेश्वरी तथा  ॥१२५.०४३<br>
सुदर्शना तथेन्द्राणी गात्रस्था रक्षयन्ति तम्  ।१२५.०४४<br>
बला चातिबला भीरुर्मुसली सहदेव्यपि  ॥१२५.०४४<br>
जाती च मल्लिका यूथौ गारुडी भृङ्गराजकः  ।१२५.०४५<br>
चक्ररूपा महोषध्यो धारिता विजयादिदाः  ॥१२५.०४५<br>
ग्रहणे च महादेवि उद्धृताः शुभदायिकाः  ।१२५.०४६<br>
मृदा तु कुञ्जरङ्कृत्वा सर्वलक्षणलक्षितम्  ॥१२५.०४६<br>
तस्य पादतले कृत्वा स्तम्भयेच्छत्रुमात्मनः  ।१२५.०४७<br>
नगाग्रे चैकवृक्षे च वज्राहतप्रदेशके  ॥१२५.०४७<br>
वल्मीकमृदामाहृत्य मातरौ योजयेत्ततः  ।१२५.०४८<br>
ओं नमो महाभैरवाय विकृतदंष्ट्रोग्ररूपाय पिङ्गलाक्षाय त्रिशूलखड्गधराय<sup id="cite_ref-15" class="reference"><a href="#cite_note-15">[१५]</a></sup> वौषट्<br>
पूजयेत्कर्दमं देवि स्तम्भयेच्छस्त्रजालकम्  ॥१२५.०४८<br>
अग्निकार्यं प्रवक्ष्यामि रणादौ जयवर्धनम्  ।१२५.०४९<br>
श्मशाने निशि काष्ठाग्नौ नग्नी मुक्तशिखो नरः  ॥१२५.०४९<br>
दक्षिणास्यस्तु जुहुयान्नृमांसं रुन्धिरं विषं  ।१२५.०५०<br>
तुषास्थिखण्डमिश्रन्तु शत्रुनाम्ना शताष्टकम्  ॥१२५.०५०<br>
ओं नमो भगवति कौमारि लल लल लालय लालय घण्टादेवि अमुकं मारय सहसा नमोऽस्तु ते भगवति विद्ये स्वाहा<br>
अनया विद्यया होमाद्बन्धत्वञ्जायते रिपोः<sup id="cite_ref-16" class="reference"><a href="#cite_note-16">[१६]</a></sup> ।१२५.०५१<br>
ओं वज्रकाय वज्रतुण्ड कपिलपिङ्गल करालवदन ऊर्ध्वकेश महाबल रक्तमुख<sup id="cite_ref-17" class="reference"><a href="#cite_note-17">[१७]</a></sup> तडिज्जिह्व महारौद्र दंष्ट्रोत्कट कह करालिन महादृढप्रहार लङ्गेश्वरसेतुबन्ध शैलप्रवाह गगनचर एह्येहि भवगन्महाबलपराक्रम भैरवो ज्ञापयति एह्येहि महारौद्र दीर्घलाङ्गूलेन अमुकं वेष्टय वेष्टय जम्भय जम्भय खन खन वैते ह्रूं फट्<sup id="cite_ref-18" class="reference"><a href="#cite_note-18">[१८]</a></sup><br>
अष्टत्रिंशच्छतन्देवि हनुमान् सर्वकुम्भकृत् ॥१२५.०५१<br>
पटे हनूमत्सन्दर्शनाद्भङ्गमायान्ति शत्रवः ॥५२॥१२५.०५२<br>
<br>
</span>
