<span style="font-size: 14pt; line-height: 200%">अग्निरुवाच<br>
कात्यायनो मुनीनाह यथा श्राद्धं तथा वदे  ।११७.००१<br>
गयादौ श्राद्धं कुर्वीत सङ्क्रान्त्यादौ विशेषतः  ॥११७.००१<br>
काले वापरपक्षे च चतुर्थ्या ऊर्ध्वमेव व  ।११७.००२<br>
सम्याद्य च पदर्क्षे च(१) पूर्वेद्युश्च निमन्त्रयेत् ॥११७.००२<br>
यतीन् गृहस्थसाधून् वा स्नातकाञ्छ्रोत्रियान् द्विजान्  ।११७.००३<br>
अनवद्यान् कर्मनिष्ठान् शिष्टानाचारसंयुतान्(२)  ॥११७.००३<br>
<small><small>टिप्पणी<br>
१ सम्पाद्य परमर्क्षे चेति छ..<br>
२ आचारसंस्कृतानिति ग.. , ज.. च</small></small><br>
वर्जयेच्छित्रिकुष्ठ्यादीन्न गृह्णीयान्निमन्त्रितान्  ।११७.००४<br>
स्नाताञ्छुचींस्तथा दान्तान् प्राङ्मुखान् देवकर्मणि  ॥११७.००४<br>
उपवेशयेत्त्रीन् पित्र्यादीनेकैकमुभयत्र वा  ।११७.००५<br>
एवं मातामहादेश्च शाकैरपि च कारयेत् ॥११७.००५<br>
तदह्नि ब्रह्मचारी स्यादकोपोऽत्वरितो मृदुः(१)  ।११७.००६<br>
सत्योऽप्रमत्तोऽनध्वन्यो अस्वाध्यायश्च(२) वाग्यतः  ॥११७.००६<br>
सर्वांश्च पङ्क्तिमूर्धन्यान् पृच्छेत्प्रश्ने तथासने  ।११७.००७<br>
दर्भानास्तीर्य द्विगुणान् पित्रे देवादिकञ्चरेत् ॥११७.००७<br>
विश्वान्देवानावाहयिष्ये पृच्छेदावाहयेति च  ।११७.००८<br>
विश्वेदेवास आवाह्य विकीर्याथ यवान् जपेत् ॥११७.००८<br>
विश्वे देवाः शृणुतेमं पितॄनावाहयिष्ये च  ।११७.००९<br>
पृच्छेदावाहयेत्युक्ते उशन्तस्त्वा समाह्वयेत् ॥११७.००९<br>
तिलान् विकीर्याथ जपेदायान्त्वित्यादि पित्रके  ।११७.०१०<br>
सपित्रित्रे निषिञ्चेद्वा शन्नो देवीरभि तृचा  ॥११७.०१०<br>
यवोऽसीति यवान् दत्वा पित्रे सर्वत्र वै तिलान्  ।११७.०११<br>
तिलोऽसि सोमदेवत्यो गोसवो देवनिर्मितः  ।११७.०११<br>
प्रत्नमद्भिः पृक्तः स्वधया पितॄन् लोकान् प्रीणाहि नः स्वधा । इति<br>
श्रीश्च तेति ददेत्पुष्पं पात्रे हैमेऽथ राजते  ॥११७.०११<br>
औदुम्वरे वा खड्गे वा पर्णपात्रे प्रदक्षिणम्  ।११७.०१२<br>
देवानामपसव्यं तु पितॄणां सव्यमाचरेत् ॥११७.०१२<br>
<small><small>टिप्पणी<br>
१ अत्वरितोऽत्यृजुरिति ङ..<br>
२ सत्ये प्रपन्नोऽनध्वन्यो ह्यस्वाध्यायश्चेति ख.. , घ.. च</small></small><br>
एकैकस्य एकैकेन सपवित्रकरेषु च  ।११७.०१३<br>
या दिव्या आपः पयसा सम्बभूवुर्या अन्तरिक्षा उतपार्थिवीर्याः<br>
हिरण्यवर्णा यज्ञियास्ता न आपः शिवाः संश्योनाः सुहवा भवन्तु ॥<br>
विश्वे देवा एष वोऽर्घः स्वाहा च पितरेष ते  ॥११७.०१३<br>
अवधैवं पितामहदेः संस्रवात्प्रथमे चरेत्(१)  ।११७.०१४<br>
पितृभ्यः स्थानमसीति न्युब्जं पात्रं करोत्यधः  ॥११७.०१४<br>
अत्र गन्धपुष्पधूपदीपाच्छादनदानकं  ।११७.०१५<br>
घृताक्तमन्नमुद्धृत्य पृच्छत्यग्नौ करिष्ये च  ॥११७.०१५<br>
कुरुष्वेत्यभ्यनुज्ञातो जुहुयात्साग्निकोऽनले  ।११७.०१६<br>
अनग्निकः पितृहस्ते(२) सपवित्रे तु मन्त्रतः  ॥११७.०१६<br>
अग्नये कव्यवाहनाय स्वाहेति(३) प्रथमाहुतिः  ।११७.०१७<br>
सोमाय पितृमतेऽथ यमायाङ्गिरसे परे  ॥११७.०१७<br>
हुतशेषं चान्नपात्रे दत्वा पात्रं समालभेत् ।११७.०१८<br>
पृथिवी ते पात्रन्द्यौः पिधानं ब्राह्मणस्य मुखे अमृते अमृतं जुहोमि स्वाहेति<br>
जप्त्वेदं विष्णुरित्यन्ने द्विजाङ्गुष्ठन्निवेशयेत् ॥११७.०१८<br>
अपहतेति च तिलान् विकीर्यान्नं प्रदाययेत् ।११७.०१९<br>
जुषध्वमिति चोक्त्वाथ गायत्र्यादि ततो जपेत् ॥११७.०१९<br>
<small><small>टिप्पणी<br>
१ एकैकस्येत्यादिः, प्रथमे चरेदित्यन्तः पाठो झ.. पुस्तके नास्ति<br>
२ अनग्निको जले चैवेति ङ..<br>
३ स्वधेति क..</small></small><br>
देवताभ्यः पितृभ्यश्च महायोगिभ्य एव च  ।११७.०२०<br>
नमः स्वधायै स्वाहयै नित्यमेव नमो नमः(१)  ॥११७.०२०<br>
तृप्तान् ज्ञात्वान्नं विकिरेदपो दद्यात्सकृत्सकृत् ।११७.०२१<br>
गायत्रीं पूर्ववज्जप्त्वा मधु मध्विति वै जपेत् ॥११७.०२१<br>
तृप्ताः स्थ इति सम्पृच्छेत्तृप्ताः स्म इति वै वदेत् ।११७.०२२<br>
शेषमन्नमनुज्ञाप्य सर्वमन्नमथैकतः  ॥११७.०२२<br>
उद्धृत्योच्छिष्टपार्श्वे तु कृत्वा चैवावनेजनं  ।११७.०२३<br>
दद्यात्कुशेषु त्रीन् पिण्डानाचान्तेषु परे जगुः  ॥११७.०२३<br>
आचान्तेषूदकं पुष्पाण्यक्षतानि प्रदापयेत् ।११७.०२४<br>
अक्षय्योदकमेवाथ आशिषः प्रार्थयेन्नरः(२)  ॥११७.०२४<br>
अघोराः पितरः सन्तु गोत्रन्नो वर्धतां सदा  ।११७.०२५<br>
दातारो नोऽभिवर्धन्तां वेदाः सन्ततिरेव च  ॥११७.०२५<br>
श्रद्धा च नो माव्यगमद्बहुदेयं च नोऽस्त्विति  ।११७.०२६<br>
अन्नञ्च नो बहु भवेदतिथींश्च लभेमहि  ॥११७.०२६<br>
याचितारश्च नः सन्तु मा च याचिस्म कञ्चन  ।११७.०२७<br>
स्वधावाचनीयान् कुशानास्तीर्य सपवित्रकान्(३)  ॥११७.०२७<br>
स्वधां वाचयिष्ये पृच्छेदनुज्ञातश्च वाच्यतां  ।११७.०२८<br>
पितृभ्यः पितामहेभ्यः प्रपितामहमुख्यके  ॥११७.०२८<br>
स्वधोच्यतामस्तु स्वधा उच्यमानस्तथैव च  ।११७.०२९<br>
अपो निषिञ्चेदुत्तानं पात्रं कृत्वाथ दक्षिणां  ॥११७.०२९<br>
<small><small>टिप्पणी<br>
१ स्वाहायै नित्यमेव भवन्त्विति इति ख.. , छ.. च<br>
२ प्रार्थयेत्तत इति घ.. , ज.. , झ.. च<br>
३ अघोराः पितर इत्यादिः, आस्तीर्य सपवित्रकानित्यन्तः पाठः ख.. , छ.. पुस्तकद्वये नास्ति</small></small><br>
यथाशक्ति प्रदद्याच्च दैवे पैत्रेऽथ वाचयेत् ।११७.०३०<br>
विश्वे देवाः प्रीयन्ताञ्च वाजे विसर्जयेत् ॥११७.०३०<br>
आमावाजस्येत्यनुव्रज्य कृत्वा विप्रान् प्रदक्षिणं  ।११७.०३१<br>
गृहे विशेदमावास्यां मासि मासि चरेत्तथा  ॥११७.०३१<br>
एकोद्दिष्टं प्रवक्ष्यामि श्राद्धं पूर्ववदाचरेत् ।११७.०३२<br>
एकं पवित्रमेकार्धं एकं पिण्डम्प्रदापयेत् ॥११७.०३२<br>
नावाहनाग्नौकरणं विश्वे देवा न चात्र हि  ।११७.०३३<br>
तृप्तिप्रश्ने स्वदितमिति वदेत्सुखदितं द्विजः  ॥११७.०३३<br>
उपतिष्ठतामित्यक्षय्ये विसर्गे चाभिरम्यतां  ।११७.०३४<br>
अभिरताः स्म इत्यपरे शेषं पूर्ववदाचरेत् ॥११७.०३४<br>
सपिण्डीकरणं वक्ष्ये अब्दान्ते मध्यतोऽपि वा  ।११७.०३५<br>
पितॄणां त्रीणि पात्राणि एकम्प्रेतस्य पात्रकं  ॥११७.०३५<br>
सपवित्राणि चत्वारि तिलपुष्पयुतानि च  ।११७.०३६<br>
गन्धोदकेन युक्तानि(१) पूरयित्वाभिषिञ्चति  ॥११७.०३६<br>
प्रेतपात्रं पितृपात्रे ये समना इति द्वयात् ।११७.०३७<br>
पूर्ववत्पिण्डदानादि प्रेतानां पितृता भवेत् ॥११७.०३७<br>
अथाभ्युदयिकं श्राद्धं वक्ष्ये सर्वं तु पूर्ववत् ।११७.०३८<br>
जपेत्पितृमन्त्रवर्जं पूर्वाह्णे तत्प्रदक्षिणं  ॥११७.०३८<br>
उपचारा ऋजुकुशास्तिलार्थैश्च यवैरिह(२)  ।११७.०३९<br>
तृप्तिप्रश्नस्तु सम्पन्नं सुसम्पन्नं वदेद्द्विजः  ॥११७.०३९<br>
<small><small>टिप्पणी<br>
१ गन्धोदकेन सिक्तानि इति ज..<br>
२ अथाभ्युदयिकमित्यादिः, यवैरिह इत्यन्तः पाठो झ.. पुस्तके नास्ति</small></small><br>
दध्यक्षतवदराद्याः(१) पिण्डा नान्दीमुखान् पितॄन्  ।११७.०४०<br>
आवाहयिष्ये पृच्छेच्च प्रीयन्तामिति चाक्षये  ॥११७.०४०<br>
नान्दीमुखाश्च पितरो वाचयिष्येऽथ पृच्छति  ।११७.०४१<br>
नान्दीमुखान् पितृगणान् प्रीयन्तामित्यथो वदेत् ॥११७.०४१<br>
नान्दीमुखाश्च पितरस्तत्पिता प्रपितामहः  ।११७.०४२<br>
मातामहः प्रमातामहो वृद्धप्रमातृकामहः  ॥११७.०४२<br>
स्वधाकारन्न युञ्जीत युग्मान् विप्रांश्च भोजयेत् ।११७.०४३<br>
तृप्तिं वक्ष्ये पितॄणां च ग्राम्यैरोषधिभिस्तथा  ॥११७.०४३<br>
मासन्तृप्तिस्तथारण्यैः(२) कन्दमूलफलादिभिः  ।११७.०४४<br>
मत्स्यैर्मासद्वयं मार्गैस्त्रयं वै शाकुनेन च  ॥११७.०४४<br>
चतुरो रौरवेणाथ(३) पञ्च षट्छागलेन तु(४)  ।११७.०४५<br>
कूर्मेण सप्त चाष्टौ च वाराहेण नवैव तु  ॥११७.०४५<br>
मेषमांसेन दश च माहिषैः पार्षतैः शिवैः  ।११७.०४६<br>
संवत्सरन्तु गव्येन पयसा पायसेन वा  ॥११७.०४६<br>
वार्धीनसस्य मांसेन तृप्तिर्द्वादशवार्षिकी  ।११७.०४७<br>
खड्गमांसं कालशाकं लोहितच्छागलो(५) मधु  ॥११७.०४७<br>
महाशल्काश्च वर्षासु मघाश्राद्धमथाक्षयं(६)  ।११७.०४८<br>
मन्त्राध्याय्यग्निहोत्री च शाखाध्यायी षडङ्गवित् ॥११७.०४८<br>
तृणाचिकेतः त्रिमधुर्धर्मद्रोणस्य(७) पाठकः  ।११७.०४९<br>
त्रिषुपर्णज्येष्ठसामज्ञानी स्युः पङ्क्तिपावनाः  ॥११७.०४९<br>
<small><small>टिप्पणी<br>
१ दध्यक्षतवदर्याद्या इति ग.. , छ.. च<br>
२ तथा वन्यैरिति ख.. , ङ.. च<br>
३ वत्सरं रौरवेणाथेति घ..<br>
४ पञ्चकं छागस्तेन तु इति ङ..<br>
५ लोहितच्छागक इति ग.. , घ.. , ङ.. च<br>
६ मघाश्राद्धमिहाक्षयमिति झ..<br>
७ जलद्रोणस्येति झ..</small></small><br>
कम्यानां कल्पमाख्यास्ये(१) प्रतिपत्सु धनं बहु  ।११७.०५०<br>
स्त्रियः परा द्वितीयायाञ्चतुर्थ्यां धर्मकामदः  ॥११७.०५०<br>
पञ्चम्यां पुत्रकामस्तु षष्ठ्याञ्च श्रैष्ठ्यभागपि(२)  ।११७.०५१<br>
कृषिभागी च सप्तम्यामष्टम्यामर्थलाभकः  ॥११७.०५१<br>
नवम्याञ्च एकशफा(३) दशम्याङ्गोगणो भवेत् ।११७.०५२<br>
एकदश्यां परीवारो द्वादश्यान्धनधान्यकं  ॥११७.०५२<br>
ज्ञातिश्रेष्ठ्यं त्रयोदश्यां चतुर्दश्याञ्च शस्त्रतः(४)  ।११७.०५३<br>
मृतानां श्राद्धं सर्वाप्तममावास्यां समीरितं(५)  ॥११७.०५३<br>
सप्त व्याधा दशारण्ये(६) मृगाः कालञ्जरे गिरौ  ।११७.०५४<br>
चक्रवाकाः शरद्वीपे हंसाः सरसि मान्से  ॥११७.०५४<br>
तेऽपि जाताः(७) कुरुक्षेत्रे ब्राह्मणा वेदपारगाः  ।११७.०५५<br>
प्रस्थिता दूरमध्वानं यूयन्तेभ्योऽवसीदत  ॥११७.०५५<br>
श्राद्धादौ पठिते श्राद्धं पूर्णं स्याद्ब्रह्मलोकदं  ।११७.०५६<br>
श्राद्धं कुर्याच्च पुत्रादिः(८) पितुर्जीवति तत्पितुः  ॥११७.०५६<br>
तत्पितुस्तत्पितुः कुर्याज्जीवति प्रपितामहे  ।११७.०५७<br>
पितुः पितामस्हस्याथ परस्य प्रपितामात्(९)  ॥११७.०५७<br>
<small><small>टिप्पणी<br>
१ कालमाख्यास्ये इति झ.. च<br>
२ श्रेष्ठभाग्यपि इति ख.. , ग.. , ङ.. , छ.. च । ज्येष्ठभागपि इति घ..<br>
३ नवम्यां वै शफपतिरिति ज..<br>
४ चतुर्दश्याञ्च शास्त्रत इति ख.. , घ.. च<br>
५ मृतानां श्राद्धं सर्वाप्तिरमावास्या समीरिता इति क..<br>
६ दशार्णेषु इति ख.. , ग.. , ङ.. , छ.. च<br>
७ तेऽभिजाता इति ख.. , घ.. च<br>
८ कुर्यात्सुपुत्रोऽपि इति छ..<br>
९ तत्पितुरित्यादिः, प्रपितामहादित्यन्तः पाठो झ.. पुस्तके नास्ति</small></small><br>
एवं मात्रादिकस्यापि तथा मातामहादिके  ।११७.०५८<br>
श्राद्धकल्पं पठेद्यस्तु स लभेत्श्राद्धकृत्फलं(१)  ॥११७.०५८<br>
तीर्थे युगादौ मन्वादौ श्राद्धं दत्तमथाक्षयं  ।११७.०५९<br>
अश्वयुच्छुक्लनवमी द्वादशी कर्तिके तथा  ॥११७.०५९<br>
तृतीया चैव माघस्य तथा भाद्रपदस्य च  ।११७.०६०<br>
फाल्गुनस्याप्यमावास्या पौषयैकादशी तथा  ॥११७.०६०<br>
आषाढस्यापि दशमी माघमासस्य सप्तमी  ।११७.०६१<br>
श्रावणे चाष्टमी कृष्णा तथाषाढे च पूर्णिमा  ॥११७.०६१<br>
कर्तिकी फाल्गुनी तद्वज्ज्यैष्ठे पञ्चदशी सिता  ।११७.०६२<br>
स्वायम्भुवाद्या मनवस्तेषामाद्याः किलाक्षयाः  ॥११७.०६२<br>
गया प्रयागो गङ्गा च कुरुक्षेत्रं च नर्मदा  ।११७.०६३<br>
श्रीपर्वतः प्रभासश्च शालग्रामो वराणसी(२)  ॥११७.०६३<br>
गोदावरी तेषु श्राद्धं स्त्रीपुरुषोत्तमादिषु ॥६४॥११७.०६४<br>
<br>
इत्याग्नेये महापुराणे श्राद्धकल्पो नाम सप्तदशाधिकशततमोऽध्यायः ॥<br>
<br>
</span>
