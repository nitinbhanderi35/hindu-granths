<span style="font-size: 14pt; line-height: 200%">ईश्वर उवाच<br>
नगरग्रामदुर्गाद्या(६) गृहप्रासादवृद्धये  ।१०५.००१<br>
- - - - - -- - -- - - -- - -- - - - - -- - -<br>
<small><small>टिप्पणी<br>
६ नगरग्रामदुर्गादौ इति ख.. , छ.. , ज.. च । नगरग्रामदुर्गाख्यमिति घ..</small></small><br>
- - - - - -- - -- - - -- - -- - - - - -- - -<br>
एकाशीतिपदैर्वस्तुं पूजयेत्सिद्धये ध्रुवं  ॥१०५.००१<br>
प्रागास्या दशधा नाड्यास्तासां नामानि च ब्रुवे  ।१०५.००२<br>
शान्ता यशोवती कान्ता विशाला प्राणवाहिनी  ॥१०५.००२<br>
सती वसुमती नन्दा सुभद्राथ(१) मनोरमा(२)  ।१०५.००३<br>
उत्तरा द्वादशान्याश्च(३) एकाशीत्यङ्घ्रिकारिका  ॥१०५.००३<br>
हरिणी सुप्रभा लक्ष्मीर्विभूतिर्विमला प्रिया  ।१०५.००४<br>
जया ज्वाला विशोका च स्मृतास्तत्रपादतः(४)  ॥१०५.००४<br>
ईशाद्यष्टाष्टकं दिक्षु यजेदीशं धनञ्जयं  ।१०५.००५<br>
शक्रमर्कं तथा सत्यं(५) भृशं व्योम च पूर्वतः  ॥१०५.००५<br>
हव्यवाहञ्च पूर्वाणि वितथं भौममेव च  ।१०५.००६<br>
कृतान्तमथ गन्धर्वं भृगं मृगञ्च दक्षिणे  ॥१०५.००६<br>
पितरं द्वारपालञ्च सुग्रीवं पुष्पदन्तकं  ।१०५.००७<br>
वरुणं दैत्यशेषौ च यक्ष्माणं पश्चिमे सदा  ॥१०५.००७<br>
रोगाहिमुख्यो(६) भल्लाटः सौभाग्यमदितिर्दितिः(७)  ।१०५.००८<br>
नवान्तः पदगो ब्रह्मा पूज्योर्धे च षडङ्घिगाः(८)  ॥१०५.००८<br>
ब्रह्मेशान्तरकोष्ठस्थ(९) मायाख्यान्तु पद्द्वये  ।१०५.००९<br>
तदधश्चापवत्साख्यं केन्द्रन्तरेषु षट्पदे  ॥१०५.००९<br>
- - - - - -- - -- - - -- - -- - - - - -- - -<br>
<small><small>टिप्पणी<br>
१ सुभद्रा चेति ज..<br>
२ मनोजवा इति ज..<br>
३ उत्तरास्या दशान्याश्चेति ख.. , ग.. , घ.. , ङ.. , ज.. च<br>
४ सूत्रपादत इति ग.. । सूत्रपातत इति छ..<br>
५ शक्रमेकं तथापत्यमिति झ..<br>
६ रोगाहिमोक्षेति ख.. , छ.. च<br>
७ सोमरूप्यदितौ दितिमिति ख..<br>
८ षडङ्गका इति ग..<br>
९ गोष्ठस्थ इति छ..</small></small><br>
- - - - - -- - -- - - -- - -- - - - - -- - -<br>
मरीचिकाग्निमध्ये तु सविता द्विपदस्थितः  ।१०५.०१०<br>
सावित्री तदधो द्व्यंशे विवस्वान् षट्पदे त्वधः  ॥१०५.०१०<br>
पितृब्रह्मान्तरे विष्णुमिन्दुमिन्द्रं त्वधो जयं  ।१०५.०११<br>
वरुणब्रह्मणोर्मध्ये मित्राख्यं षट्पदे यजेत् ॥१०५.०११<br>
रोगब्रह्मान्तरे नित्यं द्विपञ्च(१) रुद्रदासकम्  ।१०५.०१२<br>
तदधो द्व्यङ्घ्रिगं यक्ष्म षट्सौम्येषु धराधरं(२)  ॥१०५.०१२<br>
चरकीं स्कन्दविकटं विदारीं पूतनां क्रमात् ।१०५.०१३<br>
जम्मं पापं(३) पिलिपिच्छं(४) यजेदीशादिवाह्यतः(५)  ॥१०५.०१३<br>
एकाशीपदं वेश्म मण्डपश्च शताङ्घ्रिकः(६)  ।१०५.०१४<br>
पूर्ववद्देवताः पूज्या ब्रह्मा तु षोडशांशके(७)  ॥१०५.०१४<br>
मरीचिश्च विवस्वांश्च मित्रं पृथ्वीधरस्तथा(८)  ।१०५.०१५<br>
दशकोष्ठस्थिता दिक्षु त्वन्ये बेशादिकोणगाः(९)  ॥१०५.०१५<br>
दैत्यमाता तथेशाग्नी(१०) मृगाख्यौ पितरौ तथा  ।१०५.०१६<br>
पापयक्ष्मानिलौ देवाः सर्वे सार्धांशके स्थिताः  ॥१०५.०१६<br>
यत्पाद्योकः(११) प्रवक्ष्यामि सङ्क्षेपेण क्रमाद्गुह  ।१०५.०१७<br>
- - - - - -- - -- - - -- - -- - - - - -- - -<br>
<small><small>टिप्पणी<br>
१ द्विस्थञ्चेति ख.. , ग.. , ज.. च<br>
२ षट्सौम्येषु चराचरमिति झ.. , घ.. च<br>
३ कुम्भपालमिति छ..<br>
४ पिल्लिपिञ्जमिति ख.. । पिञ्जिपिञ्छमिति छ..<br>
५ चरकीमित्यादिः, वाह्यत इत्यन्तः पाठो झ.. पुस्तके नास्ति<br>
६ शतार्धकमिति झ..<br>
७ ब्रह्मान्तैः षोडशांतकैरिति ख.. , छ.. च । ब्रह्मान्ताः षोडशांशके इति ग.. , ज.. च<br>
८ पृथ्वीधरन्तथेति ख..<br>
९ त्वन्येवेशादिके गणा इति ख.. , छ.. च<br>
१० दैत्यमाता भवेशाग्नी इति ख.. । दैत्यमाता हरेशाग्नी इति घ.. , ज.. च<br>
११ यज्ञाद्योक इति ङ..</small></small><br>
- - - - - -- - -- - - -- - -- - - - - -- - -<br>
सदिग्विंशत्करैर्दैर्घ्यादष्टाविंशति(१) विस्तरात् ॥१०५.०१७<br>
शिशिराश्रयः शिवाख्यश्च(२) रुद्रहीनः सदोभयोः  ।१०५.०१८<br>
रुद्रद्विगुणिता नाहाः पृथुष्णोभिर्विना त्रिभिः  ॥१०५.०१८<br>
स्याद्ग्रहद्विगुणं दैर्घ्यात्तिथिभिश्चैव(३) विस्तरात्(४)  ।१०५.०१९<br>
सावित्रः सालयः कुड्या(५) अन्येषां पृथक्स्त्रिंशांशतः  ॥१०५.०१९<br>
कुड्यपृथुपजङ्घोच्चात्कुड्यन्तु त्रिगुणोच्छयं  ।१०५.०२०<br>
कुड्यसूत्रसमा पृथ्वी वीथी भेदादनेकधा  ॥१०५.०२०<br>
भद्रे तुल्यञ्च वीथीभिर्द्वारवीथी विनाग्रतः  ।१०५.०२१<br>
श्रीजयं पृष्ठतो हीनं भद्रोयं पार्श्वयोर्विना  ॥१०५.०२१<br>
गर्भपृथुसमा(९) वीथी तदर्धार्धेन वा क्वचित् ।१०५.०२२<br>
वीथ्यर्धेनोपवीथ्याद्यमेकद्वित्रिपुरान्वितम्  ॥१०५.०२२<br>
सामान्यानाथ गृहं वक्ष्ये सर्वेषां सर्वकामदं  ।१०५.०२३<br>
एकद्वित्रिचतुःशालमष्टशालं यथाक्रमात् ॥१०५.०२३<br>
एकं याम्ये च सौमास्यं द्वे चेत्पश्चात्पुरोमुखम्(७)  ।१०५.०२४<br>
चतुःशालन्तु साम्मुख्यात्तयोरिन्द्रेन्द्रमुक्तयोः  ॥१०५.०२४<br>
शिवास्यमम्बुपास्यैष इन्द्रास्ये यमसूर्यकं(८)  ।१०५.०२५<br>
- - - - - -- - -- - - -- - -- - - - - -- - -<br>
<small><small>टिप्पणी<br>
१ साष्टाविंशति इति ख.. , ङ.. च<br>
२ शिवाश्रमः शिवाख्यस्येति ख.. , घ.. , झ.. च । शिवाग्रकशिवाख्यस्येति ग.. । शिवाग्रगः शिवाख्यस्येति ङ.. , ज.. च । शिवाश्रयः शिवाख्यस्येति छ..<br>
३ दैर्घ्यादृषिभिभिश्चैवेति घ..<br>
४ दैर्घ्यात्साष्टाविंशतिविस्तरादिति छ..<br>
५ सावित्र्यालयः कुला इति ख.. । सावित्र इत्यादिः, त्रिगुणोच्छ्रयमित्यन्तः पाठो झ.. पुस्तके नास्ति<br>
६ गर्भपीठसमा इति ख.. , घ.. , झ.. च<br>
७ सौम्यास्यं द्वे द्वे पश्चात्पुरोमुखमिति ख.. । सौम्याख्यं द्वे च पश्चादधोमुखमिति झ..<br>
८ सावित्रः सालयः कोटीनां तपसा</small></small><br>
- - - - - -- - -- - - -- - -- - - - - -- - -<br>
प्राक्सौम्यस्थे च दण्दाख्यं प्राग्याम्ये वातसञ्ज्ञकं  ॥१०५.०२५<br>
आप्येन्दौ गृहवल्याख्यं(१) त्रिशूलं तद्विनर्धिकृत् ।१०५.०२६<br>
पूर्वशलाविहीनं(२) स्यात्सुक्षेत्रं वृद्धिदायकं  ॥१०५.०२६<br>
याम्ये हीने भवेच्छूली त्रिशालं वृद्धिकृत्परं(३)  ।१०५.०२७<br>
यक्षघ्नं जलहीनौकः सुतघ्नं बहुशत्रुकृत् ॥१०५.०२७<br>
- - - - - -- - -- - - -- - -- - - - - -- - -<br>
<small><small>टिप्पणी<br>
सत्यलोकतः । अपुनर्मारका यत्र ब्रह्मलोको हि स्मृतः । पादाद्यधस्तुर्भूलोको भुवः सूर्याद्ववः स्मृतः । स्वर्लोको भुवान्तश्च नियुतानि चतुर्दश । एकदण्डं कटाहेन वृतो ब्रह्माण्डविस्तरः । वारिवह्न्यानलाशैस्ततो भूतादिनावधि । वृतं दशगुणैरण्डं भूतादिर्महता तथा । दशोत्तराण्यशेषाणि शुक्र कस्मान्मामुने । महान्तञ्च समावृत्य प्रधानं समवस्थितम् । अनन्तस्य न तस्यान्तः संस्थानं न च विद्यते । हेतुभूतमशेषस्य प्रकृतिः सा पुरा मुने । असङ्ख्यातानि चाण्डानि तत्र जातानि च दृशाम् । दरुण्यग्निर्यथा तैलं तेन तद्वत्पुमानिति । प्रधानेवस्थितो व्यापी चेतनात्मात्मवेदनः । प्रधानश्च पुमांश्चैव सर्वभूतात्मभूतात्मभूस्तथा । विष्णुशक्त्या महत्प्राज्ञवृत्तौ संश्रयधर्मिणौ । तयोः सैव पृथग्भावे करणं संशयस्य च । महाख्यं स्वतलश्चाख्यं पातालं चापि सत्तम । कृष्णपीतारुणाः शुक्रशर्कराशैलकाञ्चनाः । भूमयस्तेषु चान्येषु सन्ति दैत्यादयः सुखम् । पातालानामधश्चान्ते शेषो विष्णोश्च तामसः । गुणानन्यान् स चानन्तः शिरसा धारयन्महीम् । भुवोधो नरका लोकं नयते क्षत्रवैष्णवः । वारिणा भाविता पृथ्वी यावत्तावन्नभो मतम् । सिद्धान्तमस्तुयाभ्यैव, इन्द्रास्थे यमसूर्यकम् । मल्लब्धेषु क.. , ख.. , ग.. , घ.. , ङ.. , छ.. , झ.. चिह्नितपुस्तकेषु सावित्रः सालयः इत्यतः परं नैष पाठो वर्तते । तेषु तु मुद्रितपाठ एव वर्तते पुनः ज.. चिह्नितपुस्तके सावित्रः सालय<br>
इत्यतः परं इन्द्रास्येयमसूर्यकमित्यन्तः पाठो नास्ति । ज.. चिह्नितपुस्तके य उक्तपाठो दृश्यते तत्र पूर्वापरसङ्गतिर्नास्ति । प्रकरणान्तरीयपाथोयमत्र लेखकभ्रमात्समागत इति भाति<br>
१ गृहशल्याख्यमिति ख..<br>
२ पूर्वशाखाविहीनमिति ङ..<br>
३ याम्ये हीने भवेच्चुल्ली त्रिशास्त्रं दितितत्परमिति झ.. । याम्ये हीने भवेच्छत्री त्रिशालं वित्तहृत्परमिति ग..</small></small><br>
- - - - - -- - -- - - -- - -- - - - - -- - -<br>
इन्द्रादिक्रमतो वच्मि(१) ध्वजाद्यष्टौ गृहाण्यहं  ।१०५.०२८<br>
प्रक्षालानुस्रगावासमग्नौ(२) तस्य महानसं  ॥१०५.०२८<br>
याम्ये रसक्रिया शय्या धनुःशस्त्राणि रक्षसि  ।१०५.०२९<br>
धनमुक्त्यम्वुपेशाख्ये(३) सम्यगन्धौ च(४) मारुते  ॥१०५.०२९<br>
सौम्ये(५) धनपशू कुर्यादीशे दीक्षावरालयं(६)  ।१०५.०३०<br>
स्वामिहस्तमितं वेश्म विस्तारायामपिण्डिकं  ॥१०५.०३०<br>
त्रिगुणं हस्तसंयुक्तं कृत्वाष्टांशैहृतं तथा(७)  ।१०५.०३१<br>
तच्छेषोयं स्थितस्तेन वायसान्तं ध्वजादिकं  ॥१०५.०३१<br>
त्रयः पक्षाग्निवेदेषु रसर्षिवसुतो भवेत् ।१०५.०३२<br>
सर्वनाशकरं वेश्म मध्ये चान्ते च संस्थितं  ॥१०५.०३२<br>
तस्माच्च(८) नवमे भागे शुभकृन्निलयो मतः  ।१०५.०३३<br>
तन्मधे मण्डपः शस्तः समो वा द्विगुणायतः  ॥१०५.०३३<br>
प्रत्यगाप्ये चेन्दुयमे(९) हट्ट एव गृहावली  ।१०५.०३४<br>
एकैकभवनाख्यानि दिक्ष्वष्टाष्टकसङ्ख्यया(१०)  ॥१०५.०३४<br>
ईशाद्यदितिकान्तानि फलान्येषां यथाक्रमं(११)  ।१०५.०३५<br>
भयं नारी चलत्वं च जयो वृद्धिः प्रतापकः  ॥१०५.०३५<br>
- - - - - -- - -- - - -- - -- - - - - -- - -<br>
<small><small>टिप्पणी<br>
१ इन्द्रादिक्रमतो वह्नीति ख.. , छ.. च<br>
२ प्रक्षालनात्मभागारः समग्नौ इति छ.. । प्रक्षालानुग्रहावासमग्रौ इति ज..<br>
३ धनभ्क्ताम्बुपशाख्ये इति ख.. , छ.. च<br>
४ शस्यमञ्चौ चेति झ..<br>
५ याम्ये इति झ..<br>
६ दीक्षासुरालयमिति ख.. , ज.. , झ.. च<br>
७ कृत्वाष्टांशैर्हतं तथेति ग.. । कृत्वाष्टाङ्गैर्हतं तथेति घ.. , ज.. च । कृत्वाष्टांशहतस्तथेति झ..<br>
८ तस्मात्तु इति झ..<br>
९ प्रागीशे चेन्दुयाम्ये वेति ख.. । प्रागाप्ये चेन्दुयाम्ये इति छ.. , झ.. च<br>
१० सर्वनाशकरमित्यादिः, यथाक्रममित्यन्तः पाठो ज.. पुस्तके नास्ति</small></small><br>
- - - - - -- - -- - - -- - -- - - - - -- - -<br>
धर्मः कलिश्च नैस्व्यञ्च प्राग्द्वारेष्वष्टसु ध्रुवं  ।१०५.०३६<br>
दाहोऽसुखं सुहृन्नाशो धननाशो मृतिर्धनं(१)  ॥१०५.०३६<br>
शिल्पित्वं तनयः स्याच्च याम्यद्वारफलाष्टकम्  ।१०५.०३७<br>
आयुःप्राव्राज्यशस्यानि(२) धनशान्त्यर्थसङ्क्षयाः  ॥१०५.०३७<br>
शोषं भोगं चापत्यञ्च(३) जलद्वारफलानि च  ।१०५.०३८<br>
रोगो मदार्तिमुख्यत्वं चार्थायुः कृशता मतिः  ॥१०५.०३८<br>
मानश्च द्वारतः पूर्व(४) उत्तरस्यां दिशि क्रमात् ।१०५.०३९<br>
<br>
इत्याग्नेये महापुराणे गृहादिवास्तुर्नाम पञ्चाधिकशततमोऽध्यायः ॥<br>
<br>
</span>
