कुमार उवाच <br>
कृतस्त्रिष्वपि विज्ञेया भावे कर्म्मणि कर्त्तरि ।<br>
अज्ल्युट् क्तिन् घञो भावे युजकारत एव च ।। ३५९.१ ।।<br>
<br>
अचि धर्म्मस्य विनय उत्करः प्रकरस्तथा ।<br>
देवो भद्रः श्रीकरश्च त्लुटि रूपन्तु शोभनम् ।। ३५९.२ ।।<br>
<br>
क्तिनि वृद्धिस्तुतिमतो घञि बावोऽथ युच्यपि ।<br>
कारणा भावनेत्यादि अकारे च चिकित्सया ।। ३५९.३ ।।<br>
<br>
तथा तव्यो ह्यनीयश्च कर्त्तव्यं करणीयकम् ।<br>
देयं ध्येयञ्चैव यति ण्यति कार्य्यञ्च कृत्यकाः ।। ३५९.४ ।।<br>
<br>
कर्त्तरि क्तादयो ज्ञेया भावे कर्म्मणि च क्कचित् ।<br>
गतो ग्रामं गतो ग्रम आश्लिष्टश्च गुरुस्त्बया ।। ३५९.५ ।।<br>
<br>
शतृङ्‌शानचौ भवन् एधमानो भवन्त्यपि ।<br>
पुण् तृचौ सर्व्बधातुभ्यो भावको भविता तथा ।। ३५९.६ ।।<br>
<br>
क्किबन्तश्च स्वयम्भूश्च भूते लिटः क्कन्सु कान च ।<br>
बभूविवान् पेचिवांश्च पेचानः श्रद्दधानकः ।। ३५९.७ ।।<br>
<br>
अणि स्युः कुम्भकाराद्या भूतेप्युणादयः स्मृताः ।<br>
वायुः पायुश्च कारुः स्याद्वहुलं छन्दसीरितं ।। ३५९.८ ।।<br>
<br>
इत्यादिमहापुराणे आग्नेये व्याकरणे कृत्‌सिद्धरूपं नामोनषष्ट्यधिकत्रिशततमो।ध्यायः ।<br>
