<span style="font-size: 14pt; line-height: 200%">ईश्वर उवाच<br>
अथ निर्वाणदीक्षायां कुर्यान्मूलादिदीपनं  ।८३.००१<br>
पाशबन्धनशक्त्यर्थं ताडनादिकृतेन वा  ॥८३.००१<br>
एकैकया तदाहुत्या प्रत्येकं तत्त्रयेण वा  ।८३.००२<br>
वीजगर्भशिखार्धन्तु हूं फडन्तध्रुवादिना  ॥८३.००२<br>
ओं ह्रूं ह्रौं हौं ह्रूं फडिति(२)<sup id="cite_ref-1" class="reference"><a href="#cite_note-1">[१]</a></sup> मूलमन्त्रस्य दीपनं  ।८३.००३<br>
ओं ह्रूं हौं हौं ह्रूं फडिति(३)<sup id="cite_ref-2" class="reference"><a href="#cite_note-2">[२]</a></sup> हृदय एवं शिरोमुखे  ॥८३.००३<br>
प्रत्येकं दीपनं कुर्यात्सर्वस्मिन् क्रूरकर्मणि  ।८३.००४<br>
शान्तिके पौष्टिके चास्य वषडन्तादिनाणुना(४)<sup id="cite_ref-3" class="reference"><a href="#cite_note-3">[३]</a></sup>  ॥८३.००४<br>
वषड्वौषट्समोपेतैः सर्वकाम्योपरि स्थितैः  ।८३.००५<br>
हवनं संवरैः कुर्यात्सर्वत्राप्यायनादिषु  ॥८३.००५<br>
ततः स्वसव्यभागस्थं मण्डले शुद्धविग्रहं  ।८३.००६<br>
शिष्यं सम्पूज्य तत्सूत्रं सुषुम्णेति विभावितं  ॥८३.००६<br>
मूलेन तच्छिखाबन्धं पादाङ्गुष्ठान्तमानयेत् ।८३.००७<br>
संहारेण मुमुक्षोस्तु बध्नीयाच्छिष्यकायके  ॥८३.००७<br>
पुंसस्तु दक्षिणे भागे वामे नार्या नियोजयेत् ।८३.००८<br>
शक्तिं च शक्तिमन्त्रेण पूजितान्तस्य मस्तके  ॥८३.००८<br>
संहारमुद्रया.अदाय सूत्रं तेनैव योजयेत् ।८३.००९<br>
नाडीन्त्वादाय मूलेन सूत्रे न्यस्य हृदार्चयेत् ॥८३.००९<br>
अवगुण्ठ्य तु रुद्रेण हृदयेनाहुतित्रयं  ।८३.०१०<br>
प्रदद्यात्सन्निधानार्थं शक्तावप्येवमेव हि  ॥८३.०१०<br>
ओं हां वर्णाध्वने नमो हां भवनाध्वने नमः  ।८३.०११<br>
ओं हां कालाध्वने नमः(१)<sup id="cite_ref-4" class="reference"><a href="#cite_note-4">[४]</a></sup> शोध्याध्वानं हि सूत्रके  ॥८३.०११<br>
न्यस्यास्त्रवारिणा शिष्यं प्रोक्ष्यास्त्रमन्त्रितेन च  ।८३.०१२<br>
पुष्पेण हृदि सन्ताड्य शिष्यदेहे प्रविश्य च  ॥८३.०१२<br>
गुरुश्च तत्र हूङ्कारयुक्तं रेचकयोगतः  ।८३.०१३<br>
चैतन्यं हंसवीजस्थं विश्लिष्येदायुधात्मना  ॥८३.०१३<br>
ओं हौं हूं फट्(२)<sup id="cite_ref-5" class="reference"><a href="#cite_note-5">[५]</a></sup><br>
आछिद्य शक्तिसूत्रेण हां हं स्वाहेति चाणुना  ।८३.०१४<br>
संहारमुद्रया सूत्रे नाडीभूते नियोजयेत् ॥८३.०१४<br>
ओं हां हं हां आत्मने नमः<br>
व्यापकं भावयेदेनं तनुत्राणावगुण्ठयेत्(३)<sup id="cite_ref-6" class="reference"><a href="#cite_note-6">[६]</a></sup>  ।८३.०१५<br>
आहुतित्रितयं दद्याथृदा सन्निधिहेतवे  ॥८३.०१५<br>
विद्यादेहञ्च विन्यस्य शान्त्यतीतावलोकनं  ।८३.०१६<br>
तस्यामितरतत्त्वाद्यं मन्त्रभूतं विचिन्तयेत् ॥८३.०१६<br>
ओं हां हौं शान्त्यतीतकलापाशाय(१)<sup id="cite_ref-7" class="reference"><a href="#cite_note-7">[७]</a></sup> नम इत्यनेनावलोकयेत्<br>
द्वे तत्त्वे मन्त्रमप्येकं पदं वर्णाश्च षोडश  ।८३.०१७<br>
तथाष्टौ भुवनान्यस्यां वीजनाडीकथद्वयं  ॥८३.०१७<br>
विषयञ्च गुणञ्चैकं कारणं च सदा शिवं  ।८३.०१८<br>
सितायां शान्त्यतीतायामन्तर्भाव्य प्रपीडयेत् ॥८३.०१८<br>
ओं हौं शान्त्यतीतकलापाशाय हूं फट्<br>
संहारमुद्रया.अदाय विदध्यात्सूत्रमस्तके  ।८३.०१९<br>
पूजयेदाहुतींस्तिस्रो दद्यात्सन्निधिहेतवे  ॥८३.०१९<br>
तत्त्वे द्वे अक्षरे द्वे च वीजनाडीकथद्वयं  ।८३.०२०<br>
गुणौ मन्त्रौ तथाब्जस्थमेकं कारणमीश्वरं  ॥८३.०२०<br>
पदानि भानुसङ्ख्यानि भुवनानि दश सप्त च  ।८३.०२१<br>
एकञ्च विषयं शान्तौ कृष्णायामच्युतं स्मरेत् ॥८३.०२१<br>
ताडयित्वा समादाय मुखसूत्रे नियोजयेत् ।८३.०२२<br>
जुहुयान्निजबीजेन सान्निध्यायाहुतित्रयं  ॥८३.०२२<br>
विद्यायां सप्त तत्त्वानि पादानामेकविंशतिं  ।८३.०२३<br>
षड्वर्णान् सञ्चरं चैकं लोकानां पञ्चविंशतिं  ॥८३.०२३<br>
गुणानान्त्रयमेकञ्च विषयं रुद्रकारणं  ।८३.०२४<br>
अन्तर्भाव्यातिरिक्तायां जीवनाडीकथद्वयं  ॥८३.०२४<br>
अस्त्रमादाय दध्याच्च पदं द्व्यधिकविंशतिं  ।८३.०२५<br>
लोकानाञ्च कलानाञ्च षष्टिं गुणचतुष्टयं  ॥८३.०२५<br>
मन्त्राणां त्रयमेकञ्च विषयं कारणं हरिं  ।८३.०२६<br>
अन्तर्भाव्य प्रतिष्ठायां शुक्लयान्ताडनादिकं  ॥८३.०२६<br>
विधाय नाभिसूत्रस्थां सन्निधायाहुतीर्यजेत् ।८३.०२७<br>
ह्रीं भुवनानां(१)<sup id="cite_ref-8" class="reference"><a href="#cite_note-8">[८]</a></sup> शतं साग्रं पदानामष्टविंशतिं(२)<sup id="cite_ref-9" class="reference"><a href="#cite_note-9">[९]</a></sup>  ।८३.०२७<br>
वीजनाडीसमीराणां द्वयोरिन्द्रिययोरपि  ।८३.०२८<br>
वर्णन्तत्त्वञ्च विषयमेकैकं गुणपञ्चकं  ॥८३.०२८<br>
हेतुं ब्रह्माण्डमन्त्रस्थं शम्बराणां चतुष्टयं  ।८३.०२९<br>
निवृत्तौ पीतवर्णायामन्तर्भाव्य प्रताडयेत् ॥८३.०२९<br>
आदौ यत्तत्त्वभागान्ते(३)<sup id="cite_ref-10" class="reference"><a href="#cite_note-10">[१०]</a></sup> सूत्रे विन्यस्यपूजयेत् ।८३.०३०<br>
जुहुयादाहुतीस्तिस्रः सन्निधाय पावके  ॥८३.०३०<br>
इत्यादाय कलासूत्रे योजयेच्छिष्यविग्रहात् ।८३.०३१<br>
सवीजायान्तु दीक्षायां समयाचारयागतः  ॥८३.०३१<br>
देहारम्भकरक्षार्थं मन्त्रसिद्धिफलादपि  ।८३.०३२<br>
इष्टापूर्तादिधर्मार्थं व्यतिरिक्तं प्रबन्धकं  ॥८३.०३२<br>
चैतन्यबोधकं सूक्ष्मं कलानामन्तरे स्मरेत् ।८३.०३३<br>
अमुनैव क्रमेणाथ कुर्यात्तर्पणदीपने  ॥८३.०३३<br>
आहुतिभिः स्वमन्त्रेण तिसृभिस्तिसृभिस्तथा  ।८३.०३४<br>
ओं हौं शान्त्यतीतकलापाशाय स्वाहेत्यादितर्पणं<br>
ओं हां हं हां(४)<sup id="cite_ref-11" class="reference"><a href="#cite_note-11">[११]</a></sup> शान्त्यतीतकलापाशाय हूम्फडित्यादिदीपनं<br>
तत्सूत्रं व्याप्तिबोधाय कलास्थानेषु पञ्चसु  ॥८३.०३४<br>
सङ्गृह्य कुङ्कुमाज्येन(१)<sup id="cite_ref-12" class="reference"><a href="#cite_note-12">[१२]</a></sup> तत्र साङ्गं शिवं यजेत् ।८३.०३५<br>
हूम्फडन्तैः कलामन्त्रैर्भित्त्वा पाशाननुक्रमात् ॥८३.०३५<br>
नमोऽन्तैश्च प्रविश्यान्तः कुर्याद्ग्रहणबन्धने  ।८३.०३६<br>
ओं हूं हां हौं हां हूं फट्शान्त्यतीतकलां गृह्णामि बध्नामि चेत्यादिमन्त्रैः कलानां ग्रहणबन्धनादिप्रयोगः<br>
पाशादीनाञ्च स्वीकारो ग्रहणं बन्धनं पुनः  ॥८३.०३६<br>
पुरुषं प्रति निःशेषव्यापारप्रतिपत्तये  ।८३.०३७<br>
उपवेश्याथ तत्सूत्रं शिष्यस्कन्धे निवेशयेत् ॥८३.०३७<br>
विस्तृताघप्रमोषाय शतं मूलेन होमयेत् ।८३.०३८<br>
शरावसम्पुटे पुंसः स्त्रियाश्च प्रणितोदरे  ॥८३.०३८<br>
हृदस्त्रसम्पुटं सूत्रं विधायाभ्यर्चयेद्धृदा(२)<sup id="cite_ref-13" class="reference"><a href="#cite_note-13">[१३]</a></sup>  ।८३.०३९<br>
सूत्रं शिवेन साङ्गेन कृत्वा सम्पातशोधितं  ॥८३.०३९<br>
निदध्यात्कलशस्याधो रक्षां विज्ञापयेदिति  ।८३.०४०<br>
शिष्यं पुष्पं करे दत्वा सम्पूज्य कलशादिकं  ॥८३.०४०<br>
प्रणमय्य वहिर्यायाद्यागमन्दिरमध्यतः  ।८३.०४१<br>
मण्डलत्रितयं कृत्वा मुमुक्ष्वनुत्तराननान्  ॥८३.०४१<br>
भुक्तये पूर्ववक्त्रांश्च शिष्यांस्तत्र निवेशयेत् ।८३.०४२<br>
प्रथमे पञ्चगव्यस्य प्राशयेच्चुल्लकत्रयं  ॥८३.०४२<br>
पाणिना कुशयुक्तेन अर्चितानन्तरान्तरं  ।८३.०४३<br>
चरुन्ततस्तृतीये तु ग्रासत्रितयसम्मितं  ॥८३.०४३<br>
अष्टग्रासप्रमाणं वा दशनस्पर्शवर्जितं  ।८३.०४४<br>
पालाशपुटके मुक्तौ भुक्तौ पिप्पलपत्रके  ॥८३.०४४<br>
हृदा सम्भोजनं दत्वा पूतैराचामयेज्जलैः  ।८३.०४५<br>
दन्तकाष्ठं हृदा कृत्वा प्रक्षिपेच्छोभने शुभं  ॥८३.०४५<br>
न्यूनादिदोषमोषाय मूलेनाष्टोत्तरं शतं  ।८३.०४६<br>
विधाय स्थिण्डिलेशाय सर्वकर्मसमर्पणं  ॥८३.०४६<br>
पूजाविसर्जनञ्चास्य चण्डेशस्य च पूजनं  ।८३.०४७<br>
निर्माल्यमपनीयाथ शेषमग्नौ यजेच्चरोः  ॥८३.०४७<br>
कलशं लोकपलांश्च पूजयित्वा विसृज्य च  ।८३.०४८<br>
विसृजेद्गणमग्निञ्च रक्षितं यदि वाह्यतः  ॥८३.०४८<br>
वाह्यतो लोकपालानां दत्वा सङ्क्षेपतो बलिं  ।८३.०४९<br>
भस्मना शुद्धतोयैर्वा स्नात्वा या गालयं विशेत्(१)<sup id="cite_ref-14" class="reference"><a href="#cite_note-14">[१४]</a></sup>  ॥८३.०४९<br>
गृहस्थान् दर्भशय्यायां पूर्वशीर्षान् सुरक्षितान्  ।८३.०५०<br>
हृदा सद्भस्मशय्यायां यतीन् दक्षिणमस्तकान्  ॥८३.०५०<br>
शिखाबद्धसिखानस्त्रसप्तमाणवकान्वितान्  ।८३.०५१<br>
विज्ञाय स्नापयेच्छिष्यांस्ततो यायात्पुनर्वहिः  ॥८३.०५१<br>
ओं हिलि हिलि त्रिशूलपाणये स्वाहा<br>
पञ्चगव्यञ्चरुं प्राश्य गृहीत्वा दन्तधावनं  ।८३.०५२<br>
समाचम्य शिवं ध्यात्वा शय्यामास्थाय पावनीं(२)<sup id="cite_ref-15" class="reference"><a href="#cite_note-15">[१५]</a></sup>  ॥८३.०५२<br>
दीक्षागतङ्क्रियाकाण्डं संस्मरन् संविशेद्गुरुः  ।८३.०५३<br>
इति सङ्क्षेपतः प्रोक्तो विधिर्दीक्षाधिवासने  ॥८३.०५३<br>
<br>
इत्यादिमाहापुराणे आग्नेये निर्वाणदीक्षायामधिवासनं नाम त्र्यशीतितमोऽध्यायः ॥<br>
<br>
</span>
