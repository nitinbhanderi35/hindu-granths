<span style="font-size: 14pt; line-height: 200%">ईश्वर उवाच<br>
जीर्णादीनाञ्च लिङ्गानामुद्धारं विधिना वदे  ।१०३.००१<br>
लक्ष्मोज्झितञ्च भग्नञ्च स्थूलं वज्रहतं तथा  ॥१०३.००१<br>
संपुटं स्फुटितं व्यङ्गं लिङ्गमित्येवमादिकं  ।१०३.००२<br>
इत्यादिदुष्टलिङ्गानां योज्या पिण्डी(३) तथा वृषः  ॥१०३.००२<br>
चालितञ्चलितं लिङ्गमत्यर्थं(४) विषमस्थितं  ।१०३.००३<br>
दिड्मूढं पातितं लिङ्गं मध्यस्थं पतितं तथा  ॥१०३.००३<br>
एवंविधञ्च संस्थाप्य(५) निर्ब्रणञ्च भवेद्यदि  ।१०३.००४<br>
नद्यादिकप्रवाहेन तदपाक्रियते यदि  ॥१०३.००४<br>
ततोऽन्यत्रापि संस्थाप्य विधिदृष्टेन कर्मणा  ।१०३.००५<br>
<small><small>टिप्पणी<br>
१ न्यूनादिदोषनाशार्थं कृत्वेति झ.. । न्यूनादिदोषनाशाय हुत्वेति घ.. , ज.. च<br>
२ कर्तर्भोगवत इति ख.. , छ.. च<br>
३ त्याज्या पिण्डीति घ..<br>
४ निम्नमित्यर्थमिति ज..<br>
५ सन्त्याज्यमिति झ..</small></small><br>
सुस्थितं दुस्थितं वापि(१) शिवलिङ्गं न चालयेत् ॥१०३.००५<br>
शतेन स्थापनं कुर्यात्सहस्रेण तु चालनं(२)  ।१०३.००६<br>
पूजादिभिश्च संयुक्तं जीर्णाद्यमपि सुस्थितं(३)  ॥१०३.००६<br>
याम्ये मण्डपमीशे वा प्रत्यग्द्वारैकतोरणं  ।१०३.००७<br>
विधाय द्वारपूजादि स्थण्डिले मन्त्रपूजनं(४)  ॥१०३.००७<br>
मन्त्रान् सन्तर्प्य सम्पूज्य वास्तुदेवातुं पूर्ववत् ।१०३.००८<br>
दिग्बलिं च वहिर्दत्वा समाचम्य स्वयं गुरुः  ॥१०३.००८<br>
ब्राह्मणान् भोजयित्वा तु शम्भुं(५) विज्ञापयेत्ततः  ।१०३.००९<br>
दुष्टलिङ्गमिदं शंभोः शान्तिरुद्धारणस्य चेत्(६)  ॥१०३.००९<br>
रुसिस्तवादिविधिना(७) अधितिष्ठस्व मां शिव  ।१०३.०१०<br>
एवं विज्ञाप्य देवेशं शान्तिहोमं समाचरेत् ॥१०३.०१०<br>
मध्वाज्यक्षीरदूर्वाभिर्मूलेनाष्टाधिकं शतं  ।१०३.०११<br>
ततो लिङ्गं च संस्थाप्य पूजयेत्स्थिण्डिले(८) तथा  ॥१०३.०११<br>
ओं व्यापकेश्वरायेति नाट्यन्तं शिववादिना(९)  ।१०३.०१२<br>
<small><small>टिप्पणी<br>
१ दुस्थितं चापीति ग..<br>
२ सहस्रेण च चालयेदिति ग..<br>
३ जीर्णाद्यमपि संस्थितमिति ख.. , छ.. च । पूजया रहितं यत्तदन्निष्ठमपि दुःस्थितमिति ख.. , घ.. , पुस्तकेऽधिकः पाठः<br>
४ स्थण्डिलेशप्रपूजनमिति ख.. , ग.. , ङ.. , छ.. , झ.. च । स्थण्डिले सम्प्रपूजनमिति घ.. , ज.. च<br>
५ सर्वमिति क..<br>
६ शान्तिरुद्धरणे न्यसेदिति ख.. , ग.. , घ.. , छ.. च<br>
७ रुचिस्तवास्ति विधिनेति ख.. , ङ.. , छ.. , ज.. च<br>
८ स्थण्डिलमिति ख.. , घ.. , छ.. , ज.. च<br>
९ ओं व्यापकेश्वरायेति तत्त्वेनाभ्यन्तरादिने इति ख.. । ओं व्यापकेश्वरायेति नात्यन्तशिववाचिनेति घ.. । ओं व्यापकेश्वरायेति तत्त्वेनात्यन्तवादिने इति छ..</small></small><br>
ओं व्यापकं हृदयेश्वराय नमः(१) । ओं व्यापकेश्वराय शिरसे नमः(२) । इत्याद्यङ्गमन्त्राः(३)<br>
ततस्तत्राश्रितं तत्त्वं श्रावयेदस्त्रमस्ततः(४)  ॥१०३.०१२<br>
सत्त्वः कोपीह(५) यः कोपिलिङ्गमाश्रित्य तिष्ठति  ।१०३.०१३<br>
लिङ्गन्त्यक्त्वा शिवाज्ञाभिर्यत्रेष्टं तत्र गच्छतु  ॥१०३.०१३<br>
विद्याविद्येश्वरैर्युक्तः स भवोत्र(६) भविष्यति  ।१०३.०१४<br>
सहस्रं प्रतिभागे च ततः पाशुपताणुना(७)  ॥१०३.०१४<br>
हुत्वा शान्त्यम्बुना प्रोक्ष्य स्पृष्ट्वा कुशैर्जपेत्ततः(८)  ।१०३.०१५<br>
दत्वार्घं च विलोमेन तत्त्वतत्त्वाधिपांस्तथा  ॥१०३.०१५<br>
अष्टमूर्तीश्वरान् लिङ्ग(९) पिण्डिकासंस्थितान् गुरुः  ।१०३.०१६<br>
विसृज्य स्वर्णपाशेन वृषस्कन्धस्थया तथा  ॥१०३.०१६<br>
रज्वा वध्वा तया नीत्वा शिवमन्तं गृणन् जनैः  ।१०३.०१७<br>
तज्जले निक्षिपेन्मन्त्री पुष्ठ्यर्थं जुहुयाच्छतं  ॥१०३.०१७<br>
तृप्तये दिक्पतीनाञ्च वास्तुशुद्धौ(१०) शतं शतं  ।१०३.०१८<br>
रक्षां विधाय तद्धाम्नि महापाशुपता ततः  ॥१०३.०१८<br>
लिङ्गमन्यत्ततस्तत्र विधिवत्स्थापयेद्गुरुः  ।१०३.०१९<br>
असुरैर्मुनिभिर्गोत्रस्तन्त्रविद्भिः(११) प्रतिष्ठितं  ॥१०३.०१९<br>
<small><small>टिप्पणी<br>
१ ओं व्यापकेश्वराय हृदयाय नम इति ख.. , ग.. च । ओं व्यापकेश्वर हृदया नम इति झ.. , घ.. च<br>
२ शिरसे स्वाहेति ज..<br>
३ इत्यङ्गमन्त्रा इति ख.. , ङ.. , च । इत्यादिमन्त्रा इति छ..<br>
४ स्नापयेदस्त्रमन्त्रत इति छ.. । धारयेदस्त्रमन्त्रत इति ज..<br>
५ सिद्ध्वः कोपीहेति घ..<br>
६ शम्भुरत्रेति घ.. , ज.. च । प्रभुरत्रेति ख.. , छ.. च<br>
७ पाशुपतात्मनेति ख.. , ग.. , छ.. च<br>
८ दर्भैर्जपेत्तत इति ङ..<br>
९ मूर्तिमूर्तीश्वरान् लिङ्गे इति ख.. , घ.. , ङ.. , छ.. च<br>
१० वास्तुमध्ये घ..<br>
११ तत्त्वविद्भिरिति ख.. , घ.. , छ.. , ज.. च</small></small><br>
जीर्णं वाप्यथवा भग्नं(१) विधिनापि नचालयेत् ।१०३.०२०<br>
एष एव विधिः कार्योजीर्णधामसमुद्धृतौ  ॥१०३.०२०<br>
खड्गे मन्त्रगणं न्यस्य कारयेत्मन्दिरान्तरं  ।१०३.०२१<br>
सङ्कोचे मरणं प्रोक्तं विस्तारो तु धनक्षयः  ॥१०३.०२१<br>
तद्द्रव्यं श्रेष्ठद्रव्यं वा तत्सकार्यं तत्प्रमाणकं<br>
<br>
इत्याग्नेये महपुराणे जीर्णोद्धारो नाम त्र्यधिकशततमोऽध्यायः ॥<br>
<br>
</span>
