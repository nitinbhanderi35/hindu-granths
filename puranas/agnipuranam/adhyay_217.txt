<span style="font-size: 14pt; line-height: 200%">अग्निरुवाच<br>
लिङ्गमूर्तिं शिवं स्तुत्वा गायत्र्या योगमाप्तवान्  ।२१७.००१<br>
निर्वाणं(१) परमं ब्रह्म वसिष्ठोऽन्यश्च शङ्करात्(२)  ॥२१७.००१<br>
नमः कनकलिङ्गाय(३) वेदलिङ्गाय वै नमः  ।२१७.००२<br>
नमः परमलिङ्गाय(४) व्योमलिङ्गाय वै नमः  ॥२१७.००२<br>
नमः सहस्रलिङ्गाय वह्निलिङ्गाय वै नमः  ।२१७.००३<br>
नमः पुराणलिङ्गाय श्रुतिलिङ्गाय वै नमः  ॥२१७.००३<br>
नमः पाताललिङ्गाय ब्रह्मलिङ्गाय वै नमः  ।२१७.००४<br>
नमो रहस्यलिङ्गाय सप्तद्वीपोर्धलिङ्गिने  ॥२१७.००४<br>
नमः सर्वात्मलिङ्गाय सर्वलोकाङ्गलिङ्गिने  ।२१७.००५<br>
नमस्त्वव्यक्तलिङ्गाय बुद्धिलिङ्गाय वै नमः  ॥२१७.००५<br>
नमोऽहङ्कारकिङ्गाय भूतलिङ्गाय वै नमः  ।२१७.००६<br>
नम इन्द्रियलिङ्गाय नमस्तन्मात्रलिङ्गिने  ॥२१७.००६<br>
नमः पुरुषलिङ्गाय भावलिङ्गाय वै नमः  ।२१७.००७<br>
<small><small>टिप्पणी<br>
१ निर्मलमिति ख..<br>
२ वशिष्तोप्येव शङ्करादिति ख.. , घ.. च<br>
३ कमललिङ्गायेति ट..<br>
४ नमः पवनलिङ्गायेति ख.. , ग.. , घ.. , ङ.. , ट.. च</small></small><br>
नमो रजोर्धलिङ्गाय सत्त्वलिङ्गाय(१) वै नमः(२)  ॥२१७.००७<br>
नमस्ते भवलिङ्गाय नमस्त्रैगुण्यलिङ्गिने  ।२१७.००८<br>
नमोऽनागतलिङ्गाय तेजोलिङ्गाय वै नमः  ॥२१७.००८<br>
नमो वायूर्ध्वलिङ्गाय(३) श्रुतिलिङ्गाय वै नमः  ।२१७.००९<br>
नमस्तेऽथर्वलिङ्गाय सामलिङ्गाय(४) वै नमः  ॥२१७.००९<br>
नमो यज्ञाङ्गलिङ्गाय यज्ञलिङ्गाय वै नमः  ।२१७.०१०<br>
नमस्ते तत्त्वलिङ्गाय देवानुगतलिङ्गिने(५)  ॥२१७.०१०<br>
दिश नः परमं योगमपत्यं मत्समन्तथा  ।२१७.०११<br>
ब्रह्म चैवाक्षयं देव शमञ्चैव परं विभो(६)  ॥२१७.०११<br>
अक्षयन्त्वञ्च वंशस्य धर्मे च मतिमक्षयां  ।२१७.०१२<br>
अग्निरुवाच<br>
वसिष्ठेन स्तुतः शम्भुस्तुष्टः श्रीपर्वते पुरा  ॥२१७.०१२<br>
वसिष्ठाय वरं दत्त्वा तत्रैवान्तरधीयत ॥१३॥२१७.०१३<br>
इत्याग्नेये महापुराणे गायत्रीनिर्वाणं नाम सप्तदशाधिकद्विशततमोऽध्यायः ॥<br>
<br>
<small><small>टिप्पणी<br>
१ तत्त्वलिङ्गायेति ख.. , छ.. च<br>
२ नम इन्द्रियलिङ्गायेत्यादिः सत्त्वलिङ्गाय वै नम इत्यन्तः पाठः ज.. पुस्तके नास्ति<br>
३ नमो वागूर्ध्वलिङ्गायेति घ..<br>
४ नमस्ते सर्वलिङ्गाय नामलिङ्गायेति ख.. , छ.. च<br>
५ नमोऽनागतलिङ्गायेत्यादिः देवानुगतलिङ्गिने इत्यन्तः पाठः ज.. पुस्तके नास्ति<br>
६ परमात्मा परंविभो इति ज..</small></small><br>
<br>
</span>
