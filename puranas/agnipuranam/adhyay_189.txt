<span style="font-size: 14pt; line-height: 200%">अग्निरुवाच<br>
श्रवणाद्वादशीं वक्ष्ये मासि भाद्रपदे सिते  ।०१<br>
श्रवणेन युता श्रेष्ठा(१) महती सा ह्युपोषिता  ॥०१<br>
सङ्गमे सरितां स्नानाच्छ्रवणद्वादशोफलं(२)  ।०२<br>
बुधश्रवणसंयुक्ता दानादौ सुमहाफला  ॥०२<br>
निषिद्धमपि कर्तव्यन्त्रयोदश्यान्तु पारणं  ।०३<br>
द्वादृश्याञ्च निराहारो वामनं पूजयाम्यहं  ॥०३<br>
उदकुम्भे स्वर्णमयन्त्रयोदश्यान्तु पारणं  ।०४<br>
आवाहयाम्यहं विष्णुं वामनं शङ्खचक्रिणं  ॥०४<br>
सितवस्त्रयुगच्छन्ने घटे सच्छत्रपादुके  ।०५<br>
स्नापयामि जलैः शुद्धैर्विष्णुं(३) पञ्चामृतादिभिः  ॥०५<br>
छत्रदण्डधरं विष्णुं वामनाय नमो नमः  ।०६<br>
अर्घ्यं ददामि देवेश अर्घ्यार्हाद्यैः सदार्चितः(४)  ॥०६<br>
भुक्तिमुक्तिप्रजाकीर्तिसर्वैश्वर्ययुतं कुरु  ।०७<br>
वामनाय नमो गन्धं होमोऽनेनाष्टकं शतं  ॥०७<br>
- - - - - - - -- - - -- - - - -- - - - <br>
<small><small>टिप्पणी<br>
१ श्रवणेन समायुक्तेति घ..<br>
२ द्वादशद्वादशीफलमिति ख.. , ग.. , घ.. , ङ.. , छ.. , ञ.. च<br>
३ शुद्धैर्हरिमिति ग.. , ट.. च<br>
४ मुदार्चित इति ग..</small></small><br>
- - - - - - - -- - - -- - - - -- - - - <br>
ओं नमो वासुदेवाय शिरः सम्पूजयेद्धरेः  ।०८<br>
श्रीधराय मुखं तद्वत्कण्ठे कृष्णाय वै नमः  ॥०८<br>
नमः श्रीपतये वक्षो भुजो सर्वास्त्रधारिणे  ।०९<br>
व्यापकाय नमो नाभिं वामनाय नमः कटिं  ॥०९<br>
त्रैलोक्यजयकायेति(१) मेढ्रं जङ्घे यजेद्धरेः  ।१०<br>
सर्वाधिपतये पादौ विष्णोः सर्वात्मने नमः  ॥१०<br>
घृतपक्वञ्च नैवेद्यन्दद्याद्दध्योदनैर्घटान्  ।११<br>
रात्रौ च जागरं कृत्वा प्रातः स्नात्वा च सङ्गमे  ॥११<br>
गन्धपुष्पादिभिः पूज्य वदेत्पुष्पाञ्जलिस्त्विदं  ।१२<br>
नमो नमस्ते गोविन्द बुधश्रवणसञ्ज्ञित  ॥१२<br>
अघौघसङ्क्षयं कृत्वा सर्वसौख्यप्रदो भव  ।१३<br>
प्रीयतान्देव देवेश मम नित्यञ्जनार्दन  ॥१३<br>
वामनो बुद्धिदो दाता द्रव्यस्थो वामनः स्वयं  ।१४<br>
वामनः प्रतिगृह्णाति वामनो मे ददाति च  ॥१४<br>
द्रव्यस्थो वामनो नित्यं वामनाय नमो नमः  ।१५<br>
प्रदत्तदक्षिणो विप्रान् सम्भोज्यान्नं स्वयञ्चरेत् ॥१५<br>
<br>
इत्याग्नेये महापुराणे श्रवणद्वादशीव्रतं नामैकोननवत्यधिकशतत्मोऽध्यायः ॥<br>
- - - - - - - -- - - -- - - - -- - - - <br>
<small><small>टिप्पणी<br>
१ त्रैलोक्यजननायेति झ.. , ञ.. च । त्रैलोक्यजनकायेति ङ.. , ट.. च</small></small><br>
- - - - - - - -- - - -- - - - -- - - -<br>
<br>
<br>
</span>
