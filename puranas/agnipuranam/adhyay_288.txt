<span style="font-size: 14pt; line-height: 200%"><br>
धन्वन्तरिरुवाच <br>
अश्ववाहनसारञ्च वक्ष्ये चाश्वचिकित्सनम् ।<br>
वाजिनां संग्रहः कार्यो धर्म्मकर्मार्थसिद्धये ॥ २८८.१ ॥<br>
<br>
अश्विनी श्रवणं हस्तं उत्तरात्रितयन्तथा ।<br>
नक्षत्राणि प्रशस्तानि हयानामादिवाहने ॥ २८८.२ ॥<br>
<br>
हेमन्तः शिशिरश्चैव वसन्तश्चाश्वावाहने ।<br>
ग्रीष्मे शरदि वर्षासु निषिद्धं बाहनं हये ॥ २८८.३ ॥<br>
<br>
तीब्रैर्न्न च परैर्द्दण्डैरदेशे न च ताडयेत् ।<br>
कीलास्थिसंकुले चैव विषमे कण्टकान्विते ॥ २८८.४ ॥<br>
<br>
वालुकापङ्कसंच्छन्ने गर्त्तागर्त्तप्रदूषिते ।<br>
अचित्तज्ञो विनोपायैर्वाहनं कुरुते तु यः ॥ २८८.५ ।<br>
<br>
स वाह्यते हयेनैव पृष्ठस्थः कटिकां विना ।<br>
छन्दं विज्ञापयेत् कोपि सुकृती धीमतां वरः ॥ २८८.६ ॥<br>
<br>
अब्यासादबियोगाच्च विनाशास्त्रं स्ववाहकः ।<br>
स्नातस्य प्राङ्मुखस्याथ देवान् वपुषि योजयेत् ॥ २८८.७ ॥<br>
<br>
प्रणवादिनमोन्तेन स्ववीजेन यथाक्रमम् ।<br>
ब्रह्मा चित्ते वले विष्णुर्वैनतेयः पराक्रमे ॥ २८८.८ ॥<br>
<br>
पार्श्वे रुद्रा गुरुर्बुद्धौ विश्वेदेवाश्च मर्मसु ।<br>
दृगावर्त्ते दृशीन्द्वर्कौ कर्णयोरश्विनौ तथा ॥ २८८.९ ॥<br>
<br>
जठरेऽग्निः स्वधा स्वेदे वाग्जिह्वायां जवेऽनिलः ।<br>
पृष्ठतो नाकपृष्ठस्तु खुराग्रे सर्वपर्वता ॥ २८८.१० ॥<br>
<br>
ताराश्च रोमकूपेषु हृदि चान्द्रमसी कला ।<br>
तेजस्यग्नीरतिः श्रोण्यां ललाटे च जगत्पतिः ॥ २८८.११ ॥<br>
<br>
ग्रहाश्च हेषिते चैव तथैवोरसि वासुकिः ।<br>
उपोषितोऽर्च्चयेत् सादी हयं दक्षश्रुतौ जपेत् ॥ २८८.१२ ॥<br>
<br>
हय गन्धर्वराजस्त्वं श्रृणुष्व वचनं मम ।<br>
गन्धर्वकुलकजातस्त्वं माभूस्त्वं कुलदूषकः ॥ २८८.१३ ॥<br>
<br>
द्विजानां सत्यवाक्येन सोमस्य गरुडस्य च ।<br>
रुद्रस्य वरुणस्यैव पवनस्य बलेन च ॥ २८८.१४ ॥<br>
<br>
हुताशनस्य दीप्त्या च स्मर जाति तुरङ्गम ।<br>
स्मर राजेन्द्रपुत्रस्त्वं सत्यवाक्यमनुस्मर ॥ २८८.१५ ॥<br>
<br>
समर त्वं वारुणीं कन्यां स्मर त्वं कौस्तुभं मणिं ।<br>
क्षीरोदसागरे चैव मथ्यमाने सुरासुरैः ॥ २८८.१६ ॥<br>
<br>
तत्र देवकुले जातः स्ववाक्यं परिपालय ।<br>
कुले जातस्त्वमश्वानां मित्रं मे भव शाश्वतम् ॥ २८८.१७ ॥<br>
<br>
श्रृणु मित्र त्वमेतच्च सिद्धो मे भव वाहन ।<br>
विजयं रक्ष माञ्चैव समरे सिद्धिमावह ॥ २८८.१८ ॥<br>
<br>
तव पृष्ठं समारुह्य हता दैत्याः सुरैः पुरा ।<br>
अधुना त्वां समारुह्य जेष्यामि रिपुवाहिनीं ॥ २८८.१९ ॥<br>
<br>
कर्णजापन्ततः कृत्वा मिमुह्य च तथाप्यरीन्२ ।<br>
पर्य्यानयेद्धयं सादी वाहयेद् युद्धतो जयः ॥ २८८.२० ॥<br>
<br>
सञ्जाताः स्वशरीरेण दोषाः प्रायेण वाजिनां ।<br>
हन्यन्तेऽतिप्रयत्नेन गुणाः सादिवरैः पुनः॥ २८८.२१ ॥<br>
<br>
सहजा इव दृश्यन्ते गुणाः सादिवरोद्भवाः ।<br>
नाशयन्ति गुणानन्ये सादिनः सहजानपि ॥ २८८.२२ ॥<br>
<br>
गुणानेको विजानाति वेत्ति दोषांस्तथाऽपरः ।<br>
धन्यो धीमान् हयं वेत्ति नोभयं वेत्ति मन्दधीः ॥ २८८.२३ ॥<br>
<br>
अकर्म्मज्ञोऽनुपायज्ञो वेगासक्तोऽतिकोपनः ।<br>
घनदण्डरतिच्छिद्रे यः समोपि न व्शस्यते ॥ २८८.२४ ॥<br>
<br>
उपायज्ञोऽथ चित्तज्ञो विशुद्धो दोपनाशनः ।<br>
गुणार्ज्जनपरो नित्यं सर्व्वकर्म्मविशारदः ॥ २८८.२५ ॥<br>
<br>
प्रग्रहेण गृहीत्वाऽथ चित्तज्ञो विशुद्धो दोषनाशनः ।<br>
गुणार्ज्जनपरो नित्यं सर्व्वकर्म्मविशारदः ॥ २८८.२६ ॥<br>
<br>
आरुह्य सहसा नैव ताड़नीयो हयोत्तमः ।<br>
ताड़नाद् भयमाप्नोति भयान्मोहश्च जायते ॥ २८८.२७ ॥<br>
<br>
प्रातः सादी प्लुतेनैव वल्गामुद्धृत्य चालयेत् ।<br>
मन्दं मन्दं विना नालं धृतवल्गो दिनान्तरे ॥ २८८.२८ ॥<br>
<br>
प्रोक्तमाश्वसनं सामभेदोऽश्वेन नियोज्यते ।<br>
कषादिताड़नं दण्डो दानं कालसहिष्णुता ॥ २८८.२९ ॥<br>
<br>
पूर्व्वपूर्व्वविशुद्धौ तु विदध्यादुत्तरोत्तरम् ।<br>
जिह्वातले विनायोगं विदध्याद्वाहने हये ॥ २८८.३० ॥<br>
<br>
गुणेतरशतां वल्गां सृक्कण्या सह गाहयेत् ।<br>
विस्मार्य्य वाहनं कुर्य्याच्छिथिलानां शनैः शनैः ॥ २८८.३१ ॥<br>
<br>
हयं जिह्वाङ्गमाहीने जिह्वाग्रन्थिं विमोचयेत् ।<br>
गाटतां मोचयेत्तावद्यावत् स्तोभं न मुञ्चति ॥ २८८.३२ ॥<br>
<br>
कुर्य्याच्छ्रतमुरस्त्राणमविलालञ्च मुञ्चति ।<br>
ऊद्र्ध्वाननः स्वभावाद्यस्तस्योरस्त्राणमश्लथम् ॥ २८८.३३ ॥<br>
<br>
विधाय वाहयेद्दुष्ट्या लीलया सादिसत्तमः ।<br>
तस्य सव्येन पूर्वेण संयुक्तं सव्यवल्गया ॥ २८८.३४ ॥<br>
<br>
यः कुर्य्यात्पश्चिमं पादं गृहीतस्तेन दक्षिणः ।<br>
क्रमेणानेन यो सेवां कुरुते वामवल्गया ॥ २८८.३५ ॥<br>
<br>
पादौ तेनापि पादः स्याद्गृहीतो वाम एव हि ।<br>
अग्ने चेच्चरणे त्यक्ते जायते सुदृढासनं ॥ २८८.३६ ॥<br>
<br>
यौ हृतौ दुष्करे चैव मोटके नाटकायनं ।<br>
सव्यहीनं खलीकारो हनने गुणने तथा ॥ २८८.३७ ॥<br>
<br>
स्वबावं हि तुरङ्गस्य मुखव्यावर्त्तनं पुनः ।<br>
न चैवेत्थं तुरङ्गाणां पादग्रहणहेतवः ॥ २८८.३८ ॥<br>
<br>
विश्वस्तं हयमालोक्य गाढ़मापीड्य चासनं ।<br>
रोकयित्वा मुखे पादं ग्राह्यतो लोकनं हितं ॥ २८८.३९ ॥<br>
<br>
गाढ़मापीड्य रागाभ्यां वल्गामाकृष्य गृह्यते ।<br>
तद्वन्धनाद् युग्मपादं तद्वद्वक्कनमुच्यते ॥ २८८.४० ॥<br>
<br>
संयोज्य वल्गया पादान् वल्गामामोच्य वाञ्छितम् ।<br>
वाह्यपार्ष्णिप्रयोगात्तु यत्र तत्ताड़नं मतम् ॥ २८८.४१ ॥<br>
<br>
प्रलयाविप्लवे ज्ञात्वा क्रमेणानेन बुद्धिमान् ।<br>
मोटनेन चतुर्थेन विधिरेष विधीयते ॥ २८८.४२ ॥<br>
<br>
नाधत्तेऽधश्च यः पादं योऽस्वो लघुनि मण्डले ।<br>
मोटनोद्वक्कनाभ्यान्तु ग्राहयेत् पादमीशितं ॥ २८८.४३ ॥<br>
<br>
वटयित्वासने गाटं मन्दमादाय यो ब्रजेत् ।<br>
ग्राह्यते संग्रहाद्यत्र तत्संग्रहणमुच्यते ॥ २८८.४४ ॥<br>
<br>
हत्वा पार्श्वे प्रहारेण स्थानस्थो व्यग्रमानसम् ।<br>
वल्गामाकृष्य पादेन ग्राह्यकण्टकपायनम् ॥ २८८.४५ ॥<br>
<br>
उत्थितो योऽङिग्नणानेन पार्ष्णिपादात्तुरह्गमः ।<br>
गृह्यते यत् खलीकृत्य खलीकारः स चेष्यते ॥ २८८.४६ ॥<br>
<br>
गतित्रयेपि यः पादमादत्ते नैव वाञ्छितः ।<br>
हत्वा तु यत्र दण्डेन ग्राह्यते गहनं हि तत् ॥ २८८.४७ ॥<br>
<br>
खलीकृत्य चुष्केण तुरङ्गो वल्गयान्यया ।<br>
उच्छ्वास्य ग्राह्यतेऽन्यत्र तत्स्यादुच्छ्वासनं पुनः ॥ २८८.४८ ॥<br>
<br>
स्वभावं वहिरस्यन्तं तस्यां दिशि पदायनं ।<br>
नियोज्य ग्राहयेत्तत्तु मुखव्यावर्त्तनं मतम् ॥ २८८.४९ ॥<br>
<br>
ग्राहयित्वा ततः पादं त्रिविधासु यथाक्रमम् ।<br>
साधयेत् पञ्चधारासु क्रमशो मण्डलादिषु ॥ २८८.५० ॥<br>
<br>
आजनोर्द्धाननं वाहं शिथिलं वाहयेत् सुधीः ।<br>
अङ्गेषु लाघवं यावत्तावत्तं वाहयेद्धयं ॥ २८८.५१ ॥<br>
<br>
मृदुः स्कन्धे लघुर्वक्त्रे शिथिलः सर्वसन्धिषु ।<br>
यदा स सादिनो वश्यः सङ्गृह्णीयात्तदा हयं ॥ २८८.५२ ॥<br>
<br>
न त्यजेत् पश्चिमं पादं यदा साधुर्भवेत्तदा ।<br>
तदाकृष्टिर्व्विधातव्या पाणिभ्यामिह वल्गया ॥ २८८.५३ ॥<br>
<br>
तत्र त्रिको यथा तिष्ठेदुद्ग्रीवोश्वः समाननः ।<br>
धरायां पश्चिमौ पादौ अन्तरीशे यदाश्रयौ ॥ २८८.५४ ॥<br>
<br>
तदा सन्धारणं कुर्य्याद्गाठवाहञ्च मुष्टिना ।<br>
सहसैवं समाकृष्टो यस्तुरङ्गो न तिष्ठति ॥ २८८.५५ ॥<br>
<br>
शरीरं विक्षिपन्तञ्च साधयेन्मण्डलभ्रमैः ।<br>
क्षिपेत् स्कन्धञ्च यो वाहं स च स्थाप्यो हि वल्गया ॥ २८८.५६ ॥<br>
<br>
गोमयं लवणं मूत्रं क्कथितं मृत्समन्वितम् ।<br>
अङ्गलेपो मक्षिकादिदंशश्रमविनाशनः ॥ २८८.५७ ॥<br>
<br>
मध्ये भद्रादिजातीनां मण्डो देयो हि सादिना ।<br>
दर्शनं भोततीक्षस्य निरुत्साहः क्षुधा हयः ॥ २८८.५८ ॥<br>
<br>
यथा वश्यस्तथा शिक्षा विनश्यन्त्यतिवाहिताः ।<br>
अवाहिता न सिध्यन्ति तुङ्गवक्त्रांश्च वाहयेत् ॥ २८८.५९ ॥<br>
<br>
सम्पीड्य जानुयुग्मेन स्थिरमुष्टिस्तुरङ्गमं ।<br>
गोमूत्राकुटिला वेणई पद्ममण्डलमालिका ॥ २८८.६० ॥<br>
<br>
पञ्चोलूखलिका कार्य्या गर्वितास्तेऽतिकीर्त्तिताः८ ।<br>
संक्षिप्तञ्चैव विक्षिप्तं कुञ्चितञ्च यथाचितम् ॥ २८८.६१ ॥<br>
<br>
वल्गितावल्गितौ चैव षोढा चेत्थमुदाहृतम् ।<br>
विथीधनुःशतं यावदशीतिर्न्नवतिस्तथा ॥ २८८.६२ ॥<br>
<br>
भद्रः सुसाध्यो वाजी स्यान्मन्दो दण्डैकमानसः ।<br>
मृगजङ्घो मृगो वाजी सङ्कीर्णस्तत्समन्वयात् ॥ २८८.६३ ॥<br>
<br>
शर्क्करामधुलाजादः सुगन्धोऽस्व शुचिर्द्विजः ।<br>
तेजस्वी क्षत्रियश्चाश्वो विनीतो बुद्धिमांश्च यः ॥ २८८.६४ ॥<br>
<br>
शूद्रोऽशुचिश्चलो मन्दो विरूपो विमतिः खलः ।<br>
वल्गया धार्य्यमाणोऽश्वो लालकं यश्च दर्शयेत् ॥ २८८.६५ ॥<br>
<br>
धारासु योजनीयोऽसौ प्रग्रहग्रहमोक्षणैः ।<br>
अश्वादिलक्षणं वक्ष्ये शालिहोत्रो यथावदत् ॥ २८८.६६ ॥<br>
<br>
इत्यादिमहापुराणे आग्नेये अश्ववाहनसारो नामाष्टाशीत्यधिकद्विशततमोऽध्यायः ॥<br>
<br>
</span>
