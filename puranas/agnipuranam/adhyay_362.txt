अग्निरुवाच<br>
आकाशे त्रिदिवे नाको लोकस्तु भुवने जने ।<br>
पद्ये यशसि च शलोकः शरे खड्गे च सायकः ।। ३६२.१ ।।<br>
<br>
आनकः पटहो भेरी कलङ्कोऽङ्कापवादयोः ।<br>
मारुते वेधसि व्रध्ने पुंसि कः कं शिरोऽम्बुनोः ।। ३६२.२ ।।<br>
<br>
स्यात् पुलाकस्तुच्छधान्ये संक्षेपे भक्तसिक्थके ।<br>
महेन्द्रगुग्गुलूलूकव्यालग्राहिषु कौशिकः ।। ३६२.३ ।।<br>
<br>
शालावृकौ कपिश्वानौ मानं स्यान्मितिसाधनं ।<br>
सर्गः स्वभावनिर्मोक्षनिश्चयाध्यायसृष्टिषु ।। ३६२.४ ।।<br>
<br>
योगः सन्नहनोपायध्यानसङ्गतियुक्तिषु ।<br>
भोगः सुखे स्त्र्यादिभृतावव्जौ शङ्खनिशाकरौ ।। ३६२.५ ।।<br>
<br>
काकेभगण्डौ करटौ दुश्चर्मा शिपिविष्टकः । <br>
रिष्टं क्षएमाशुभाभावेष्वरिष्टे तु शुभाऽशुभे ।। ३६२.६ ।।<br>
<br>
व्युष्टिः फले समृद्धौ च दृष्टिर्ज्ञानेऽक्षिण दर्शने ।<br>
निष्ठानिष्पत्तिनाशान्ताः काष्ठोत्कर्षे स्थितौ दिशि ।। ३६२.७ ।।<br>
<br>
भूगोवाचस्त्विड़ा इलाः प्रगाढ़ं भृशकृच्छ्रयोः ।<br>
भृशप्रतिज्ञयोर्वाढ़ं शक्तस्थूलौ दृढ़ौ त्रिषु ।। ३६२.८ ।।<br>
<br>
विन्यस्तसंहतौ व्यूढ़ौ कृष्णो व्यासेऽर्ज्जुने हरौ ।<br>
पणो द्यतादिषूत्सृष्टे भृतौ मूल्ये धनऽपि च ।। ३६२.९ ।।<br>
<br>
मौर्व्यां द्र्व्याश्रिते स्त्वशुक्तसन्ध्यादिके गुणः ।<br>
श्रेष्ठेऽधिपे ग्रामणीः स्यात् जुगुप्साकरुणे घृणो ।। ३६२.१० ।।<br>
<br>
तृष्णा स्पृहापिपासे द्वे विपणिः स्याद्वणिक्पथे ।<br>
विषाभिसरलोहेषु तीक्ष्णं क्लीवे खरे त्रिषु ।। ३६२.११ ।।<br>
<br>
प्रमाणं हेतुमर्य्यादाशास्त्रेयत्ताप्रमातृषु ।<br>
करणं क्षेत्रगात्रादावीरिणं शून्यमूपरं ।। ३६२.१२ ।।<br>
<br>
यन्ता हस्तिपके सूते वह्निज्वाला च हेतयः ।<br>
श्रुतं शास्त्रावधृतयोर्युगपर्य्याप्तयोः कृतं ।। ३६२.१३ ।।<br>
<br>
ख्याते हृष्टे प्रतीतोऽभिजातस्तु कुलजे बुधे ।<br>
विविक्तौ पूतविजनौ मूर्च्छितौ मूढ़सोच्छ्रयौ ।। ३६२.१४ ।।<br>
<br>
अर्थोऽभिधेयरैवस्तुप्रयोजननिवत्तिषु ।<br>
निदानागमयोस्तीर्थमृषिजुष्टजले गुरौ ।। ३६२.१५ ।।<br>
<br>
प्राधान्ये राजलिङ्गे च वृषाङ्गे ककुदाऽस्त्रियां ।<br>
स्त्री सम्बिज्ज्ञानसम्भाषाक्रियाकाराजिनामसु ।। ३६२.१६ ।।<br>
<br>
धर्म्मे रहस्युपनिषत् स्यादृतौ वत्सरे शरत् ।<br>
पदं व्यवसितित्राणस्थानलक्ष्माङ्‌घ्रिवस्तुषु ।। ३६२.१७ ।।<br>
<br>
त्रिष्विष्टमधुरौ स्वादू मृदू चातीक्ष्णकोमलौ ।<br>
सत्ये साधौ विद्यमाने प्रशस्तेऽभ्यर्हिते च सत् ।।३६२.१८ ।।<br>
<br>
विधिर्विधाने दैवेऽपि प्रणिधिः प्रार्थने चरे ।<br>
वधूर्जाया स्नुषा स्त्री च सुधालेपोऽमृतं स्नुही ।। ३६२.१९ ।।<br>
<br>
स्पृहा सम्प्रत्ययः श्रद्धा पणिडतम्मन्यगर्व्वितौ ।<br>
ब्रह्मबन्धुरधिक्षेपे भानूरश्मिदिवाकरौ ।। ३६२.२० ।।<br>
<br>
द्कालाणौ शैलपाषाणौ मूर्खनीचौ पृथग्जनौ ।<br>
तरुशैलौ शिखरिणौ तनुस्त्वग्देहयोरपि ।। ३६२.२१ ।।<br>
<br>
आत्मा यत्नो धृतिर्बुद्धिः स्वभावो ब्रह्म वर्ष्म च ।<br>
उत्थानं पौरुषे तन्त्रे व्युत्थानं प्रतिरोधने ।। ३६२.२२ ।।<br>
<br>
निर्य्यातनं वैरशुद्धौ दाने न्यासार्पणेऽपि च ।<br>
व्यसनं विपदि भ्रंशे दोषे कामजकोपजे ।। ३६२.२३ ।।<br>
<br>
मृगयाक्षो दिवास्वप्नः परिवादः स्त्रियो मदः ।<br>
तौर्य्यत्रिकं वृथाट्या च कामजो दशको गणः ।। ३६२.२४ ।।<br>
<br>
पैशून्यं साहसं द्रोह ईर्ष्यासूयार्थदूषणम् ।<br>
वाग्‌दण्डश्चैव पारुष्यं क्रोधजोऽपि गणोऽष्टकः ।। ३६२.२५ ।।<br>
<br>
अकर्म्मगुह्ये कौपीनं मैथुनं सङ्गतौ रतौ ।<br>
प्रधानं परमार्था धीः प्रज्ञानं बुद्धिचिह्नयोः ।। ३६२.२६ ।।<br>
<br>
क्रन्दने रोदनाह्वाने वष्म देहप्रमाणयोः ।<br>
आराधनं साधने स्यादवाप्तौ तोषणेऽपि च ।। ३६२.२७ ।।<br>
<br>
रत्नं स्वजातिश्रेष्ठेऽपि लक्ष्म चिह्निप्रधानयोः ।<br>
कलापो भूषणे वर्हे तूणीरे संहतेऽपि च ।। ३६२.२८ ।।<br>
<br>
तल्पं शय्याट्टदारेषु डिम्भौ तु शिशुवालिशौ ।<br>
स्तम्भौ स्थूणाजड़ीभावौ सभ्ये संसदि वै सभा ।। ३६२.२९ ।।<br>
<br>
किरणप्रग्र्हौ रश्मी धर्म्माः पुण्ययमादयः ।<br>
ललामं पुच्छपुण्ड्राश्वभूषाप्राधान्यकेतुषु ।। ३६२.३० ।।<br>
<br>
प्रत्ययोऽधीनशपथज्ञानविस्वासहेतुषु ।<br>
समयाः शपथाचारकालसिद्धान्तसंविदः ।। ३६२.३१ ।।<br>
<br>
अत्ययोऽतिक्रमे कृच्छ्रे सत्यं शपथतथ्ययोः ।<br>
वीर्य्यं बलप्रभावौ च रूप्यं रूपे प्रशस्तके ।। ३६२.३२ ।।<br>
<br>
दुरोदरो द्युतकारे पणे द्यूते दुरोदरं ।<br>
महारण्ये दुर्गपथे कान्तारः पुन्नपुंसकं ।। ३६२.३३ ।।<br>
<br>
यमानिलेन्द्रचन्द्रार्कविष्णुसिंहादिके हरिः ।<br>
दशेऽस्त्रियां भये श्वभ्रे जठरः कठिनेऽपि च ।। ३६२.३४ ।।<br>
<br>
उदारो दातृमहतोरितरस्त्वन्यनीचयोः ।<br>
चूड़ा किरीटं केशाश्च संयता मौलयस्त्रयः ।। ३६२.३५ ।।<br>
<br>
बलिः करोपहारादौ सैन्यस्थैर्य्यादिके बलं ।<br>
स्त्रीकटीवस्त्रबन्धेऽपि नीवी परिपणेऽपि च ।। ३६२.३६ ।।<br>
<br>
शुक्रले मूषिके श्रेष्ठे सुकृते वृषभे वृषः ।<br>
द्यूताक्षे सारिफलकेऽप्याकर्षोऽथाऽक्षमिन्द्रिये ।। ३६२.३७ ।।<br>
<br>
ना द्यूताङ्गे च कर्षे च व्यवहारे कलिद्रुमे ।<br>
उष्णीषः स्यान् किरीटादौ कर्षूः कुल्याभिधायिनी ।। ३६२.३८ ।।<br>
<br>
प्रत्यक्षेऽधिकृतेऽध्याक्षः सूर्य्यवह्नी विभावसू ।<br>
श्रृङ्गारादौ विषे वोर्य्ये गुणे रागे द्रवे रसः ।। ३६२.३९ ।।<br>
<br>
तेजःपुरीषयोर्वर्च्च आगः पापापराधयोः ।<br>
छन्दः पद्येऽभिलाषे च साधीयान् साधुवाढयोः ।।<br>
<br>
व्युहो वृन्देऽप्यहिर्वृत्रेऽप्यग्नीन्द्वर्कास्तमोनुदः ।। ३६२.४० ।।<br>
<br>
इत्तयादिमहापुराणे आग्नेये नानार्थवर्गा नाम द्विषष्ट्यधिकत्रिशततमोऽध्यायः ॥<br>
