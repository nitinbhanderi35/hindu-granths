धन्वन्तरिरुवाच <br>
सिही शटी निशायुग्मं वत्सकं क्वाथसेवनं ।<br>
शिशोः सर्व्वातिसारेषु स्तन्यदोषेषु शस्यते ॥ २८३.१ ॥<br>
<br>
श्रृङ्गीं सकृष्णातिविषां चूर्णितां मधुना लिहेत् ।<br>
एका चातिविशा काशच्छर्द्दिज्वरहरी शिशोः ॥ २८३.२ ॥<br>
<br>
बालैः सेव्या वचा साज्या सदुग्धा वाथ तैलयुक् ।<br>
यष्टिकां शङ्खपुष्पीं वा बालः क्षीरान्वितां पिवेत् ॥ २८३.३ ॥<br>
<br>
वाग्रूपसम्पद्‌युक्तायुर्म्मेधाश्रीर्वर्द्धते शिशोः ।<br>
वचाह्यग्निशिखावासाशुण्ठीकृष्णानिशागदं ॥ २८३.४ ॥<br>
<br>
सयष्टिसैन्धवं बालः प्रातर्मेघाकरं विवेत् ।<br>
देवदारुमहाशिग्रुफलत्रयपयोमुचां ॥ २८३.५ ॥<br>
<br>
क्काथः सकृष्णा मृद्वीका कल्कः सर्वान् कृमीन्‌हरेत् ।<br>
त्रिफलाभृङ्गविश्वानां रसेषु मधुसर्पिषोः ॥ २८३.६ ॥<br>
<br>
मेषीक्षीरे च गोमूत्रे सिक्तं रोगे हितं शिशोः ।<br>
नासारक्तहरो नस्याद्‌दुर्व्वारस इहोत्तमः ॥ २८३.७ ॥<br>
<br>
लशुनार्द्रकशिग्रूणां रसः कर्णस्य पूरणम् ।<br>
तैलमार्द्रकजात्यं वा शूलहा चौष्ठरोगनुत् ॥ २८३.८ ॥<br>
<br>
जातीपत्रं फलं व्योषं कवलं मूत्रकं निशा ।<br>
दुग्धक्काथेऽभयाकल्के सिद्धं तैलं द्वलिजार्त्तिनुत् ॥ २८३.९ ॥<br>
<br>
धान्याम्बु नारिकेलं गोमूत्रं क्रमूकविश्वयुक् ।<br>
क्काथितं कबलं कार्य्यमधिजिह्वाधिशान्तये ॥ २८३.१० ॥<br>
<br>
साधितं लाङ्गलीकल्के तैलं निर्गुण्डिकारसैः ।<br>
गण्डमालागलगण्डौ नाशयेन्नस्यकर्मणा ॥ २८३.११ ॥<br>
<br>
पल्लवैरर्क्कपूतीकस्नुहीरुग्घातजातिकैः ।<br>
उद्वर्त्तयेत् सगोमूत्रैः सर्वत्वग्दोषनाशनैः ॥ २८३.१२ ॥<br>
<br>
वाकुची सतिला भुक्ता वत्सरात् कुष्ठनाशनी ।<br>
पथ्या भल्लातकी तैलगुडपिण्डी तु कुष्ठजित् ॥ २८३.१३ ।<br>
<br>
पूतीकवह्निरजनी त्रिफलाव्योषचूर्णयुक् ।<br>
तक्रं गुदाङ्गुरे पेयं भक्ष्या वा सगुडाऽभया ॥ २८३.१४ ॥<br>
<br>
फलदार्व्वीविषाणान्तु क्काथो धात्रीरसोऽथवा ।<br>
पातव्यो रजनीकल्कः क्षौद्राक्षौद्रप्रमेहिणा ॥ २८३.१५ ॥<br>
<br>
वासागर्भो व्याधिघातक्काथ एरण्डतैलयुक् ।<br>
वातशोणितहृत् पानात् पिप्पली स्यात् प्लीहाहरी ॥ २८३.१६ ॥<br>
<br>
सेव्या जठरिणा कृष्णा स्नुक्‌क्षीरवहुभाविता ।<br>
पयो वा रच्यदन्त्याग्निविडङ्गव्योषकल्कयुक् ॥ २८३.१७ ॥<br>
<br>
ग्रन्थिकोग्राभया कृष्णा विडङ्गाक्ता घृते कस्थिता ।<br>
मांसन्तक्रं ग्रहण्यर्शःपाण्डुगुल्मकृमीन् हरेत् ॥ २८३.१८ ॥<br>
<br>
फलत्रयामृता वासा तिक्तभूनिम्वजस्तथा ।<br>
क्काथः समाक्षिको हन्यात् पाण्डुरोगं सकामलं ॥ २८३.१९ ॥<br>
<br>
रक्तपित्ती पिवेद्वासासुरसं ससितं मधु ।<br>
वरीद्राक्षाबलाशुण्ठीसाधितं वा पयः पृथक् ॥ २८३.२० ॥<br>
<br>
बरी विदारी पथ्या च बलात्रयं सवासकं ।<br>
श्वदंष्ट्रामधुसर्पिर्भ्यामालिहेत् क्षयरोगवान् ॥ २८३.२१ ॥<br>
<br>
पथ्याशिग्रुकरञ्जार्कत्वक्‌सारं मधुसिन्धुमत् ।<br>
समूत्रं विद्रधिं हन्ति परिपाकाय तन्त्रजित् ॥ २८३.२२ ॥<br>
<br>
त्रिवृता जीवती दन्ती मञ्जिष्ठा शर्वरीद्वयं ।<br>
तार्क्षजं निम्बपत्रञ्च लेपः शस्तो भगन्दरे ॥ २८३.२३ ॥<br>
<br>
रुग्घातरजनीलाक्षाचूर्णाजक्षौद्रसंयुता ।<br>
वासोवत्तिर्व्रणे योज्या शोधनी गतिनाशनी ॥ २८३.२४ ॥<br>
<br>
शयामायष्टिनिशालोध्रपद्मकोत्पलचन्दनैः ।<br>
समरीचैः श्रृतं तैलं क्षीरे स्याद् व्रणरोहणं ॥ २८३.२५ ॥<br>
<br>
श्रीकार्पासदलैर्भस्मफलोपलवणा निशा ।<br>
तत्पिण्डीस्वेदनं ताम्रे सतैलं स्यात् क्षतौषधं ॥ २८३.२६ ॥<br>
<br>
कुम्भीसारं पयोयुक्तं वह्निग्धं व्रणे लिपेत् ।<br>
तदेव नाशयेत्सेकान्नारिकेलरजोघृतम् ॥ २८३.२७ ॥<br>
<br>
विश्वाजमोदसिन्धूत्थचिञ्चात्वग्भिः समाभया ।<br>
तक्रेणोष्णाम्बुना वाथ पीतातीसारनाशनी ॥ २८३.२८ ॥<br>
<br>
वत्सकातिविषाविश्वविल्लमुस्तश्रृतं जलं ।<br>
सामे पुराणेऽतीसारे सासृक्‌शूले च पाययेत् ॥ २८३.२९ ॥<br>
<br>
अङ्गादग्धं सुगतं सिन्धुमुष्णाम्बुना पिवेत् ।<br>
शूलवान्थ वा तद्धि सिन्धुहिंगुकणाभया ॥ २८३.३० ॥<br>
<br>
कटुरोहोत्कणातह्कलाजचूर्णं मधुप्लुतं ।<br>
वस्त्रच्छिद्रगतं वक्त्रे न्यस्तं तृष्णां विनाशयेत् ॥ २८३.३१ ॥<br>
<br>
पाठादार्व्वीजातिदलं द्राक्षामृलफलत्रयैः ।<br>
साधितं समधु क्काथं कवलं मुखपापहृत् ॥ २८३.३२ ॥<br>
<br>
कृष्णातिविषतिक्तेन्द्रदारुपाठापयोमुचां ।<br>
क्काथो मूत्रे श्रृतः क्षौद्री सर्वकण्ठगदापहः ॥ २८३.३३ ॥<br>
<br>
पथ्यागोक्षुरदुस्पर्शराजवृक्षशिलाभिदां ।<br>
कषायः समधुः पीतो मूत्रकृच्छ्रं व्यपोहति ॥ २८३.३४ ॥<br>
<br>
वंशत्वग्वरुणक्काथः शर्क्कराश्मविघातनः ।<br>
शाखोटक्काथसक्षौद्रक्षीराशी श्लीपदी भवेत् ॥ २८३.३५ ॥<br>
<br>
मासार्कत्वक्पयस्तैलं मधुसिक्तञ्च सैन्धवं ।<br>
पादरोगं हरेत्सर्पिर्जालकुक्कुटजं तथा ॥ २८३.३६ ॥<br>
<br>
शुण्ठीसौवर्चलाहिङ्गुचूर्णं शूण्ठीरसैर्घृतम् ।<br>
रुजं हरेदथ क्काथो विद्धि वद्धाग्निसाधने ॥ २८३.३७ ॥<br>
<br>
सौवर्चलाग्निहङ्‌गूनां सदीप्यानां रसैर्युतं ।<br>
विड़दीप्यकयुक्तं वा तक्रं गुल्मातुरः पिवेत् ॥ २८३.३८ ॥<br>
<br>
धात्रीपटोलमुद्‌गानां क्काथः साज्यो विसर्पहा ।<br>
शुण्ठीदारुनवाक्षीरक्काथो मूत्रान्वितोऽपरः ॥ २८३.३९ ॥<br>
<br>
सव्योषायोरजः क्षारः फलक्काथश्च शोथहृत् ।<br>
गुड़शिग्रुत्रिवृद्भिश्च सैन्धवानां रजोयुतः ॥ २८३.४० ॥<br>
<br>
त्रिवृताफलकक्काथः सगुड़ स्याद्विरेचनः ।<br>
वचाफलकषायोत्थं सैन्धवानां रजोयुतः ॥ २८३.४१ ॥<br>
<br>
त्रिफलायाः पलशतं पृथग्भृङ्गजभावितम् ।<br>
विङ्ङ्गं लोहचूर्णञ्च दशभागसमन्वितम् ॥ २८३.४२ ॥<br>
<br>
शतावरीगुडुच्यग्निपलानां शतविंशतिः ।<br>
मध्वाज्यतिलजैर्लिह्यद् बलीपलितवर्ज्जितः ॥ २८३.४३ ॥<br>
<br>
सितामधुघृतैर्युक्ता सकृष्णा त्रिफला तथा ।<br>
त्रिफला सर्वरोगघ्नीस मधुः सर्क्करान्विता ॥ २८३.४४ ॥<br>
<br>
सितामधुघृतैर्युक्ता सकृष्णा त्रिफला तथा ।<br>
पथ्याचित्रकशुण्ठ्यश्च गुडुचीमुष्लीरजः ॥ २८३.४५ ॥<br>
<br>
सगुडं भक्षितं रोगहरं त्रिशतवर्षकृते ।<br>
किञअचिच्चूर्णं जवापुष्पं पिण्डितं विमृजेज्जले ॥ २८३.४६ ॥<br>
<br>
तैलं भवेद् घृताकारं किञ्चिच्चूर्ण्णं जलान्वितं ।<br>
धूपार्थं दृश्यते चित्रं वृषदंशजरायुना ॥ २८३.४७ ॥<br>
<br>
पुनर्म्माक्षिकधूपेन दृश्यते तद्याथा पुरा ।<br>
कर्पूरजलकाभेकतैलं पाटलिमूलयुक् ॥ २८३.४८ ॥<br>
<br>
पिष्ट्वा लिप्य पदे द्वे च चरेदङ्गारके नरः ।<br>
तृणौत्थानादिकं व्यूह्य दर्शयन्वै कुतूहलं ॥ २८३.४९ ॥<br>
<br>
विषग्रहरुजध्वंसक्षुद्रनर्म्म च कामिकं ।<br>
तत्ते षट्‌कर्म्मकं प्रोक्तं सिद्धिद्वयसमाश्रयं ॥ २८३.५० ॥<br>
<br>
मन्त्रध्यानौषधिकथामुद्रेज्या यत्र मुष्टयः ।<br>
चतुर्व्वर्गफलं प्रोक्तं यः पठेत्स दिवं व्रजेत् ॥ २८३.५१ ॥<br>
<br>
इत्यादिमहापुराणे आग्नेये नानारोगहराण्यौषधानि नाम त्र्यशीत्यधिकद्विशततमोऽध्यायः ॥<br>
