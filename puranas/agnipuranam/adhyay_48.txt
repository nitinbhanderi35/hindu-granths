भगवानुवाच<br>
ओं रूपः केशवः पद्मशङ्खचक्रगदाधरः।<br>
नारायणः शङ्खपद्मगदाचक्री प्रदक्षिणम् ॥ १ ॥<br>
<br>
ततो गदी माधवोरिशङ्खपद्मी नमामि तम्।<br>
चक्रकौमोदकीपद्मशङ्खी गोविन्द ऊर्जितः ॥ २ ॥<br>
<br>
मोक्षदः श्रीगदी पद्मी शङ्खी विष्णुश्च चक्रधृक्।<br>
शङ्खचक्राब्जगदिनं मधुसूदनमानमे ॥ ३ ॥<br>
<br>
भक्त्या त्रिविक्रमः पद्मगदी चक्री च शङ्ख्यपि।<br>
शङ्खचक्रगदापद्मी वामनः पातु मां सदा ॥ ४ ॥<br>
<br>
गतिदः श्रीधरः पद्मी चक्रशार्ङ्गी च शङ्ख्यपि ॥<br>
हृपीकेशो गदा चक्री पद्मी शङ्खी च पातु नः ॥ ५ ॥<br>
<br>
वरदः पद्मनाभस्तु शङ्खाब्जारिगदाधरः।<br>
दामोदरः पद्मशङ्खगदाचक्री नमामि तम् ॥ ६ ॥<br>
<br>
तेने गदी शङ्खचक्री वासुदेवोब्जभृज्जगत्।<br>
सङ्कर्षणो गदी शङ्‌खी पद्मी चक्री च पातु वः ॥ ७ ॥<br>
<br>
गदी चक्री शङ्खगदी प्रद्युम्नः पद्मभृत् प्रभुः।<br>
अनिरुद्धस्चक्रगदी शङ्खी पद्मी च पातु नः ॥ ८ ॥<br>
सुरेशोर्यब्जशङ्खाढ्यः श्रीगदी पुरुपोत्तमः।<br>
अधोक्षजः पद्मगदी शङखी चक्री च पातु वः ॥ ९ ॥<br>
<br>
देवो नृसिंहश्चक्राब्जगदाशङ्खी नमामि तम्।<br>
अच्युतः श्रीगदी पद्मी चक्री शङ्खी च पातु वः ॥ १० ॥<br>
<br>
बालरूपी शङ्खगदी उपेन्द्रश्चक्रपद्म्यपि।<br>
जनार्द्दनः पद्म चक्री शङ्खधारी गदाधरः ॥ ११ ॥<br>
<br>
शङ्खीपद्मी च चक्री चहरिः कौमोदकीधरः।<br>
कृष्णः शङ्खी गदी पद्मी चक्री मे भुक्तिमुक्तिदः ॥ १२ ॥<br>
<br>
आदि मूर्त्तिर्वासुदेवस्तस्मात् सङ्कर्पणोभवत्।<br>
सङ्कर्पणाच्च प्रद्युम्नः प्रद्युम्नादनिरुद्धकः ॥ १३ ॥<br>
<br>
केशवादिप्रभेदेन एकैकस्य त्रिधा क्रमात्।<br>
द्वादशाक्षरकं स्तोत्रं चतुर्विंशातिमूर्त्तिमत् ॥ १४ ॥<br>
<br>
यः पठेच्छृणुयाद्वापि निर्मलः सर्वमाप्नुयात् ॥ १५ ॥<br>
<br>
इत्यादिमहापुराणे आग्नेये चतुर्विंशतिमूर्त्तिस्तोत्रं नाम अष्टाचत्वारिंशोऽध्यायः ॥<br>
