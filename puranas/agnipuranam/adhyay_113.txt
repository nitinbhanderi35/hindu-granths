<span style="font-size: 14pt; line-height: 200%">अग्निरुवाच<br>
नर्मदादिकमाहात्म्यं वक्ष्येहं नर्मदां परां(१)  ।११३.००१<br>
सद्यः पुनाति गाङ्गेयं दर्शनाद्वारि नार्मदं  ॥११३.००१<br>
विस्तराद्योजनशतं योजनद्वयमायता  ।११३.००२<br>
षष्टिस्तीर्थसहस्राणि षष्टिकोट्यस्तथापराः  ॥११३.००२<br>
पर्वतस्य समन्तात्तु तिष्ठन्त्यमरकण्टके(२)  ।११३.००३<br>
कावेरीसङ्गमं पुण्यं श्रीपर्वतमतः शृणु  ॥११३.००३<br>
गौरी श्रीरूपिणी तेपे तपस्तामब्रवीद्धरिः(३)  ।११३.००४<br>
अवाप्स्यसि त्वमध्यात्म्यं नाम्ना श्रीपर्वतस्तव  ॥११३.००४<br>
समन्ताद्योजनशतं महापुण्यं भविष्यति  ।११३.००५<br>
अत्र दानन्तपो जप्यं(४) श्राद्धं सर्वमथाक्षयं(५)  ॥११३.००५<br>
<small><small>टिप्पणी<br>
१ नर्मदापरमिति झ..<br>
२ निर्यान्त्यमरकण्टके इति झ..<br>
३ तपस्तामब्रवीद्धर इति ग..<br>
४ अत्र दानं तथा जप्यमिति झ..<br>
५ सर्वमथाक्षरमिति ख.. , छ.. च</small></small><br>
मरणं शिवलोकाय सर्वदं तीर्थमुत्तमं  ।११३.००६<br>
हरोऽत्र क्रीडते देव्या हिरण्यकशिपुस्तथा  ॥११३.००६<br>
तपस्तप्त्वा बली चाभून्मुनयः सिद्धिमाप्नुवन्(१)  ।११३.००७<br>
<br>
इत्याग्नेये महापुराणे नर्मदाश्रीपर्वतादिमाहात्म्यं नाम त्रयोदशाधिकशततमोऽध्यायः ॥<br>
<br>
</span>
