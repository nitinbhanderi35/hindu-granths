<span style="font-size: 14pt; line-height: 200%">पञ्चमीव्रतानि<br>
<br>
अग्निरुवाच<br>
पञ्चमीव्रतकं वक्ष्ये आरोग्यस्वर्गमोक्षदं(१)  ।१८०.००१<br>
नभोनभस्याश्विने च कार्त्तिके शुक्लपक्षके  ॥१८०.००१<br>
वासुकिस्तक्षकः पूज्यः कालीयो मणिभद्रकः  ।१८०.००२<br>
ऐरावतो धृतराष्ट्रः कर्कोटकधनञ्जयौ  ॥१८०.००२<br>
एते प्रयच्छन्त्यभयमायुर्विद्यायशः श्रियम् ॥३॥१८०.००३<br>
<small><small>टिप्पणी<br>
१ आरोग्यमुखमोक्षदमिति ङ..</small></small><br>
इत्याग्नेये महापुराणे पञ्चमीव्रतानि नाम अशीत्यधिकशततमोऽध्यायः ॥<br>
<br>
</span>
