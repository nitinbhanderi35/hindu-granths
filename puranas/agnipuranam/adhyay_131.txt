<span style="font-size: 14pt; line-height: 200%">ईश्वर उवाच<br>
प्रदक्षिणमकारादीन् स्वरान् पूर्वादितो लिखेत् ।१३१.००१<br>
चैत्राद्यं भ्रमणाच्चक्रं प्रतिपत्पूर्णिमा तिथिः  ॥१३१.००१<br>
त्रयोदशी चतुर्दशी अष्टम्येका च सप्तमी  ।१३१.००२<br>
प्रतिपत्त्रयोदश्यन्तास्तिथयो द्वादश स्मृताः  ॥१३१.००२<br>
चैत्रचक्रे तु संस्पर्शाज्जयलाभादिकं विदुः  ।१३१.००३<br>
विषमे तु शुभं ज्ञेयं समे चाशुभमीरितम्  ॥१३१.००३<br>
युद्धकाले समुत्पन्ने यस्य नाम ह्युदाहृतम्  ।१३१.००४<br>
मात्रारूढन्तु यन्नाम आदित्यो गुरुरेव च  ॥१३१.००४<br>
जयस्तस्य सदाकालं सङ्ग्रामे चैव भीषणे  ।१३१.००५<br>
ह्रस्वनाम यदा योधो म्रियते ह्यनिवारितः(१)<sup id="cite_ref-1" class="reference"><a href="#cite_note-1">[१]</a></sup>  ॥१३१.००५<br>
प्रथमो दीर्घ आदिस्थो द्वितीयो मध्ये अन्तकः  ।१३१.००६<br>
द्वौ मध्येन प्रथमान्तौ जायेते नात्र संशयः  ॥१३१.००६<br>
पुनश्चान्ते यदा चादौ(२)<sup id="cite_ref-2" class="reference"><a href="#cite_note-2">[२]</a></sup> स्वरारूढन्तु दृश्यते  ।१३१.००७<br>
ह्रस्वस्य मरणं विद्याद्दीर्घस्यैव जयो भवेत् ॥१३१.००७<br>
नरचक्रं प्रवक्ष्यामि ह्यृक्षपिण्डात्मकं यथा  ।१३१.००८<br>
प्रतिमामालिखेत्पूर्वं पद्यादृक्षाणि विन्यसेत् ॥१३१.००८<br>
शीर्षे त्रीणि मुखे चैकं द्वे ऋक्षे नेत्रयोर्न्यसेत् ।१३१.००९<br>
वेदसङ्ख्यानि हस्ताभ्यां कर्णे ऋक्षद्वयं पुनः  ॥१३१.००९<br>
हृदये भूतसङ्ख्यानि षडृक्षाणि तु पादयोः  ।१३१.०१०<br>
नाम ह्यृक्षं स्फुटं कृट्वा चक्रमध्ये तु विन्यसेत् ॥१३१.०१०<br>
नेत्रे शिरोदक्षकर्णे याम्यहस्ते च पादयोः  ।१३१.०११<br>
हृद्ग्रीवावामहस्ते तु पुनर्गुह्ये तु पादयोः  ॥१३१.०११<br>
यस्मिन्नृक्षे स्थितः सूर्यः सौरिर्भौमस्तु सैंहिकः  ।१३१.०१२<br>
तस्मिन् स्थाने स्थिते विद्याद्घातमेव न संशयः  ॥१३१.०१२<br>
जयचक्रं प्रवक्ष्यामि आदिहान्तांश्च वै लिखेत् ।१३१.०१३<br>
रेखास्त्रयोदशालिख्य षड्रेखास्तिर्यगालिखेत् ॥१३१.०१३<br>
दिग्ग्रहा मुनयः सूर्या ऋत्विग्रुद्रस्तिथिः क्रमात् ।१३१.०१४<br>
मूर्छनास्मृतिवेदर्क्षजिना(३)<sup id="cite_ref-3" class="reference"><a href="#cite_note-3">[३]</a></sup> अकडमा ह्यधः  ॥१३१.०१४<br>
आदित्याद्याः सप्तहृते नामान्ते बलिनो ग्रहाः  ।१३१.०१५<br>
आदित्यसौरिभौमाख्या जये सौम्याश्च सन्धये  ॥१३१.०१५<br>
रेखा द्वादश चोद्धृत्य षट्च यास्यास्तथोत्तराः  ।१३१.०१६<br>
मनुश्चैव तु(१)<sup id="cite_ref-4" class="reference"><a href="#cite_note-4">[४]</a></sup> ऋक्षाणि नेत्रे च रविमण्डलं  ॥१३१.०१६<br>
तिथयश्च रसा वेदा अग्निः सप्तदशाथवा  ।१३१.०१७<br>
वसुरन्ध्राः समाख्याता अकटपानधो न्यसेत् ॥१३१.०१७<br>
एकैकमक्षरन्न्यस्त्वा शेषाण्येवङ्क्रमान्न्यसेत् ।१३१.०१८<br>
नामाक्षरकृतं पिण्डं वसुभिर्भाजयेत्ततः  ॥१३१.०१८<br>
वायसान्मण्डलोऽत्यग्रो मण्डलाद्रासभो वरः  ।१३१.०१९<br>
रासभाद्वृषभः श्रेष्ठा वृषभात्कुञ्जरो वरः  ॥१३१.०१९<br>
कुञ्जराच्चैव पुनः सिंहः सिंहाश्चैव खरुर्वरः  ।१३१.०२०<br>
खरोश्चैव बली धूम्रः एवमादि बलाबलं  ॥१३१.०२०<br>
<br>
इत्याग्नेये महापुराणे घातचक्रादिर्नामैकत्रिंशदधिकशततमोऽध्यायः ॥<br>
<br>
</span>
