<span style="font-size: 14pt; line-height: 170%"><br>
काव्यगुणविवेकः ।<br>
<br>
अग्निरुवाच ।<br>
अलंकृतमपि प्रीत्यै न काव्यं निर्गुणं भवेत् ।<br>
वपुष्य ललिते स्त्रीणां हारो भारयते परं ॥ ३४६.१ ॥<br>
<br>
न च वाच्यं गुणो दोषो भाव एव भविष्यति ।<br>
गुणाः श्लेषादयो दोषा गुढ़ार्थाद्याः पृथक् कृताः ॥ ३४६.२ ॥<br>
<br>
यः काव्ये महतीं छायामनुगृह्णात्यसौ गुणः ।<br>
सम्भवत्येष सामान्यो वैशेषिक इति द्विधा ॥ ३४६.३ ॥<br>
<br>
सर्व्वंसाधारणीभूतः सामान्य इति मन्य्ते ।<br>
शव्दमर्थमुभौ प्राप्तः सामान्यो भवति त्रिधा ॥ ३४६.४ ॥<br>
<br>
शब्दमाश्रयते काव्यं शरीरं यः स तद्‌गुणः ।<br>
श्लेषो लालित्यगाम्भीर्य्यसौकुमार्य्यमुदारता ॥ ३४६.५ ॥<br>
<br>
सत्येव यौगिकी चेति गुणाः शब्दस्य सप्तधा ।<br>
सुश्लिष्टसन्निवेशत्वं शब्दानां श्लेष उच्यते ॥ ३४६.६ ॥<br>
<br>
गुणादेशादिना पूर्व्वं पदसम्बद्धमक्षरं ।<br>
यत्र सन्धीयते नैव तल्लालित्यमुदाहृतं ॥ ३४६.७ ॥<br>
<br>
विशिष्टलक्षणोल्लेखलेख्यमुत्तानशब्दकम् ।<br>
गाम्भीर्य्यं कथयन्त्यार्य्यास्तदेवान्येषु शब्दतां ॥ ३४६.८ ॥<br>
<br>
अनिष्ठुराक्षरप्रायशब्दता सुकुमारता ।<br>
उत्तानपदतौदार्य्ययुतश्लाघ्यैर्विशेषणैः ॥ ३४६.९ ॥<br>
<br>
ओजः समासभूयस्त्वमेतत्पद्यादिजीवितं ।<br>
आब्रह्म स्तम्भपर्य्यन्तमोजसैकेन पौरुषं ॥ ३४६.१० ॥<br>
<br>
उच्यमानस्य शब्देन येन केनापि वस्तुनः ।<br>
उत्कर्षमावहन्नर्थो गुण इत्यबिधीयते ॥ ३४६.११ ॥<br>
<br>
माधुर्य्यं सम्बिधानञ्च कोमलत्वमूदारता ।<br>
प्रौढ़िः सामयिकत्वञ्च तद्‌भेदाः षट्‌चकाशति ॥ ३४६.१२ ॥<br>
<br>
क्रोधेर्ष्याकारगाम्भीर्य्यान्माधुर्य्यं धैर्य्यगाहिता ।<br>
सम्बिधानं परिकरः स्यादपेक्षइतसिद्धये ॥ ३४६.१३ ॥<br>
<br>
यत्‌काठिन्यादिनिर्मुक्तसन्निवेशविशिष्टता ।<br>
तिरस्कृत्यैव मृकदुता भाति कोमलतेति सा ॥ ३४६.१४ ॥<br>
<br>
लक्ष्यते स्थूललक्षत्वप्रवृत्तेर्यत्र लक्षणम् ।<br>
गुणल्य तदुदारत्वमाशयस्यातिसौष्ठवं ॥ ३४६.१५ ॥<br>
<br>
अभिप्रेतं प्रति यतो निर्व्वाहस्योपपादिकाः ।<br>
युक्तयो हेतुगर्भिण्यः प्रौढाप्रौढिरुदाहृता ॥ ३४६.१६ ॥<br>
<br>
स्वतन्त्रस्यान्यतन्त्रस्य वाह्यान्तः समयोगतः ।<br>
तत्र व्युत्पत्तिरर्थस्य या सामयिकतेति सा ॥ ३४६.१७ ॥<br>
<br>
शब्दार्थावुपकुर्व्वाणो नाम्नोभयगुणः स्मृतः ।<br>
तस्य प्र्सादः सौभाग्यं यथासङ्‌ख्यं प्रशस्तता ॥ ३४६.१८ ॥<br>
<br>
काको राग इकति प्राज्ञैः षट् प्रपञ्चविपञ्चिताः ।               पाको राग इति प्राज्ञैः पाठभेदः<br>
सुप्रसिद्धार्थपदता प्रसाद इति गीयते ॥ ३४६.१९ ॥<br>
<br>
उत्कर्षवान् गुणः कश्चिद्यस्मिन्नुक्तेप्रतीयते ।<br>
तत्सौभाग्यमुदारत्वं प्रवदन्ति मनीषिणः ॥ ३४६.२० ॥<br>
<br>
यथासङ्‌ख्यमनुद्देशः सामान्यमतिदिश्यते ।<br>
समये वर्णनीयस्य दारुणस्यापि वस्तुनः ॥ ३४६.२१ ॥<br>
<br>
अदारुणेन शब्देन प्राशसत्यमुपवर्णनं ।<br>
उच्चैः परिणतिः कापि पाक इत्यभिधीयते ॥ ३४६.२२ ॥<br>
<br>
मृद्वीकानारिकेलाम्बुपाकभेदाच्चतुव्विधः ।<br>
आदावन्ते च सौरस्यं मृद्वीकापाक एव सः ॥ ३४६.२३ ॥<br>
<br>
काव्येच्छया विशेषो यः स राग इति गीयते ।<br>
अब्यासोपहितः कान्तिं सहजामपि वर्त्तते ॥ ३४६.२४ ॥<br>
<br>
हारिद्रश्चैव कौसुम्भो नीली रागश्च स त्रिधा ।<br>
वैशेषिकः परिज्ञेयो यः स्वलक्षणगोचरः ॥ ३४६.२५ ॥<br>
<br>
इत्यादिमहापुराणे आग्नेये काव्यगुणविवेको नाम षट्‌चत्बारिंशदधिकत्रिशततमोऽध्यायः ॥<br>
<br>
</span>
