<span style="font-size: 14pt; line-height: 200%">पुष्कर उवाच<br>
आजीवंस्तु यथोक्तेन ब्राह्मणः स्वेन कर्मणा  ।१५२.००१<br>
क्षत्रविट्शूद्रधर्मेण जीवेन्नैव तु शूद्रजात् ॥१५२.००१<br>
कृषिवाणिज्यगोरक्ष्यं कुशीदञ्च द्विजश्चरेत् ।१५२.००२<br>
गोरसं गुडलवणलाक्षामांसानि वर्जयेत् ॥१५२.००२<br>
भूमिं भित्वौषधीश्छित्वा हुत्वा कोटपिपीलिकान्  ।१५२.००३<br>
पुनन्ति खलु यज्ञेन कर्षका देवपूजनात् ॥१५२.००३<br>
हलमष्टगवं धर्म्यं षड्गवं जीवितार्थिनां  ।१५२.००४<br>
चर्तुर्गवं नृशंसानां द्विगवं धर्मघातिनां  ॥१५२.००४<br>
ऋतामृताभ्यां जीवेत मृतेन प्रमृतेन वा  ।१५२.००५<br>
सत्यानृताभ्यामपिवा न स्ववृत्त्या कदा च न  ॥१५२.००५<br>
<br>
इत्याग्नेये महापुराणे गृहस्थवृत्तयो नाम व्रिपञ्चाशदधिकशततमोऽध्यायः ॥<br>
<br>
</span>
