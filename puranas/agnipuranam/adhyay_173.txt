<span style="font-size: 14pt; line-height: 200%">अग्निरुवाच<br>
प्रायश्चित्तं ब्रह्मणोक्तं वक्ष्ये पापोपशान्तिदं  ।०१<br>
स्यात्प्राणवियोगफलो व्यापारो हननं स्मृतं  ॥०१<br>
रागाद्द्वेषात्प्रमादाच्च स्वतः परत एव वा  ।०२<br>
ब्राह्मणं घातयेद्यस्तु स भवेद्ब्रह्मघातकः  ॥०२<br>
बहूनामेककार्याणां सर्वेषां शस्त्रधारिणां  ।०३<br>
यद्येको घातकस्तत्र सर्वे ते घातकाः स्मृताः  ॥०३<br>
आक्रोशितस्ताडितो वा धनैव्वा परिपीडितः  ।०४<br>
<small><small>टिप्पणी<br>
१ ततः कर्माणीति ख.. , ग.. , घ.. , छ.. च</small></small><br>
यमुद्दिश्य त्यजेत्प्राणांस्तमाहुर्ब्रह्मघातकं  ॥०४<br>
औषधाद्युपकारे तु न पापं स्यात्कृते मृते  ।०५<br>
पुत्रं शिष्यन्तथा भार्यां शासते न मृते ह्यघं  ॥०५<br>
देशं कालञ्च यः शक्तिं पापञ्चावेक्ष्य यत्नतः  ।०६<br>
प्रायश्चित्तं प्रकल्प्यं स्याद्यत्र चोक्ता न निष्कृतिः(१)  ॥०६<br>
गवार्थे ब्राह्मणार्थे वा सद्यः प्राणान् परित्यजेत् ।०७<br>
प्रास्येदात्मानमग्नौ वा मुच्यते ब्रह्महत्यया  ॥०७<br>
शिरःकपाली ध्वजवान् भैक्षाशी कर्म वेदयन्  ।०८<br>
ब्रह्महा द्वादशाब्दानि मितभुक्शुद्धिमाप्नुयात् ॥०८<br>
षड्भिर्वर्षैः शुद्धचारी ब्रह्महा पूयते नरः  ।०९<br>
विहितं यदकामा मां कामात्तु द्विगुणं स्मृतं  ॥०९<br>
प्रायश्चित्तं प्रवृत्तस्य वधे स्यात्तु(२) त्रिवार्षिकं  ।१०<br>
ब्रह्मघ्नि क्षत्रे द्विगुणं विट्च्छूद्रे द्विगुणं त्रिधा  ॥१०<br>
अन्यत्र विप्रे सकलं पादोनं क्षत्रिये मतं  ।११<br>
वैश्येऽर्धपादं क्षत्रे स्याद्वृद्धस्त्रीबालरोगिषु  ॥११<br>
तुरीयो ब्रह्महत्यायाः क्षत्रियस्य बधे स्मृतं  ।१२<br>
वैश्येऽष्टमांशो वृत्तस्थे शूद्रे ज्ञेयस्तु षोडशः  ॥१२<br>
अप्रदुष्टां स्त्रियं हत्वा शूद्रहत्याव्रतं चरेत् ।१३<br>
पञ्चगव्यं पिवेद्गोघ्नो मासमासीत संयतः  ॥१३<br>
गोष्ठे शयो गोऽनुगामी गोप्रदानेन शुद्ध्यति  ।१४<br>
कृच्छ्रञ्चैवातिकृच्छ्रं वा पादह्रासो नृपादिषु  ॥१४<br>
अतिवृद्धामतिकृशामतिबालाञ्च रोगिणीं  ।१५<br>
<small><small>टिप्पणी<br>
१ न संस्कृतिरिति छ..<br>
२ बधेऽस्य तु इति छ..</small></small><br>
हत्वा पूर्वविधानेन चरेदर्धव्रतं द्विजः  ॥१५<br>
ब्राह्मणान् भोजयेच्छक्त्या दद्याद्धेमतिलदिकं  ।१६<br>
मुष्टिचपेटकीलेन तथा शृङ्गादिमोटने  ॥१६<br>
लगुडादिप्रहारेण गोवधं तत्र निर्दिशेत् ।१७<br>
दमेन दामने चैव शकटादौ च योजने  ॥१७<br>
स्तम्भशृङ्खलपाशैर्वा मृते पादोनमाचरेत् ।१८<br>
काष्ठे शान्तपनं कुर्यात्प्राजापत्यन्तु लोष्ठके  ॥१८<br>
तप्तकृच्छ्रन्तु पाषाणे शस्त्रे चाप्यतिकृच्छ्रकं  ।१९<br>
मार्जारगोधानकुलमण्डूकश्वपतत्रिणः  ॥१९<br>
हत्वा त्र्यहं पिवेत्क्षीरं कृच्छ्रं चान्द्रायणं चरेत् ।२०<br>
व्रतं रहस्ये रहसि प्रकाशेऽपि प्रकाशकं  ॥२०<br>
प्राणायामशतं कार्यं सर्वपापापनुत्तये  ।२१<br>
पानकं द्राक्षमधुकं खार्जरन्तालमैक्षवं  ॥२१<br>
मध्वीकं टङ्कमाध्वीकं मैरेयं(?) नारिकेलजं  ।२२<br>
न मद्यान्यपि मद्यानि पैष्टी मुख्या सुरा स्मृता  ॥२२<br>
त्रैवर्णस्य निषिद्धानि पीत्वा तप्त्वाप्यपः शुचिः  ।२३<br>
कणान् वा भक्षयेदब्दं पिण्याकं वा सकृन्निशि  ॥२३<br>
सुरापाणापनुत्यर्थं बालवामा जटी ध्वजी  ।२४<br>
अज्ञानात्प्राश्य विण्मूत्रं सुरासंस्पृष्टमेव च  ॥२४<br>
पुनः संस्कारमर्हन्ति त्रयो वर्णा द्विजातयः  ।२५<br>
मद्यमाण्डस्थिता आपः पीत्वा सप्तदिनं व्रती  ॥२५<br>
चाण्डालस्य तु पानीयं पीत्वा स्यात्षड्दिनं व्रती  ।२६<br>
चण्डालकूपभाण्डेषु पीत्वा शान्तपनं चरेत् ॥२६<br>
पञ्चगव्यं त्रिरान्ते पीत्वा चान्त्यजलं द्विजः  ।२७<br>
मत्स्यकण्टकशम्बूकशङ्खशुक्तिकपर्दकान्  ॥२७<br>
पीत्वा नवोदकं चैव पञ्चगव्येन शुद्ध्यति  ।२८<br>
शवकूपोदकं पीत्वा त्रिरात्रेण विशुद्ध्यति  ॥२८<br>
अन्त्यावसायिनामन्नं भुक्त्वा चान्द्रायणं चरेत् ।२९<br>
आपत्काले शूद्रगृहे मनस्तापेन शुद्ध्यति  ॥२९<br>
शूद्रभाजनभुक्विप्रः पञ्चगव्यादुपोषितः  ।३०<br>
कन्दुपक्वं स्नेहपक्वं स्नेहं च दधिशक्तवः  ॥३०<br>
शूद्रादनिन्द्यान्येतानि गुडक्षीररसादिकं  ।३१<br>
अस्नातभुक्चोपवासी दिनान्ते तु जपाच्छुचिः  ॥३१<br>
मूत्रोच्चार्यशुचिर्भुक्त्वा त्रिरात्रेण विशुद्ध्यति  ।३२<br>
केशकीटावपन्नं च पादस्पृष्टञ्च कामतः  ॥३२<br>
भ्रूणघ्नावेक्षित्तं चैव सस्पृष्टं वाप्युदक्यया  ।३३<br>
काकाद्यैरवलीढं च शुनासंस्पृष्टमेव च  ॥३३<br>
गवाद्यैरन्नमाघ्रातं भुक्त्वा त्र्यहमुपावसेत् ।३४<br>
रेतोविण्मूत्रभक्षी तु प्राजापत्यं समाचरेत् ॥३४<br>
चान्द्रायण नवश्राद्धे पराको मासिके मतः  ।३५<br>
पक्षत्रयेऽतिकृच्छ्रं स्यात्षण्मासे कृच्छ्रमेव च  ॥३५<br>
आब्दिके पादकृच्छ्रं स्यादेकाहः पुनराव्दिके  ।३६<br>
पूर्वेद्युर्वार्षिकं श्राद्धं परेद्युः पुनराव्दिकं  ॥३६<br>
निषिद्धभक्षणे भुक्ते प्रायश्चित्तमुपोषणं  ।३७<br>
भूस्तृणं लशुनं भुक्त्वा(१) शिशुकं कृच्छ्रमाचरेत्(२)  ॥३७<br>
<small><small>टिप्पणी<br>
१ लशुनं गृञ्जनं भुक्त्वेति ङ..<br>
२ शिशुकृच्छ्रं समाचरेदिति ख..</small></small><br>
अभोज्यानान्तु भुक्त्वान्नं स्त्रीशूद्रोच्छिष्टमेव च  ।३८<br>
जग्ध्वा मांसमभक्ष्यञ्च सप्तरात्रं पयः पिवेत् ॥३८<br>
मधु मांसञ्च योऽश्नीयाच्छावं सूतकमेव वा  ।३९<br>
प्राजापत्यं चरेत्कृच्छ्रं ब्रह्मचारी यतिर्व्रती  ॥३९<br>
अन्ययेन परस्वापहरणं स्तेयमुच्यते  ।४०<br>
मुसलेन हतो राज्ञा स्वर्णस्तेयी विशुद्ध्यति  ॥४०<br>
अधःशायी जटाधारी पर्णमूलफलाशनः  ।४१<br>
एककालं समश्नानो द्वादशाब्दे विशुद्ध्यति  ॥४१<br>
रुक्मस्तेयी सुरापश्च ब्रह्महा गुरुतल्पगः  ।४२<br>
स्तेयं कृत्वा सुरां पीत्वा कृच्छ्रञ्चाब्दं चरेन्नरः  ॥४२<br>
मणिमुक्ताप्रवालानां ताम्रस्य रजतस्य च  ।४३<br>
अयस्कांस्योपलानाञ्च द्वादशाहं कणान्नभुक् ॥४३<br>
मनुष्याणान्तु हरणे स्त्रीणां क्षेत्रगृहस्य च  ।४४<br>
वापीकूपतडागानां शुद्धिश्चान्द्रायणं स्मृतं  ॥४४<br>
भक्ष्यभोज्यापहरणे यानशय्यासनस्य च  ।४५<br>
पुष्पमूलफलानाञ्च पञ्चगव्यं विशोधनं  ॥४५<br>
तृणकाष्ठद्रुमाणाञ्च शुष्कान्नस्य गुडस्य च  ।४७<br>
चेलचर्मामिषाणाञ्च त्रिरात्रं स्यादभोजनं  ॥४७<br>
पितुः पत्नीञ्च भगिनीमाचार्यतनयान्तथा  ।४८<br>
आचार्याणीं सुतां स्वाञ्च गच्छंश्च गुरुतल्पगः  ॥४८<br>
गुरुतल्पेऽभिभाष्यैनस्तप्ते पच्यादयोमये  ।४९<br>
शूमीं ज्वलन्तीञ्चाश्लिष्य मृतुना स विशुद्ध्यति  ॥४९<br>
चान्द्रायणान् वा त्रीन्मासानभ्यस्य गुरुतल्पगः  ।५०<br>
एवमेव विधिं कुर्याद्योषित्सु पतितास्वपि  ॥५०<br>
यत्पुंसः परदारेषु तच्चैनां कारयेद्व्रतं  ।५१<br>
रेतः सिक्त्वा कुमारीषु चाण्डालीषु सुतासु च  ॥५१<br>
सपिण्डापत्यदारेषु प्राणत्यागो विधीयते  ।५२<br>
यत्करोत्येकरात्रेण वृषलीसेवनं द्विजः  ॥५२<br>
तद्भैक्ष्यभुग्(१) जपन्नित्यं त्रिभिर्वर्षैर्व्यपोहति  ।५३<br>
पितृव्यदारगमने भ्रातृभार्यागमे(२) तथा  ॥५३<br>
चाण्डालीं पुक्कसीं वापि स्नुषाञ्च भगिनीं सखीं  ।५४<br>
मातुः पितुः स्वसारञ्च निक्षिप्तां शरणागतां  ॥५४<br>
मातुलानीं स्वसारञ्च सगोत्रामन्यमिच्छतीं  ।५५<br>
शिष्यभार्यां गुरोर्भार्यां गत्वा चान्द्रायणञ्चरेत् ॥५५<br>
<small><small>टिप्पणी<br>
१ हविष्यभुगिति ग.. ,ट.. च<br>
२ मातृजायागमे इति ग.. , छ.. , ट.. च</small></small><br>
इत्याग्नेये महापुराणे प्रायश्चित्तानि नाम त्रिसप्तत्यधिकशततमोऽध्यायः ॥<br>
<br>
<br>
<br>
</span>
