<span style="font-size: 14pt; line-height: 200%">ईश्वर उवाच<br>
वाक्ष्यामि भोगमोक्षार्थं दीक्षां पापक्षयङ्करीं  ।८१.००१<br>
मलमायादिपाशानां विश्लेषः क्रियते यया  ॥८१.००१<br>
ज्ञानञ्च जन्यते शिष्ये सा दीक्षा भुक्तिमुक्तिदा  ।८१.००२<br>
विज्ञातकलनामैको द्वितीयः प्रलयाकलः<sup id="cite_ref-1" class="reference"><a href="#cite_note-1">[१]</a></sup>(१)  ॥८१.००२<br>
तृतीयः सकलः शास्त्रेऽनुग्राह्यस्त्रिविधो मतः  ।८१.००३<br>
तत्राद्यो मलमात्रेण मुक्तोऽन्यो मलकर्मभिः  ॥८१.००३<br>
कलादिभूमिपर्यन्तं स्तवैस्तु सकलो यतः  ।८१.००४<br>
निराधाराथ साधारा दीक्षापि द्विविधा मता  ॥८१.००४<br>
निराधारा द्वयोस्तेषां साधारा सकलस्य तु  ।८१.००५<br>
आधारनिरपेक्षेण क्रियते शम्भुचर्यया  ॥८१.००५<br>
तीव्रशक्तिनिपातेन निराधारेति सा स्मृता  ।८१.००६<br>
आचार्यमूर्तिमास्थाय मायातीव्रादिभेदया  ॥८१.००६<br>
शक्त्या यां कुरुते शम्भुः सा साधिकरणोच्यते  ।८१.००७<br>
इयं चतुर्विधा प्रोक्ता सवीजा वीजवर्जिता  ॥८१.००७<br>
साधिकारानधिकारा यथा तदभिधीयते  ।८१.००८<br>
समयाचारसंयुक्ता सवीजा जायते नृणां  ॥८१.००८<br>
निर्वीजा त्वसमर्थानां समयाचारवर्जिता  ।८१.००९<br>
नित्ये नैमित्तिके काम्ये यतः स्यादधिकारिता  ॥८१.००९<br>
साधिकारा भवेद्दीक्षा साधकाचार्ययोरतः  ।८१.०१०<br>
निर्वीजा दीक्षितानान्तु यदास मम पुत्रयोः  ॥८१.०१०<br>
नित्यमात्राधिकारत्वद्दीक्षा निरधिकारिका  ।८१.०११<br>
द्विविधेयं द्विरूपा हि प्रत्येकमुपजायते  ॥८१.०११<br>
एका क्रियावती तत्र कुण्डमण्डलपूर्विका  ।८१.०१२<br>
मनोव्यापारमात्रेण या सा ज्ञानवती मता  ॥८१.०१२<br>
इत्थं लब्धाधिकारेण दीक्षा.अचार्येण साध्यते  ।८१.०१३<br>
स्कन्ददीक्षां गुरुः कुर्यात्कृत्वा नित्यक्रियां ततः<sup id="cite_ref-2" class="reference"><a href="#cite_note-2">[२]</a></sup>(१)  ॥८१.०१३<br>
प्रणवार्ग्यकराम्भोजकृतद्वाराधिपार्चणः  ।८१.०१४<br>
विघ्नानुत्सार्य देहल्यां न्यस्यास्त्रं स्वासने स्थितः  ॥८१.०१४<br>
कुर्वीत भूतसंशुद्धिं मन्त्रयोगं यथोदितं  ।८१.०१५<br>
तिलतण्डुलसिद्धार्थकुशदूर्वाक्षतोदकं  ॥८१.०१५<br>
सयवक्षीरनीरञ्च विशेषार्घ्यमिदन्ततः  ।८१.०१६<br>
तदम्बुना द्रव्यशुद्धिं तिलकं स्वासनात्मनोः  ॥८१.०१६<br>
पूजनं मन्त्रशिद्धिञ्च पञ्चगव्यञ्च पूर्ववत् ।८१.०१७<br>
लाजचन्दनसिद्धार्थभस्मदूर्वाक्षतं<sup id="cite_ref-3" class="reference"><a href="#cite_note-3">[३]</a></sup>(२) कुशान्  ॥८१.०१७<br>
विकिरान् शुद्धलाजांस्तान् सधूपानस्त्रमन्त्रितान्  ।८१.०१८<br>
शस्त्राम्बु<sup id="cite_ref-4" class="reference"><a href="#cite_note-4">[४]</a></sup>(१)प्रोक्षितानेतान् कवचेनावगुण्ठितान्  ॥८१.०१८<br>
नानाग्रहणाकारान् विघ्नौघविनिवारकान्  ।८१.०१९<br>
दर्भाणान्तालमानेन कृत्वा षट्त्रिंशता दलैः  ॥८१.०१९<br>
सप्तजप्तं शिवास्त्रेण वेणीं बोधासिमुत्तमं  ।८१.०२०<br>
शिवमात्मनि विन्यस्य सृष्ट्याधारमभीप्सितं  ॥८१.०२०<br>
निष्कलं च शिवं न्यस्य शिवोऽहमिति भावयेत् ।८१.०२१<br>
उष्णीषं शिरसि न्यस्य अलं कुर्यात्स्वदेहकं  ॥८१.०२१<br>
गन्धमण्डनकं स्वीये विदध्याद्दक्षिणे करे  ।८१.०२२<br>
विधिनात्रार्चयेदीशमित्थं स्याच्छिवमस्तकं  ॥८१.०२२<br>
विन्यस्य शिवमन्त्रेण भास्वरं निजमस्तके  ।८१.०२३<br>
शिवादभिन्नमात्मानं कर्तारं भावयेद्यथा  ॥८१.०२३<br>
मण्डले कर्मणां साक्षी कलशे यज्ञरक्षकः  ।८१.०२४<br>
होमाधिकरणं वह्नौ शिष्ये पाशविमोचकः<sup id="cite_ref-5" class="reference"><a href="#cite_note-5">[५]</a></sup>(२)  ॥८१.०२४<br>
स्वात्मन्यनुगृहीतेति षडाधारो य ईश्वरः  ।८१.०२५<br>
सोऽहमेवेति कुर्वीत भावं स्थिरतरं पुनः  ॥८१.०२५<br>
ज्ञानखड्गकरः स्थित्वा नैर्ऋत्याभिमुखो नरः  ।८१.०२६<br>
सार्घ्याम्बुपञ्चगव्याभ्यां प्रोक्षयेद्यागमण्डपं  ॥८१.०२६<br>
चतुष्पथान्तसंस्कारैः संस्कुर्यादीक्षणादिभिः  ।८१.०२७<br>
विक्षिप्य विकरांस्तत्र कुशकूर्चोपसंहरेत् ॥८१.०२७<br>
तानीशदिशि वर्धन्यामासनायोपकल्पयेत् ।८१.०२८<br>
नैर्ऋते वास्तुगीर्वाणान् द्वारे लक्ष्मीं प्रपूजयेत् ॥८१.०२८<br>
आप्ये रत्नैः पूरयन्तीं हृदा मण्डपरूपिणीं  ।८१.०२९<br>
साम्बुवस्त्रे सरत्ने च धान्यस्थे पश्चिमानने  ॥८१.०२९<br>
ऐशे कुम्भे यजेच्छम्भुं शक्तिं कुम्भस्य दक्षिणे  ।८१.०३०<br>
पश्चिमस्यान्तु सिंहस्थां वर्धनीं खड्गरूपिणीं  ॥८१.०३०<br>
दिक्षु शक्रादिदिक्पालान्विष्ण्वन्तान् प्रणवासनान्  ।८१.०३१<br>
वाहनायुधसंयुक्तान् हृदाभ्यर्च्य स्वनामभिः  ॥८१.०३१<br>
प्रथमन्तां समादाय कुम्भस्याग्राभिगामिनीं  ।८१.०३२<br>
अविच्छिन्नपयोधरां भ्रामयित्वा प्रदक्षिणं  ॥८१.०३२<br>
शिवाज्ञां लोकपालानां श्रावयेन्मूलमुच्चरन्  ।८१.०३३<br>
संरक्षत यथायोगं कुम्भं धृत्वाथ तां धारेत् ॥८१.०३३<br>
ततः स्थिरासने कुम्भे साङ्गं सम्पूज्य शङ्करं  ।८१.०३४<br>
विन्यस्य शोध्यमध्वानं वर्धन्यामस्त्रमर्चयेत् ॥८१.०३४<br>
ओं हः अस्त्रासनाय हूं फट् । ओं ओं अस्त्रमूर्तये नमः । ओं हूं फट्पाशुपतास्त्राय नमः । ओं ओं हृदयाय हूं फट्नमः । ओं श्रीं शिरसे हूं फट्नमः । ओं यं शिखायै हूं फट्नमः । ओं गूं कवचाय हूं फट्नमः । ओं फटस्त्राय हूं फट्नमः<sup id="cite_ref-6" class="reference"><a href="#cite_note-6">[६]</a></sup>(१)<br>
चतुर्वक्त्रं सदंष्ट्रञ्च स्मरेदस्त्रं सशक्तिकं  ।८१.०३५<br>
समुद्गरत्रिशूलासिं सूर्यकोटिसमप्रभं  ॥८१.०३५<br>
भगलिङ्गसमायोगं विदध्याल्लिङ्गमुद्रया  ।८१.०३६<br>
अङ्गुष्ठेन स्पृशेत्कुम्भं हृदा मुष्ट्यास्त्रवर्धनीं  ॥८१.०३६<br>
भुक्तये मुक्तये त्वादौ मुष्टिना वर्धनीं स्पृशेत् ।८१.०३७<br>
कुम्भस्य मुखरक्षार्थं ज्ञानखड्गं समर्पयेत् ॥८१.०३७<br>
शस्त्रञ्च मूलमन्त्रस्य शतं कुम्भे निवेशयेत् ।८१.०३८<br>
तद्दशांशेन वर्धन्यां रक्षां विज्ञापयेत्ततः  ॥८१.०३८<br>
यथेदं कृतयत्नेन भगवन्मखमन्दिरं  ।८१.०३९<br>
रक्षणीयं जगन्नाथ सर्वाध्वरधर त्वया  ॥८१.०३९<br>
प्रणवस्थं चतुर्बाहुं वायव्ये गणमर्चयेत्<sup id="cite_ref-7" class="reference"><a href="#cite_note-7">[७]</a></sup>(१)  ।८१.०४०<br>
स्थण्डिले शिवमभ्यर्च्य सार्घ्यकुण्डं व्रजेन्नरः  ॥८१.०४०<br>
निविष्टो मन्त्रतृप्त्यर्थमर्घ्यगन्धघृतादिकं  ।८१.०४१<br>
वामेऽसव्ये तु विन्यस्य समिद्दर्भतिलादिकं  ॥८१.०४१<br>
कुण्डवह्निस्रुगाज्यादि प्राग्वत्संस्कृत्य भावयेत् ।८१.०४२<br>
मुख्यतामूर्ध्ववक्त्रस्य हृदि वह्नौ शिवं यजेत् ॥८१.०४२<br>
स्वमूर्तौ शिवकुम्भे च स्थण्डिले त्वग्निशिष्ययोः  ।८१.०४३<br>
सृष्टिन्यासेन विन्यस्य शोध्याध्वानं यथाविधि  ॥८१.०४३<br>
कुण्डमानं मुखं ध्यात्वा हृदाहुतिभिरीप्सितं  ।८१.०४४<br>
वीजानि सप्तजिह्वानामग्नेर्होमाय भण्यते  ॥८१.०४४<br>
विरेफावन्तिमौवर्णौ रेफषष्ठस्वरान्वितौ  ।८१.०४५<br>
इन्दुविन्दुशिखायुक्तौ जिह्वावीजानुपक्रमात् ॥८१.०४५<br>
हिरण्या वनका रक्ता कृष्णा तदनु सुप्रभा  ।८१.०४६<br>
अतिरिक्ता बहुरूपा रुद्रेन्द्राग्न्याप्यदिङ्मुखा  ॥८१.०४६<br>
क्षीरादिमधुरैर्होमं कुर्याच्छान्तिकपौष्टिके  ।८१.०४७<br>
अभिचारे तु पिण्याकसक्तुकञ्चुककाञ्चिकैः  ॥८१.०४७<br>
लवणैराजिकातक्रकटुतैलैश्च कण्टकैः  ।८१.०४८<br>
समिद्भिरपि वक्राभिः क्रुद्धो भाष्याणुना यजेत् ॥८१.०४८<br>
कदम्बकलिकाहोमाद्यक्षिणी सिद्ध्यति ध्रुवं  ।८१.०४९<br>
बन्धूककिंशुकादीनि वश्याकर्षाय होमयेत् ॥८१.०४९<br>
बिल्वं राज्याय लक्ष्मार्थं पाटलांश्चम्पकानपि  ।८१.०५०<br>
पद्मानि चक्रवर्तित्वे भक्ष्यभोज्यानि सम्पदे  ॥८१.०५०<br>
दूर्वा व्याधिविनाशाय सर्वसत्त्ववशीकृते  ।८१.०५१<br>
प्रियङ्गुपाटलीपुष्पं चूतपत्रं ज्वरान्तकं  ॥८१.०५१<br>
मृत्युञ्जयो मृत्युजित्स्याद्वृद्धिः स्यात्तिलहोमतः  ।८१.०५२<br>
रुद्रशान्तिः सर्वशान्त्यै अथ प्रस्तुतमुच्यते  ॥८१.०५२<br>
आहुत्यष्टशतैर्मूलमङ्गानि तु दशांशतः  ।८१.०५३<br>
सन्तर्पयेत मूलेन दद्यात्पूर्णां यथा पुरा  ॥८१.०५३<br>
तथा शिष्यप्रवेशाय प्रतिशिष्यं शतं जपेत् ।८१.०५४<br>
दुर्निमित्तापसाराय सुनिमित्तकृते तथा  ॥८१.०५४<br>
शतद्वयञ्च होतव्यं मूलमन्त्रेण पूर्ववत् ।८१.०५५<br>
मूलाद्यष्टास्त्रमन्त्राणां स्वाहान्तैस्तर्पणं सकृत् ॥८१.०५५<br>
शिखासम्पुटितैर्वीजैर्ह्रूं फडन्तैश्च<sup id="cite_ref-8" class="reference"><a href="#cite_note-8">[८]</a></sup>(१) दीपनं  ।८१.०५६<br>
ओं हौं शिवाय स्वाहेत्यादिमन्त्रैश्च तर्पणं  ॥८१.०५६<br>
ओं ह्रूं ह्रौं ह्रीं शिवाय ह्रूं<sup id="cite_ref-9" class="reference"><a href="#cite_note-9">[९]</a></sup>(२) फडित्यादिदीपनं  ।८१.०५७<br>
ततः शिवाम्भसा स्थालीं क्षालितां वर्मगुण्ठितां<sup id="cite_ref-10" class="reference"><a href="#cite_note-10">[१०]</a></sup>(३)  ॥८१.०५७<br>
चन्दनादिसमालब्धां बध्नीयात्कटकं गले  ।८१.०५८<br>
वर्मास्त्रजप्तसद्दर्भपत्राभ्यां चरुसिद्धये  ॥८१.०५८<br>
वर्माद्यैरासने<sup id="cite_ref-11" class="reference"><a href="#cite_note-11">[११]</a></sup>(१) दत्ते सार्धेन्दुकृतमण्डले<sup id="cite_ref-12" class="reference"><a href="#cite_note-12">[१२]</a></sup>(२)  ।८१.०५९<br>
न्यस्तायां मूर्तिभूतायां भावपुष्पैः शिवं यजेत् ॥८१.०५९<br>
वस्त्रबद्धमुखायां वा स्थाल्यां पुष्पैर्वहिर्भवैः  ।८१.०६०<br>
चुल्ल्यां पश्चिमवक्त्रायां न्यस्तायां मानुषात्मना  ॥८१.०६०<br>
न्यस्ताहङ्कारवीजायां शुद्धायां वीक्षणादिभिः  ।८१.०६१<br>
धर्माधर्मशरीरायां जप्तायां मानुषात्मना  ॥८१.०६१<br>
स्थालीमारोपयेदस्त्रजप्तां गव्याम्बुमार्जितां  ।८१.०६२<br>
गव्यं पयोऽस्त्रसंशुद्धं प्रासादशतमन्त्रितं  ॥८१.०६२<br>
तुण्डलान् श्यामकादीनां निक्षिपेत्तत्र तद्यथा  ।८१.०६३<br>
एकशिष्यविधानाय तेषां प्रसृतिपञ्चकं  ॥८१.०६३<br>
प्रसृतिं प्रसृतिं पश्चाद्वर्धयेद्द्व्यादिषु क्रमात् ।८१.०६४<br>
कुर्याच्चानलमन्त्रेण पिधानं कवचाणुना  ॥८१.०६४<br>
शिवाग्नौ मूलमन्त्रेण पूर्वास्यश्चरुकं पचेत् ।८१.०६५<br>
सुखिन्ने तत्र तच्चुल्ल्यां श्रुवमापूर्य सर्पिषा  ॥८१.०६५<br>
स्वाहान्तैः संहितामन्त्रैर्दत्वा तप्ताभिघारणं  ।८१.०६६<br>
संस्थाप्य मण्डले स्थालीं सद्दर्भेऽस्त्राणुना कृते  ॥८१.०६६<br>
प्रणवेन पिधायास्यां तद्देहलेपनं हृदा  ।८१.०६७<br>
सुशीतलो भवत्येवं प्राप्य शीताभिघारणं  ॥८१.०६७<br>
विदध्यात्संहितामन्त्रैः शिष्यं प्रति सकृत्सकृत् ।८१.०६८<br>
धर्माद्यासनके हुत्वा<sup id="cite_ref-13" class="reference"><a href="#cite_note-13">[१३]</a></sup>(३) कुण्डमण्डलपश्चिमे  ॥८१.०६८<br>
सम्पातञ्च स्रुचा हुत्वा शुद्धिं संहितया चरेत् ।८१.०६९<br>
चरुकं सकृदालभ्य तयैव वषडन्तया  ॥८१.०६९<br>
धेनुमुद्रामृतीभूतं स्थण्डिलेशान्तिकं नयेत्<sup id="cite_ref-14" class="reference"><a href="#cite_note-14">[१४]</a></sup>(१)  ।८१.०७०<br>
साज्यभागं स्वशिष्याणां भागो देवाय वह्नये  ॥८१.०७०<br>
कुर्यात्तु स्तोकपालादेः समध्वाज्यमितिदं त्रयं  ।८१.०७१<br>
नमोऽन्तेन हृदा दद्यात्तेनैवाचमनीयकं<sup id="cite_ref-15" class="reference"><a href="#cite_note-15">[१५]</a></sup>(२)  ॥८१.०७१<br>
साज्यं मन्त्रशतं हुत्वा दद्यात्पूर्णां यथाविधि  ।८१.०७२<br>
मण्डलं कुण्डतः पूर्वे मध्ये वा शम्भुकुम्भयोः  ॥८१.०७२<br>
रुद्रमातृगणादीनां निर्वर्त्यान्तर्बलिं हृदा  ।८१.०७३<br>
शिवमध्येऽप्यलब्धाज्ञो विधायैकत्वभावनं  ॥८१.०७३<br>
सर्वज्ञतादियुक्तोऽहं समन्ताच्चोपरि स्थितः  ।८१.०७४<br>
ममांशो योजनास्थानमधिष्ठाहमध्वरे  ॥८१.०७४<br>
शिवोऽहमित्यहङ्कारी निष्क्रमेद्यागमण्डपात् ।८१.०७५<br>
न्यस्तपूर्वाग्रसन्धर्भे शस्त्राणुकृतमण्डले  ॥८१.०७५<br>
प्रणवासनके शिष्यं शुक्लवस्त्रोत्तरीयकं  ।८१.०७६<br>
स्नातञ्चोदङ्मुखं मुक्त्यै पूर्ववक्त्रन्तु भुक्तये  ॥८१.०७६<br>
ऊर्ध्वं कायं समारोप्य पूर्वास्यं प्रविलोकयेत् ।८१.०७७<br>
चरणादिशिखां यावन्मुक्तौ भुक्तौ विलोमतः  ॥८१.०७७<br>
चक्षुषा सप्रसादेन शैवं धाम विवृण्वता  ।८१.०७८<br>
अस्त्रोदकेन सम्मोक्ष्य मन्त्राम्बुस्नानसिद्दये  ॥८१.०७८<br>
भस्मस्नानाय विघ्नानां शान्तये पापभित्तये<sup id="cite_ref-16" class="reference"><a href="#cite_note-16">[१६]</a></sup>(३)  ।८१.०७९<br>
सृष्टिसंहारयोगेन ताडयेदस्त्रभस्मना  ॥८१.०७९<br>
पुनरस्त्राम्बुना प्रोक्ष्य सकलीकरणाय तं  ।८१.०८०<br>
नाभेरूर्ध्वं कुशाग्रेण मार्जनीयास्त्रमुच्चरन्  ॥८१.०८०<br>
त्रिधा.अलभेत तन्मूलैरघमर्षाय नाभ्यधः  ।८१.०८१<br>
द्वैविध्याय च पाशानां आलभेत शराणुना  ॥८१.०८१<br>
तच्छरीरे शिवं साङ्गं सासनं विन्यसेत्ततः  ।८१.०८२<br>
पुष्पादिपूजितस्यास्य नेत्रे नेत्रेण वा हृदा  ॥८१.०८२<br>
बध्वामन्त्रितवस्त्रेण सितेन सदशेन च ।.८१.०८३<br>
प्रदक्षिणक्रमादेनं प्रवेश्य शिवदक्षिणं  ॥८१.०८३<br>
सवस्त्रमासनं दद्यात्यथावर्णं<sup id="cite_ref-17" class="reference"><a href="#cite_note-17">[१७]</a></sup>(१) निवेदयेत् ।८१.०८४<br>
संहारमुद्रयात्मानं मूर्त्या तस्य हृदम्बुजे  ॥८१.०८४<br>
निरुध्य शोधिते काये न्यासं कृत्वा तमर्चयेत् ।८१.०८५<br>
पूर्वाननस्य शिष्यस्य मूलमन्त्रेण मस्तके  ॥८१.०८५<br>
शिवहस्तं प्रदातव्यं रुद्रेशपददायकं  ।८१.०८६<br>
शिवसेवाग्रहोपायं दत्तहस्तं शिवाणुना<sup id="cite_ref-18" class="reference"><a href="#cite_note-18">[१८]</a></sup>(२)  ॥८१.०८६<br>
शिवे प्रक्षेपयेत्पुष्पमपनीयार्चकन्तारं<sup id="cite_ref-19" class="reference"><a href="#cite_note-19">[१९]</a></sup>(३)  ।८१.०८७<br>
तत्पात्रस्थानमन्त्राढ्यं शिवदेवगणानुगं  ॥८१.०८७<br>
विप्रादीनां क्रमान्नाम कुर्याद्वा स्वेच्छया गुरुः  ।८१.०८८<br>
प्रणतिं कुम्भवर्धन्योः कारयित्वानलान्तिकं  ॥८१.०८८<br>
सदक्षिणासने तद्वत्<sup id="cite_ref-20" class="reference"><a href="#cite_note-20">[२०]</a></sup>(४) सौम्यास्यमुपवेशयेत् ।८१.०८९<br>
शिष्यदेहविनिष्क्रान्तां सुषुम्णामिव चिन्तयेत् ॥८१.०८९<br>
निजग्रहलीनाञ्च दर्भमूलेन मन्त्रितं  ।८१.०९०<br>
दर्भाग्रं दक्षिणे तस्य विधाय करपल्लवे  ॥८१.०९०<br>
तम्मूलमात्मजङ्घायामग्रञ्चेति शिखिध्वजे  ।८१.०९१<br>
शिष्यस्य हृदयं गत्वा रेचकेन शिवाणुना<sup id="cite_ref-21" class="reference"><a href="#cite_note-21">[२१]</a></sup>(१)  ॥८१.०९१<br>
पुरकेण समागत्य स्वकीयं हृद्यान्तरं  ।८१.०९२<br>
शिवाग्निना पुनः कृत्वा नाडीसन्धानमीदृशं  ॥८१.०९२<br>
हृदा तत्सन्निधानार्थञ्जुहुयादाहुतित्रयं  ।८१.०९३<br>
शिवहस्तस्थिरत्वार्थं<sup id="cite_ref-22" class="reference"><a href="#cite_note-22">[२२]</a></sup>(२) शतं मूलेन होमयेत् ।८१.०९३<br>
इत्थं समयदीक्षायां भवेद्योग्यो भवार्चने  ॥८१.०९३<br>
<br>
इत्यादिमहापुराणे आग्नेये समयदीक्षाकथनं नाम एकाशीतितमोऽध्यायः ॥<br>
<br>
</span>
