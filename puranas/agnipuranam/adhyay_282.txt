<span style="font-size: 14pt; line-height: 200%">धन्वन्तरिरुवाच<br>
वृक्षायुर्वेदमाख्यास्ये प्लक्षश्चोत्तरतः शुभः  ।२८२.००१<br>
प्राग्वटो याम्यतस्त्वाम्र आप्येऽश्वत्थः क्रमेण तु  ॥२८२.००१<br>
दक्षिणां दिशमुत्पन्नाः समीपे कण्टकद्रुमाः  ।२८२.००२<br>
उद्यानं गृहवासे(१) स्यात्तिलान् वाप्यथ पुष्पितान्  ॥२८२.००२<br>
गृह्णीयाद्रोपयेद्वृक्षान् द्विजञ्चन्द्रं प्रपूज्य च  ।२८२.००३<br>
ध्रुवाणि पञ्च वायव्यं हस्तं प्राजेशवैष्णवं  ॥२८२.००३<br>
नक्षत्राणि तथा मूलं शस्यन्ते द्रुमरोपणे  ।२८२.००४<br>
प्रवेशयेन्नदीवाहान् पुष्करिण्यान्तु(२) कारयेत् ॥२८२.००४<br>
&nbsp;-- - - - -- -- - - - - -- - - -  --<br>
टिप्पणी<br>
१ गृहवामे इति ञ..<br>
२ पुष्करिण्यान्त्विति पाठो न सम्यक्प्रतिभाति<br>
-- - - - - - -- - - - - -- - - -- -  -<br>
हस्ता मघा तथा मैत्रमाद्यं पुष्यं सवासवं  ।२८२.००५<br>
जलाशयसमारम्भे वारुणञ्चोत्तरात्रयम्  ॥२८२.००५<br>
संपूज्य वरुणं विष्णुं पर्जन्यं तत्समाचरेत् ।२८२.००६<br>
अरिष्टाशोकपुन्नागशिरीषाः सप्रियङ्गवः  ॥२८२.००६<br>
अशोकः कदली जम्बुस्तथा वकुलदाडिमाः  ।२८२.००७<br>
सायं प्रातस्तु घर्मर्तौ शीतकाले दिनान्तरे  ॥२८२.००७<br>
वर्षारत्रौ भुवः शोषे सेक्तव्या रोपिता द्रुमाः  ।२८२.००८<br>
उत्तमं विंशतिर्हस्ता मध्यमं षोडशान्तरम्  ॥२८२.००८<br>
स्थानात्स्थानान्तरं कार्यं वृक्षाणां द्वादशावरं  ।२८२.००९<br>
विफलाः स्युर्घना वृक्षाः शस्त्रेणादौ हि शोधनम्  ॥२८२.००९<br>
विडङ्गघृतपङ्काक्तान् सेचयेच्छीतवारिणा  ।२८२.०१०<br>
फलनाशे कुलथैश्च मासैर्मुद्गैर्यवैस्तिलैः  ॥२८२.०१०<br>
घृतशीतपयःसेकः फलपुष्पाय सर्वदा  ।२८२.०११<br>
आविकाजशकृच्चूर्णं यवचूर्णं तिलानि च  ॥२८२.०११<br>
गोमांसमुदकञ्चैव सप्तरात्रं निधापयेत् ।२८२.०१२<br>
उत्सेकः सर्ववृक्षाणां फलपुष्पादिवृद्धिदः  ॥२८२.०१२<br>
मत्स्याम्भसा तु सेकेन वृद्धिर्भवति शाखिनः  ।२८२.०१३<br>
विडङ्गतण्डुलोपेतं मत्स्यं मांसं हि दोहदं  ।२८२.०१३<br>
सर्वेषामविशेषेण वृक्षाणां रोगमर्दनम्  ॥२८२.०१३<br>
<br>
इत्याग्नेये महापुराणे वृक्षायुर्वेदो नामैकाशीत्यधिकद्विशततमोऽध्यायः ॥<br>
<br>
</span>
