<span style="font-size: 14pt; line-height: 200%">अग्निरुवाच<br>
सर्वदानानि वक्ष्यामि महादानानि षोडश  ।२१०.००१<br>
तुलापुरुष आद्यन्तु हिरण्यगर्भदानकं  ॥२१०.००१<br>
ब्रह्माण्डं कल्पवृक्षश्च गोसहस्रञ्च पञ्चमं  ।२१०.००२<br>
हिरण्यकामधेनुश्च हिरण्याश्वश्च सप्तमं  ॥२१०.००२<br>
हिरण्याश्वरथस्तद्वद्धेमहस्तिरथस्तथा  ।२१०.००३<br>
पञ्चलाङ्गलकन्तद्वद्धरादानं तथैव च  ॥२१०.००३<br>
विश्वचक्रं कल्पलता सप्तसागरकं परं  ।२१०.००४<br>
रत्नधेनुर्महाभूतघटः शुभदिनेऽर्पयेत् ॥२१०.००४<br>
मण्डपे मण्डले दानं देवान् प्रार्च्यार्पयेद्द्विजे  ।२१०.००५<br>
मेरुदानानि पुण्यानि मेरवो दश तान् शृणु  ॥२१०.००५<br>
धान्यद्रोणसहस्रेण उत्तमोऽर्धार्धतः परौ  ।२१०.००६<br>
उत्तमः षोडशद्रोणः कर्तव्यो लवणाचलः  ॥२१०.००६<br>
दशभारैर्गुडाद्रिः स्यादुत्तमोऽर्धार्धतः परौ  ।२१०.००७<br>
उत्तमः पलसाहस्रैः स्वर्णमेरुस्तथा परौ  ॥२१०.००७<br>
दशद्रोणैस्तिलाद्रिः स्यात्पञ्चभिश्च त्रिभिः क्रमात् ।२१०.००८<br>
कार्पासपर्वतो विंशभारैश्च दशपञ्चभिः  ॥२१०.००८<br>
विंशत्या घृतकुम्भानामुत्तमः स्याद्घृताचलः<sup id="cite_ref-1" class="reference"><a href="#cite_note-1">[१]</a></sup>  ।२१०.००९<br>
दशभिः पलसाहस्रैरुत्तमो रजताचलः  ॥२१०.००९<br>
अष्टभारैः शर्कराद्रिर्मध्यो मन्दोऽर्द्धतोऽर्द्धतः  ।२१०.०१०<br>
दश धेनूः प्रवक्ष्यामि या दत्त्वा भुक्तिमुक्तिभाक् ॥२१०.०१०<br>
प्रथमा गुडधेनुः स्याद्घृतधेनुस्तथापरा  ।२१०.०११<br>
तिलधेनुस्तृतीया च चतुर्थी जलधेनुका  ॥२१०.०११<br>
क्षीरधेनुर्मधुधेनुः शर्करादधिधेनुके  ।२१०.०१२<br>
रसधेनुः स्वरूपेण दशमी विधिरुच्यते  ॥२१०.०१२<br>
कुम्भाः स्युर्द्रवधेनूनामितरासान्तु राशयः  ।२१०.०१३<br>
कृष्णाजिनञ्चतुर्हस्तं प्राग्ग्रीवं विन्यसेद्भुवि  ॥२१०.०१३<br>
गोमयेनानुलिप्तायां दर्भानास्तीर्य सर्वतः  ।२१०.०१४<br>
लघ्वैणकाजिनं तद्वद्वत्सस्य परिकल्पयेत् ॥२१०.०१४<br>
प्राङ्मुखीं कल्पयेद्धेनुमुदक्पादां सवत्सकां  ।२१०.०१५<br>
उत्तमा गुडधेनुः स्यात्सदा भारचतुष्टयात् ॥२१०.०१५<br>
वत्सं भारेण कुर्वीत भाराभ्यां मध्यमा स्मृता  ।२१०.०१६<br>
अर्धभारेण वत्सः स्यात्कनिष्ठा भारकेण तु  ॥२१०.०१६<br>
चतुर्थांशेन वत्सः स्याद्गुडवित्तानुसारतः  ।२१०.०१७<br>
पञ्च कृष्णलका माषस्ते सुवर्णस्तु षोडश  ॥२१०.०१७<br>
पलं सुवर्णाश्चत्वारस्तुला पलशतं स्मृतं  ।२१०.०१८<br>
स्याद्भारो विंशतितुला द्रोणस्तु चतुराढकः  ॥२१०.०१८<br>
धेनुवत्सौ गुडस्योभौ सितसूक्ष्माम्बरावृतौ  ।२१०.०१९<br>
शुक्तिकर्णाविक्षुपादौ शुचिमुक्ताफलेक्षणौ  ॥२१०.०१९<br>
सितसूत्रशिरालौ च सितकम्बलकम्बलौ  ।२१०.०२०<br>
ताम्रगड्डुकपृष्ठौ तौ सितचामररोमकौ  ॥२१०.०२०<br>
विद्रुमभ्रूयुगावेतौ नवनीतस्तनान्वितौ  ।२१०.०२१<br>
क्षौमपुच्छौ कांस्यदोहाविन्द्रनीलकतारकौ  ॥२१०.०२१<br>
सुवर्णशृङ्गाभरणौ रजतक्षुरसंयुतौ  ।२१०.०२२<br>
नानाफलमया दन्ता गन्धघ्राणप्रकल्पितौ  ॥२१०.०२२<br>
रचयित्वा यजेद्धेनुमिमैर्मन्त्रैर्द्विजोत्तम  ।२१०.०२३<br>
या लक्ष्मीः सर्वभूतानां या च देवेष्ववस्थिता  ॥२१०.०२३<br>
धेनुरूपेण सा देवी मम शान्तिं प्रयच्छतु  ।२१०.०२४<br>
देहस्था या च रुद्राणी शङ्करस्य सदा प्रिया  ॥२१०.०२४<br>
धेनुरूपेण सा देवी मम पापं व्यपोहतु  ।२१०.०२५<br>
विष्णुवक्षसि या लक्ष्मीः स्वाहा या च विभावसोः  ॥२१०.०२५<br>
चन्द्रार्कऋक्षशक्तिर्या धेनुरूपास्तु सा श्रिये  ।२१०.०२६<br>
चतुर्मुखस्य या लक्ष्मीर्या लक्ष्मीर्धनदस्य च  ॥२१०.०२६<br>
लक्ष्मीर्या लोकपालानां स धेनुर्वरदास्तु मे  ।२१०.०२७<br>
स्वधा त्वं पितृमुख्यानां स्वाहा यज्ञभुजां यतः  ॥२१०.०२७<br>
सर्वपापहरा धेनुस्तस्माच्छान्तिं प्रयच्छ मे  ।२१०.०२८<br>
एवमामन्त्रितां धेनुं ब्राह्मणाय निवेदयेत् ॥२१०.०२८<br>
समानं सर्वधेनूनां विधानं चैतदेव हि  ।२१०.०२९<br>
सर्वयज्ञफलं प्राप्य निर्मलो भुक्तिमुक्तिभाक् ॥२१०.०२९<br>
स्वर्णशृङ्गो शफै रौप्यैः सुशीला वस्त्रसंयुता  ।२१०.०३०<br>
कांस्योपदोहा दातव्या क्षीरिणी गौः सदक्षिणा  ॥२१०.०३०<br>
दातास्याः स्वर्गमाप्नोति वत्सरान् सोमसम्मितान्  ।२१०.०३१<br>
कपिला चेत्तारयति भूयश्चासप्तमं कुलं  ॥२१०.०३१<br>
स्वर्णशृङ्गीं रौप्यखुरां कांस्यदोहनकान्वितां  ।२१०.०३२<br>
शक्तितो दक्षिणायुक्तां दत्त्वा स्याद्भुक्तिमुक्तिभाक् ॥२१०.०३२<br>
सवत्सरोमतुल्यानि युगान्युभयतोमुखीं  ।२१०.०३३<br>
दत्त्वा स्वर्गमवाप्नोति पूर्वेण विधिना ददेत् ॥२१०.०३३<br>
आसन्नमृत्युना देया सवत्सा गौस्तु पूर्ववत् ।२१०.०३४<br>
यमद्वारे महावीरे तप्ता वैतरणी<sup id="cite_ref-2" class="reference"><a href="#cite_note-2">[२]</a></sup> नदी  ॥२१०.०३४<br>
तान्तर्तुञ्च ददाम्येनां<sup id="cite_ref-3" class="reference"><a href="#cite_note-3">[३]</a></sup> कृष्णां वैतरणीञ्च गां  ।२१०.०३५<br>
इत्याग्नेये महापुराणे महादानानि नाम दशाधिकद्विशततमोऽध्यायः ॥<br>
<br>
</span>
