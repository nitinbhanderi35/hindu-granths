ईश्वर उवाच<br>
शिवपूजां प्रवक्ष्यामि आचम्य प्रणवार्घ्यवान्  ।७४.००१<br>
द्वारमस्त्राम्बुना प्रोक्ष्य होमादिद्वारपान्यजेत् ॥७४.००१<br>
गणं सरस्वतीं लक्ष्मीमूर्ध्वोदुम्बरके यजेत् ।७४.००२<br>
नन्दिगङ्गे दक्षिणेऽथ स्थिते(३) वामगते यजेत् ॥७४.००२<br>
महाकालं च यमुनां दिव्यदृष्टिनिपातितः  ।७४.००३<br>
उत्सार्य दिव्यान् विघ्नांश्च पुष्पाक्षेपान्तरिक्षगान्  ॥७४.००३<br>
दक्षपार्ष्णित्रिभिर्घातैभूमिष्ठान्यागमन्दिरं  ।७४.००४<br>
देहलीं लङ्घयेद्वामशाखामाश्रित्य वै विशेत् ॥७४.००४<br>
प्रविश्य दक्षपादेन विन्यस्यास्त्रमुदुम्बरे  ।७४.००५<br>
ओं हां वास्त्वधिपतये ब्रह्मणे मध्यतो यजेत् ॥७४.००५<br>
- -- - -- - - -- - - -- <br>
<small><small>टिप्पणी<br>
३ दक्षशाखास्थिते इति घ, ङ, चिह्नितपुस्तकद्वयपाठ</small></small><br>
- - - - -- - - - --  --<br>
निरीक्षणादिभिः शस्त्रैः शुद्धानादाय गड्डुकान्(१)  ।७४.००६<br>
लब्धानुज्ञः शिवान्मौनी गङ्गादिकमनुव्रजेत् ॥७४.००६<br>
पवित्राङ्गः प्रजप्तेन वस्त्रपूतेन वारिणा  ।७४.००७<br>
पूरयेदम्बुधौ तांस्तान् गायत्र्या हृदयेन वा  ॥७४.००७<br>
गन्धकाक्षत(२) पुष्पादिसर्वद्रव्यसमुच्चयं  ।७४.००८<br>
सन्निधीकृत्य पूजार्थं भूतशुद्धादि कारयेत् ॥७४.००८<br>
देवदक्षे ततो न्यस्य सौम्यास्यश्च शरीरतः(३)  ।७४.००९<br>
संहारमुद्रयादाय मूर्ध्नि मन्त्रेण(४) धारयेत् ॥७४.००९<br>
भोग्यकर्मोपभोगार्थं पाणिकच्छपिकाख्यया  ।७४.०१०<br>
हृदम्बुजे निजात्मानं द्वादशान्तपदेऽथवा  ॥७४.०१०<br>
शोधयेत्पञ्चभूतानि सञ्चिन्त्य शुषिरन्तनौ(५)  ।७४.०११<br>
चरणाङ्गुष्ठयोर्युग्मान् शुषिरान्तर्बहिः स्मरेत् ॥७४.०११<br>
शक्तिं हृद्व्यापिनीं पश्चाद्धूङ्कारे(६) पावकप्रभे  ।७४.०१२<br>
रन्ध्रमध्यस्थिते(७) कृत्वा प्राणरोधं हि चिन्तकः  ॥७४.०१२<br>
निवेशयेद्रेचकान्ते(८) फडन्तेनाथ तेन च  ।७४.०१३<br>
हृत्कण्ठतालुभ्रूमध्यब्रह्मरन्ध्रे विभिद्य च  ॥७४.०१३<br>
- - - - - - - -- - -- - - -- <br>
<small><small>टिप्पणी<br>
१ गन्धकानिति ङ, चिह्नितपुस्तकपाठः । लुड्डुकानिति ख, चिह्नितपुस्तकपाठः<br>
२ गुड्डुकाक्षतेति ङ, चिह्नितपुस्तकपाठः । गण्डूकाक्षतेति घ, चिह्नितपुस्तकपाठः<br>
३ सौम्यास्यः स्वशरीरत इति घ, चिह्नितपुस्तकपाठः<br>
४ मूर्तिमन्त्रेणेति ग, घ, ङ, चिहिनितपुस्तकत्रयपाठः<br>
५ स्वशिरस्तनौ इति ङ, चिह्नितपुस्तकपाठः<br>
६ पश्चादोङ्कारे इति ङ, चिह्नितपुस्तकपाठः<br>
७ चन्द्रमध्यस्थिते इति ख, चिह्नितपुस्तकपाठः चक्रमध्यस्थिते इति ङ, चिह्नितपुस्तकपाठः<br>
८ निवोधयेद्रेचकान्ते इति ख, चिह्नितपुस्तकपाठः</small></small><br>
- - - -- - -- - -- - - -- - -<br>
ग्रन्थीन्निर्भिद्य हूङ्कारं मूर्ध्नि विन्यस्य जीवनं  ।७४.०१४<br>
सम्पुटं हृदयेनाथ पूरकाहितचेतनं  ॥७४.०१४<br>
हूं शिखोपरि विन्यस्य शुद्धं बिन्द्वात्मकं(१) स्मरेत् ।७४.०१५<br>
कृत्वाथ कुम्भकं शम्भौ एकोद्घातेन योजयेत् ॥७४.०१५<br>
रेचकेन बीजवृत्त्या शिवे लीनोऽथ शोधयेत् ।७४.०१६<br>
प्रतिलोमं स्वदेहे तु(२) बिन्द्वन्तं तत्र बिन्दुकं  ॥७४.०१६<br>
लयन्नीत्वा महीवातौ जलवह्नी परस्परं  ।७४.०१७<br>
द्वौ द्वौ साध्यौ तथाकाशमविरोधेन तच्छृणु  ॥७४.०१७<br>
पार्थिवं मण्डलं पीतं कठिनं वज्रलाञ्छितं  ।७४.०१८    तुलनीयं - <a href="/wiki/%E0%A4%B5%E0%A4%BF%E0%A4%B7%E0%A5%8D%E0%A4%A3%E0%A5%81%E0%A4%A7%E0%A4%B0%E0%A5%8D%E0%A4%AE%E0%A5%8B%E0%A4%A4%E0%A5%8D%E0%A4%A4%E0%A4%B0%E0%A4%AA%E0%A5%81%E0%A4%B0%E0%A4%BE%E0%A4%A3%E0%A4%AE%E0%A5%8D/%E0%A4%96%E0%A4%A3%E0%A5%8D%E0%A4%A1%E0%A4%83_%E0%A5%A9/%E0%A4%85%E0%A4%A7%E0%A5%8D%E0%A4%AF%E0%A4%BE%E0%A4%AF%E0%A4%BE%E0%A4%83_%E0%A5%A7%E0%A5%AB%E0%A5%A7-%E0%A5%A7%E0%A5%AB%E0%A5%AB" title="विष्णुधर्मोत्तरपुराणम्/खण्डः ३/अध्यायाः १५१-१५५">विष्णुधर्मोत्तरपुराणम् ३.१५२</a>, <a href="/wiki/%E0%A4%97%E0%A4%B0%E0%A5%81%E0%A4%A1%E0%A4%AA%E0%A5%81%E0%A4%B0%E0%A4%BE%E0%A4%A3%E0%A4%AE%E0%A5%8D/%E0%A4%86%E0%A4%9A%E0%A4%BE%E0%A4%B0%E0%A4%95%E0%A4%BE%E0%A4%A3%E0%A5%8D%E0%A4%A1%E0%A4%83/%E0%A4%85%E0%A4%A7%E0%A5%8D%E0%A4%AF%E0%A4%BE%E0%A4%AF%E0%A4%83_%E0%A5%A8%E0%A5%A9" title="गरुडपुराणम्/आचारकाण्डः/अध्यायः २३">गरुडपुराणम् १.२३</a>, <a href="/wiki/%E0%A4%B6%E0%A4%BF%E0%A4%B5%E0%A4%AA%E0%A5%81%E0%A4%B0%E0%A4%BE%E0%A4%A3%E0%A4%AE%E0%A5%8D/%E0%A4%B8%E0%A4%82%E0%A4%B9%E0%A4%BF%E0%A4%A4%E0%A4%BE_%E0%A5%A7_(%E0%A4%B5%E0%A4%BF%E0%A4%B6%E0%A5%8D%E0%A4%B5%E0%A5%87%E0%A4%B6%E0%A5%8D%E0%A4%B5%E0%A4%B0%E0%A4%B8%E0%A4%82%E0%A4%B9%E0%A4%BF%E0%A4%A4%E0%A4%BE)/%E0%A4%85%E0%A4%A7%E0%A5%8D%E0%A4%AF%E0%A4%BE%E0%A4%AF%E0%A4%83_%E0%A5%A7%E0%A5%A6" title="शिवपुराणम्/संहिता १ (विश्वेश्वरसंहिता)/अध्यायः १०">शिवपुराणम् १.१०</a>                                    <br>
हौमित्यात्मीयबीजेन(३) तन्निवृत्तिकलामयं  ॥७४.०१८<br>
पदादारभ्य मूर्धानं विचिन्त्य चतुरस्रकं  ।७४.०१९<br>
उद्घातपञ्चकेनैव वायुभूतं विचिन्तयेत् ॥७४.०१९<br>
