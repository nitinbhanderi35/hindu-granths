अग्निरुवाच<br>
त्वरिताङ्गान्समाख्यास्ये भुक्तिमुक्तिप्रदायकान् ।<br>
ओं आधारशक्त्यै नमः । ओं ह्रीँ पुरु महासिंहाय नमः ।<br>
ओं पद्माय नमः । ओं ह्रीँ ह्रूँ खेचछेक्षः । स्त्रीँ ओं ह्रूँ क्षैँ ह्रूँ फट्<br>
त्वरितायै नमः । खे च हृदयाय नमः । चछे शिरसे नमः ।<br>
छेक्षः शिखायै नमः । क्षस्त्री कवचाय नमः । स्त्रीँ ह्रूँ नेत्राय नमः ।<br>
ह्रूँ खे अस्त्राय फट् नमः । ओं त्वरिताविद्यां विद्महे तूर्णविद्याञ्च<br>
धीमहि तन्नो देवी प्रचोदयात् । श्रीप्रणितायै नमः । ह्रूँ कारायै नमः ।<br>
ओं खेच हृदयाय नमः । खेचर्य्यै नमः । ओं चण्डायै नमः ।<br>
छेदन्यै नमः क्षेपण्यै नमः । स्त्रियै ह्रूँ कार्य्यै नमः । क्षेमङ्कर्य्यै-<br>
जयायै किङ्कराय रक्ष । ओं त्वरिताज्ञया स्थिरो भव वषट् ।<br>
तोतला त्वरिता तूर्णेत्येवं विद्येयमीरिता ।। ३०९.१ ।।<br>
<br>
शिरोब्रुमस्तके कण्ठे हृदि नाभौ च गुह्यके ।<br>
उर्व्वोश्च जानुजङ्घोरुद्वये चरणयोः क्रमात् ।। ३०९.२ ।।<br>
<br>
न्यस्ताङ्गो न्यस्तमन्त्रस्तु समस्तं व्यापकं न्यसेत् ।<br>
पार्वती शवरी चेशा वरदाभयहस्तिका ।। ३०९.३ ।।<br>
<br>
मयूरबलया पिच्छमौलिः किसलयांशुका ।<br>
सिंहासनस्था मायूरवर्हच्छत्रसमन्विता ।। ३०९.४ ।।<br>
<br>
त्रिनेत्रा श्यामला देवी वनमालाविभूषणा ।<br>
विप्राहिकर्णाभरणा क्षत्रकेयूरभूषणा ।। ३०९.५ ।।<br>
<br>
वैश्यानागकटोबन्धा वृषलाहिकृतनूपुरा ।<br>
एवं रूपात्मिका भूत्वा तन्मन्त्रं नियुतं जपेत् ।। ३०९.६ ।।<br>
<br>
ईशः किरातरूपोषऽभूत्‌ परा गौरी च तादृशी ।<br>
जपेद्ध्यायेत् पूजयेत्तां सर्वसिद्ध्यैविषादिहृत् ।। ३०९.७ ।।<br>
<br>
अष्टसिंहासने पूज्या दले पूर्वादिके क्रमात् ।<br>
अङ्गणायत्री प्रणीता हूङ्काराद्या दलग्रके ।। ३०९.८ ।।<br>
<br>
फट्‌कारी चाग्रतो देव्याः श्रीवीजेनार्च्चयेदिमाः ।<br>
लोकेशायुधवर्णास्ताः फट्‌कारी तु धनुर्द्धरा ।। ३०९.९ ।।<br>
<br>
जया च विजया द्वास्थे पूज्ये सौवर्णयष्टिके ।<br>
किङ्कण वर्वरी मुण्डी लगुड़ी च तयोर्वरिः ।। ३०९.१० ।।<br>
<br>
इष्ट्वैवं सिद्धयेद्‌द्रव्यैः कुण्डे योन्याकृतौ हुनेत् ।<br>
हेमलाभोऽर्जुनैर्द्धान्यैर्गोधूमैः पुष्टिसम्पदः ।। ३०९.११ ।।<br>
<br>
यवैर्द्धान्यैस्तिलैः सर्वसिद्धिरीतिविनाशनम् ।<br>
अक्षैरुन्मत्तता शत्रोः शाल्मलीभिश्च मारणम् ।। ३०९.१२ ।।<br>
<br>
जम्बुभिर्धनधान्याप्तिस्तुष्टिर्नीलोत्पलैरपि ।<br>
रक्तोत्पलैर्म्महापुष्टिः कुन्दपुष्पैर्म्महोदयः ।। ३०९.१३ ।।<br>
<br>
मल्लिकाभिः परक्षोभः कुमुदैर्जनवल्लभः ।<br>
अशोकैः पुत्रलाभः स्यात् पाटलाभिः शुभाङ्गना ।। ३०९.१४ ।।<br>
<br>
आम्रैरायुस्तिलैर्ल्लक्षअमीर्विल्वैः श्रीश्चम्पकैर्द्धनम् ।<br>
इष्टं मधुकपुष्पैश्च विल्वैः सर्वज्ञतां लभेत् ।। ३०९.१५ ।।<br>
<br>
त्रिलक्षजप्यात्सर्व्वाप्तिर्होमाद्ध्यानात्तथेज्यया ।<br>
मण्डलेऽभ्यर्च्च्य गायत्र्या आहुतीः पञ्चविंशतिम् ।। ३०९.१६ ।।<br>
<br>
दद्याच्छतत्रयं मूलात् पल्लवैर्दीक्षितो भवेत् ।<br>
पञ्चगव्यं पुरा पीत्वा चरूकं प्राशयेत्सदा ।। ३०९.१७ ।।<br>
<br>
इत्यादिमहापुराणो आग्नेये त्वरितापूजा नाम नवाधिकत्रिशततमोऽध्यायः ।।<br>
