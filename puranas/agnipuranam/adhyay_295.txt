अग्निरुवाच<br>
मन्त्रध्यानौषधैर्दष्टतिकित्सां प्रवदामि ते ।<br>
ॐ नमो भगवते नीलकण्ठायेति ।<br>
जपनाद्विषहानिः स्यादौषधं जीवरक्षणं ।। २९५.१ ।।<br>
<br>
साकज्यं सकृद्रसं पेयं द्विविधं विषमुच्यते ।<br>
जङ्गमं सर्पमूषादि श्रृङ्‌ग्यादि स्थावरं विषं ।। २९५.२ ।।<br>
<br>
शान्तस्वरान्वितो ब्रह्मा लोहितं तारकं शिवः ।<br>
वियतेर्नाममन्त्रोऽयं तार्क्षः शब्दमयः स्मृतः ।। २९५.३ ।।<br>
<br>
ॐ ज्वल महामते हृदयाय गरुडविशलशिरसे<br>
गरुडशिखायै गरुड विषभञ्जन प्रभेदन प्रभेदन<br>
वित्रासय विमर्द्दय विमर्द्दय कवचाय अप्रतिहतशासनं <br>
वं हूं फट् अस्त्राय उग्ररूपधारक सर्वभयङ्कर<br>
भीषय सर्वं दह दह भस्मीकुरु कुरु स्वाहा नेत्राय ।<br>
सप्तवर्गान्तयुग्माष्टदिग्दलस्वर केशरादिवर्णरुद्धं<br>
वह्निराभूतकर्णिकं मातृकाम्बुजं ।<br>
कृत्वा हृदिस्थं तन्मन्त्री वामहस्ततले स्मरेत् ।<br>
अह्गुष्ठादौ न्यसेद्वर्णान्वियतेर्भेदिताः कलाः ।। २९५.४ ।।<br>
<br>
पीतं वज्रचतुष्कोणं पार्थिवं शक्रदैवतं ।<br>
वृत्तार्द्धमाप्यपद्मार्द्धं शुक्लं वरुणदैवतं ।। २९५.५ ।।<br>
<br>
त्र्यस्त्रं स्वस्तिकयुक्तञ्च तैजसं वह्निदैवतं ।<br>
वृत्तं विन्दुवृतं वायुदैवतं कृष्णमालिनम् ।। २९५.६ ।।<br>
<br>
अङ्गुष्ठाद्यङ्गुलीमध्ये पर्य्यस्तेषु स्ववेश्मसु ।<br>
सुवर्णनागवाहेन वेष्टितेषु न्यसेत् क्रमात् ।। २९५.७ ।।<br>
<br>
वियतेश्चतुरो वर्णान् सुमण्डलसमत्विषः ।<br>
अरूपे रवतन्मात्रे आकाशेशिवदेवते ।। २९५.८ ।।<br>
<br>
कनिष्ठामद्यपर्वस्थे न्यसेत्तस्याद्यमक्षरम् ।<br>
नागानामादिवर्णांश्च स्वमण्डलगतान्न्यसेत् ।। २९५.९ ।।<br>
<br>
भूतादिवर्णान् विन्यसेदङ्गुष्ठाद्यन्तपर्वसु ।<br>
तन्मात्रादिगुणाभ्यर्णानङ्गुलीषु न्यसेद्‌बुधः ।। २९५.१० ।।<br>
<br>
स्पर्शनादेव तार्क्षेण हस्ते हन्याद्विषद्वयं ।<br>
मण्डलादिषु तान् वर्णान् वियतेः कवयो जितान् ।। २९५.११ ।।<br>
<br>
श्रेष्ठद्वय्ह्गुलिभिर्द्देहनाभिस्थानेषु पर्वसु ।<br>
आजानुतः सुवर्णाभमानाभेस्तुहिनप्रभम् ।। २९५.१२ ।।<br>
<br>
कुङ्कुमारुणमाकण्ठादाकेशान्तात् सितेतरं ।<br>
ब्रह्माण्डव्यापिनं तार्क्षञ्चन्द्राख्यं नागभूषणम् ।। २९५.१३ ।।<br>
<br>
नीलोग्रनाशमात्मानं महापक्षं स्मरेद्‌बुधः ।<br>
एवन्तार्क्षात्मनो वाक्यान्मन्त्रः स्यान्मन्त्रिणो विषे ।। २९५.१४ ।।<br>
<br>
मुष्टिस्तार्क्षकरस्यान्तः स्थिताङ्गुष्ठविषापहा ।<br>
तार्क्षं हस्तं समुद्यम्य तत्पञ्चाङ्गुलिचालनात् ।। २९५.१५ ।।<br>
<br>
कुर्य्याद्विषस्य स्तम्भादींस्तदुक्तमदवीषया ।<br>
आकाशादेष भूवीजः पञ्चर्णाधिपतिर्म्मनुः ।। २९५.१६ ।।<br>
<br>
संस्तम्भयेतिविषतो भाषया स्तम्भयेद्विषम् ।<br>
व्यत्यस्तभूषया वीजो मन्त्रोऽयं साधुसाधितः ।। २९५.१७ ।।<br>
<br>
संप्लवः प्लावय यमः शब्दाद्यः संहरेद्विषं ।<br>
दण्डमुत्थापयेदेष सुजप्ताम्भोऽभिषेकतः ।। २९५.१८ ।।<br>
<br>
सुजप्तशङ्खभेर्य्यादिनिस्वनश्रवणेन वा ।<br>
संदहत्येव संयुक्तो भूतेजोव्यत्ययात् स्थितः ।। २९५.१९ ।.<br>
<br>
भूवायुव्यत्ययान्मन्त्रो विषं संक्रामयत्यसौ ।<br>
अन्तस्थो निजवेश्मस्थो वीजाग्नीन्दुजलात्मभिः ।। २९५.२० ।।<br>
<br>
एतत् कर्म्म नयेन्मन्त्री गरुड़ाकृतिविग्रहः ।<br>
तार्क्षवरुणगेहस्थस्तज्जपान्नाशयेद्विषम् ।। २९५.२१ ।।<br>
<br>
जानुदण्डीदमुदितं स्वधाश्रीवीजल्छितं ।<br>
स्नानपानात्सर्व्वविषं ज्वरारोगापमृत्युजित् ।। २९५.२२ ।।<br>
<br>
पक्षि पक्षि महापक्षि महापक्षि विधि स्वाहा ।<br>
पक्षि पक्षि महापक्षि महापक्षि क्षि क्षि स्वाहा ।। २९५.२३ ।।<br>
<br>
द्वावेतौ पक्षिराड्‌मन्त्रौ विषघ्नावभिमन्त्रणात् ।<br>
पक्षिराजाय विद्महे पक्षिऽदेवाय धीमहि तन्नो गरुडः प्रचोदयात् ।<br>
वह्निस्थौ पार्श्वतत्पूर्वौ दन्तश्रीकौ च दण्डिनौ ।। २९५.२४ ।।<br>
<br>
हर हर हृदयाय नमः कपर्द्दिने च शिरसे नीलकण्ठाय वै शिखांकालकूटविषभक्षणाय स्वाहा ।<br>
अथ वर्म्म च कण्ठे नेत्रं कृत्तिवासास्त्रिनेत्रं पूर्वाद्यैराननैर्युक्तं स्वेतपीतारुणासितैः ।। २९५.२५ ।।<br>
<br>
अभयं वरदं चापं वासुकिञ्च दधद्भुजैः ।<br>
यस्योपरीतपार्श्वस्थगौरीरुद्रोऽस्य देवता ।। २९५.२६ ।.<br>
<br>
पादजानुगुहानाभिहृत्कण्ठाननमूर्द्धसु ।<br>
मन्त्रार्णान्न्यस्य करयोरङ्गुष्ठाद्यङ्गुलीषु च ।। २९५.२७ ।।<br>
<br>
तर्ज्जन्यादितदन्तासु सर्वमङ्गुष्ठयोर्न्न्यसेत् ।<br>
ध्यात्वैवं संहरेत् क्षिप्रं वद्धया शूलमुद्रया ।। २९५.२८ ।।<br>
<br>
कनिष्ठा ज्येष्ठया वद्धा तिस्रोऽन्याः प्रसृतेर्ज्जवाः ।<br>
विषनाशे वामहस्तमन्यस्मिन् दक्षिणं करं ।। २९५.२९ ।।<br>
<br>
ओं नमो भगवते नीलकण्ठाय चिः अमलकण्ठाय चिः ।<br>
सर्वज्ञकण्ठाय चिः क्षिप ओं स्वाहा ।<br>
अमलनीलकण्ठाय नैकसर्वविषापहाय ।<br>
नमस्ते रुद्रमंन्यव इति सम्मार्ज्जनाद्विपं विनश्यति-<br>
न सन्देहः कर्णजाप्या उपानहावा ।<br>
यजेद्रुद्रविधाने नीलग्रीवं महेश्वरम् ।<br>
विषव्याधिविनाशः स्यात् कृत्वा रुद्रविधानकं ।। २९५.३० ।।<br>
<br>
इत्यादिमहापुराणे आग्नेये दष्टचिकित्सा नाम पञ्चनवत्यधिकद्विशततमोऽध्यायः ।।<br>
