<span style="font-size: 14pt; line-height: 200%">अग्निरुवाच<br>
प्रातः स्नानं कृत्वा द्वारपालान्<sup id="cite_ref-1" class="reference"><a href="#cite_note-1">[१]</a></sup> प्रपूज्य च  ।३६.००१<br>
प्रविश्य गुप्ते देशे च समाकृष्याथ धारयेत् ॥३६.००१<br>
पूर्वाधिवासितं द्रव्यं वस्त्राभरणगन्धकं  ।३६.००२<br>
निरस्य सर्वनिर्माल्यं देवं संस्थाप्य पूजयेत् ॥३६.००२<br>
पञ्चामृतैः कषायैश्च शुद्धगन्धोदकैस्ततः  ।३६.००३<br>
पूर्वाधिवासितं दद्याद्वस्त्रं गन्धं च पुष्पकं  ॥३६.००३<br>
अग्नौ हुत्वा नित्यवच्च देवं सम्प्रार्थयेन्नमेत्<sup id="cite_ref-2" class="reference"><a href="#cite_note-2">[२]</a></sup>  ।३६.००४<br>
समर्प्य कर्म देवाय पूजां नैमित्तिकीं चरेत् ॥३६.००४<br>
द्वारपालविष्णुकुम्भवर्धनीः प्रार्थयेद्धरिं  ।३६.००५<br>
अतो देवेति मन्त्रेण मूलमन्त्रेण कुम्भके  ॥३६.००५<br>
कृष्ण कृष्ण नमस्तुभ्यं गृह्णीष्वेदं पवित्रकं  ।३६.००६<br>
पवित्रीकरणार्थाय वर्षपूजाफलप्रदं  ॥३६.००६<br>
पवित्रकं कुरुध्वाद्य यन्मया दुष्कृतं कृतं  ।३६.००७<br>
शुद्धो भवाम्यहं देव त्वत्प्रसादात्सुरेश्वर  ॥३६.००७<br>
पवित्रञ्च हृदाद्यैस्तु आत्मानमभिषिच्य च  ।३६.००८<br>
विष्णुकुम्भञ्च सम्प्रोक्ष्य व्रजेद्देवसमीपतः  ॥३६.००८<br>
पवित्रमात्मने दद्याद्रक्षाबन्धं विसृज्य च<sup id="cite_ref-3" class="reference"><a href="#cite_note-3">[३]</a></sup>  ।३६.००९<br>
गृहाण ब्रह्मसूत्रञ्च यन्मया कल्पितं प्रभो  ॥३६.००९<br>
कर्मणां पूरणार्थाय यथा दोषो न मे भवेत् ।३६.०१०<br>
द्वारपालासनगुरुमुख्यानाञ्च पवित्रकम्  ॥३६.०१०<br>
कनिष्टादि च देवाय वनमालाञ्च मूलतः  ।३६.०११<br>
हृदादिविश्वक्सेनान्ते पवित्राणि समर्पयेत् ॥३६.०११<br>
वह्नौ हुत्वाग्निवर्तिभ्यो विष्ण्वादिभ्यः पवित्रकम्  ।३६.०१२<br>
प्रार्च्य पूर्णाहुतिं दद्यात्प्रायश्चित्ताय मूलतः  ॥३६.०१२<br>
अष्टोत्तरशतं वापि पञ्चोपनिषदैस्ततः  ।३६.०१३<br>
मणिविद्रुममालाभिर्मन्दारकुसुमादिभिः  ॥३६.०१३<br>
इयं सांवत्सरी पूजा तवास्तु गरुडध्वज  ।३६.०१४<br>
वनमाला यथा देव कौस्तुभं सततं हृदि  ॥३६.०१४<br>
तद्वत्पवित्रतन्तूंश्च पूजां च हृदये वह<sup id="cite_ref-4" class="reference"><a href="#cite_note-4">[४]</a></sup>  ।३६.०१५<br>
कामतोऽकामतो वापि यत्कृतं नियमार्चने  ॥३६.०१५<br>
विधिना विघ्नलोपेन परिपूर्णं तदस्तु मे  ।३६.०१६<br>
प्रार्थ्य नत्वा क्षमाप्याथ पवित्रं मस्तकेऽर्पयेत् ॥३६.०१६<br>
दत्वा बलिं दक्षिणाभिर्वैष्णवन्तोषयेद्गुरुं  ।३६.०१७<br>
विप्रान् भोजनवस्त्राद्यैर्दिवसं पक्षमेव वा  ॥३६.०१७<br>
पवित्रं स्नानकाले च अवतार्य समर्पयेत् ।३६.०१८<br>
अनिवारितमन्नाद्यं दद्याद्भुङ्क्तेथ च स्वयं  ॥३६.०१८<br>
विसर्जनेऽह्नि सम्पूज्य पवित्राणि विसर्जयेत् ।३६.०१९<br>
सांवत्सरीमिमां पूजां सम्पाद्य विधिवन्मम  ॥३६.०१९<br>
व्रज पवित्रकेदानीं विष्णुलोकं विसर्जितः  ।३६.०२०<br>
मध्ये सोमेशयोः प्रार्च्य विष्वक्सेनं हि तस्य च  ॥३६.०२०<br>
पवित्राणि समभ्यर्च्य ब्राह्मणाय समर्पयेत् ।३६.०२१<br>
यावन्तस्तन्तवस्तस्मिन् पवित्रे परिकल्पिताः  ॥३६.०२१<br>
तावद्युगसहस्राणि विष्णुलोके महीयते  ।३६.०२२<br>
कुलानां शतमुद्धृत्य दश पूर्वान् दशापरान्  ।३६.०२२<br>
विष्णुलोकं तु संस्थाप्य स्वयं मुक्तिमवाप्नुयात् ॥३६.०२२<br>
<br>
इत्यादिमहापुराणे आग्नेये विष्णुपवित्रारोहणं नाम षट्त्रिंशोऽध्यायः ॥<br>
<br>
अथ सप्तत्रिंशोऽध्यायः<br>
<br>
<br>
</span>
