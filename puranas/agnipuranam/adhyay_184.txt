<span style="font-size: 14pt; line-height: 200%">अग्निरुवाच<br>
ब्रह्मादिमातृयजनाज्जपेन्मातृगणाष्टमीं  ।१८४.००१<br>
कृष्णाष्टाभ्यां चैत्रमासे पूज्याब्दं कृष्णमर्थभाक् ॥१८४.००१<br>
कृष्णाष्टमीव्रतं वक्ष्ये मासे मार्गशिरे चरेत् ।१८४.००२<br>
नक्तं कृत्वा शुचिर्भूत्वा गोमूत्रं प्राशयेन्निशि  ॥१८४.००२<br>
भूमिशायी निशायाञ्च शङ्करं पुजयेद्व्रती  ।१८४.००३<br>
पौषे शम्भुं घृतं प्राश्य माघे क्षीरं महेश्वरम्(१)  ॥१८४.००३<br>
महादेवं फाल्गुने च तिलाशी(२) समुपोषितः  ।१८४.००४<br>
चैत्रे स्थाणुं यवाशी च वैशाखेऽथ शिवं यजेत् ॥१८४.००४<br>
कुशोदशी पशुपतिं ज्येष्ठे शृङ्गोदकाशनः  ।१८४.००५<br>
आषाढे गोमयाश्युग्रं श्रावणे सर्वकर्मभुक् ॥१८४.००५<br>
त्र्यम्बकं च भाद्रपदे बिल्वपत्राशनो निशि  ।१८४.००६<br>
तण्डुलाशी चाश्वयुजे चेशं रुद्रं तु कार्त्तिके  ॥१८४.००६<br>
दध्याशी होमकारी स्याद्वर्षान्ते मण्डले यजेत्(३)  ।१८४.००७<br>
गोवस्त्रहेम गुरवे दद्याद्विप्रेभ्य ईदृशं  ॥१८४.००७<br>
प्रार्थयित्वा द्विजान् भोज्य(४) भुक्तिमुक्तिमवाप्नुयात् ।१८४.००८<br>
<small><small>टिप्पणी<br>
१ माघे क्षीरी महेश्वरमिति घ.. , छ.. , ञ.. च<br>
२ तिलादीति ज..<br>
३ वर्षे वर्षे तु मण्डले इति ञ..<br>
४ द्विजान् तोष्य इति ज..</small></small><br>
नक्ताशी त्वष्टमीषु स्याद्वत्सरान्ते च धेनुदः  ॥१८४.००८<br>
पौरन्दरं पदं याति स्वर्गतिव्रतमुच्यते(१)  ।१८४.००९<br>
अष्टमी बुधवारेण पक्षयोरुभयोर्यदा  ॥१८४.००९<br>
तदा व्रतं प्रकुर्वीत अथवा सगुडाशिता  ।१८४.०१०<br>
तस्यां नियमकर्तारो न स्युः खण्डितसम्पदः  ॥१८४.०१०<br>
तण्डुलस्याष्टमुष्टीनां वर्जयित्वाङ्गुलीद्वयं  ।१८४.०११<br>
भक्तं कृत्वा चाम्रपुटे सकुशे सकुलाम्बिकां  ॥१८४.०११<br>
सात्त्विकं पूजयित्वाङ्गं भुञ्जीत च कथाश्रवात् ।१८४.०१२<br>
शक्तितो दक्षिणान्दद्यात्कर्कटीन्तण्डुलान्वितां(२)  ॥१८४.०१२<br>
धीरो द्विजोऽस्य(३) भार्यास्ति रम्भा पुत्रस्तु कौशिकः  ।१८४.०१३<br>
दुहिता विजया तस्य धीरस्य धनदो वृषः(४)  ॥१८४.०१३<br>
कौशिकस्तं गृहीत्वा तु गोपालैश्चारयन् वृषं  ।१८४.०१४<br>
गङ्गायां स्नानकृत्येऽथ(५) नीतश्चौरैर्वृषस्तदा  ॥१८४.०१४<br>
स्नात्वा वृषमपश्यन् स वृषं मार्गितुमागतः  ।१८४.०१५<br>
विजयाभगिनीयुक्तो ददर्श स सरोवरे  ॥१८४.०१५<br>
दिव्यस्त्रीयोषितां वृन्दमब्रवीद्देहि भोजनं  ।१८४.०१६<br>
स्त्रीवृन्दमूचे व्रतकृद्भुङ्क्ष्व त्वमतिथिर्यतः  ॥१८४.०१६<br>
व्रतं कृत्वा स बुभुजे प्राप्तवान् वनपालकं  ।१८४.०१७<br>
<small><small>टिप्पणी<br>
१ सुगतिव्रतमुच्यते इति ख.. , घ.. , छ.. , ज.. , ञ.. , ट.. च ।सुशान्तिव्रतमुच्यते इति ज..<br>
२ कर्करीन्तण्डुलान्वितामिति ख.. , घ.. , ङ.. च । गर्गरीन्तण्डुलान्वितामिति झ..<br>
३ वीरो द्विजोऽस्येति ग.. , घ.. , ङ.. , ज.. , ञ.. च<br>
४ वीरस्य धनपो वृष इति ख.. , छ.. , ट.. च । वीरस्य धनदो वृष इति घ.. , ङ.. , ज.. , ञ.. च<br>
५ स्नानकृत्येषु इति ट..</small></small><br>
गतो धीरः(१) सवृषभो विजयासहितस्तदा  ॥१८४.०१७<br>
धीरेण(२) विजया दत्ता यमायान्तरितः पिता  ।१८४.०१८<br>
व्रतभावात्कौशिकोऽपि ह्ययोध्यायां नृपोऽभवत् ॥१८४.०१८<br>
पित्रोस्तु नरके दृष्ट्वा विजयार्तिं यमे गता  ।१८४.०१९<br>
मृगयामागतं प्रोचे मुच्यते नरकात्कथं  ॥१८४.०१९<br>
व्रतद्वयाद्यमः प्रोचे प्राप्य तत्कौशिको ददौ  ।१८४.०२०<br>
बुधाष्टमीद्वयफलं स्वर्गतौ पितरौ ततः(३)  ॥१८४.०२०<br>
विजया हर्षिता चक्रे व्रतं भुक्त्यादिसिद्धये  ।१८४.०२१<br>
अशोककलिकाश्चाष्टौ ये पिबन्ति पुनर्वसौ  ॥१८४.०२१<br>
चैत्रे मासि सिताष्टम्यां न ते शोकमवाप्नुयुः  ।१८४.०२२<br>
त्वामशोकहराभीष्ट मधुमाससमुद्भगव  ॥१८४.०२२<br>
पिबामि शोकसन्तप्तो मामशोकं सदा कुरु  ।१८४.०२३<br>
चैत्रादौ मातृपूजाकृदष्टम्यां जयते रिपून्  ॥१८४.०२३<br>
<br>
इत्याग्नेये महापुराणे अष्टमीव्रतानि नाम चतुरशीत्यधिकशततमोऽध्यायः ॥<br>
<br>
</span>
