अग्निरुवाच<br>
मूर्द्धाभिषिक्तो राजन्यो बाहुजः क्षत्रियो विराट् ।<br>
राजा तु प्रणताशेपसामन्तः । स्यादधीश्वरः ।। ३६६.१ ।।<br>
<br>
चक्रवर्त्ती सार्वभौमो नृपोऽन्यो मण्डलेश्वरः ।<br>
मन्त्री धीसचिवोऽमात्यो महामात्राः प्रधानकाः ।। ३६६.२ ।।<br>
<br>
द्रष्टरि व्यवहाराणां प्राड्‌विवाकाऽक्षदर्शकौ ।<br>
भौरिकः कनकाध्यक्षोऽथाद्यक्षाधिकृतौ समौ ।। ३६६.३ ।।<br>
<br>
अन्तःपुरे त्वधिकृतः स्यादन्तर्वंशिको जनः ।<br>
सौविदल्लाः कञ्चुकिनः स्थापत्याः सौविदाश्च ते ।। ३६६.४ ।।<br>
<br>
षण्डो वर्षवरस्तुल्याः सेवकार्थ्यनुजीविनः ।<br>
विषयानन्तरो राजा शत्रुमित्रमतः परं ।। ३६६.५ ।।<br>
<br>
उदासीनः परतरः पार्ष्णिग्राहस्तु पृष्ठतः ।<br>
चरः स्पशः स्यात्प्रणिधिरुत्तरः काल आयतिः ।। ३६६.६ ।।<br>
<br>
तत्कालस्तु तदात्वं स्यादुदर्कः फलमुत्तरं ।<br>
अदृष्टं वह्नितोयादि दृष्टं स्वपरचक्रजम् ।। ३६६.७ ।।<br>
<br>
भद्रकुम्भः पूर्णकुम्भो भृङ्गारः कनकालुका ।<br>
प्रभिन्नो गर्जितो मत्तो वमथुः करशीकरः ।। ३६६.८ ।।<br>
<br>
स्त्रियां श्रृणिस्त्वङ्कुशोऽस्त्री परिस्तोमः कुथो द्वयोः ।<br>
कर्णीरथः प्रवहणं दोला प्रेङ्‌खादिका स्त्रियां ।। ३६६.९ ।।<br>
<br>
आधोरणा हस्तिपका हस्त्यारोहा निषादिनः ।<br>
भटा योधाश्च योद्धारः कञ्चुको वारणोऽस्त्रियां ।। ३६६.१० ।।<br>
<br>
शीर्षण्यञ्च शिरस्त्रेऽथ तनुत्रं वर्म्म दंशनं ।<br>
आमुक्तः प्रतिमुक्तश्च पिनद्धश्चापिनद्धवत् ।। ३६६.११ ।।<br>
<br>
व्यूहस्तु बलविन्यासश्चक्रञ्चानीकमस्त्रियां ।<br>
एकेभैकरथा त्र्यश्वाः पत्तिः वञ्चपदातिकाः ।। ३६६.१२ ।।<br>
<br>
पत्त्यङ्गैस्त्रिगुणैः सर्वैः क्रमादाख्या यथोत्तरं ।<br>
सेनामुखं गुल्मगणै वाहिनी पृतना चमूः ।। ३६६.१३ ।।<br>
<br>
अनीकिनी दशानीकिन्योऽक्षोहिण्यो गजीदिभिः ।<br>
धनुः कोदण्डइष्वासौ कोटिरस्याटनी स्मृता ।। ३६६.१४ ।।<br>
<br>
नस्तकस्तु धनुर्मध्यं मौर्वी ज्या शिञ्जिनी गुणः ।<br>
पृषत्‌कबाणविशिखा अजिह्मगखगाशुगाः ।। ३६६.१५ ।।<br>
<br>
तूणोपासङ्गतूणीरनिषङ्गा इषुधिर्द्वयोः।<br>
असिर्ऋष्टिश्च निस्त्रिशः करवालः कृपाणवत् ।। ३६६.१६ ।।<br>
<br>
सरुः खङ्गस्य मुष्टौ स्यादीली तु करपालिका ।<br>
द्वयोः कुठारः सुधितिः छुरिका चासिपुत्रिका ।। ३६६.१७ ।।<br>
<br>
प्रासस्तु कुन्तो विज्ञेयः सर्वला तोमरोऽस्त्रियां ।<br>
वैतालिका बोधकरा मागधा वन्दिनस्तुतौ ।। ३६६.१८ ।।<br>
<br>
संशप्तकास्तु समयात्सङ्ग्ग्रामादनिवर्त्तिनः ।<br>
पताका वैजयन्ती स्यात् केतनं ध्वजमस्त्रियां ।। ३६६.१९ ।।<br>
<br>
अहं पूर्वमहं पूर्व्वमित्यहंपूर्व्विका स्त्रियां ।<br>
अहमहमिका सा स्याद्योऽहङ्कारः परस्परम् ।। ३६६.२० ।।<br>
<br>
शक्तिः पराक्रमः प्राणः शौर्य्यं स्थानसहोबलं ।<br>
मूर्छा तु कश्मलं मोहोऽप्यवमर्द्दस्तु पीड़़नं ।। ३६६.२१ ।।<br>
<br>
अभ्यवस्कन्दनन्त्वभ्यासादनं विजयो जयः ।<br>
निर्वासनं संज्ञपनं सारणं प्रतिघातनं ।। ३६६.२२ ।।<br>
<br>
स्यात्पञ्चता कालधर्भो दिष्टान्तः प्रलयोऽत्य्यः ।<br>
विशो भूमिस्पृशो वैश्या वृत्तिर्वर्तनजीवने ।। ३६६.२३ ।।<br>
<br>
कृष्यादिवृत्तयो ज्ञेयाः कुसीदं वृद्धिजीविका ।<br>
उद्धारोऽर्थप्रयोगः स्यात्कणिशं सस्यमञ्जरी ।। ३६६.२४ ।।<br>
<br>
सिंशारुः सस्यशूकं स्यात् स्तम्बो गुत्सस्तृणादिनः ।<br>
धान्यं व्रीहिः स्तम्बकरिः कड़ङ्गरो वुषं स्मृतं ।। ३६६.२५ ।।<br>
<br>
माषादयः शमीधान्ये शुकधान्ये यवादयः ।<br>
तृणधान्यानि नीवाराः शूर्पं प्रस्फोटनं स्मृतं ।। ३६६.२६ ।।<br>
<br>
स्यूतप्रसेवौ कण्डोलपिटौ कटकिनिञ्जकौ ।<br>
समानौ रसवत्यान्तु पाकस्थानमहानसे ।। ३६६.२७ ।।<br>
<br>
पौरोगवस्तदध्यक्षः सूपकारास्तु वल्लवाः ।<br>
आरालिका आन्धसिकाः सूदा औदनिका गुणाः ।। ३६६.२८ ।।<br>
<br>
क्लीवेऽग्वरीषं भ्राष्टो ना कर्कर्य्यालुर्गलन्तिका ।<br>
आलिञ्जरः स्यान्मणिकं सुषवी कृष्णजीरके ।। ३६६.२९ ।।<br>
<br>
आरनालस्तु कुल्माषं वाह्लीकं हिङ्गु रामठं ।<br>
निशा हरिद्रा पीता स्त्री खण्डे मत्स्यण्डिफाणिते ।। ३६६.३० ।।<br>
<br>
कूर्चिका क्षीरविकृतिः स्निग्धं मसृणचिक्कणं ।<br>
पृथुकः स्याच्चिपिटको धाना भ्रष्टयवास्त्रियः ।। ३६६.३१ ।।<br>
<br>
जेमनं लेप आहारो माहेयी सौरभी च गौः ।<br>
युगादीनाञ्च वोढारो युग्यप्रासङ्ग्यशाटकाः ।। ३६६.३२ ।।<br>
<br>
चिरसूता वष्कयणी धेनुः स्यान्नवसूतिका ।<br>
सन्धिनी वृषभाक्रान्ता वेहद्‌गर्भोपघातिनी ।। ३६६.३३ ।।<br>
<br>
पण्याजीवो ह्यापणिको न्यासश्चोपनिधिः पुमान् ।<br>
विपणो विक्रयः सङ्‌ख्या सङ्‌ख्येये ह्यादश त्रिषु ।। ३६६.३४ ।।<br>
<br>
विंशत्याद्याः सदैकत्वे सर्व्वाः संख्येयसंख्ययोः ।<br>
संख्यार्थे द्विबहुत्वे स्तस्तासु चानवतेः स्त्रियः ।। ३६६.३५ ।।<br>
<br>
पङ्क्तेः शतसहस्रादि क्रममाद्दशगुणोत्तरं ।<br>
मानन्तुलाङ्गुलिप्रस्थैर्गुञ्जाः पञ्चाद्यमाषकः ।। ३६६.३६ ।।<br>
<br>
ते षोड़शाक्षः कर्षोऽस्त्री पलं कर्षचतुष्टयम् ।<br>
सुवर्णविस्तौ हेम्नोऽक्षे कुरुविस्तस्तु तत्पले ।। ३६६.३७ ।।<br>
<br>
तला स्त्रियां पलशतं भारः स्याद्विंशतिस्तुलाः ।<br>
कार्षापणः कार्षिकः स्यात् कार्षिके ताम्रिके पणः ।। ३६६.३८ ।।<br>
<br>
द्रव्यं वित्तं स्वापतेयं रिक्थमृक्थं धनं वसु ।<br>
रीतिः स्त्रियामारकूटो न स्त्रियामथ ताम्रकम् ।। ३६६.३९ ।।<br>
<br>
शुल्वमौदुम्बरं लौहे तीक्ष्णं कालायसायसी ।<br>
क्षारं काचोऽथ चपलो रसः सूतश्च पारदे ।। ३६६.४० ।।<br>
<br>
गरलं माहिषं श्रृङ्गं त्रपुसीसकपिच्चटं ।<br>
हिण्डीरोऽब्धिकफः फेणो मधूच्छिष्टन्तु सिक्थकम् ।। ३६६.४१ ।।<br>
<br>
रङ्गवङ्गे पिचुस्थूलो कूलटी तु मनःशिला ।<br>
यवक्षारश्च पाक्यः स्यात् त्वक्क्षीरा वंशलोचना ।। ३६६.४२ ।।<br>
<br>
वृषला जघन्यजाः शूद्राश्चाण्डालान्त्याश्च शङ्कराः ।<br>
कारुः शिल्पी संहतैस्तैर्द्वयोः श्रेणिः सजातिभिः ।। ३६६.४३ ।।<br>
<br>
रङ्गाजीवश्चित्रकरस्त्वष्टा तक्षा च वर्धकिः ।<br>
नाडिन्धमः स्वर्णकारो नापितान्तावसायिनः ।। ३६६.४४ ।।<br>
<br>
जावालः स्यादजाजीवो देवाजीवस्तु देवलः ।<br>
जायाजीवास्तु शैलूषा भृतको भृतिभुक्तथा ।। ३६६.४५ ।।<br>
<br>
विवर्णः पामरो नीचः प्राकृतश्च पृथग्जनः ।<br>
विहीनोपसदो जाल्मो भृत्ये दासेरचेटकाः ।। ३६६.४६ ।।<br>
<br>
पटुस्तु पेशलो दक्षे मृगयुर्लुब्धकः स्मृतः ।<br>
चण्डालस्तु दिवाकीर्त्तिः पुस्तं लेप्यादिकर्म्मणि ।। ३६६.४७ ।।<br>
<br>
पञ्चालिका पुत्रिका स्याद्वर्करस्तरुणः पशुः ।<br>
मञ्जूषा पेटकः पेडा तुल्यसाधारणौ समौ ।। <br>
प्रतिमा स्यात् प्रतिकृतिर्वर्गा ब्रह्मादयः स्मृताः ।। ३६६.४८ ।।<br>
<br>
इत्यादिम्हापुराणे आग्नेये क्षत्रविट्‌शूद्रवर्गा नाम षट्‌षष्ट्यधिकत्रिशततमोऽध्यायः ॥<br>
