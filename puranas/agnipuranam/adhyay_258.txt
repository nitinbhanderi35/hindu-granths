अग्निरुवाच<br>
सत्यासत्यान्यथा स्तोत्रैर्न्यूनाङ्गेन्द्रियरोगिणां ।<br>
क्षेपं करोति चेद्दण्ड्यः पणानर्द्धत्रयोदश ।। २५८.१ ।।<br>
<br>
अभिगन्तास्मि भगिनीम्मातरं वा तवेति च ।<br>
शपन्तं दापयेद्राजा पञ्चविशतिकं दमं ।। २५८.२ ।।<br>
<br>
अर्द्धोऽधमेषु द्विगुणः परस्त्रीषूत्तमेषु च ।<br>
दण्डप्रणयनं क्काय्य वर्णजात्युत्तराधरैः ।। २५८.३ ।।<br>
<br>
प्रातिलोम्यापवादेषु द्विगुणत्रिगुणा दमाः ।<br>
वर्णानामानुलोम्येन तस्मादेवार्द्धहानितः ।। २५८.४ ।।<br>
<br>
वाहुग्रीवानेत्रसक्थिविनाशे वाचिके दमः ।<br>
शत्यस्ततोऽर्द्धिकः पादनासाकर्णकरादिषु ।। २५८.५ ।।<br>
<br>
अशक्तस्तु वदन्नेवन्दण्डनीयः पणान् दश ।<br>
तथा शक्तः प्रतिभुवं दद्यात् क्षेमाय तस्य तु१ ।। २५८.६ ।।<br>
<br>
पतनीयकृते क्षएपे दण्डो मध्यमसाहसः । <br>
उपपातकयुक्ते तु दाप्यः प्रथमसाहसं ।। २५८.७ ।।<br>
<br>
त्रैविद्यनृपदेवानां क्षेप उत्तमसाहसः ।<br>
मध्यमो ज्ञातिपूगानां प्रथमो ग्रामदेशयोः ।। २५८.८ ।।<br>
<br>
असाक्षिकहते चिह्नैर्युक्तिभिश्चागमेन च ।<br>
द्रष्टव्यो व्यवहारस्तु कूटचिह्नकृताद्भयात् ।। २५८.९ ।।<br>
<br>
भस्मपङ्करजःस्पर्शे दण्डो दशपणः स्मृतः ।<br>
अमेध्यपार्ष्णिनिष्ठ्यूतस्पर्शने द्विगुणः स्मृतः ।। २५८.१० ।।<br>
<br>
समेष्वेवं परस्त्रीषु द्विगुणस्तूत्तमेषु च ।<br>
हीनेष्वर्द्धं दमो मोहमदादिभिरदण्डनम् ।। २५८.११ ।।<br>
<br>
विप्रपीडाकरं च्छेद्यमङ्गमब्राह्मणस्य तु ।<br>
उद्‌गूर्णे प्रथमो दण्डः संस्पर्शे तु तदर्द्धिकः ।। २५८.१२ ।।<br>
<br>
उद्‌गूर्णे हस्तपादे तु दशविंशतिकौ दमौ।<br>
परस्परन्तु सर्व्वेषां शास्त्रं मध्यमसाहसः ।। २५८.१३ ।।<br>
<br>
पादकेशांशुककरोल्लुञ्चनेषु पणान् दश ।<br>
पीडाकर्षाशुकावेष्टपादाध्यासे शतन्दमः ।। २५८.१४ ।।<br>
<br>
शोणितेन विना दुःखङ्कुर्वन् काष्ठादिभिर्नरः ।<br>
द्वात्रिंशतं पणान्२ दाप्यो द्विगुणं दर्शनेऽसृजः ।। २५८.१५ ।।<br>
<br>
करपाददतो भङ्गे च्छेदने कर्णनासयोः ।<br>
मध्यो दण्डो व्रणोद्भेदे मृतकल्पहते तथा ।। २५८.१६ ।।<br>
<br>
चेष्टाभोजनवाग्नोधे नेत्रादिप्रतिभेदने ।<br>
कन्धराबाहुसक्थ्याञ्च भह्गे मघ्यमसाहसः ।। २५८.१७ ।।<br>
<br>
एकं घ्नतां बहूनाञ्च यथोक्ताद् द्विगुणा दमाः ।<br>
कलहापहृतं देयं दण्डस्तु द्विगुणः स्मृतः ।। २५८.१८ ।।<br>
<br>
दुःखमुत्पादयेद्यस्तु स समुत्थानजं व्ययम् ।<br>
दाप्यो दण्डञ्च यो यस्मिन् कलहे समुदाहृतः ।। २५८.१९ ।.<br>
<br>
तरिकः स्थलजं शुल्कं गृह्णन् दण्ड्यः पणान्दश ।<br>
ब्राह्मणप्रातिवेश्यानामेतदेवानिमन्त्रणे ।। २५८.२० ।।<br>
<br>
अभिघाते तथा भेदे च्छेदे कुड्यावपातने ।<br>
पणान्दाप्यः वञ्चदशविंशतिं तत्त्रयन्तथा ।। २५८.२१ ।।<br>
<br>
दुःस्वोत्पादिगृहे द्रव्यं क्षिपन् प्राणहरं तथा ।<br>
षोड़शाद्यः पणान् दाप्यो द्विपणप्रभृतिः क्रमात् ।। २५८.२२ ।।<br>
<br>
दुःखे च शोणितोत्पादे शाखाङ्गच्छेदने तथा।<br>
दण्डः क्षुद्रपशूनां स्याद्विपणप्रभृतिः क्रमात् ।। २५८.२३ ।।<br>
<br>
लिङ्गस्य च्छेदने मृत्तौ मध्यमो मूल्यमेव च ।<br>
महापशूनामेतेषु स्थानेषु द्विगुणा दमाः ।। २५८.२४ ।।<br>
<br>
प्ररोहिशाखिनां शाखास्कन्धसर्वविदारणे ।<br>
उपजीव्यद्रुमाणान्तु विंशतेर्द्विगुणा दमाः३ ।। २५८.२५ ।।<br>
<br>
यः साहसङ्कारयति सं दाप्यो द्विगुणन्दमम् ।<br>
यस्त्वेवमुक्त्वाहं दाता कारयेत् च चतुर्गुणम् ।। २५८.२६ ।।<br>
<br>
आर्य्याक्रोशातिक्रमकृद्‌भ्रातृजायाप्रहारदः <br>
सन्दिष्टस्याप्रदाता च समुद्रगृहभेदकः ।। २५८.२७ ।।<br>
<br>
सामन्तकुलिकादीनामपकारस्य कारकः ।<br>
पञ्चाशत्पणिको दण्ड एषामिति विनिश्चयः ।। २५८.२८ ।।<br>
<br>
स्वच्छन्दविधवागामी विक्रुष्टे नाभिधावकः ।<br>
पञ्चाशत्पणिको दण्ड एषामिति विनिश्चयः ।। २५८.२९ ।<br>
<br>
शूद्रः प्रव्रजीतानाञ्च दैवे पैत्र्ये च भोजकः ।<br>
अयुक्तं शपथं कुर्व्वन्नयोग्यो योग्यकर्मकृत् ।। २५८.३० ।।<br>
<br>
वृषक्षुद्रपशूनाञ्च पुंस्त्वस्य प्रतिघातकृत् ।<br>
साधारणस्यापलापो दासीगर्भविनाशकृत् ।। २५८.३१ ।।<br>
<br>
पितापुत्रस्वसृभ्रातृदम्पत्याचार्य्यशिष्यकाः ।<br>
एषामपतितान्योन्यत्यागी च शतदण्डभाक् ।। २५८.३२ ।।<br>
<br>
वसानस्त्रीन् पणान् दण्ड्यो नेजकस्तु परांशुकम् ।<br>
विक्रयावक्रयाधानयाचितेषु पणान् दश ।। २५८.३३ ।।<br>
<br>
तुलाशासनमानानं कूटकृन्नाणकस्य च ।<br>
एभिश्च व्यवहर्त्ता यः स दाप्यो दण्डमुत्तमम् ।। २५८.३४ ।।<br>
<br>
अकूटं कूटकं ब्रते कूटं यश्चाप्यकूटकम् ।<br>
स नाणकपरीक्षी तु दाप्यः प्रथमसाहसम् ।। २५८.३५ ।।<br>
<br>
भिषङ्‌मिथ्याचरन् दाप्यस्तिर्य्यक्षु प्रथमं दमम् ।<br>
मानुषे मध्यमं राजमानुषेषूत्तमन्तथा ।। २५८.३६ ।।<br>
<br>
अबध्यं यश्च बध्नाति बध्यं यश्च प्रमुञ्चति ।<br>
अप्राप्तव्यवहारञ्च स दाप्यो दममुत्तमम् ।। २५८.३७ ।।<br>
<br>
मानेन तुलया वापि योंऽशमष्टमकं हरेत् ।<br>
द्वाविंशतिपणान् दाप्यो वृद्धौ हानौ च कल्पितम् ।। २५८.३८ ।।<br>
<br>
भेषजस्नेहलवणस्नेगन्धधान्यगुड़ादिषु ।<br>
पण्येषु प्रक्षिपन् हीनं पणान्दाप्यस्तु षोडश ।। २५८.३९ ।।<br>
<br>
सम्भूय कुर्व्वतामर्घं सबाधं कारुशिल्पिनां ।<br>
अर्थस्य ह्रासं वृद्धिं वा सहस्रो दण्ड उच्यते ।। २५८.४० ।।<br>
<br>
राजनि स्थाप्यते योऽर्थः प्रत्यहं तेन विक्रयः ।<br>
क्रयो वा निस्रवस्तस्माद्वणिजां लाभकृत् स्मृतः ।। २५८.४१ ।।<br>
<br>
स्वदेशपण्ये तु शतं वणिग् गृह्णीत पञ्चकं ।<br>
दशकं पारदेश्ये तु यः सद्यः क्रयविक्रयी ।। २५८.४२ ।।<br>
<br>
पण्यस्योपरि संस्थाप्य व्ययं पण्यसमुद्भवं ।<br>
अर्थोंऽनुग्रहकृत् कार्य्यः क्रेतुर्विक्रेतुरेव च ।। २५८.४३ ।।<br>
<br>
गृहीतमूल्यं यः पण्यं क्रेतुर्नैव प्रयच्छति ।<br>
सोदयन्तस्य दाप्योऽसौ दिग्लाभं वा दिगागते ।। २५८.४४ ।।<br>
<br>
विक्रोतमपि विक्रेयं पूर्वे क्रेतर्य्यगृह्णति ।<br>
हानिश्चेत् क्रेतृदोषेण क्रेतुरेव हि सा भवेत् ।। २५८.४५ ।।<br>
<br>
राजदैवोपघातेन पण्ये दोषमुपागते ।<br>
हानिर्विक्रेतुरेवासौ याचितस्याप्रयच्छतः ।। २५८.४६ ।।<br>
<br>
अन्यहस्ते च विक्रीतं दुष्टं वा दुष्टवद्यदि ।<br>
विक्रीनीते दमस्तत्र तन्मूल्यादद्विगुणो भवेत् ।। २५८.४७ ।।<br>
<br>
क्षयं वृद्धिञ्च बणिजापण्यानामविजानता ।<br>
क्रीत्वा नानुशयः कार्य्यः कुर्वन् षड्‌भागदण्डभाक् ।। २५८.४८ ।।<br>
<br>
समवायेन वणिजां लाभार्थं कर्म कुर्वतां ।<br>
लाभालाभौ यथा द्रव्यं यथा वा संविदा कृतौ ।। २५८.४९ ।।<br>
<br>
प्रतिपिद्धमनादिष्टं प्रमादाद्यच्च नाशितं ।<br>
स तद्दद्याद् विप्लवाच्च रक्षइताद्दसमांशभाक् ।। २५८.५० ।।<br>
<br>
अर्थप्रक्षएपणाद्विंशं भागं शुल्कं नृपो हरेत् ।<br>
व्यासिद्धं राजयोग्यञ्च विक्रीतं राजगामि तत् ।। २५८.५१ ।।<br>
<br>
मित्थ्या वदन् परीमाणं शुल्कस्थानादपक्रमम् ।<br>
दाप्यस्त्वष्टगुणं यश्च सव्याजक्रयविक्रयी ।। २५८.५२ ।।<br>
<br>
देशान्तरगते प्रेते द्रव्यं दायादबान्धवाः ।<br>
ज्ञातयो वा हरेयुस्तदागतास्तैर्विना नृपः ।। २५९.५३ ।।<br>
<br>
जिह्मं त्यजेयुर्निर्लोभमशक्तोऽन्येन कारयेत् ।<br>
अनेन विधिराख्यात ऋत्विक्कर्षककर्मिणां ।। २५९.५४ ।।<br>
<br>
ग्राहकैर्गृह्यते चौरो लोप्त्रेणाथ पदेन वा ।<br>
पूर्वकर्मापराधी वा तथैवाशुद्धवासकः ।। २५८.५५ ।।<br>
<br>
अन्येपि शङ्कया ग्राह्य जातिनामादिनिह्नवैः ।<br>
द्यूतस्त्रीपानशक्ताश्च शुष्कभिन्नमुखस्वराः ।। २५८.५६ ।।<br>
<br>
परद्रव्यगृहाणाञ्च पृच्छका गूढ़चारिणः ।<br>
निराया व्ययवन्तश्च विनष्टद्रव्यविक्रयाः ।। २५८.५७ ।।<br>
<br>
गृहीतः शङ्कया चौर्य्येनाम्नानञ्चेद्विशोधयेत् ।<br>
दापयित्वा हृतं द्रव्यं चोरदण्डेन दण्डयेत् ।। २५८.५८ ।।<br>
<br>
चौरं प्रदाप्यापहृतं घातयेद्विविधैर्बधैः ।<br>
सचिह्नं ब्राह्मणं कृत्वा स्वराष्ट्राद्विप्रवासयेत् ।। २५८.५९ ।।<br>
<br>
घातितेऽपहृते दोषो ग्रामभर्त्तुरमिर्गते ।<br>
म्वसीम्नि दद्याद्ग्रामस्तु पदं वा यत्र गच्छति ।। २५८.६० ।।<br>
<br>
पञ्चग्रामी वहिः क्रोशाद्दशग्राम्यऽथ वा पुनः ।<br>
वन्दिग्राहांस्तथा वाजिकञ्जराणाञ्च हारिणः ।। २५८.६१ ।।<br>
<br>
प्रसह्य घातिश्चैव शूलमारोपयेन्नरान् ।<br>
उत्क्षेपकग्रन्थिभेदौ करसन्दंशहीतकौ ।। २५८.६२ ।।<br>
<br>
कार्य्यौ द्वितीयापराधे करपादैकहीनकौ ।<br>
भक्तावकाशाग्न्युदकमन्त्रोपकरणव्ययान् ।। २५८.६३ ।।<br>
<br>
दत्त्वा चौरस्य हन्तुर्वा जानतो दम उत्तमः ।<br>
शस्त्रावपाते गर्भस्य पातने चोत्तमो दमः ।। २५८.६४ ।।<br>
<br>
उत्तमो वाऽधमो वापि पुरुषस्त्रीप्रमापणे ।<br>
शिलां बद्‌ध्बा क्षिपेदप्सु नरघ्नीं विषदां स्त्रियं ।। २५८.६५ ।।<br>
<br>
विषाग्निदां निजगुरुनिजापत्यप्रमापणीं ।<br>
विकर्णकरनासौष्ठीं कृत्वा गोभिः प्रमापयेत् ।। २५८.६६ ।।<br>
<br>
क्षेत्रवेश्मवनग्रामविवीतखलदाहकाः ।<br>
राजपत्न्यभिऽगामी च दग्धव्यास्तु कटाग्निना ।। २५८.६७ ।।<br>
<br>
पुमान् संग्रहणे ग्राह्यः केशाकेशिपरस्त्रियाः ।<br>
स्वजातावुत्तमो दण्ड आनुलोम्ये तु मध्यमः ।। २५८.६८ ।।<br>
<br>
प्रातिलोम्ये बधः पुंसां नार्य्याः कर्णावकर्त्तनम् ।<br>
नीवीस्तनप्रावरणनाभिकेशावमर्द्दनम् ।। २५८.६९ ।।<br>
<br>
अदेशकालसम्भाषं सहावस्थानमेव च ।<br>
स्त्री निषेधे शतं दद्याद् द्विशतन्तु दमं पुमान् ।। २५८.७० ।।<br>
<br>
प्रतिषेधे तयोर्दण्डो यथा संग्रहणे तथा ।<br>
पशून् गच्छञ्छतं दाप्यो हीनां स्त्रीं गाश्च मध्यमम् ।। २५८.७१ ।।<br>
<br>
अवरुद्धासु दासीषु भुजिष्यासु तथैव च ।<br>
गम्यास्वपि पूमान्दाप्यः पञ्चाशत् पणिकन्दमम् ।। २५८.७२ ।।<br>
<br>
प्रसह्य दास्यबिगमे दण्डो दशपणः स्मृतः ।<br>
कुबन्धेनाङ्क्य गमयेदन्त्याप्रव्रजितागमे ।। २५८.७३ ।।<br>
<br>
न्यूनं वाप्यधिकं वापि लिखेद् यो राजशासनम् ।<br>
कूटस्वर्णव्यवहारी विमांसस्य च विक्रयी ।। २५८.७४ ।।<br>
<br>
अभक्षैर्दूषयन् विप्रं दण्ड उत्तमसाहसम् ।<br>
कूटस्वर्णव्यवहारी विमांसस्य च विक्रयी ।। २५८.७५ ।।<br>
<br>
अङ्गहीनश्च कर्त्तव्यो दाप्यश्चोत्तमसाहसं ।<br>
शक्तो ह्यमोक्षयन् स्वामी दंष्ट्रिणः श्रृङ्गिणस्तथा ।। २५८.७६ ।।<br>
<br>
प्रथमं साहसं दद्याद्विक्रूष्टे द्विगुणं तथा ।<br>
अचौरञ्चौरेऽभिवदन् दाप्यः पञ्चशतं दमं ।। २५८.७७ ।।<br>
<br>
राज्ञोऽनिष्टप्रवक्तारं तस्यैवाक्रोशकं तथा ।<br>
मृताङ्गलग्नविक्रेतुर्गुरोस्ताड़यितुस्तथा ।। २५८.७८ ।।<br>
<br>
तन्मन्त्रस्य च भेत्तारं छित्त्वा जिह्वां प्रवासयेत् ।<br>
राजयानासनारोढुर्दण्डो मध्यमसाहसः ।। २५८.७९ ।.<br>
<br>
द्विनेत्रभेदिनो राजद्विष्टादेशकृतस्तथा ।<br>
विप्रत्वेन च शूद्रस्य जीवतोऽष्टशतो दमः ।। २५८.८० ।।<br>
<br>
यो मन्येताजितोऽस्मीति न्याये नाभिपराजितः ।<br>
तमायान्तं पुनर्ज्जित्वा दण्डयेद् द्विगुणं दमं ।। २५८.८१ ।।<br>
<br>
राज्ञाऽन्यायेन यो दण्डा गृहीतो वरुणायतं ।<br>
निवेद्य दद्याद्विप्रेभ्यः स्वयं त्रिशद्‌गुणीकृतं ।। २५८.८२ ।।<br>
<br>
धर्म्मश्चार्थश्च कीत्तिश्च लोकपङ्‌क्तिरुपग्रहः ।<br>
प्रजाभ्यो बहुमानञ्च स्वर्गस्थानञ्च शाश्वत्म् ।। २५८.८३ ।।<br>
<br>
पश्यतो व्यवहारांश्च गुणाः स्युः सप्त भूपतेः ।<br>
<br>
इत्यादिमहापुराणे आग्नेये वाक्‌पारुष्यादिप्रकरणं नामाष्टपञ्चाशदधिकद्विशततमोऽध्यायः ।।<br>
