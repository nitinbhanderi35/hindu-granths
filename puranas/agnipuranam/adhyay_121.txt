<span style="font-size: 14pt; line-height: 200%">अग्निरुवाच<br>
ज्योतिःशास्त्रं प्रवक्ष्यामि शुभाशुभविवेकदं  ।०१<br>
चातुर्लक्षस्य सारं यत्तज्ज्ञात्वा सर्वविद्भवेत् ॥०१<br>
षडष्टके(३)<sup id="cite_ref-1" class="reference"><a href="#cite_note-1">[१]</a></sup> विवाहो न न च द्विद्वादशे स्त्रियाः  ।०२<br>
न त्रिकोणे ह्यथ प्रीतिः(४)<sup id="cite_ref-2" class="reference"><a href="#cite_note-2">[२]</a></sup> शेषे च समसप्तके  ॥०२<br>
द्विद्वादशे त्रिकोणे च मैत्रीक्षेत्रपयोर्यदि  ।०३<br>
भवेदेकाधिपत्यञ्च ताराप्रीतिरथापि वा  ॥०३<br>
तथापि कार्यः संयोगो न तु षट्काष्टके पुनः  ।०४<br>
जीवे भृगौ चास्तमिते म्रियते च पुमान् स्त्रिया  ॥०४<br>
गुरुक्षेत्रगते सूर्ये सूर्यक्षेत्रगते गुरौ  ।०५<br>
विवाहं न प्रशंसन्ति कन्यावैधव्यकृद्भवेत् ॥०५<br>
अतिचारे त्रिपक्षं स्याद्वक्रे मासचतुष्टयं  ।०६<br>
व्रतोद्वाहौ न कुर्वीत गुरोर्वक्रातिचारयोः  ॥०६<br>
चैत्रे पौषे न रिक्तासु हरौ सुप्ते कुजे रवौ  ।०७<br>
चन्द्रक्षये चाशुभं स्यात्सन्ध्याकालः शुभावहः  ॥०७<br>
रोहिणी चोत्तरा मूलं स्वाती हस्तोऽथ रेवती  ।०८<br>
तुले न मिथुने शस्तो विवाहः परिकीर्तितः  ॥०८<br>
विवाहे कर्णबेधे च व्रते पुंसवने तथा  ।०९<br>
प्राशने चाद्यचूडायां बिद्धर्क्षञ्च विवर्जयेत्(१)<sup id="cite_ref-3" class="reference"><a href="#cite_note-3">[३]</a></sup>  ॥०९<br>
श्रवणे मूलपुष्ये च सूर्यमङ्गलजीवके  ।१०<br>
कुम्भे सिंहे च मिथुने कर्म पुंसवनं स्मृतं  ॥१०<br>
हस्ते मूले मृगे पौष्णे बुधे शुक्रे च निष्कृतिः  ।११<br>
अर्केन्दुजीवभृगुजे मूले ताम्बूलभक्षणं  ॥११<br>
अन्नस्य प्राशनं शुक्रे जीवे मृगे च मौनके(२)<sup id="cite_ref-4" class="reference"><a href="#cite_note-4">[४]</a></sup>  ।१२<br>
हस्तादिपञ्चके पुष्पे कृत्तिकादित्रये तथा  ॥१२<br>
अश्विन्यामथ रेवत्यां नवान्नफलभक्षणं  ।१३<br>
पुष्पा हस्ता तथा ज्येष्ठा रोहिणी श्रवणाश्विनौ  ॥१३<br>
स्वातिसौम्ये च भैषज्यं कुर्यादन्यत्र वर्जयेत् ।१४<br>
पूर्वात्रयं(१)<sup id="cite_ref-5" class="reference"><a href="#cite_note-5">[५]</a></sup> मघा याम्यं पावनं(२)<sup id="cite_ref-6" class="reference"><a href="#cite_note-6">[६]</a></sup> श्रवणत्रयं  ॥१४<br>
भौमादित्यशनेर्वारे स्नातव्यं रोगमुक्तितः  ।१५<br>
पार्थिवे चाष्टह्रींकारं मध्ये नाम च दिक्षु च  ॥१५<br>
ह्रीं पुटं पार्थिवे दिक्षु ह्रीं विदिक्षु लिखेद्वसून्  ।१६<br>
गोरोचनाकुङ्कुमेन भूर्जे वस्त्रे गले धृतं  ॥१६<br>
शत्रवो वशमायान्ति मन्त्रेणानेन निश्चितं  ।१७<br>
श्रीं ह्रीं सम्पुटं नाम श्रीं ह्रीं पत्राष्टके क्रमात् ॥१७<br>
गोरोचनाकुङ्कुमेन भुर्जेऽथ सुभगावृते  ।१८<br>
गोमध्यवागमः पत्रे हरिद्राया रसेन च  ॥१८<br>
शिलापट्टेऽरीन् स्तम्भयति भूमावधोमुखीकृटं  ।१९<br>
ओं हूं सः(३)<sup id="cite_ref-7" class="reference"><a href="#cite_note-7">[७]</a></sup> सम्पुटन्नाम ओं हूं सः(४)<sup id="cite_ref-8" class="reference"><a href="#cite_note-8">[८]</a></sup> पत्राष्टके क्रमात् ॥१९<br>
गोरोचनाकुङ्कुमेन भूर्जे मृत्युनिवारणं  ।२०<br>
एकपञ्चनवप्रीत्यै(५)<sup id="cite_ref-9" class="reference"><a href="#cite_note-9">[९]</a></sup> द्विषत्द्वादशयोगकाः  ॥२०<br>
त्रिसप्तैकादशे लाभो वेदाष्टद्वादशे रिपुः  ।२१<br>
तनुर्धनञ्च सहजः सुहृत्सुतो रिपुस्तथा  ॥२१<br>
जाया निधनधर्मौ च कर्मायव्ययकं क्रमात् ।२२<br>
स्फुटं मेषादिलग्नेषु नवताराबलं वदेत् ॥२२<br>
जन्म सम्पद्विपत्क्षेमं प्रत्यरिः साधकः क्रमात् ।२३<br>
निधनं मित्रप्रममित्रं ताराबलं विदुः  ॥२३<br>
धारे ज्ञगुरुशुक्राणां सूर्याचन्द्रमसोस्तथा  ।२४<br>
माघादिमसाषट्के तु क्षीरमाद्यं प्रशस्यते  ॥२४<br>
कर्णबेधो बुधे जीवे पुष्ये श्रवणचित्रयोः  ।२५<br>
पञ्चमेऽब्दे चाध्ययनं षष्ठीं प्रतिपदन्त्यजेत् ॥२५<br>
रिक्तां पञ्चदशीं भौमं प्रार्च्य वाणीं हरिं श्रियं  ।२६<br>
माघादिमासषत्के तु(१)<sup id="cite_ref-10" class="reference"><a href="#cite_note-10">[१०]</a></sup> मखलाबन्धनं शुभं  ॥२६<br>
चूडाकरणकाद्यञ्च श्रवणादौ न शस्यते  ।२७<br>
अस्तं याते गुरो शुक्रे क्षीणे च शशलाञ्छने  ॥२७<br>
उपनीतस्य विप्रस्य मृत्युं जाड्यं विनिर्दिशेत् ।२८<br>
क्षौरर्क्षे शुभवारे च समावर्तनमिष्यते  ॥२८<br>
शुभक्षेत्रे विलग्नेषु शुभयुक्तेक्षितेषु च  ।२९<br>
अश्विनीमघाचित्रासु स्वातीयाम्योत्तरासु च  ॥२९<br>
पुनर्वसौ तथा पुष्ये धनुर्वेदः प्रशस्यते  ।३०<br>
भरण्यार्द्रा मघाश्लेषा वह्निभगर्क्षयोस्तथा  ॥३०<br>
जिजीविषुर्न कुर्वीत वस्त्रप्रावरणं नरः  ।३१<br>
गुरौ शुक्रे बुधे वस्त्रं विवाहादौ न भादिकं  ॥३१<br>
रेवत्यश्विधनिष्ठासु हस्तादिषु च पञ्चसु  ।३२<br>
शङ्खविद्रुमरत्नानां परिधानं प्रशस्यते  ॥३२<br>
याम्यसर्पधनिष्ठासु(१)<sup id="cite_ref-11" class="reference"><a href="#cite_note-11">[११]</a></sup> त्रिषु पूर्वेषु वारुणे(२)<sup id="cite_ref-12" class="reference"><a href="#cite_note-12">[१२]</a></sup>  ।३३<br>
क्रीतं हानिकरं द्रव्यं विक्रीतं लाभकृद्भवेत् ॥३३<br>
अश्विनीस्वातिचित्रासु रेवत्यां वारुणे हरौ  ।३४<br>
क्रीतं लाभकरं द्रवयं विक्रीतं हानिकृद्भवेत् ॥३४<br>
भरणी त्रीणि पूर्वाणि आर्द्राश्लेषा मघानिलाः  ।३५<br>
वह्निज्येष्टाविशाखासु स्वामिनो नोपतिष्ठते  ॥३५<br>
द्रव्यं दत्तं प्रयुक्तं वा यत्र निक्षिप्यते धनं  ।३६<br>
उत्तरे श्रवणे शाक्रे कुर्याद्राजाभिषेचनं  ॥३६<br>
चैत्रं ज्येष्ठं तथा भाद्रमाश्विनं पौषमेव च  ।३७<br>
माघं चैव परित्यज्य शेषमासे गृहं शुभं  ॥३७<br>
अश्विनी रोहिणी मूलमुत्तरात्रयमैन्दवं  ।३८<br>
स्वाती हस्तानुराधा च गृहारम्भे प्रशस्यते  ॥३८<br>
आदित्यभौमवर्जन्तु वापीप्रासादके तथा  ।३९<br>
सिंहराशिगते जीवे गुर्वादित्ये मलिम्लुचे  ॥३९<br>
बाले वृद्धेऽस्तगे शुक्रे गृहकर्म विवर्जयेत् ।४०<br>
अग्निदाहो भयं रोगो राजपीडा धनक्षतिः  ॥४०<br>
सङ्ग्रहे तृणकाष्ठानां कृते श्रवणपञ्चके  ।४१<br>
गृहप्रवेशनं कुर्याद्धनिष्ठोत्तरवारुणे  ॥४१<br>
नौकाया घटने द्वित्रिपञ्चसप्तत्रयोदशी  ।४२<br>
नृपदर्शी धनिष्ठासु हस्तापौष्णाश्विनीषु च  ॥४२<br>
पूर्वात्रयन्धनिष्ठार्द्रा वह्निः सौम्यविशाखयोः  ।४३<br>
अश्लेषा चाश्विनी चैव यात्रासिद्धिस्तु सम्पदा(१)<sup id="cite_ref-13" class="reference"><a href="#cite_note-13">[१३]</a></sup>  ॥४३<br>
त्रिषूत्तरेषु रोहिण्यां सिनीबाली चतुर्दशी  ।४४<br>
श्रवणा चैव हस्ता च चित्रा च वैष्णवी तथा  ॥४४<br>
गोष्ठयात्रां न कुर्वीत प्रवेशं नैव कारयेत् ।४५<br>
अनिलोत्तररोहिण्यां मृगमूलपुनर्वसौ  ॥४५<br>
पुष्यश्रवणहस्तेषु कृषिकर्म समाचरेत्(२)<sup id="cite_ref-14" class="reference"><a href="#cite_note-14">[१४]</a></sup>  ।४६<br>
पुनर्वसूत्तरास्वातीभगमूलेन्द्रवारुणे(३)<sup id="cite_ref-15" class="reference"><a href="#cite_note-15">[१५]</a></sup>  ॥४६<br>
गुरोः शुक्रस्य वारे वा वारे च(४)<sup id="cite_ref-16" class="reference"><a href="#cite_note-16">[१६]</a></sup> सोमभास्वतोः  ।४७<br>
वृषलग्ने च कर्तव्यङ्कन्यायां मिथुने तथा  ॥४७<br>
द्विपञ्च(५)<sup id="cite_ref-17" class="reference"><a href="#cite_note-17">[१७]</a></sup> दशमी सप्त तृतीया च त्रयोदशी  ।४८<br>
रेवतीरोहिणीन्द्राग्निहस्तमैत्रोत्तरेषु(६)<sup id="cite_ref-18" class="reference"><a href="#cite_note-18">[१८]</a></sup> च  ॥४८<br>
मन्दारवर्जं वीजानि वापयेत्सम्पदर्थ्यपि(७)<sup id="cite_ref-19" class="reference"><a href="#cite_note-19">[१९]</a></sup>  ।४९<br>
रेवतीहस्तमूलेषु श्रवणे भगमैत्रयोः  ॥४९<br>
पितृदैवे तथा सौम्ये धान्यच्छेदं मृगोदये  ।५०<br>
हस्तचित्रादितिस्वातौ रेवत्यां श्रवणत्रये  ॥५०<br>
स्थिरे लग्ने(८)<sup id="cite_ref-20" class="reference"><a href="#cite_note-20">[२०]</a></sup> गुरोर्वारे अथ(९)<sup id="cite_ref-21" class="reference"><a href="#cite_note-21">[२१]</a></sup> भार्गवसौम्ययोः  ।५१<br>
याम्यादितिमघाज्येष्ठासूतरेषु प्रवेशयेत् ॥५१<br>
ओं धनदाय(१)<sup id="cite_ref-22" class="reference"><a href="#cite_note-22">[२२]</a></sup> सर्वधनेशाय देहि मे धनं स्वाहा(२)<sup id="cite_ref-23" class="reference"><a href="#cite_note-23">[२३]</a></sup> । <br>
ओं नवे वर्षे इलादेवि लोकसंवर्धनि कामरूपिणि देहि मे धनं स्वाहा ॥<br>
पत्रस्थं लिखितं धान्यराशिस्थं धान्यवर्धनं  ।५२<br>
त्रिपूर्वासु विशाखायां धनिष्ठावारुणेऽपि च  ॥५२<br>
एतेषु षट्सु विज्ञेयं धान्यनिष्क्रमणं बुधैः  ।५३<br>
देवतारामवाप्यादिप्रतिष्ठोदङ्मुखे रवौ  ॥५३<br>
मिथुनस्थे रवौ दर्शाद्यादि स्याद्द्वादशी तिथिः  ।५४<br>
सदा तत्रैव कर्तव्यं शयनं चक्रपाणिनः  ॥५४<br>
सिंहतौलिङ्गते(३)<sup id="cite_ref-24" class="reference"><a href="#cite_note-24">[२४]</a></sup> चार्के दर्शाद्यद्वादशीद्वयं  ।५५<br>
आदाविन्द्रसमुप्त्यानं प्रबोधश्च हरेः क्रमात् ॥५५<br>
तथा कन्यागते भानौ(४)<sup id="cite_ref-25" class="reference"><a href="#cite_note-25">[२५]</a></sup> दुर्गोप्त्याने तथाष्टमी  ।५६<br>
त्रिपादेषु च ऋक्षेषु यदा भद्रा तिथिर्भवेत् ॥५६<br>
भौमादित्यशनैश्चारि विज्ञेयं तत्त्रिपुष्करं  ।५७<br>
सर्वकर्मण्युपादेया विशुद्धिश्चन्द्रतरयोः(५)<sup id="cite_ref-26" class="reference"><a href="#cite_note-26">[२६]</a></sup>  ॥५७<br>
जन्माश्रितस्त्रिषष्ठश्च सप्तमो दशमस्तथा  ।५८<br>
एकादशः शशी येषान्तेषामेव शुभं वदेत् ॥५८<br>
शुक्लपक्षे द्वीतीयश्च पञ्चमो नवमः शुभः  ।५९<br>
मित्रातिमित्रसाधकसपत्क्षेमादितारकाः  ॥५९<br>
जन्मना मृत्युमाप्नोति विपदा धनसङ्क्षयं  ।६०<br>
प्रत्यरौ मरणं विद्यान्निधने याति पञ्चतां  ॥६०<br>
कृष्णाष्टमीदिनादूर्ध्वं यावच्छुक्लाष्टमीदिनं(१)<sup id="cite_ref-27" class="reference"><a href="#cite_note-27">[२७]</a></sup>  ।६१<br>
तावत्कालं शशी क्षीणः पूर्णस्तत्रोपरि स्मृतः  ॥६१<br>
वृषे च मिथुने भानौ जीवे चन्द्रेन्द्रदैवते(२)<sup id="cite_ref-28" class="reference"><a href="#cite_note-28">[२८]</a></sup>  ।६२<br>
पौर्णमासी गुरोर्वारे महाज्येष्ठी प्रकीर्तिता  ॥६२<br>
ऐन्द्रे गुरुः शशी चैव प्राजापत्ये रविस्तथा  ।६३<br>
पूर्णिमा ज्येष्ठमासस्य महाज्यैष्ठी प्रकीर्तिता  ॥६३<br>
स्वात्यन्तरे यन्त्रनिष्ठे शक्रस्योत्थापयेद्ध्वजं  ।६४<br>
हर्यृक्षपादे(३)<sup id="cite_ref-29" class="reference"><a href="#cite_note-29">[२९]</a></sup> चाश्विन्यां सप्ताहान्ते विसर्जयेत् ॥६४<br>
सर्वं हेमसमन्दानं सर्वे ब्रह्मसमा द्विजाः  ।६५<br>
सर्वं गङ्गासमन्तोयं राहुग्रस्ते दिवाकरे  ॥६५<br>
ध्वाङ्क्षी महोदरी घोरा मन्दा मन्दाकिनी द्विजाः(४)<sup id="cite_ref-30" class="reference"><a href="#cite_note-30">[३०]</a></sup>  ।६६<br>
राक्षसी च क्रमेणार्कात्सङ्क्रान्तिर्नामभिः स्मृता  ॥६६<br>
बालवे कौलवे नागे तैतिले करणे यदि  ।६७<br>
उत्तिष्ठन् सङ्क्रमत्यर्क्रस्तदा लोकः(५)<sup id="cite_ref-31" class="reference"><a href="#cite_note-31">[३१]</a></sup> सुखी भवेत् ॥६७<br>
गरे ववे वणिग्विष्टौ किन्तुघ्ने शकुनौ व्रजेत् ।६८<br>
राज्ञो दोषेण लोकोऽयम्पीड्यते सम्पदा समं  ॥६८<br>
चतुष्पाद्विष्टिवाणिज्ये शयितः सङ्क्रमेद्रविः  ।६९<br>
दुर्भिक्षं राजसङ्ग्रामो दम्पत्योः संशयो भवेत् ॥६९<br>
आधाने जन्मनक्षत्रे व्याधौ क्लेशादिकं भवेत् ।७०<br>
कृत्तिकायान्नवदिनन्त्रिरात्रं रोहिणीषु च  ॥७०<br>
मृगशिरःपञ्चरात्रं आर्द्रासु(१)<sup id="cite_ref-32" class="reference"><a href="#cite_note-32">[३२]</a></sup> प्राणनाशनं  ।७१<br>
पुनर्वसौ च पुष्ये च सप्तरात्रं विधीयते  ॥७१<br>
नवरात्रं तथाश्लेषा श्मशानान्तं मघासु च  ।७२<br>
द्वौ मासौ पूर्वफाल्गुन्यामुत्तरासु त्रिपञ्चकम्(२)<sup id="cite_ref-33" class="reference"><a href="#cite_note-33">[३३]</a></sup>  ॥७२<br>
हस्ते तु दृश्यते चित्रा अर्धमासन्तु पीडनम्  ।७३<br>
मासद्वयन्तथा स्वातिर्विशाखा विंशतिर्दिनं  ॥७३<br>
मैत्रे चैव दशाहानि ज्येष्ठास्वेवार्धमासकम्  ।७४<br>
मूले न जायते मोक्षः पूर्वाषाढा त्रिपञ्चकम्(३)<sup id="cite_ref-34" class="reference"><a href="#cite_note-34">[३४]</a></sup>  ॥७४<br>
उत्तरा दिनविंशत्या द्वौ मासौ श्रवणेन च  ।७५<br>
धनिष्ठा चार्धमासञ्च वारुणे च दशाहकम्  ॥७५<br>
न च भाद्रपदे मोक्ष उत्तरासु त्रिपञ्चकम्  ।७६<br>
रेवती दशरात्रञ्च अहोरात्रन्तथाश्विनी  ॥७६<br>
भरण्यां प्राणहानिः स्याद्गायत्रीहोमतः शुभं  ।७७<br>
पञ्चधान्यतिलाज्याद्यैर्धेनुदानन्द्विजे शमं  ॥७७<br>
दशा सूर्यस्य षष्ठाब्दा इन्दोः पञ्चदशैव तु  ।७८<br>
अष्टौ वर्षाणि भौमस्य दशसप्तदशा बुधे  ॥७८<br>
दशाब्दानि दशा पङ्गोरूनविंशद्गुरोर्दृशा  ।७६<br>
राहोर्द्वादशवर्षाणि भार्गवस्यैकविंशतिः  ॥७६<br>
<br>
इत्याग्नेये महापुराणे ज्योतिःशस्त्रसारो नाम एकविंशत्यधिकशततमोऽध्यायः ॥<br>
<br>
</span>
