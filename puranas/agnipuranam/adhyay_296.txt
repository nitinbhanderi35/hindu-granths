<span style="font-size: 14pt; line-height: 200%"><br>
अग्निरुवाच<br>
वक्ष्ये रुद्रविधानन्तु पञ्चाङ्गं सर्व्वदं परं ।<br>
हृदयं <a class="external text" href="https://sa.wikisource.org/s/1zc6">शिवसङ्कल्पः</a> शिवः सूक्तन्तु पौरुषम् ।। २९६.१ ।।<br>
शिखा<a href="/wiki/%E0%A4%B6%E0%A5%81%E0%A4%95%E0%A5%8D%E0%A4%B2%E0%A4%AF%E0%A4%9C%E0%A5%81%E0%A4%B0%E0%A5%8D%E0%A4%B5%E0%A5%87%E0%A4%A6%E0%A4%83/%E0%A4%85%E0%A4%A7%E0%A5%8D%E0%A4%AF%E0%A4%BE%E0%A4%AF%E0%A4%83_%E0%A5%A9%E0%A5%A7" title="शुक्लयजुर्वेदः/अध्यायः ३१">द्भ्यः सम्भृतं</a> सूक्त<a href="/wiki/%E0%A4%B6%E0%A5%81%E0%A4%95%E0%A5%8D%E0%A4%B2%E0%A4%AF%E0%A4%9C%E0%A5%81%E0%A4%B0%E0%A5%8D%E0%A4%B5%E0%A5%87%E0%A4%A6%E0%A4%83/%E0%A4%85%E0%A4%A7%E0%A5%8D%E0%A4%AF%E0%A4%BE%E0%A4%AF%E0%A4%83_%E0%A5%A7%E0%A5%AD" title="शुक्लयजुर्वेदः/अध्यायः १७">माशुः</a> कवचमेव च ।<br>
शतरुद्रीयमस्त्रञ्च रुद्रस्याङ्गानि पञ्च हि ।। २९६.२ ।।<br>
पञ्चाङ्गान्न्यस्य तं ध्यात्वा जपेद्रुद्रांस्ततः क्रमात् ।<br>
<a href="/wiki/%E0%A4%B6%E0%A5%81%E0%A4%95%E0%A5%8D%E0%A4%B2%E0%A4%AF%E0%A4%9C%E0%A5%81%E0%A4%B0%E0%A5%8D%E0%A4%B5%E0%A5%87%E0%A4%A6%E0%A4%83/%E0%A4%85%E0%A4%A7%E0%A5%8D%E0%A4%AF%E0%A4%BE%E0%A4%AF%E0%A4%83_%E0%A5%A9%E0%A5%AA" title="शुक्लयजुर्वेदः/अध्यायः ३४">यज्जाग्रत</a> इति सूक्तं षडृचं मानसं विदुः ।। २९६.३ ।।<br>
ऋषिः स्याच्छिवसङ्कल्पश्छन्दस्त्रिष्टुबुदाहृतं ।<br>
शिवः सहस्रशीर्षेति तस्य नारायणोऽप्यृषिः।। २९६.४ ।।<br>
देवता पुरुषोऽनुष्टुप्‌छन्दो ज्ञेयञ्च त्रैष्टुभम् ।<br>
<sup id="cite_ref-1" class="reference"><a href="#cite_note-1">[१]</a></sup>अद्भ्यः सम्भृतं सूक्तमृषिरुत्तरगोनरः ।। २९६.५ ।।<br>
आद्यानान्तिसृणां त्रिष्टुप्‌छन्दोऽनुष्टुब्द्वयोरपि ।<br>
छन्दस्त्रैष्टुभमन्त्यायाः पुरुषोऽस्यापि देवता ।। २९६.६ ।।<br>
<a href="/wiki/%E0%A4%8B%E0%A4%97%E0%A5%8D%E0%A4%B5%E0%A5%87%E0%A4%A6%E0%A4%83_%E0%A4%B8%E0%A5%82%E0%A4%95%E0%A5%8D%E0%A4%A4%E0%A4%82_%E0%A5%A7%E0%A5%A6.%E0%A5%A7%E0%A5%A6%E0%A5%A9" title="ऋग्वेदः सूक्तं १०.१०३">आशुरिन्द्रो</a> द्वादशानां छन्दस्त्रिष्टुबुदाहृतं ।<br>
ऋषिः प्रोक्तः प्रतिरथः सूक्ते सप्तदशार्च्चके ।। २९६.७ ।।<br>
पृथक्‌पृथक् देवताः स्युः पुरुविदङ्गदेवता ।<br>
अवशिष्टदैवतेषु छन्दोऽनुष्टुबुदाहृतं ।। २९६.८ ।।<br>
<a href="/wiki/%E0%A4%B6%E0%A5%81%E0%A4%95%E0%A5%8D%E0%A4%B2%E0%A4%AF%E0%A4%9C%E0%A5%81%E0%A4%B0%E0%A5%8D%E0%A4%B5%E0%A5%87%E0%A4%A6%E0%A4%83/%E0%A4%85%E0%A4%A7%E0%A5%8D%E0%A4%AF%E0%A4%BE%E0%A4%AF%E0%A4%83_%E0%A5%A7%E0%A5%AC" title="शुक्लयजुर्वेदः/अध्यायः १६">असौ यस्ताम्रो</a> भवतीन्द्रः पुरुलिङ्गोक्तदेवताः ।<br>
पङ्क्तिच्छन्दोऽथ <a href="/wiki/%E0%A4%B6%E0%A5%81%E0%A4%95%E0%A5%8D%E0%A4%B2%E0%A4%AF%E0%A4%9C%E0%A5%81%E0%A4%B0%E0%A5%8D%E0%A4%B5%E0%A5%87%E0%A4%A6%E0%A4%83/%E0%A4%85%E0%A4%A7%E0%A5%8D%E0%A4%AF%E0%A4%BE%E0%A4%AF%E0%A4%83_%E0%A5%A7%E0%A5%AD" title="शुक्लयजुर्वेदः/अध्यायः १७">मर्म्माणि</a> त्वपो लिङ्गोक्तदेवताः ।। २९६.९ ।।<br>
रौद्राध्याये च सर्व्वस्मिन्नृषिः स्यात् परमेष्ठ्यपि ।<br>
प्रजापतिर्व्वा देवानां कुत्सस्य तिसृणां पुनः ।। २९६.१० ।।<br>
<sup id="cite_ref-2" class="reference"><a href="#cite_note-2">[२]</a></sup>मनोद्वयोरुमैका स्याद्रुद्रो रुद्राश्च देवताः ।<br>
आद्योनुवाकोऽथ पूर्व्व एकरुद्राख्यदैवतः ।। २९६.११ ।।<br>
छन्दो गायत्रमाद्याया अनुष्टुप्‌ तिसृणामृचाम् ।<br>
तिसृणाञ्च तथा पङ्क्तिरनुष्टुबथ संस्मृतम् ।। २९६.१२ ।।<br>
द्वयोश्च जगतीछन्दो रुद्राणामप्यशीतयः ।<br>
<sup id="cite_ref-3" class="reference"><a href="#cite_note-3">[३]</a></sup>हिरण्यबाहवस्तिस्रो नमो वः किरिकाय<sup id="cite_ref-4" class="reference"><a href="#cite_note-4">[४]</a></sup> च ।। २९६.१३ ।।<br>
पञ्चर्च्चो रुद्रदेवाः स्युर्मन्त्रे रुद्रानुवाकके ।<br>
विंशके रुद्रदेवास्ताः प्रथमा बृहती स्मृता ।। २९६.१४ ।।<br>
ऋग्‌द्वितीया त्रिजगती तृतीया त्रिष्टुबेव च ।<br>
अनुष्टुभो यजुस्तिस्र आर्योभिज्ञः सुसिद्धिभाक् ।। २९६.१५ ।<br>
त्रैलोक्यमोहनेनापि विषव्याध्यरिमर्द्दनं ।<br>
इँ श्रीँ ह्रीँ ह्रैँ हूँ त्रैलोक्यमोहनाय विष्णवे नमः ।। २९६.१६ ।।<br>
ओं हं इँ उग्रवीरं महाविष्णुं ज्वलन्तं सर्वतोमुखं ।<br>
नृसिंहं भीषणं भद्रं मृत्युमृत्युन्नमाम्यहं ।। २९६.१७ ।।<br>
अयमेव तु पञ्चाङ्गो मन्त्रः सर्वार्थसाधकः ।<br>
द्वादशाष्टाक्षरौ मन्त्रौ विषव्याधिविमर्द्दनौ ।। २९६.१८ ।।<br>
कुब्जिका त्रिपुरा गौरी चन्द्रिका विषहारिणी ।<br>
प्रसादमन्त्रो विषहृदायुरारोग्यवर्द्धनं ।। २९६.१९ ।।<br>
सौरो विनायकस्तद्वद्रुद्रमन्त्राः सदाखिलाः ।। २९६.२० ।।<br>
<br>
इत्यादिमहापुराणे आग्नेये पञ्चाङ्गरुद्रविधानं नाम षण्नवत्यधिकद्विशततमोऽध्यायः ।।<br>
<br>
</span>
