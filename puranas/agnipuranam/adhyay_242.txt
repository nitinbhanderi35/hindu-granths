<span style="font-size: 14pt; line-height: 200%">राम उवाच<br>
षड्विधन्तु बलं व्यूह्य देवान् प्रार्च्य रिपुं व्रजेत् ।२४२.००१<br>
मौलं भूतं श्रोणिसुहृद्द्विषदाटविकं बलं  ॥२४२.००१<br>
पूर्वं पूर्वं गरीयस्तु बलानां व्यसनं तथा  ।२४२.००२<br>
षडङ्गं मन्त्रकोषाभ्यां पदात्यश्वरथद्विपैः  ॥२४२.००२<br>
नद्यद्रवनदुर्गेषु यत्र यत्र भयं भवेत् ।२४२.००३<br>
सेनापतिस्तत्र तत्र गच्छेद्व्यूहीकृतैर्बलैः  ॥२४२.००३<br>
नायकः पुरतो यायात्प्रवीरपुरुषावृतः  ।२४२.००४<br>
मध्ये कलत्रं स्वामी च कोषः फल्गु च यद्बलं  ॥२४२.००४<br>
पार्श्वयोरुभयोरश्वा वाजिनां पार्श्वयो रथाः  ।२४२.००५<br>
रथानां पार्श्वयोर्नागा नागानां चाटवीबलं  ॥२४२.००५<br>
पश्चात्सेनापतिः सर्वं पुरस्कृत्य कृती स्वयं  ।२४२.००६<br>
यायात्सन्नद्धसैन्यौघः खिन्नानाश्वासयञ्च्छनैः  ॥२४२.००६<br>
यायाद्व्यूहेन महता मकरेण पुरोभये  ।२४२.००७<br>
श्येनेनोद्धृतपक्षेण सूच्या वा वीरवक्त्रया  ॥२४२.००७<br>
पश्चाद्भये तु शकटं पार्श्वयोर्वज्रसञ्ज्ञितं(१)  ।२४२.००८<br>
सर्वतः सर्वतोभद्रं भये व्यूहं प्रकल्पयेत् ॥२४२.००८<br>
कन्दरे शैलगहने निम्नगावनसङ्कटे  ।२४२.००९<br>
दीर्घाध्वनि परिश्रान्तं क्षुत्पिपासाहितक्लमं  ॥२४२.००९<br>
व्याधिदुर्भिक्षमरकपीडितं दस्युविद्रुतं  ।२४२.०१०<br>
पङ्कांशुजलस्कन्धं व्यस्तं पुञ्जीकृतं पथि  ॥२४२.०१०<br>
प्रसुप्तं भोजनव्यग्रमभूमिष्ठमसुस्थितं  ।२४२.०११<br>
चौराग्निभयवित्रस्तं वृष्टिवातसमाहतं  ॥२४२.०११<br>
इत्यादौ स्वचमूं रक्षेत्प्रसैन्यं च घतयेत् ।२४२.०१२<br>
विशिष्टो देशकालाभ्यां भिन्नविप्रकृतिर्बली  ॥२४२.०१२<br>
कुर्यात्प्रकाशयुद्धं हि कूटयुद्धं विपर्यये  ।२४२.०१३<br>
तेष्ववस्कन्दकालेषु परं हन्यात्समाकुलं  ॥२४२.०१३</span>
