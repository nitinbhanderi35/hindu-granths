<span style="font-size: 14pt; line-height: 200%">ब्रह्मचर्याश्रमधर्मः<br>
<br>
पुष्कर उवाच<br>
धर्ममाश्रमिणां वक्ष्ये भुक्तिमुक्तिप्रदं शृणु  ।१५३.००१<br>
षोडशर्तुनिशा स्त्रीणामाद्यस्तिस्रस्तु गर्हिताः  ॥१५३.००१<br>
व्रजेद्युग्मासु पुत्रार्थी कर्माधानिकमिष्यते  ।१५३.००२<br>
गर्भस्य स्पष्टताज्ञाने सवनं स्पन्दनात्पुरा  ॥१५३.००२<br>
षष्ठेऽष्टमे वा सीमन्तं पुत्रीयं नामभं शुभं  ।१५३.००३<br>
अच्छिन्ननाड्यां कर्तव्यं जातकर्म विचक्षणैः  ॥१५३.००३<br>
अशौचे तु व्यतिक्रान्ते नामकर्म विधीयते  ।१५३.००४<br>
शर्मान्तं ब्राह्मस्योक्तं वर्मान्तं क्षत्रियस्य तु  ॥१५३.००४<br>
गुप्तदासात्मकं नाम प्रशस्तं वैश्यशूद्रयोः  ।१५३.००५<br>
शर्मान्तं ब्रह्मणस्योक्तं वर्मान्तं क्षत्रियस्य च  ॥१५३.००५<br>
गुप्तदासात्मकं नाम प्रशस्तं वैश्यशूद्रयोः  ।१५३.००६<br>
बालं निवेदयेद्भर्त्रे तव पुत्रोऽयमित्युत  ॥१५३.००६<br>
यथाकुलन्तु चूडाकृद्ब्राह्मणस्योपनायनं  ।१५३.००७<br>
गर्भाष्टमेऽष्टमे वाब्दे गर्भादेकादशे नृपे  ॥१५३.००७<br>
गर्भात्तु द्वादशे वैश्ये षोडशाब्दादितो न हि  ।१५३.००८<br>
मुञ्जानां वल्कलानान्तु क्रमान्मौज्ज्याः प्रकीर्तिताः  ॥१५३.००८<br>
मार्गवैयाध्रवास्तानि चर्माणि व्रतचारिणां  ।१५३.००९<br>
पर्णपिप्पलविल्वानां क्रमाद्दण्डाः प्रकीर्तिताः  ॥१५३.००९<br>
केशदेशललाटास्यतुल्याः प्रोक्ताः क्रमेण तु  ।१५३.०१०<br>
अवक्राः सत्वचः सर्वे नाविप्लुष्टास्तु दण्डकाः  ॥१५३.०१०<br>
वासोपवीते कार्पासक्षौमोर्णानां यथाक्रमं  ।१५३.०११<br>
आदिमध्यावसानेषु भवच्छब्दोपलक्षितं  ॥१५३.०११<br>
प्रथमं तत्र भ्हिक्षेत यत्र भिक्षा ध्रुवं भवेत् ।१५३.०१२<br>
स्त्रीणाममन्त्रतस्तानि विवाहस्तु समन्त्रकः  ॥१५३.०१२<br>
उपनीय गुरुः शिष्यं सिक्षयेच्छौचमादितः  ।१५३.०१३<br>
आचारमग्निकार्यं च सन्ध्योपासनमेव च  ॥१५३.०१३<br>
आयुष्यं प्राङ्मुखो भुङ्क्ते यशस्यं दक्षिणामुखः  ।१५३.०१४<br>
श्रियं प्रत्यङ्मुखी भुङ्क्ते ऋतं भुङ्क्ते उदङ्मुखः  ॥१५३.०१४<br>
सायं प्रातश्च जुहुयान्नामेध्यं व्यस्तहस्तकं  ।१५३.०१५<br>
मधु मांस जनैः सार्धं गीतं नृत्यञ्च वै त्यजेत्(१)  ॥१५३.०१५<br>
<small><small>टिप्पणी<br>
१ नृत्यञ्च वर्जयेदिति ख.. , ग.. , घ.. , ङ.. , छ.. , ञ.. , ट.. च । सायं प्रातश्चेत्यादिः, नृत्यञ्च वै त्यजेदित्यन्तः पाठः ज.. पुस्तके नास्ति<br>
</small></small><br>
हिंसाम्परापवादं च अश्लीलं च विशेषतः  ।१५३.०१६<br>
दण्डादि धारयेन्नष्टमप्सु क्षिप्त्वान्यधारणं  ॥१५३.०१६<br>
वेदस्वीकरणं कृत्वा स्रायाद्वै दत्तदक्षिणः  ।१५३.०१७<br>
१७ द् ।. नैष्ठिको ब्रह्मचारी वा देहान्तं निवसेद्गुरौ  ॥१५३.०<br>
<br>
इत्याग्नेये महापुराणे ब्रह्मचर्याश्रमो नाम त्रिपञ्चाशदधिकशततमोऽध्यायः ॥<br>
<br>
</span>
