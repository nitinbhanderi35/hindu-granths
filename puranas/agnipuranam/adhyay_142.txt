<span style="font-size: 14pt; line-height: 200%">ईश्वर उवाच<br>
मन्त्रौषधानि चक्राणि<sup id="cite_ref-1" class="reference"><a href="#cite_note-1">[१]</a></sup> वक्ष्ये सर्वप्रदानि च  ।१४२.००१<br>
चौरनाम्नो वर्णगुणो द्विघ्नो मात्राश्चतुर्गुणाः  ॥१४२.००१<br>
नाम्ना हृते भवेच्छेषद्यौरोऽथ जातकं वदे  ।१४२.००२<br>
प्रश्ने ये विषमा वर्णास्ते गर्भे पुत्रजन्मदाः  ॥१४२.००२<br>
नामवर्णैः समैः काणो वामेऽक्ष्णि विषमैः पुनः  ।१४२.००३<br>
दक्षिणाक्षि भवेत्काणं स्त्रीपुन्नामाक्षरस्य च  ॥१४२.००३<br>
मात्रावर्णाश्चतुर्निघना वर्णपिण्डे गुणे कृते  ।१४२.००४<br>
समे स्त्री विषमे ना स्याद्विशेषे च<sup id="cite_ref-2" class="reference"><a href="#cite_note-2">[२]</a></sup>मृतिः स्त्रियाः  ॥१४२.००४<br>
प्रथमं रूपशून्येऽथ प्रथमं म्रियते पुमान्  ।१४२.००५<br>
प्रश्नं सूक्ष्माक्षरैर्गृह्य द्रव्यैर्भागेऽखिले मतम्  ॥१४२.००५<br>
शनिचक्रं प्रवक्ष्यामि तस्य दृष्टिं परित्यजेत् ।१४२.००६<br>
राशिस्थः सप्तमे दृष्टिश्चतुर्दशशतेर्धिका  ॥१४२.००६<br>
एकद्व्यष्टद्वादशमः पाददृष्टिश्च तं त्यजेत् ।१४२.००७<br>
दिनाधिपः प्रहरभाक्शेषा यामार्धभागिनः<sup id="cite_ref-3" class="reference"><a href="#cite_note-3">[३]</a></sup> ॥१४२.००७<br>
शनिभागन्त्यजेद्युद्धे दिनराहुं वदामि ते  ।१४२.००८<br>
रवौ पूर्वेऽनिले मन्दे गुरौ याम्येऽनले भृगौ  ॥१४२.००८<br>
अग्नौ कुजे भवेत्सोम्ये स्थिते राहुर्बुधे सदा  ।१४२.००९<br>
फणिराहुस्तु प्रहरमैशे वह्नौ च राक्षसे  ॥१४२.००९<br>
वायौ संवेष्टयित्वा च शत्रुं हन्तीशसन्मुखं  ।१४२.०१०<br>
तिथिराहुं प्रवक्ष्यामि पूर्णिमाग्नेयगोचरे  ॥१४२.०१०<br>
अमावास्या वायवे च राहुः सम्मुखशत्रुहा  ।१४२.०११<br>
काद्या जान्ताः सम्मुखे स्युः साद्या दान्ताश्च दक्षिणे  ॥१४२.०११<br>
अक्ले त्यजेत्कुजगणान् धाद्या मान्ताश्च पूर्वतः  ।१४२.०१२<br>
याद्या हान्ता उत्तरे स्युस्तिथिदृष्टिं विवर्जयेत् ॥१४२.०१२<br>
पूर्वाश्च दक्षिणास्तिस्रो रेखा वै मूलभेदके  ।१४२.०१३<br>
सूर्यराश्यादि संलिख्य दृष्टौ हानिर्जयोऽन्यथा  ॥१४२.०१३<br>
विष्टिराहुं प्रवक्ष्यामि अष्टौ रेखास्तु पातयेत् ।१४२.०१४<br>
शिवाद्यमं यमाद्वायुं वायोरिन्द्रं ततोऽम्बुपं  ॥१४२.०१४<br>
नैर्ऋताच्च नयेच्चन्द्रं चन्द्रादग्निं ततो जले  ।१४२.०१५<br>
जलादीशे चरेद्राहुर्विष्ट्या सह महाबलः  ॥१४२.०१५<br>
ऐशान्यां च तृतीयादौ सप्तम्यादौ च याम्यके  ।१४२.०१६<br>
एवं कृष्णे सिते पक्षे वायौ राहुश्च हन्त्यरीन्  ॥१४२.०१६<br>
इन्द्रादीन् भैरवादींश्च ब्रह्माण्यादीन् ग्रहादिकान्  ।१४२.०१७<br>
अष्टाष्टकञ्च पूर्वादौ याम्यादौ वातयोगिनीं  ॥१४२.०१७<br>
यान्दिशं वहते वायुस्तत्रस्थो घातयेदरीन्  ।१४२.०१८<br>
दृढीकरणमाख्यास्ये कण्ठे बाह्वादिधारिता  ॥१४२.०१८<br>
पुष्योद्धृता काण्डलक्ष्यं वारयेत्शरपुङ्खिका  ।१४२.०१९<br>
तथा ऽपराजिता पाठा द्वाभ्यां खड्गं निवारयेत् ॥१४२.०१९<br>
ओं नमो भगवति वज्रशृङ्खले हन २ ओं भक्ष २ ओं खाद ओं अरे रक्तं पिब कपालेन रक्ताक्षि रक्तपटे भस्माङ्गि भस्मलिप्तशरीरे वज्रायुधे वज्राकारनिचिते पूर्वां दिशं बन्ध २ ओं दक्षिणां दिशम्बन्ध २ ओं पश्चिमां दिशम्बन्ध २ उत्तरां दिशम्बन्ध २ नागान् बन्ध २ नागपत्नीर्बन्ध २ ओं असुरान् बन्ध २ ओं यक्षराक्षसपिशाचान् बन्ध २ ओं प्रेतभूतगन्धर्वादयो ये केचिदुपद्रवास्तेभ्यो रक्ष २ ओं ऊर्धवं रक्ष २ अधा रक्ष २ ओं क्षुरिक बन्ध २ ओं ज्वल महाबले घटि २ ओं मोटि २ सटावलिवज्जाग्निवज्रप्राकारे हुं फठ्रीं ह्रूं श्रीं फठ्रीं हः फूं फें फः सर्वग्रहेभ्यः सर्वव्याधिभ्यः सर्वदुष्टोपद्रवेभ्यो ह्रीं अशेषेभ्यो रक्ष २<br>
ग्रहज्वरादिभूतेषु सर्वकर्मसु योजयेत् ॥२०॥१४२.०२०<br>
<br>
इत्याग्नेये महापुराणे युद्धजयार्णवे मन्त्रौषधादिर्नाम हि चत्वारिंशदधिकशततमोऽध्यायः ॥<br>
<br>
</span>
