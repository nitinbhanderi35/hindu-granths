<span style="font-size: 14pt; line-height: 200%">ईश्वर उवाच<br>
वक्ष्याम्यृक्षात्मकं पिण्डं शुभाशुभविबुद्धये  ।<br>
यस्मिन्नृक्षे भवेत्सूर्यस्तदादौ त्रीणि मूर्धनि(१)<sup id="cite_ref-1" class="reference"><a href="#cite_note-1">[१]</a></sup>  ॥०१<br>
एकम्मुखे द्वयन्नेत्रे हस्तपादे चतुष्टयं  ।<br>
हृदि पञ्च सुते जानौ आयुर्बुद्धिं विचिन्तयेत् ॥०२<br>
शिरस्थे तु भवेद्राज्यं पिण्डतो वक्त्रयोगतः  ।<br>
नेत्रयोः कान्तसौभाग्यं हृदये द्रव्यसङ्ग्रहः  ॥०३<br>
हस्ते धृतं तस्करत्वङ्गतासुरध्वगः(२)<sup id="cite_ref-2" class="reference"><a href="#cite_note-2">[२]</a></sup> पदे  ।<br>
कुम्भाष्टके भानि लिख्य(३)<sup id="cite_ref-3" class="reference"><a href="#cite_note-3">[३]</a></sup> सूर्यकुम्भस्तु रिक्तकः  ॥०४<br>
अशुभः सूर्यकुम्भः स्याच्छुभः पूर्वादिसंस्थितः  ।<br>
फणिराहुं(४)<sup id="cite_ref-4" class="reference"><a href="#cite_note-4">[४]</a></sup> प्रवक्ष्यामि जयाजयविवेकदं  ॥०५<br>
अष्टाविंशांल्लिखेद्विन्दून् पुनर्भाज्यस्त्रिभिस्त्रिभिः  ।<br>
अथ ऋक्षाणि चत्वारि रेखास्तत्रैव दापयेत् ॥०६<br>
यस्मिन्नृक्षे स्थितो राहुस्तदृक्षं फणिमूर्धनि(५)<sup id="cite_ref-5" class="reference"><a href="#cite_note-5">[५]</a></sup>  ।<br>
तदादि विन्यसेद्भानि सप्तविंशक्रमेण तु  ॥०७<br>
वक्त्रे सप्तगते ऋक्षे म्रियते सर्व आहवे  ।<br>
स्कन्धे भङ्गं विजानीयात्सप्तमेषु च मध्यतः  ॥०८<br>
उदरस्थेन(१)<sup id="cite_ref-6" class="reference"><a href="#cite_note-6">[६]</a></sup> पूजा च जयश्चैवात्मनस्तथा  ।<br>
कटिदेशे स्थिते योधे आहवे हरते परान्  ॥०९<br>
पुच्छस्थितेन कीर्तिः स्याद्राहुदृष्टे च भे मृतिः  ।<br>
पुनरन्यं प्रवक्ष्यामि रविराहुबलन्तव  ॥१०<br>
रविः शुक्रो बुधश्चैव सोमः सौरिर्गुरुस्तथा(२)<sup id="cite_ref-7" class="reference"><a href="#cite_note-7">[७]</a></sup>  ।<br>
लोहितः सैंहिकश्चैव एते यामार्धभागिनः  ॥११<br>
सौरिं रविञ्च राहुञ्च कृत्वा यत्नेन पृष्ठतः  ।<br>
स जयेत्सैन्यसङ्घातं द्यूतमध्वानमाहवं  ॥१२<br>
रोहिणी चोत्तरास्तिस्रो मृगः पञ्च स्थिराणि हि  ।<br>
अश्विनी रेवती स्वाती धनिष्ठा शततारका  ॥१३<br>
क्षिप्राणि पञ्चभान्येव यात्रार्थी चैव(३)<sup id="cite_ref-8" class="reference"><a href="#cite_note-8">[८]</a></sup> योजयेत् ।<br>
अनुराधाहस्तमूलं मृगः पुष्यं पुनर्वसुः  ॥१४<br>
सर्वकार्येषु चैतानि ज्येष्ठा चित्रा विशाखया  ।<br>
पूर्वास्तिस्रोऽग्निर्भरणी मघार्द्राश्लेषदारुणाः  ॥१५<br>
स्थावरेषु स्थिरं ह्यृक्षं यात्रायां क्षिप्रमुत्तमं  ।<br>
सौभाग्यार्थे मृदून्येव उग्रेषूग्रन्तु कारयेत् ॥१६<br>
दारुणे दारुणं कुर्याद्वक्ष्ये चाधोमुखादिकं  ।<br>
कृत्तिका भरण्याश्लेषा विशाखा पितृनैर्ऋतम्  ॥१७<br>
पूर्वात्रयमधोवक्त्रं कर्म चाधोमुखञ्चरेत्(१)<sup id="cite_ref-9" class="reference"><a href="#cite_note-9">[९]</a></sup>  ।<br>
एषु कूपतडागादि विद्याकर्म भिषक्क्रिया  ॥१८<br>
स्थापनन्नौकाभूपादिविधानं(२)<sup id="cite_ref-10" class="reference"><a href="#cite_note-10">[१०]</a></sup> खननन्तथा  ।<br>
रेवती चाश्विनी चित्रा हस्ता स्वाती पुनर्वसुः  ॥१९<br>
अनुराधा मृगो ज्येष्ठा नव वै पार्श्वतोमुखाः  ।<br>
एषु राज्याभिषेकञ्च पट्टबन्धङ्गजाश्वयोः  ॥२०<br>
आरामगृहप्रासादं प्राकारं क्षेत्रतोरणं  ।<br>
ध्वजचिह्नपताकाश्च(३)<sup id="cite_ref-11" class="reference"><a href="#cite_note-11">[११]</a></sup> सर्वानेतांश्च कारयेत् ॥२१<br>
द्वादशी सूर्यदग्धा तु चन्द्रेणैकादशी तथा  ।<br>
भौमेन दशमी दग्धा तृतीया वै बुधेन च  ॥२२<br>
षष्टी च गुरुणा दग्धा द्वितीया भृगुणा तथा  ।<br>
सप्तमी सूर्यपुत्रेण त्रिपुष्करमथो वदे  ॥२३<br>
द्वितीया द्वादशी चैव सप्तमी वै तृतीयया(४)<sup id="cite_ref-12" class="reference"><a href="#cite_note-12">[१२]</a></sup>  ।<br>
रविर्भौमस्तथा(५)<sup id="cite_ref-13" class="reference"><a href="#cite_note-13">[१३]</a></sup> शौरिः षडेतास्तु त्रिपुष्कराः(६)<sup id="cite_ref-14" class="reference"><a href="#cite_note-14">[१४]</a></sup>  ॥२४<br>
विशाखा कृत्तिका चैव उत्तरे द्वे पुनर्वसुः  ।<br>
पूर्वभाद्रपदा चैव षडेते तु त्रिपुष्कराः  ॥२५<br>
लाभो हानिर्जयो वृद्धिः पुत्रजन्म तथैव च  ।<br>
नष्टं भ्रष्टं विनष्टं वा तत्सर्वन्त्रिगुणं(७)<sup id="cite_ref-15" class="reference"><a href="#cite_note-15">[१५]</a></sup> भवेत् ॥२६<br>
अश्विनी भरणी चैव अश्लेषा पुष्यमेव च  ।<br>
स्वातिश्चैव विशाखा च श्रवणं सप्तमं पुनः  ॥२७<br>
एतानि दृढचक्षूंषि पश्यन्ति च दिशो दश  ।<br>
यात्रासु दूरगस्यापि आगमः पुण्यगोचरे  ॥२८<br>
आषाढे रेवती चित्रा केकराणि पुनर्वसुः  ।<br>
एषु पञ्चसु ऋक्षेषु(१)<sup id="cite_ref-16" class="reference"><a href="#cite_note-16">[१६]</a></sup> निर्गतस्यागमो भवेत् ॥२९<br>
कृत्तिका रोहिणी सौम्यं फल्गुनी च मघा तथा  ।<br>
मूलं ज्येष्ठानुराधा च धनिष्ठा शततारकाः  ॥३०<br>
पूर्वभाद्रपदा चैव चिपिटानि च तानि हि(२)<sup id="cite_ref-17" class="reference"><a href="#cite_note-17">[१७]</a></sup>  ।<br>
अध्वानं व्रजमानस्य पुनरेवागमो भवेत् ॥३१<br>
हस्त उत्तरभाद्रश्च आर्द्राषाढा तथैव च  ।<br>
नष्टार्थाश्चैव दृश्यन्ते सङ्ग्रामो नैव विद्यते  ॥३२<br>
पुनर्वक्ष्यामि गण्डान्तमृक्षमध्ये यथा स्थितम्  ।<br>
रेवत्यन्ते चतुर्नाडी(३)<sup id="cite_ref-18" class="reference"><a href="#cite_note-18">[१८]</a></sup> अश्विन्यादिचतुष्टयम्  ॥३३<br>
उभयोर्याममात्रन्तु वर्जयेत्तत्प्रयत्नतः  ।<br>
अश्लेषान्ते मघादौ तु घटिकानां चतुष्टयम्  ॥३४<br>
द्वितीयं गण्डमाख्यातं तृतीयं भैरवि शृणु  ।<br>
ज्येष्ठाभमूलयोर्मध्ये उग्ररूपन्तु यामकम्  ॥३५<br>
न कुर्याच्छुभकर्माणि यदीच्छेदात्मजीवितं  ।<br>
दारके जातकाले च(१)<sup id="cite_ref-19" class="reference"><a href="#cite_note-19">[१९]</a></sup> म्रियेते पितृमातरो  ॥३६<br>
<br>
इत्याग्नेये महापुराणे नक्षत्रनिर्णयो नाम षड्विंशत्यधिकशततमोऽध्यायः ॥<br>
<br>
</span>
