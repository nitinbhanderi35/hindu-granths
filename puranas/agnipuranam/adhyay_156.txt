<span style="font-size: 14pt; line-height: 200%">द्रव्यशुद्धिः<br>
<br>
पुष्कर उवाच<br>
द्रव्यशुद्धिं प्रवक्ष्यामि पुनःपाकेन मृण्मयं  ।१५६.००१<br>
शुद्ध्येन्मूत्रपुरीषाद्यैः स्पृष्टाम्रं सुवर्णकं  ॥१५६.००१<br>
आवर्तितञ्चान्यथा तु वारिणाम्ल्लेन ताम्रकं  ।१५६.००२<br>
क्षारेण कांस्यलोहानां मुक्तादेः क्षालनेन तु  ॥१५६.००२<br>
अब्जानां(१) चैव भाण्डानां सर्वस्याश्ममयस्य च  ।१५६.००३<br>
शाकरज्जुमूलफलवैदलानां तथैव च  ॥१५६.००३<br>
मार्जनाद्यज्ञपात्राणां पाणिना यज्ञकर्मणि  ।१५६.००४<br>
उष्णाम्बुना सस्नेहानां शुद्धिः सम्मार्जनाद्गृहे  ॥१५६.००४<br>
<small><small>टिप्पणी<br>
१ दुष्टानामिति ट..</small></small><br>
शोधनान्म्रक्षणाद्वस्त्रे(१) मृत्तिकाद्भिर्विशोधनं  ।१५६.००५<br>
बहुवस्त्रे प्रोक्षणाच्च दारवाणाञ्च तक्षणात् ॥१५६.००५<br>
प्रोक्षणात्संहतानान्तु द्रवाणाञ्च तथोत्प्लवात् ।१५६.००६<br>
शयनासनयानानां शूर्पस्य शकटस्य च  ॥१५६.००६<br>
शुद्धिः सम्प्रोक्षणाज्ज्ञेया पलालेन्धनयोस्तथा  ।१५६.००७<br>
शुद्धार्थकानाङ्कल्केन शृङ्गदन्तमयस्य च  ॥१५६.००७<br>
गोबालैः पलपात्राणामस्थ्नां स्याच्छृङ्गवत्तथा  ।१५६.००८<br>
निर्यासानां गुडानाञ्च लवणानां च शोषणात् ॥१५६.००८<br>
कुशुम्भकुसुमानाञ्च ऊर्णाकार्पासयोस्तथा  ।१५६.००९<br>
शुद्धन्नदीगतं तोयं पुण्यन्तद्वत्प्रसारितं  ॥१५६.००९<br>
मुखवर्जञ्च गौः शुद्धा शुद्धमश्वाजयोर्मुखं  ।१५६.०१०<br>
नारीणाञ्चैव वत्सानां शकुनीनां शुनो मुखं  ॥१५६.०१०<br>
मुखैः प्रस्रवणे वृत्ते मृगयायां सदा शुचि  ।१५६.०११<br>
भुक्त्वा क्षुत्वा तथा सुप्त्वा पीत्वा चाम्भो विगाह्य च  ॥१५६.०११<br>
रथ्यामाक्रम्य चाचामेद्वासो विपरिधाय च  ।१५६.०१२<br>
मार्जारश्चङ्क्रमाच्छुद्धश्चतुर्य्थेऽह्नि रजस्वला  ॥१५६.०१२<br>
स्नाता स्त्री पञ्चमे योग्या दैवे पित्र्ये च कर्मणि  ।१५६.०१३<br>
पञ्चापाने दशैकस्मिन्नुभयोः सप्त मृत्तिकाः  ॥१५६.०१३<br>
एकां लिङ्गे मृदं दद्यात्करयोस्त्रिद्विमृत्तिकाः  ।१५६.०१४<br>
ब्रह्मचारिवनस्थानां यतीनाञ्च चतुर्गुणं  ॥१५६.०१४<br>
श्रीफलैरंशुपट्टानां क्षौमाणाङ्गौरसर्षपैः  ।१५६.०१५<br>
<small><small>टिप्पणी<br>
१ शोधनाभ्युक्षणाद्वस्त्रे इति घ.. , ङ.. च</small></small><br>
शुद्धिः पर्युक्ष्य तोयेन मृगलोम्नां प्रकीर्तिता  ॥१५६.०१५<br>
पुष्पाणाञ्च फलानाञ्च प्रोक्षणाज्जलतोऽखिलं  ।१५६.०१६<br>
<br>
इत्याग्नेये महापुराणे द्रव्यशुद्धिर्नाम षट्पञ्चाशदधिकशततमोऽध्यायः ॥<br>
<br>
</span>
