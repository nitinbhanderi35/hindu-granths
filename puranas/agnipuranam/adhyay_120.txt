<span style="font-size: 14pt; line-height: 200%">अग्निरुवाच<br>
विस्तारस्तु स्मृतो भूमेः सहस्राणि च सप्ततिः  ।१२०.००१<br>
उच्छ्रायो दशसाहस्रं पातालञ्चैकमेककं  ॥१२०.००१<br>
अतलं वितलञ्चैव नितलञ्च गभस्तिमत् ।१२०.००२<br>
महाख्यं सुतलञ्चाग्र्यं पातालञ्चापि सप्तमं  ॥१२०.००२<br>
कृष्णपीतारुणाः शुक्लशर्कराशैलकाञ्चनाः  ।१२०.००३<br>
भूमयस्तेषु रम्येषु सन्ति दैत्यादयः सुखं  ॥१२०.००३<br>
पातालानामधश्चास्ते शेषो विष्णुश्च तामसः  ।१२०.००४<br>
गुणानन्त्यात्स चानन्ततः शिरसा धारयन्महीं  ॥१२०.००४<br>
भुवोऽधो नरका नैके न पतेत्तत्र वैष्णवः  ।१२०.००५<br>
रविणा भासिता पृथ्वी यावत्तायन्नभो मतं  ॥१२०.००५<br>
भूमेर्योजनलक्षन्तु विशिष्ठरविमण्डलं  ।१२०.००६<br>
रवेर्लक्षेण चन्द्रश्च लक्षान्नाक्षत्रमिन्दुतः  ॥१२०.००६<br>
द्विलक्षाद्भाद्बुधश्चास्ते बुधाच्छुक्रो द्विलक्षतः  ।१२०.००७<br>
द्विलक्षेण कुजः शुक्राद्भौमाद्द्विलक्षतो गुरुः  ॥१२०.००७<br>
गुरोर्द्विलक्षतः सौरित्ल्लक्षात्सप्तर्षयः शनेः  ।१२०.००८<br>
लक्षाद्ध्रुवो ह्यृषिभ्यस्तु त्रैलोक्यञ्चोच्छ्रयेण च  ॥१२०.००८<br>
ध्रुवात्कोट्या महर्लोको यत्र ते कल्पवासिनः  ।१२०.००९<br>
जनो द्विकोटितस्तस्माद्यत्रासन्<sup id="cite_ref-1" class="reference"><a href="#cite_note-1">[१]</a></sup> सनकादयः  ॥१२०.००९<br>
जनात्तपश्चाष्तकोट्या वैराजा यत्र देवताः  ।१२०.०१०<br>
षणवत्या तु कोटीनान्तपसः सत्यलोककः  ॥१२०.०१०<br>
अपुनर्मारका यत्र ब्रह्मलोको हि स स्मृतः  ।१२०.०११<br>
पादगम्यस्तु भूल्लोको भुवः सूर्यान्तरः स्मृतः  ॥१२०.०११<br>
स्वर्गलोको ध्रुवान्तस्तु नियुतानि<sup id="cite_ref-2" class="reference"><a href="#cite_note-2">[२]</a></sup> चतुर्दश  ।१२०.०१२<br>
एतदण्डकटाहेन वृतो ब्रह्माण्डविस्तरः  ॥१२०.०१२<br>
वारिवह्न्यनिलाकाशैस्ततो भूतादिना वहिः  ।१२०.०१३<br>
वृतं दशगुणैरण्डं भूतादिर्महता तथा  ॥१२०.०१३<br>
दशोत्तराणि शेषाणि एकैकस्मान्मामुने  ।१२०.०१४<br>
महान्तञ्च समावृत्य प्रधानं समवस्थितं  ॥१२०.०१४<br>
अनन्तस्य न तस्यान्तः सङ्ख्यानं नापि विद्यते<sup id="cite_ref-3" class="reference"><a href="#cite_note-3">[३]</a></sup>  ।१२०.०१५<br>
हेतुभूतमशेषस्य प्रकृतिः सा परा मुने  ॥१२०.०१५<br>
असङ्ख्यातानि शाण्डानि तत्र जातानि चेदृशां  ।१२०.०१६<br>
दारुण्यग्निर्यथा तैलं तिले तद्वत्पुमानिति<sup id="cite_ref-4" class="reference"><a href="#cite_note-4">[४]</a></sup>  ॥१२०.०१६<br>
प्रधाने च स्थितो<sup id="cite_ref-5" class="reference"><a href="#cite_note-5">[५]</a></sup> व्यापी चेतनात्मात्मवेदनः  ।१२०.०१७<br>
प्रधानञ्च पुमांश्चैव सर्वभूतात्मभृतया<sup id="cite_ref-6" class="reference"><a href="#cite_note-6">[६]</a></sup>  ॥१२०.०१७<br>
विष्णुशक्त्या महाप्राज्ञ वृतौ संश्रयधर्मिणौ  ।१२०.०१८<br>
तयोः<sup id="cite_ref-7" class="reference"><a href="#cite_note-7">[७]</a></sup> सैव पृथग्भावे कारणं संश्रयस्य च  ॥१२०.०१८<br>
क्षोभकारणभूतश्च सर्गकाले महामुने  ।१२०.०१९<br>
यथा शैत्यं जले वातो विभर्ति कणिकागतं  ॥१२०.०१९<br>
जगच्छक्तिस्तथा विष्णोः प्रधानप्रतिपादिकां  ।१२०.०२०<br>
विष्णुशक्तिं समासाद्य देवाद्याः सम्भवन्ति हि  ॥१२०.०२०<br>
स च विष्णुः स्वयं ब्रह्म यतः सर्वमिदं जगत् ।१२०.०२१<br>
योजनानां सहस्राणि भास्करस्य रथो नव  ॥१२०.०२१<br>
ईशादण्डस्तथैवास्य द्विगुणो मुनिसत्तम  ।१२०.०२२<br>
सार्धकोटिस्तथा सप्तनियुतान्यधिकानि वै  ॥१२०.०२२ <br>
योजनानान्तु तस्याक्षस्तत्र चक्रं प्रतिष्ठितं  ।१२०.०२३<br>
त्रिनाभिमतिपञ्चारं षण्णेमि द्व्ययनात्मकं  ॥१२०.०२३<br>
संवत्सरमयं कृत्स्नं कालचक्रं प्रतिष्ठितं  ।१२०.०२४<br>
चत्वारिंशत्सहस्राणि द्वितीयाक्षो विवस्वतः  ॥१२०.०२४<br>
पञ्चान्यानि तु सार्धानि स्यन्दनस्य महामते  ।१२०.०२५<br>
अक्षप्रमाणमुभयोः प्रमाणन्तदद्युगार्धयोः  ॥१२०.०२५<br>
ह्रस्वोऽक्षस्तद्युगार्धञ्च ध्रुवाधारं रथस्य वै  ।१२०.०२६<br>
हयाश्च सप्त छन्दांसि गायत्र्यादीनि सुव्रत  ॥१२०.०२६<br>
उदयास्तमनं ज्ञेयं दर्शनादर्शनं रवेः  ।१२०.०२७<br>
यावन्मात्रप्रदेशे तु वशिष्ठोऽवस्थितो ध्रुवः  ॥१२०.०२७<br>
स्वयमायाति तावत्तु भूमेराभूतसम्प्लवे<sup id="cite_ref-8" class="reference"><a href="#cite_note-8">[८]</a></sup>  ।१२०.०२८<br>
ऊर्ध्वोत्तरमृषिभ्यस्तु ध्रुवो यत्र व्यवस्थितः  ॥१२०.०२८<br>
एतद्विष्णुपदं दिव्यं तृतीयं व्योम्नि भास्वरं  ।१२०.०२९<br>
निर्धूतदोषपङ्कानां यतीनां स्थानमुत्तमं  ॥१२०.०२९<br>
ततो गङ्गा प्रभवति स्मरणात्पाशनाशनी<sup id="cite_ref-9" class="reference"><a href="#cite_note-9">[९]</a></sup>  ।१२०.०३०<br>
दिवि रूपं हरेर्ज्ञेयं शिशुमाराकृति प्रभो  ॥१२०.०३०<br>
स्थितः पुच्छे ध्रुवस्तत्र भ्रमन् भ्रामयति ग्रहान्  ।१२०.०३१<br>
स रथोऽधिष्ठिता देवैरादित्यैर्ऋषिभिर्वरैः<sup id="cite_ref-10" class="reference"><a href="#cite_note-10">[१०]</a></sup>  ॥१२०.०३१<br>
गन्धर्वैरप्सरोभिश्च ग्रामणीसर्पराक्षसैः<sup id="cite_ref-11" class="reference"><a href="#cite_note-11">[११]</a></sup>  ।१२०.०३२<br>
हिमोष्णवारिवर्षाणां कारणं भगवान् रविः  ॥१२०.०३२<br>
ऋग्वेदादिमयो विष्णुः स शुभाशुभकारणं  ।१२०.०३३<br>
रथस्त्रिचक्रः सोमस्य कुन्दाभास्तस्य वाजिनः<sup id="cite_ref-12" class="reference"><a href="#cite_note-12">[१२]</a></sup>  ॥१२०.०३३<br>
वामदक्षिणतो युक्ता दश तेन चरत्यसौ  ।१२०.०३४<br>
त्रयस्त्रिंशत्सहस्राणि त्रयस्त्रिंशच्छतानि च  ॥१२०.०३४<br>
त्रयस्त्रिंशत्तथा देवाः पिबन्ति क्षणदाकरं<sup id="cite_ref-13" class="reference"><a href="#cite_note-13">[१३]</a></sup>  ।१२०.०३५<br>
एकां कलाञ्च पितर एकामारश्मिसंस्थिताः  ॥१२०.०३५<br>
वाय्वग्निद्रव्यसम्भूतो रथश्चन्द्रसुतस्य च  ।१२०.०३६<br>
अष्टाभिस्तुरगैर्युक्तो बुधस्तेन चरत्यपि  ॥१२०.०३६<br>
शुक्रस्यापि रथोऽष्टाश्वो भौमस्यापि रथस्तथा  ।१२०.०३७<br>
बृहस्पते रथोऽष्टाश्वः शनेरष्टाश्वको रथः  ॥१२०.०३७<br>
स्वर्भानोश्च रथोऽष्टाश्वः केतोश्चाष्टाश्वको रथः  ।१२०.०३८<br>
यदद्य वैष्णवः कायस्ततो विप्र वसुन्धरा  ॥१२०.०३८<br>
पद्माकरा समुद्भूता पर्वताद्यादिसंयुता  ।१२०.०३९<br>
ज्योतिर्भुवननद्यद्रिसमुद्रवनकं हरिः  ॥१२०.०३९<br>
यदस्ति नास्ति तद्विष्णुर्विष्णुज्ञानविजृम्भितं(१)  ।१२०.०४०<br>
न विज्ञानमृते किञ्चिज्ज्ञानं विष्णुः परम्पदं  ॥१२०.०४०<br>
तत्कुर्याद्येन विष्णुः स्यात्सत्यं ज्ञानमनन्तकं  ।१२०.०४१<br>
पठेद्भुवनकोषं हि यः सोऽवाप्तसुखात्मभाक् ॥१२०.०४१<br>
ज्योतिःशास्त्रादिविध्याश्च शुभाशुभाधिपो हरिः(२) ॥२४॥१२०.०४२<br>
</span>
