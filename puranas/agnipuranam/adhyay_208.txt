<span style="font-size: 14pt; line-height: 200%">अग्निरुवाच<br>
व्रतदानानि सामान्यं प्रवदामि समासतः  ।२०८.००१<br>
तिथौ प्रतिपदादौ च सूर्यादौ कृत्तिकासु च  ॥२०८.००१<br>
विष्कम्भादौ च मेषादौ काले च ग्रहणादिके  ।२०८.००२<br>
यत्काले यद्व्रतं दानं यद्द्रव्यं नियमादि यत् ॥२०८.००२<br>
तद्द्रव्याख्यञ्च कालाख्यं सर्वं वै विष्णुदैवतं  ।२०८.००३<br>
रवीशब्रह्मलक्ष्म्याद्याः(२) सर्वे विष्णोर्विभूतयः  ॥२०८.००३<br>
तमुद्दिश्य व्रतं दानं पूजादि स्यात्तु सर्वदं  ।२०८.००४<br>
जगत्पते समागच्छ आसनं पाद्यमर्घ्यकं  ॥२०८.००४<br>
मधुपर्कं तथाचामं स्नानं वस्तञ्च गन्धकं  ।२०८.००५<br>
<small><small>टिप्पणी<br>
१ भोजनानि इति ग.. , ज.. च<br>
२ रवीशब्रह्मलोकेशा इति ज..</small></small><br>
पुष्पं धूपश्च दीपश्च नैवेद्यादि नमोऽस्तु ते  ॥२०८.००५<br>
इति पूजाव्रते दाने दानवाक्यं समं शृणु  ।२०८.००६<br>
अद्यामुकसगोत्राय विप्रायामुकशर्मणे  ॥२०८.००६<br>
एतद्द्रव्यं विष्णुदैवं सर्वपापोपशान्तय्२०८.००७<br>
आयुरारोग्यवृद्ध्यर्थं सौभाग्यादिविवृद्धये(१)  ॥२०८.००७<br>
गोत्रसन्ततिवृद्ध्यर्थं विजयाय धनाय च  ।२०८.००८<br>
धर्मायैश्वर्यकामाय तत्पापशमनाय च  ॥२०८.००८<br>
संसारमुक्तये दानन्तुभ्यं सम्प्रददे ह्यहं  ।२०८.००९<br>
एतद्दानप्रतिष्ठार्थं तुभ्यमेतद्ददाम्यहं  ॥२०८.००९<br>
एतेन प्रीयतां नित्यं सर्वलोकपतिः प्रभुः  ।२०८.०१०<br>
यज्ञदानव्रतपते विद्याकीर्त्यादि देहि मे  ॥२०८.०१०<br>
धर्मकामार्थमोक्षांश्च देहि मे मनसेप्सितं  ।२०८.०११<br>
यः पठेच्छृणुयान्नित्यं व्रतदानसमुच्चयं  ॥२०८.०११<br>
स प्राप्तकामो विमलो भुक्तिमुक्तिमवाप्नुयात् ।२०८.०१२<br>
तिथिवारर्क्षसङ्क्रान्तियोगमन्वादिकं व्रतं  ॥२०८.०१२<br>
नैकधा वासुदेवादेर्नियमात्पूजनाद्भवेत् ।२०८.०१३<br>
<br>
इत्यागेन्ये महापुराणे व्रतदानसमुच्चयो नाम अष्टाधिकद्विशततमोऽध्यायः ॥<br>
<small><small>टिप्पणी<br>
१ सौभाग्याय सुष्टद्वये इति क.. , छ.. , ट, च । सौभाग्याय सुबुद्धये इति घ.. , ज.. , ञ.. च</small></small><br>
<br>
</span>
