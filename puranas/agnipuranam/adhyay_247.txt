<span style="font-size: 14pt; line-height: 200%"><br>
अग्निरुवाच<br>
वास्तुलक्ष्म प्रवक्ष्यामि विप्रादीनां च भूरिह ।<br>
श्वेता रक्ता तथा पीता कृष्णा चैव यथाक्रमम् ।। २४७.० ।।<br>
<br>
घृतरक्तान्नमद्यानां गन्धाढ्या वसतश्च च भूः ।<br>
मधुरा च कषाया च अम्लाद्युपरसा क्रमात् ।। २४७.२ ।।<br>
<br>
कुशैः शरैस्तथाकाशैर्दूर्वाभिर्या च संश्रिता ।<br>
प्रार्च्य विप्रांश्च निःशल्पां खातपूर्वन्तु कल्पयेत् ।। २४७.३ ।।<br>
<br>
चतुःषष्टिपदं कृत्वा मध्ये ब्रह्मा चतुष्पदः ।<br>
प्राक् तेषां वै गृहस्वामी कथितस्तु तथार्य्यमा ।। २४७.४ ।।<br>
<br>
दक्षिणेन विवस्वांश्च मित्रः पश्चिमतस्तथा ।<br>
उदङ्महीधरश्चैव आपवत्सौ च वह्विगे ।। २४७.५ ।।<br>
<br>
सावित्रश्चैव सविता जयेन्द्रौ नैर्ऋतेऽम्बुधौ ।<br>
रुद्रव्याधी च वायव्ये पूर्व्वादौ कोणगाद्वहिः ।। २४७.६ ।।<br>
<br>
महेन्द्रश्च रविः सत्यो भृशः पूर्व्वेऽथ दक्षिणे। <br>
गृहक्षतोऽर्यमधृती गन्धर्वाश्चाथ वारुणे ।। २४७.७ ।।<br>
<br>
पुष्पदन्तोऽसुराश्चैव वरुणो यक्ष एव च ।<br>
सौमेये भल्लाटसोमौ च अदितिर्धनदस्तथा ।। २४७.८ ।।<br>
<br>
नागः करग्रहश्चैशे अष्टौ दिशि दिशि स्मृताः ।<br>
आदायन्तौ तु तयोर्देवौ प्रोक्तावत्र गृहेश्वरौ ।। २४७.९ ।.<br>
<br>
पर्ज्यन्यः प्रथमो देवो द्वितीयश्च करग्रहः ।<br>
महेन्द्ररविसत्याश्च भृशोऽथ गगन्न्तथा ।। २४७.१० ।।<br>
<br>
पवनः पूर्व्वतश्चैव अन्तरीक्षघनेस्वरौ।<br>
आग्नेये चाथ नैर्ऋत्ये मृगसुग्रीवकौ सुरौ ।। २४७.१० ।।<br>
<br>
रोगो मुख्यश्च वायव्ये दक्षिणे पुष्पवित्तदौ ।<br>
गृहक्षतो यसभृशौ गन्धर्वो नागपैतृकः ।। २४७.१२ ।।<br>
<br>
आप्ये दौवारिकसुग्रीवौ पुष्पदन्तोऽसुरो जलं ।<br>
यक्ष्मा रोगश्च शोषश्च उत्तरे नागराजकः । २४७.१३ ।।</span>
