<span style="font-size: 14pt; line-height: 200%">अग्निरुवाच<br>
कालः समागणो वक्ष्ये गणितं कालबुद्धये  ।१२२.००१<br>
कालः समागणोऽर्कघ्नो(१) मासैश्चैत्रादिभिर्युतः  ॥१२२.००१<br>
द्विघ्नो द्विस्ट्ःः सवेदः स्यात्पञ्चाङ्गष्टयुतो गुणः(२)  ।१२२.००२<br>
त्रिष्ठो मध्यो वसुगुणः पुनर्वेदगुणश्च सः  ॥१२२.००२<br>
अष्टरन्ध्राग्निहीनः(३) स्यादधः सैकरसाष्टकैः  ।१२२.००३<br>
मध्यो हीनः षष्टिहतो(४) लब्धयुक्तस्तथोपरि  ॥१२२.००३<br>
न्यूनः सप्तकृतो वारस्तदधस्तिथिनाडयः  ।१२२.००४<br>
सगुणो द्विगुणश्चोरोद्ध्वं त्रिभिरूनो गुणः पुनः  ॥१२२.००४<br>
अधः स्वरामसंयुक्तो रसार्काष्टफलैर्युतः  ।१२२.००५<br>
अष्टाविंशच्छेषपिण्डस्तिथिनाड्या अधः स्थितः  ॥१२२.००५<br>
<small><small>टिप्पणी<br>
१ समागणोर्काब्द इति ख.. , छ.. च<br>
२ पञ्चदशयुतो गण इति ज..<br>
३ अष्टचन्द्राग्निहीन इति ज..<br>
४ षष्टिहत इति ङ..</small></small><br>
गुणस्तिसृभिरूनोर्धं द्वाभ्यां च गुणयेत्पुनः  ।१२२.००६<br>
मध्ये रुद्रगुणः कार्यो ह्यधः सैको नवाग्निभिः(१)  ॥१२२.००६<br>
लब्धहीनो(२) भवेन्मध्यो द्वाविंशतिविवर्जितः  ।१२२.००७<br>
षष्टिशेषे ऋणं ज्ञेयं लब्धमूर्ध्वं विनिक्षिपेत् ॥१२२.००७<br>
सप्तविंशतिशेषस्तु ध्रुवो नक्षत्रयोगयोः  ।१२२.००८<br>
मासि मासि क्षिपेद्वारन्द्वात्रिंशद्घटिकास्तिथौ  ॥१२२.००८<br>
द्वे पिण्डे द्वे च नक्षत्रे नाड्य एकादश ह्यृणे  ।१२२.००९<br>
वारस्थाने तिथिन्दद्यात्सप्तभिर्भार्गवमाहरेत् ॥१२२.००९<br>
शेषवाराश्च सूर्याद्या घटिकासु च पातयेत् ।१२२.०१०<br>
पिण्डिकेषु तिथिन्दद्याद्धरेच्चैव चतुर्दश  ॥१२२.०१०<br>
ऋणं धनं धनमृणं क्रमाज्ज्ञेयं चतुर्दशे  ।१२२.०११<br>
प्रथमे त्रयोदशे पञ्च द्वितीयद्वादशे दश  ॥१२२.०११<br>
पञ्चदशस्तृतीये च तथाचैकादशे स्मृतां  ।१२२.०१२<br>
चतुर्थे दशमे चैव भवेदेकोनविंशतिः  ॥१२२.०१२<br>
पञ्चमे नवमे चैव द्वाविंशतिरुदाहृताः  ।१२२.०१३<br>
षष्ठाष्टमे त्वखण्डाः स्युश्चतुर्विंशतिरेव च  ॥१२२.०१३<br>
सप्तमे पञ्चविंशः स्यात्खण्डशः पिण्डिकाद्भवेत्(३)  ।१२२.०१४<br>
कर्कटादौ हरेद्राशिमृतुवेदत्रयैः क्रमात् ॥१२२.०१४<br>
तुलादौ प्रातिलोम्येन त्रयो वेदरसाः क्रमात् ।१२२.०१५<br>
<small><small>टिप्पणी<br>
१ सैकेन सप्तकैरिति ख.. , ग.. च<br>
२ ऋतुहीन इति ङ..<br>
३ खण्डकः पिण्डकाद्भवेदिति ख.. , ग.. , घ.. , ङ.. , छ.. , ज.. च</small></small><br>
मकरादौ दीयते च रसवेदत्रयः क्रमात् ।१२२.०१५<br>
मेषादौ प्रातिलोम्येन त्रयो वेदरसाः क्रमात्(१)  ।१२२.०१६<br>
खेषवः खयुगा मैत्रं मेषादौ विकला धनम्  ॥१२२.०१६<br>
कर्कटे प्रातिलोम्यं स्यादृणमेतत्तुलादिके  ।१२२.०१७<br>
चतुर्गुणा तिथिर्ज्ञेया विकलाश्चेह सर्वदा  ॥१२२.०१७<br>
हन्याल्लिप्तागतागामिपिण्डसङ्ख्याफलन्तरैः  ।१२२.०१८<br>
षष्ट्याप्तं प्रथमोच्चार्ये हानौ देयन्धने धनम्  ॥१२२.०१८<br>
द्वितीयोच्चरिते वर्गे वैपरीत्यमिति स्थितिः  ।१२२.०१९<br>
तिथिर्द्विगुणिता कार्या षड्भागपरिवर्जिता  ॥१२२.०१९<br>
रविकर्मविपरीता तिथिनाडीसमायुता  ।१२२.०२०<br>
ऋणे शुद्धे तु नाड्यः स्युर्ऋणं शुध्येत नो यदा  ॥१२२.०२०<br>
सषष्टिकं प्रदेयन्तत्षष्ट्याधिक्ये च तत्त्यजेत्(२)  ।१२२.०२१<br>
नक्षत्रं तिथिमिश्रं स्याच्चतुर्भिर्गुणिता तिथिः  ॥१२२.०२१<br>
तिथिस्त्रिभागसंयुक्ता ऋणेन च तथान्विता  ।१२२.०२२<br>
तिथिरत्र चिता कार्या तद्वेदाद्योगशोधनं  ॥१२२.०२२<br>
रविचन्द्रौ समौ कृत्वा योगो भवति निश्चलः  ।१२२.०२३<br>
एकोना तिथिर्द्विगुणा सप्तभिन्ना कृतिर्द्विधा(३)  ॥१२२.०२३<br>
तिथिश्च द्विगुणैकोना कृताङ्गैः करणन्निशि  ।१२२.०२४<br>
<small><small>टिप्पणी<br>
१ मकरादौ इत्यादिः, वेदरसाः क्रमादित्यन्तः पाठः छ.. पुस्तके नास्ति<br>
२ सन्त्यजेदिति घ..<br>
३ सप्तभिन्ना गतिर्द्विधेति ख.. । सप्तच्छिन्ना कृतिर्द्विधेति घ.. , ज.. च</small></small><br>
कृष्णचतुर्दश्यन्ते शकुनिः पर्वणीह चतुष्पदं  ॥१२२.०२४<br>
प्रथमे तिथ्यर्धतो हि किन्तुघ्नं प्रतिपन्मुखे ॥२५॥१२२.०२५<br>
<br>
इत्याग्नेये महापुराणे कालगणनं नाम द्वाविंशत्यधिकशततमोऽध्यायः ॥<br>
<br>
</span>
