<span style="font-size: 14pt; line-height: 200%">ईश्वर उवाच<br>
नानामन्त्रान् प्रवक्ष्यामि षोढान्यासपुरःसरम्  ।१४५.००१<br>
न्यासस्त्रिधा तु षोढा स्युः शाक्तशाम्भवयामलाः  ॥१४५.००१<br>
शाम्भवे शब्दराशिः षट्षोडशग्रन्थिरूपवान्<sup id="cite_ref-1" class="reference"><a href="#cite_note-1">[१]</a></sup> ।१४५.००२<br>
त्रिविद्या तद्ग्रहो न्यासस्त्रितत्त्वात्माभिधानकः  ॥१४५.००२<br>
चतुर्थो वनमालायाः श्लोकद्वादशरूपवान्  ।१४५.००३<br>
पञ्चमो रत्नपञ्चात्मा नवात्मा षष्ठ ईरितः  ॥१४५.००३<br>
शाक्ते पक्षे च मालिन्यास्त्रिविद्यात्मा द्वितीयकः  ।१४५.००४<br>
अधोर्यष्टकरूपोऽन्यो द्वादशाङ्गश्चतुर्थकः  ।१४५.००४<br>
पञ्चमस्तु षडङ्गः स्याच्छक्तिश्चान्यास्त्रचण्डिका<sup id="cite_ref-2" class="reference"><a href="#cite_note-2">[२]</a></sup>  ।१४५.००५<br>
क्रीं ह्रौं क्लीं श्रीं क्रूं फट्त्रयं स्यात्तुर्याख्यं सर्वसाधकं<sup id="cite_ref-3" class="reference"><a href="#cite_note-3">[३]</a></sup> ॥१४५.००५<br>
मालिन्या नादिकान्तं स्यात्नादिनी च शिखा स्मृता  ।१४५.००६<br>
अग्रसेनी<sup id="cite_ref-4" class="reference"><a href="#cite_note-4">[४]</a></sup> शिरसि स्यात्शिरोमालानिवृत्तिः शः  ॥१४५.००६<br>
ट शान्तिश्च शिरो भूयाच्चामुण्डा च त्रिनेत्रगा  ।१४५.००७<br>
ढ प्रियदृष्टिर्द्विनेत्रे च नासागा गुह्यशक्तिनी  ॥१४५.००७<br>
न नारायणी द्विकर्णे च दक्षकर्णे त मोहनौ  ।१४५.००८<br>
ज प्रज्ञा वामकर्नस्था वक्त्रे च वज्रिणी स्मृता  ॥१४५.००८<br>
क कराली दक्षदंष्ट्रा वामांसा ख कपालिनी  ।१४५.००९<br>
ग शिवा ऊर्ध्वदंष्ट्रा स्याद् घ घोरा वामदंष्ट्रिका  ॥१४५.००९<br>
उ शिखा दन्तविन्यासा ई माया जिह्वया स्मृता  ।१४५.०१०<br>
अ स्यान्नागेश्वरी वाचि व कण्ठे शिखिवाहिनी  ॥१४५.०१०<br>
भ भीषणी दक्षस्कन्धे वायुवेगा म वामके  ।१४५.०११<br>
डनामा दक्षबाहौ तु ढ वामे च विनायका  ॥१४५.०११<br>
प पूर्णिमा द्विहस्ते तु ओकाराद्यङ्गुलीयके  ।१४५.०१२<br>
अं दर्शनी वामाङ्गुल्य अः स्यात्सञ्जीवनी करे  ॥१४५.०१२<br>
ट कपालिनी कपालं शूलदण्डे त दीपनी  ।१४५.०१३<br>
त्रिशूले ज जयन्ती स्याद्वृद्धिर्यः साधनी<sup id="cite_ref-5" class="reference"><a href="#cite_note-5">[५]</a></sup> स्मृता  ॥१४५.०१३<br>
जीवे श परमाख्या स्याद् हः प्राणे चाम्बिका स्मृता  ।१४५.०१४<br>
दक्षस्तने छ शरीरा न वामे पूतना स्तने  ॥१४५.०१४<br>
अ स्तनक्षीरा आ मोटो लम्बोदर्युदरे च थ  ।१४५.०१५<br>
नाभौ संहारिका क्ष स्यान्महाकाली नितम्बम्  ॥१४५.०१५<br>
गुह्ये स कुसुममाला ष शुक्रे शुक्रदेविका  ।१४५.०१६<br>
उरुद्वये त तारास्यादज्ञाना दक्षजानुनि  ॥१४५.०१६<br>
वामे स्यादौ क्रियाशक्तिरो गायत्री च जङ्घगा  ।१४५.०१७<br>
ओ सावित्री वामजङ्घा दक्षे दो दोहनी पदे  ॥१४५.०१७<br>
फ फेत्कारी वामपादे नवात्मा मालिनी मनुः  ।१४५.०१८<br>
अ श्रीकण्ठः शिखायां स्यादावक्त्रे स्यादनन्तकः  ॥१४५.०१८<br>
इ सूक्ष्मो दक्षनेत्रे स्यादी त्रिमूर्तिस्तु वामके  ।१४५.०१९<br>
उ दक्षकर्णेऽमरौश ऊ कर्णेर्घांशकोऽपरे  ॥१४५.०१९<br>
ऋ भावभूतिर्नासाग्रे वामनासा तिथीश ऋ  ।१४५.०२०<br>
ळ स्थाणुर्दक्षगण्डे स्याद्वामगण्डे हरश्च ॡ  ॥१४५.०२०<br>
कटीशो दन्तपङ्क्तावे भूतीशश्चोर्ध्वदन्त ऐ  ।१४५.०२१<br>
सद्योजात ओ अधरे ऊर्ध्वौष्ठेऽनुग्रहीश औ  ॥१४५.०२१<br>
अं क्रूरो घाटकायां स्यादः महासेनजिह्वया  ।१४५.०२२<br>
क क्रोधीशो दक्षस्कन्धे खश्चण्डीशश्च बाहुषु  ॥१४५.०२२<br>
पञ्चान्तकः कूर्परे गो घ शिखी दक्षकङ्कणे  ।१४५.०२३<br>
ङ एकपादश्चाङ्गुल्यो तामस्कन्धे च कूर्मकः  ॥१४५.०२३<br>
छ एकनेत्रो बाहौ स्याच्चतुर्वक्त्रो ज कूर्परे  ।१४५.०२४<br>
झ राजसः कङ्कणगः ञः सर्वकामदोऽङ्गुली  ॥१४५.०२४<br>
ट सोमेशो नितम्बे स्याद्दक्ष ऊरुर्ठ लाङ्गली  ।१४५.०२५<br>
ड दारुको दक्षजानौ जङ्घा ढोऽर्धजलेश्वरः  ॥१४५.०२५<br>
ण उमाकान्तकोऽङ्गुल्यस्त आषाढो नितम्बके  ।१४५.०२६<br>
थ दण्डी वाम ऊरौ स्याद्द भिदो वामजानुनि  ॥१४५.०२६<br>
ध मीनो वामजङ्घायान्न मेषश्चरणाङ्गुली  ।१४५.०२७<br>
प लोहितो दक्षकुक्षौ फ शिखी वामकुक्षिगः  ॥१४५.०२७<br>
ब गलण्डः पृष्ठवंशे भो नाभौ च द्विरण्डकः  ।१४५.०२८<br>
म महाकालो हृदये य वाणीशस्त्वविस्मृतः<sup id="cite_ref-6" class="reference"><a href="#cite_note-6">[६]</a></sup> ॥१४५.०२८<br>
र रक्ते स्याद्भुजङ्गेशो ल पिनाकी च मांसके  ।१४५.०२९<br>
व खड्गीशः स्वात्मनि स्याद्बकश्चास्थिनि शः स्मृतः  ॥१४५.०२९<br>
ष श्वेतश्चैव मज्जायां स भृगुः शुक्रधातुके  ।१४५.०३०<br>
प्राणे ह नकुलीशः स्यात्क्ष संवर्तश्च कोषगः  ॥१४५.०३०<br>
रुद्रशक्तीः प्रपूज्य ह्रीं बीजेनाखिलमाप्नुयात् ॥३१॥१४५.०३१<br>
<br>
इत्याग्नेये महापुराणे मालिनीमन्त्रादिन्यासो नाम पञ्चचत्वारिंशदधिकशततमोऽध्यायः ॥<br>
<small><small>टिप्पणी<br>
१ य वाणीशस्तु विस्तृत इति ञ..</small></small><br>
<br>
<br>
</span>
