<span style="font-size: 14pt; line-height: 200%">ईश्वर उवाच<br>
वक्ष्ये प्रासादसामान्यलक्षणं ते शिखध्वज  ।१०४.००१<br>
चतुर्भागीकृते क्षेत्रे भित्तेर्भागेन विस्तरात् ॥१०४.००१<br>
अद्रिभागेन(३) गर्भः स्यात्पिण्डिका पादविस्तरात् ।१०४.००२<br>
पञ्चभागीकृते क्षेत्रेन्तर्भागे(४) तु पिण्डिका  ॥१०४.००२<br>
सुषिरं भागविस्तीर्णं भित्तयो भागविस्तरात् ।१०४.००३<br>
भागौ द्वौ मध्यमे गर्भे ज्येष्ठभागद्वयेन तु(५)  ॥१०४.००३<br>
- - - -- - - -- - -- - - -- - - - -<br>
<small><small>टिप्पणी<br>
३ अर्धभागेनेति ख.. , घ.. , छ.. , ज.. च<br>
४ पञ्चभागीकृते वापि मध्यभागे इति घ.. , छ.. , ज.. च<br>
५ भागौ द्वौ मध्यमो गर्भो ज्येष्ठो भागद्वयेन तु इति ङ.. , छ.. , ज.. च</small></small><br>
- - -- - - -- - -- - -- - -- - -- - <br>
त्रिभिस्तु कन्यसागर्भः(१) शेषो भित्तिरिति क्वचित् ।१०४.००४<br>
षोढाभक्येथवा क्षेत्रे भित्तिर्भागैकविस्तरात् ॥१०४.००४<br>
गर्भो भागेन विस्तीर्णो भागद्वयेन पिण्डिका  ।१०४.००५<br>
विस्ताराद्द्विगुणो वापि सपादद्विगुणोऽपि वा  ॥१०४.००५<br>
अर्धार्धद्विगुणो वापि(२) त्रिगुणः क्वचित्त्रिदुच्छ्रयः  ।१०४.००६<br>
जगती विस्तरार्धेन त्रिभागेन क्वचिद्भवेत् ॥१०४.००६<br>
नेमिः पादोनविएस्तीर्णा(३) प्रासादस्य समन्ततः  ।१०४.००७<br>
परिधिस्त्रयं शको मध्ये रथकांस्तत्र कारयेत् ॥१०४.००७<br>
चामुण्डं भैरवं तेषु नाट्येशं च निवेशयेत् ।१०४.००८<br>
प्रासादार्धेन देवानामष्टौ वा चतुरोऽपि वा  ॥१०४.००८<br>
प्रदक्षिणां वहिः कुर्यात्प्रासादादिषु(४) वा नवा  ।१०४.००९<br>
आदित्याः पूर्वतः स्थाप्याः स्कन्दोग्निर्वायुगोचरे(५)  ॥१०४.००९<br>
एवं यमादयो न्यस्याः स्वस्याः स्वस्यां दिशि स्थिताः  ।१०४.०१०<br>
चतुर्धा शिखरं कृत्वा शुकनासा द्विभागिका  ॥१०४.०१०<br>
तृतीये वेदिका त्वग्नेः सकण्ठो मलसारकः(६)  ।१०४.०११<br>
वैराजः पुष्पकश्चान्यः कैलासो(७) मणिकस्तथा  ॥१०४.०११<br>
त्रिविष्ठपञ्च पञ्चैव मेरुमूर्धनि संस्थिताः(८)  ।१०४.०१२<br>
चतुरस्रस्तु तत्राद्यो द्वितीयोपि तदायतः  ॥१०४.०१२<br>
- -- - - -- - - -- - - - -- - - - --  <br>
<small><small>टिप्पणी<br>
१ त्रिभिस्तु कलसो गर्भ इति ख.. , छ.. च<br>
२ अध्यर्धद्विगुणो वापीति घ.. , ज.. च<br>
३ पादेन विस्तीर्णा इति घ.. , ज.. च<br>
४ प्रासादाद्दिक्षु इति ख.. , घ.. , छ.. , ज.. च । प्रासादे दिक्षु इति ङ..<br>
५ स्कन्दोग्निर्वामगोचरे इति क..<br>
६ सकण्ठोमवसारक इति ङ.. । सकण्ठोमवसाधक इति छ..<br>
७ कैलास्य इति ङ.. , छ.. च<br>
८ चतुर्धेत्यादिः, मेरुमूर्ध्नि संस्थिता इत्यन्तः पाठो ग.. पुस्तके नास्ति</small></small><br>
- - - - -- - - -- -- - -- -- - - - -- <br>
वृत्तो वृत्तायतश्चान्यो(१) ह्यष्टास्रश्चापि पञ्चमः  ।१०४.०१३<br>
एकैको नवधाभेदैश्चत्वारिंशच्च पञ्च च  ॥१०४.०१३<br>
प्रासादः प्रथमो मेरुर्द्वितियो मन्दरस्तथा  ।१०४.०१४<br>
विमानञ्च तथा भद्रः सर्वतोभद्र एव च  ॥१०४.०१४<br>
चरुको(२) नन्दिको नन्दिर्वर्धमानस्तथापरः  ।१०४.०१५<br>
श्रीवत्सश्चेति वैराज्यान्ववाये च समुत्थिताः  ॥१०४.०१५<br>
बलभी गृहराजश्च शालागृहञ्च मन्दिरं  ।१०४.०१६<br>
विशालश्च समो ब्रह्म(३) मन्दिरं भुवनन्तथा  ॥१०४.०१६<br>
प्रभवः शिविका वेश्म नवैते पुष्पकोद्भवाः(४)  ।१०४.०१७<br>
बलयो(५) दुन्दुभिः पद्मो महापद्मक(६) एवच  ॥१०४.०१७<br>
वर्धनी वान्य उष्णीषः(७) शङ्खश्च कलसस्तथा  ।१०४.०१८<br>
स्ववृक्षश्च तथाप्येते वृत्ताः कैलाससम्भवाः(८)  ॥१०४.०१८<br>
गजोथ वृषभो हंसो गरुत्मान्नृक्षनायकः  ।१०४.०१९<br>
भूषणो(९) भूधरश्चान्न्ये श्रीजयः पृथवीधरः(१०)  ॥१०४.०१९<br>
वृत्तायतात्समुद्भूता नवैते मणिकाह्वयात्(११)  ।१०४.०२०<br>
वज्रं चक्रन्तथा चान्यत्स्वस्तिकं वज्रस्वस्तिकं(१२)  ॥१०४.०२०<br>
--- - - - -- - - -- - - - -- - - -- - - <br>
<small><small>टिप्पणी<br>
१ चतुर्वृत्तायतश्चान्य इति घ..<br>
२ रुचका इति क..<br>
३ विशालश्च मनो ब्रह्मेति ख.. , घ.. च । विशालश्च तथा ब्रह्मेति ग..<br>
४ पणव इति ज..<br>
५ महापद्मश्च इति क..<br>
६ शकुनी चास्य उष्णीष इति ज..<br>
८ वर्धनीत्यादिः, कैलाससम्भवा इत्यन्तः पाठो छ.. पुस्तके नास्ति<br>
९ वृषण इति ङ..<br>
१० खवृक्षश्चेत्यादिः, पृथिवीधर इत्यन्तः पाठो ज.. पुस्तके नास्ति<br>
११ मणिकाक्षयातिति ज..<br>
१२ वज्रहस्तिकमिति ख.. , ग.. , छ.. च । वज्रमुष्टिकमिति ज..</small></small><br>
- - - - -- -- - -- - -- - -- - -- - - -<br>
<br>
चित्रं स्वस्तिकखड्गञ्च गदा श्रीकण्ठ एव च  ।१०४.०२१<br>
विजयो नामतश्चैते(१) त्रिविष्टपसमुद्भवाः  ॥१०४.०२१<br>
नगराणामिमाः सञ्ज्ञा लाटादीनामिमास्तथा(२)  ।१०४.०२२<br>
ग्रीवार्धेनोन्नतञ्चूलम्पृथुलञ्च विभागतः(३)  ॥१०४.०२२<br>
दशधा वेदिकाङ्कृत्वा पञ्चभिः स्कन्धविस्तरः  ।१०४.०२३<br>
त्रिभिः कण्ठं तु कर्तव्यं चतुर्भिस्तु प्रचण्डकं(४)  ॥१०४.०२३<br>
दिक्षु द्वाराणि कार्याणि न विदिक्षु कदाचन  ।१०४.०२४<br>
पिण्डिका कोणविस्तीर्णा मध्यमान्ता ह्युदाहृता  ॥१०४.०२४<br>
क्वचित्पञ्चमभागेन महताङ्गर्भपादतः  ।१०४.०२५<br>
उच्छ्राया द्विगुणास्तेषामन्यथा वा निगद्यते  ॥१०४.०२५<br>
षष्ट्याधिकात्समारभ्य अङ्गुलानां शतादिह(५)  ।१०४.०२६<br>
उत्तमान्यपि चत्वारि द्वाराणि दशहानितः(६)  ॥१०४.०२६<br>
त्रीण्येव मध्यमानि स्युस्त्रीण्येव कन्यसान्यतः  ।१०४.०२७<br>
उच्छ्रायार्धेन विस्तारो ह्युच्छ्रायोऽभ्यधिकस्त्रिधा  ॥१०४.०२७<br>
चतुर्भिरष्टभिर्वापि दशभिरङ्गुलैस्ततः(७)  ।१०४.०२८<br>
उच्छ्रायात्पादविस्तीर्णा विशाखास्तदुदुंवरे(८)  ॥१०४.०२८<br>
विस्तरार्धेन बाहुल्यं(९) सर्वेषामेव कीर्तितम्  ।१०४.०२९<br>
- -- - - -- - - -- - - - -- - -- - -- -- - - -- - - -<br>
<small><small>टिप्पणी<br>
१ विजयो नायकश्चैते इति ग..<br>
२ नटादीनामिमास्तथेति ख.. , ङ.. च । नाट्यादीनामिमास्तथेति ग.. , घ.., छ.. च । नादादीनामिमास्तथेति ज..<br>
३ पृथुलं स्वत्रिभागत इति ख.. , घ.. , छ.. च । पृथुसमुद्रभागत इति ङ..<br>
४ चतुर्भिस्तु तदण्डकमिति ख.. , ग.. च । चतुर्भिः कृतदण्डकमिति ज..<br>
५ षष्ट्याधिकांशमारभ्य अङ्गुलानां शताधिकमिति ज..<br>
६ उत्तमान्यपि चत्वारि चत्वारि दशहानित इति ज..<br>
७ दशभिर्वा गुणैः शुभ इति छ..<br>
८ विशाखास्थे त्वडुम्बरे इति छ.. च<br>
९ विशुद्धेन तु वाहुल्यमिति ख.. । विस्तरार्धेन वा हन्यादिति झ.. । विस्तरार्धेन बहुल्यमिति ज..</small></small><br>
- - -- - -- -- - -- - -- - -- -- -- - -<br>
द्विपञ्चसप्तनवभिः शाखाभिर्द्वारमिष्टदं  ॥१०४.०२९<br>
अधःशाखाचतुर्थांशे प्रतीहारौ निवेशयेत् ।१०४.०३०<br>
मिथुनैः पादवर्णाभिः(१) शाखाशेषं विभूषयेत् ॥१०४.०३०<br>
स्तम्भबिद्धे भृत्यता स्यात्वृक्षबिद्धे त्वभूतिता  ।१०४.०३१<br>
कूपबिद्धे भयं द्वारे क्षेत्रबिद्धे(२) धनक्षयः  ॥१०४.०३१<br>
प्रासादगृहशिलादिमार्गविद्धेषु(३) बन्धनं  ।१०४.०३२<br>
सभाबिद्धे न दारिद्र्यं वर्णबिद्धे(४) निराकृतिः  ॥१०४.०३२<br>
उलूखलेन दारिद्र्यं शिलाबिद्धेन शत्रुता(५)  ।१०४.०३३<br>
छायाबिद्धेन दारिद्र्यं बेधदोषो न जायते  ॥१०४.०३३<br>
छेदादुत्पाटनाद्वापि तथा प्राकारलक्षणात् ।१०४.०३४<br>
सीमाया द्विगुणत्यागाद्बेधदोषो न जायते  ॥१०४.०३४<br>
- -- -- - -- - - -- - -- - -- - - -- - -<br>
<small><small>टिप्पणी<br>
१ मिथुनैरथ वल्लीभिरिति ख.. , छ.. च<br>
२ द्वारे श्वभ्रबिद्धे इति ख.. , घ.. , ङ.. च<br>
३ मार्गवेधैश्च इति छ..<br>
४ चुल्लीबिद्धे इति ख.. , ङ.. च<br>
५ शिलाबिद्धेन मूढतां इति ग.. , ज.. च</small></small><br>
- -- - -- - -- -- - - -- - - --- - -- - <br>
इत्याग्नेये महापुराणे सामान्यप्रासादलक्षणं नाम चतुरधिकशततमोऽध्यायः<br>
<br>
<br>
</span>
