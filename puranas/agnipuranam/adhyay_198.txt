<span style="font-size: 14pt; line-height: 200%">मासव्रतानि<br>
अग्निरुवाच<br>
मासव्रतकमाख्यास्ये भुक्तिमुक्तिप्रदायकं  ।१९८.००१<br>
आषाढादिचतुर्मासमभ्यङ्गं वर्जयेत्सुधीः  ॥१९८.००१<br>
वैशाखे पुष्पलवणन्त्यक्त्वा गोदो नृपो भवेत् ।१९८.००२<br>
गोदो मासोपवासी च(१) भीमव्रतकरो हरिः(२)  ॥१९८.००२<br>
आषाढादिचतुर्मासं प्रातःस्नायी च विष्णुगः  ।१९८.००३<br>
माघे मास्यथ चैत्रे वा गुडधेनुप्रदो भवेत् ॥१९८.००३<br>
गुडव्रतस्तृतीयायां गौरीशः स्यान्महाव्रती  ।१९८.००४<br>
मार्गशीर्षादिमासेषु नक्तकृद्विष्णुलोकभाक् ॥१९८.००४<br>
एकभक्तव्रती तद्वद्द्वादशीव्रतकं पृठक्(३)  ।१९८.००५<br>
फलव्रती चतुर्मासं फलं त्यक्त्वा प्रदापयेत् ॥१९८.००५<br>
श्रावणादिचतुर्मासं व्रतैः सर्वं लभेद्व्रती  ।१९८.००६<br>
आषाढस्य सिते पक्षे एकादश्यामुपोषितः  ॥१९८.००६<br>
चातुर्मास्यव्रतानान्तु कुर्वीत परिकल्पनं  ।१९८.००७<br>
आषाढ्याञ्चाथ सङ्क्रान्तौ कर्कटस्य(४) हरिं यजेत् ॥१९८.००७<br>
इदं व्रतं मया देव गृहीतं पुरतस्तव  ।१९८.००८<br>
<small><small>टिप्पणी<br>
१ मासे यवाशो चेति ख..<br>
२ भीमव्रतपरो हरिरिति ङ..<br>
३ द्वादशीव्रतकं परमिति ङ..<br>
४ आषाढगं वृषसङ्क्रान्त्यां कर्कटे चेति झ..</small></small><br>
निर्विघ्नां सिद्धिमायातु प्रसन्ने त्वयि केशव  ॥१९८.००८<br>
गृहीतेऽस्मिन् व्रते देव यद्यपूर्णे म्रिये ह्यहं  ।१९८.००९<br>
तन्मे भवतु सम्पूर्णं त्वत्प्रसादाज्जनार्दन  ॥१९८.००९<br>
मांसादि त्यक्त्वा(१) विप्रः स्यात्तैलत्यागी हरिं यजेत् ।१९८.०१०<br>
एकान्तरोपवासी च त्रिरात्रं विष्णुलोकभाक् ॥१९८.०१०<br>
चान्द्रायणी विष्णुलोकी मौनी स्यान्मुक्तिभाजनं  ।१९८.०११<br>
प्राजापत्यव्रती स्वर्गी शक्तुयावकभक्षकः  ॥१९८.०११<br>
गुग्धाद्याहारवान् स्वर्गी पञ्चगव्याम्बुभ्क्तथा  ।१९८.०१२<br>
शाकमूलफलाहारी नरो विष्णुपुरीं व्रजेत्(२)  ॥१९८.०१२<br>
मांसवर्जी यवाहारो रसवर्जी हरिं व्रजेत् ।१९८.०१३<br>
कौमुदव्रतमाख्यास्ये आश्विने समुपोषितः  ॥१९८.०१३<br>
द्वादश्यां पूजयेद्विष्णुं प्रलिप्याब्जोत्पलादिभिः  ।१९८.०१४<br>
घृतेन तिलतैलेन दीपनैवेद्यमर्पयेत् ॥१९८.०१४<br>
ओं नमो वासुदेवाय मालत्या मालया यजेत् ।१९८.०१५<br>
धर्मकामार्थमोक्षांश्च प्राप्नुयात्कौमुदव्रती  ॥१९८.०१५<br>
सर्वं लभेद्धरिं प्रार्च्य मासोपवासकव्रती  ।१९८.०१६<br>
<small><small>टिप्पणी<br>
१ मत्स्यादि त्यक्त्वेति ख.. , घ.. , छ.. च । मत्स्यत्यागी तु इति ङ.<br>
२ विष्णुपुरं व्रजेदिति ख.. , ट.. च</small></small><br>
इत्याग्नेये महापुराणे मासव्रतानि नाम अष्टनवत्यधिकशततमोऽध्यायः ॥<br>
<br>
<br>
<br>
</span>
