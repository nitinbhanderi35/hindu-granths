सर्व्वतो भद्रकान्यष्टमण्डलानि वदे गुह ।<br>
शक्तिमासाधयेत् प्राचीमिष्टायां विषुवे सुधीः ।। ३२०.१ ।।<br>
<br>
चित्रास्वात्यन्तरेणाथ दृष्टसूत्रेण वा पुनः ।<br>
पूर्व्वापरायतं सूत्रमास्फाल्य मद्यतोऽङ्कयेत् ।। ३२०.२ ।।<br>
<br>
कोटचिद्वयन्तु तन्मध्यादङ्‌कयेद्दक्षिणोत्तरम् ।<br>
मध्ये द्वयं प्रकर्त्तव्यं स्फालयेद्दक्षिणोत्तरम् ।। ३२०.३ ।।<br>
<br>
शतक्षेत्रार्द्धमानेन कोणसम्पातमादिशेत् ।<br>
एवं सूत्रचतुष्कस्य स्फालनाच्चतुरस्रकम् ।। ३२०.४ ।।<br>
<br>
जायते तत्र कर्त्तव्यं भद्रस्वेदकरं शुभम् ।<br>
वसुभक्तेन्दुद्विपदे क्षेत्रे वीथी च भागिका ।। ३२०.५ ।।<br>
<br>
द्वारं द्विपदिकं पद्ममानाद्वै सकपोलकम् ।<br>
कोणबन्धविवित्त्रन्तु द्विपदं तत्र वर्त्तयेत् ।। ३२०.६ ।।<br>
<br>
शुक्लं पद्मं कर्णिका तु पीता चित्रन्तु केशरम्।<br>
रक्ता वीथी तत्र कल्प्या द्वारं लोकेशरूपकं ।। ३२०.७ ।।<br>
<br>
रक्तकोणं विधौ नित्ये नैमित्तिकेऽव्जकं श्रृणु ।<br>
असंसक्तन्तु संसक्तं द्विधाव्जं भुक्तिमुक्तिकृत् ।। ३२०.८ ।।<br>
<br>
असंसक्तं सुमुक्षूणां संसक्तं तत्त्रिधा पृथक् ।<br>
बालो युवा च वृद्धश्च नामतः फलसिद्धिदाः ।। ३२०.९ ।।<br>
<br>
पद्मक्षेत्रे तु सूत्राणि दिग्विदिशु विनिक्षिपेत् ।<br>
वृत्तानि पञ्चकल्पानि पद्मक्षेत्रसमानि तु ।। ३२०.१० ।।<br>
<br>
प्रथमे कर्णिका तत्र पुष्करैर्न्नवभिर्युता ।<br>
केशराणि चतुर्व्विशद्वितीयेऽथ तृतीयके ।। ३२०.११ ।।<br>
<br>
दलसन्धिर्गजकुम्भनिभान्तर्यद्दलाग्रकम् ।<br>
पञ्चमे व्योमरूपन्तु संसक्तं कमलं स्मृतं ।। ३२०.१२ ।।<br>
<br>
असंसक्ते दलाग्रे तु दिग्भागैर्विस्तराद्भजेत् ।.<br>
भागद्वयपरित्यागाद्वस्वंशैर्वर्त्तयेद्दलम् ।। ३२०.१३ ।।<br>
<br>
सन्धिविस्तरसूत्रेण तन्मूलादञ्जयेद्दलम् <br>
सव्यासव्यक्रमेणैव वृद्धमेतद्भवेत्तथा ।। ३२०.१४ ।।<br>
<br>
अथ वा सन्धिमध्यात्तु भ्रामयेदर्द्धचन्द्रवत् ।<br>
सन्धिद्वयाग्रसूत्रं वा बालपद्मन्तथा भवेत् ।। ३२०.१५ ।.<br>
<br>
सन्धिसूत्रार्द्धमानेन पृष्ठतः परिवर्त्तयेत् ।<br>
तीक्ष्णाग्रन्तु सुवातेन कमलं भुक्तिमुक्तिदम् ।। ३२०.१६ ।।<br>
<br>
मुक्तवृद्धौ च वश्यादौ बालं पद्मं समानकं ।<br>
नवनाभंनवहस्तं भागैर्म्मन्त्रात्मकैश्च तत् ।। ३२०.१७ ।।<br>
<br>
मध्येऽव्जं पट्टिकावीजं द्वारेणाब्जस्य मानतः ।<br>
कण्ठोपकण्ठमुक्तानि तद्वाह्ये वीथिका मता ।। ३२०.१८ ।।<br>
<br>
पञ्चभागान्विता सा तु समन्ताद्दशभागिका ।<br>
दिग्विदिक्ष्वष्ट पद्मानि द्वारपद्मं सवीथिकम् ।। ३२०.१९ ।।<br>
<br>
तद्वाह्ये पञ्च पदिका वीथिका यत्र भूषिता ।<br>
पद्मवद्‌द्वारकण्ठन्तु पदिकञ्चौष्ठकण्ठकं ।। ३२०.२० ।।<br>
<br>
कपोलं पदिकं कार्य्यं दिक्षु द्वारत्रयं स्फुटम् ।<br>
कोणबन्धं त्रिपट्टन्तु द्विपट्टं वज्रवद्भवेत् ।। ३२०.२१ ।।<br>
<br>
मध्यन्तु कमलं शुक्लं पीतं रक्तञ्च नीलकम् ।<br>
पीतशुक्लञ्च धूम्रञ्च रक्तं पीतञ्च मुक्तिदम् ।। ३२०.२२ ।।<br>
<br>
पूर्व्वादौ कमलान्यष्ट शिवविष्ण्वादिकंजपेत् .<br>
प्रासादमध्यतोऽभ्यर्च्य शक्रादीन्व्जकादिषु ।। ३२०.२३ ।।<br>
<br>
अस्त्राणि वाह्यवीथ्यान्तु विष्ण्वादीनश्वमेधभाक् ।<br>
पवित्रारोहणादौ च महामण्डलमालिखेत् ।। ३२०.२४ ।।<br>
<br>
अष्टहस्तं पुरा क्षेत्रं रसपक्षैर्विवर्त्तयेत् ।<br>
द्विपदं कमलं मध्ये वीथिका पदिका ततः ।। ३२०.२५ ।।<br>
<br>
दिग्विदिक्षु ततोऽष्ठै च नीलाब्जानि विवर्त्तयेत् ।<br>
मध्यपद्मप्रमाणेन त्रिंशत्पद्मानि तानि तु ।। ३२०.२६ ।.<br>
<br>
दलसन्धिविहीनानि नीलेन्दीवरकानि च ।<br>
तत्‌पृष्ठे पदिका वीथी स्वस्तिकानि तदूर्द्धतः ।। ३२०.२७ ।.<br>
<br>
द्विपदानि तथा चाष्टौ कृतिभागकृतानि तु .<br>
वर्त्तयेत् स्वस्तिकांश्तत्र वीथिका पूर्व्ववद्वहिः ।। ३२०.२८ ।।<br>
<br>
द्वाराणि कमलं यद्वदुपकण्ठयुतानि तु ।<br>
वक्त्तयेत् स्वस्तिकांस्तत्र वीथका पूर्व्ववद्वहिः ।। ३२०.२९ ।।<br>
<br>
स्वस्तिकादि विचित्रञ्च सर्व्वकामपदं गुह । <br>
पञ्चाब्जं पञ्चहस्तं स्यात् समन्ताद्दशभाजितम् ।। ३२०.३० ।।<br>
<br>
द्विपदं कमलं वीथी पट्टिका दिक्षु पङ्कजम् ।<br>
चतुष्कं पृष्ठतो वीथी पदिका द्विपदान्यथा ।। ३२०.३१ ।।<br>
<br>
कण्ठोपकण्ठयुक्तानि द्वारान्यब्जन्तु मध्यतः ।<br>
पञ्चाब्जमण्डले ह्यस्मिन् सितं पीतञ्च पूर्व्वकम् ।। ३२०.३२ ।।<br>
<br>
वैदूर्य्याभं दक्षिणाब्जं कुन्दाभं वारुणं कजम् ।<br>
उत्तराब्जन्तु शङ्गाभमन्यत् सर्व्वं विचित्रकम् ।। ३२०.३३ ।।<br>
<br>
सर्व्वकामप्रदं वक्ष्ये दशहस्तन्तु मण्डलम् ।<br>
विकारक्तन्तुर्य्याश्रं द्वारन्तु द्विपदं भवेत् ।। ३२०.३४ ।।<br>
<br>
मध्ये पद्मं पूर्व्ववच्च विघ्नध्वंसं वदाम्यथ ।<br>
चतुर्हस्तं पुरं कृत्वा वृतञ्चैव करद्वयम् ।। ३२०.३५ ।।<br>
<br>
वीथिका हस्तमात्रन्तु स्वस्तिकैर्वहुभिर्वृता ।<br>
हस्तमात्राणि द्वाराणि दिशु वृत्तं सपद्मकम् ।। ३२०.३६ ।।<br>
<br>
पद्मानि पञ्च शुक्लानि मध्ये पूज्यश्च निष्कलः ।<br>
हृदयादीनि पूर्व्वादौ विकदिक्ष्वस्त्राणि वै यजेत् ।। ३२०.३७ ।।<br>
<br>
प्राग्‌वच्च पञ्च ब्रह्माणि बुद्ध्याधारमतो वदे .<br>
शतभागो तिथिभागे पद्मं लिङ्गाष्टकं दिशि ।। ३२०.३८ ।।<br>
<br>
मे खलाभागसंयुक्तं कण्ठं द्विपदिकं भवेत् ।<br>
आचार्य्यो बुद्धिमाश्रित्य कल्पयेच्च लतादिकम् ।। ३२०.३९ ।।<br>
<br>
चतुःपट्‌पञ्चमाष्टादि खाछिशाद्यादि मण्डलम् ।<br>
खाक्षीन्दुसूर्य्यगं सर्वं खाक्षि चैवेन्दुवर्णनात् ।। ३२०.४० ।।<br>
<br>
चत्वारिंशदधिकानि चतुर्द्दशसतानि हि ।<br>
मण्डलानि हरेःशम्भोर्देव्याः सूर्य्यस्य सन्ति च ।। ३२०.४१ ।।<br>
<br>
दशसप्तविभक्ते तु लतालिङ्गोद्भवं श्रृणु ।<br>
दिक्षु पञ्चत्रयञ्चैकं त्रयं पञ्च च लोमयेत् ।। ३२०.४२ ।।<br>
<br>
ऊद्‌र्ध्वगो द्विपदे लिङ्गमन्दिरं पार्श्वकोष्ठयोः ।<br>
मध्येन द्विपदं पद्ममथ चैकञ्च पङ्कजं ।। ३२०.४३ ।।<br>
<br>
लिङ्गस्य पार्श्वयोर्भद्रेपदद्वारमलोपनात् ।<br>
तत्पार्श्वशोभाः षड्‌लोप्य लताः शेषास्तथा हरेः ।। ३२०.४४ ।।<br>
<br>
ऊद्‌र्ध्वं द्विपदिकं लोप्य हरेर्भद्राष्टकं स्मृतम् .<br>
रश्मिमानसमायुक्तवेदलोपाच्च शोभिकम् ।। ३२०. ४५ ।।<br>
<br>
पञ्चविंशतिकं पद्मं ततः पीठमपीठकम् ।<br>
द्वयं द्वयं रक्षयित्वा उपशोभास्तथाष्ट च ।। ३२०.४६ ।।<br>
<br>
देव्यादिख्यापकं भद्रं बृहन्मध्ये परं लघु ।<br>
मध्ये नवपदं पद्मं कोणे भद्रचतुष्टयम् ।। ३२०.४७ ।।<br>
<br>
त्रयोदशपदं शेषं बुद्ध्याधारन्तु मण्हलं ।<br>
शतपत्रं षष्ट्यधिकं बुद्ध्याधारं हरादिषु ।। ३२०.४८ ।।<br>
<br>
इत्यादिमहापुराणे आग्नेये मण्डलानि नाम विंशत्यधिकत्रिशततमोऽध्यायः ।।<br>
