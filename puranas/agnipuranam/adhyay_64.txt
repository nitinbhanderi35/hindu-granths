<span style="font-size: 14pt; line-height: 200%">कूपादिप्रतिष्ठाकथनं<br>
<br>
भगवानुवाच<br>
कूपवापीतडागानां प्रतिष्ठां वच्मि तां शृणु  ।६४.००१<br>
जलरूपेण हि हरिः सोमो वरुण उत्तम  ॥६४.००१<br>
अग्नीषोममयं विश्वं विष्णुरापस्तु कारणं  ।६४.००२<br>
हैमं रौप्यं रत्नजं वा वरुणं कारयेन्नरः  ॥६४.००२<br>
द्विभुजं हंसपृष्ठस्थं दक्षिणेनाभयप्रदं  ।६४.००३<br>
वामेन नागपाशं तं नदीनागादिसंयुतं  ॥६४.००३<br>
यागमण्डपमध्ये स्याद्वेदिका कुण्डमण्डिता  ।६४.००४<br>
तोरणं वारुणं कुम्भं न्यसेच्च करकान्वितं  ॥६४.००४<br>
भद्रके चार्धचन्द्रे वा स्वस्तिके द्वारि कुम्भकान्  ।६४.००५<br>
अग्न्याधानं चाप्यकुण्डे कृत्वा पूर्णां प्रदापयेत् ॥६४.००५<br>
वरुणं स्नानपीठे तु ये ते शतेति संस्पृशेत् ।६४.००६<br>
घृतेनाभ्यञ्जयेत्पश्चान्मूलमन्त्रेण देशिकः  ॥६४.००६<br>
शन्नो देवीति प्रक्षाल्य शुद्धवत्या शिवोदकैः  ।६४.००७<br>
अधिवासयेदष्टकुम्भान् सामुद्रं पूर्वकुम्भके  ॥६४.००७</span>
