ईश्वर उवाच<br>
अभिषिक्तः शिवं विष्णुं पूजयेद्भास्करादिकान्।<br>
शङ्खभेर्य्यादिनिर्घाषैः स्नापयेत् पञ्चगव्यके ॥ १ ॥<br>
<br>
यो देवान्देबलोकं स याति स्वकुलमुद्धरन्। <br>
वर्षकोटिसहस्रेषु यत् पापं समुपार्ज्जितं ॥ २ ॥<br>
<br>
घृताभ्यङ्गेन देवानां भस्मीभवति पावके। <br>
आढकेन घृताद्यैश्व देवान् स्नाप्य सुरो भवेत् ॥ ३ ॥<br>
<br>
चन्दनेनानुलिप्याथ नान्धाद्यैः पूजयेत्तथा। <br>
अल्पायासन स्तुतिभि स्तुता देवास्तु सर्वदा ॥ ४ ॥<br>
<br>
अतीतानागतज्ञानमन्त्रधीभुक्तिमुक्तिदाः। <br>
गृहीत्वा प्रश्नसूक्ष्मार्णे हृते द्वाभ्यां शुभाशुभं ॥ ५ ॥<br>
<br>
त्रिभिर्जीवो मूलधातुश्चतुर्भिब्राह्मणादिधीः। <br>
पञ्चादौ भूततत्त्वादि शेष चैवं जपादिकं ॥ ६ ॥<br>
<br>
एकत्रिकातित्रिकान्ते पदे द्विपमकान्तके। <br>
अशुभं मध्यमं मध्येष्विन्द्रश्त्रिषु नृपः शुभः ॥ ७ ॥<br>
<br>
सङ्‌खयावृन्दे जीविताब्दं यमोऽब्ददराहा ध्रुवं। <br>
सूर्य्येभास्येशदुर्गाश्रीविष्णुमन्त्रैर्ल्लिखेत् कजे ॥ ८ ॥<br>
<br>
कठिन्या जप्तया स्प्टष्टे गोमूत्राकृतिरेखया। <br>
आरभ्यैकं त्रिकं यावत्त्रिचतुष्कावसानकं ॥ ९ ॥<br>
<br>
मरुद् व्योम मरुद्वीजैश्चतुः षष्टिपदे तथा। <br>
अक्षाणां पतनात् स्पर्शाद्विषमादौ शुभादिकं ॥ १० ॥<br>
<br>
एकत्रिकादिमारभ्य अन्ते चाष्टत्रिकं तथा।<br>
ध्वजाद्यायाः समा हीना विषमाः शोभनादिदाः॥ ११ ॥<br>
<br>
आइपल्लवितैः काद्यैः षोडशस्वरपूर्व्वगैः। <br>
आद्यैस्तैः सस्वरैः काद्यैस्त्रिपुरानाममन्त्रकाः ॥ १२ ॥<br>
<br>
ह्रीं वीजाः प्रणवाद्याः स्युर्न्नमोऽन्ता यत्र पूजने।<br>
मन्त्रा विंशतिसाहस्राः शतं षष्ठ्यदिकं ततः ॥ १३ ॥<br>
<br>
आं ह्रीं मन्त्राः सरस्वत्याश्चण्डिकायास्तथैव च।<br>
तथा गौर्य्याश्च दुर्गाया आं श्रीं मन्त्राः श्रियस्तथा ॥ १४ ॥<br>
<br>
तथा क्षौं कौं मन्त्राः सूर्य्यस्य आं हौं मन्त्राः शिवस्य च।<br>
आं गं मन्त्रा गणेशस्य आं मन्त्राश्च तथा हरेः ॥ १५ ॥<br>
<br>
शतार्द्धैकाधिकैः काद्यैस्तथा षोडशभिः स्वरैः।<br>
काद्यैस्तैः सस्वरैराद्यैः कान्तैर्म्मन्त्रास्तथाखिलाः ॥ १६ ॥<br>
<br>
रवीशदेवीविष्णूनां खब्धिदेवेन्द्रवर्त्तनात्।<br>
शतत्रयं षष्ट्यधिकं प्रत्येकं मण्डलं क्रमात्।<br>
अभिषिक्तो जपेद् ध्यायेच्छिष्यादीन् दीक्षयेद्‌गुरुः ॥ १७ ॥<br>
<br>
इत्यादिमहपुराणे आग्नेये नानामन्त्रादिकथनं नाम एकनवतितमोऽध्यायः ।<br>
&nbsp;
