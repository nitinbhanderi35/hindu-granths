<span style="font-size: 14pt; line-height: 200%">ईश्वर उवाच<br>
अथ चक्रं प्रवक्ष्यामि यात्रादौ च फलप्रदम्  ।१३६.००१<br>
अश्विन्यादौ लिखेच्चक्रं त्रिनाडीपरिभूषितं  ॥१३६.००१<br>
अश्विन्यार्द्रादिभिः पूर्वा ततश्चोत्तरफल्गुनी  ।१३६.००२<br>
हस्ता ज्येष्ठा तथा मूलं वारुणं चाप्यजैकपात् ॥१३६.००२<br>
नाडीयं प्रथमा चान्या याम्यं मृगशिरस्तथा  ।१३६.००३<br>
पुष्यं भाग्यन्तथा चित्रा मैत्रञ्चाप्यं च वासवं  ॥१३६.००३<br>
अहिर्बुध्न्यं तृतीयाथ कृत्तिका रोहिणी ह्यहिः  ।१३६.००४<br>
चित्रा स्वाती विशाखा च श्रवणा रेवती च भं  ॥१३६.००४<br>
नाडीत्रितयसंजुष्टग्रहाज्ज्ञेयं शुभाशुभं  ।१३६.००५<br>
चक्रम्फणीश्वरन्तत्तु<sup id="cite_ref-1" class="reference"><a href="#cite_note-1">[१]</a></sup> त्रिनाडीपरिभूषितं  ॥१३६.००५<br>
रविभौमार्कराहुस्थमशुभं स्याच्छुभं परं  ।१३६.००६<br>
देशग्रामयुता भ्रातृभार्याद्या एकशः शुभाः  ॥१३६.००६<br>
अ, भ, कृ, रो, मृ, आ, पु, पु, अ, म, पू, उ, ह, चि, स्वा, वि, अ, ज्ये, मू, पू, उ, अ, ध, श, पू, उ, रे । अत्र सप्तविंशतिनक्षत्राणि ज्ञेयानि<br>
<br>
इत्याग्नेये महापुराणे युद्धजयार्णवे नक्षत्रचक्रं नाम षट्त्रिंशदधिकशततमोऽध्यायः ॥<br>
<br>
</span>
