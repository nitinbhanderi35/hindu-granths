ईश्वर उवाच<br>
शिवमभ्यर्च्याभिषेकं कुर्य्याच्छिष्यादिके क्षिये।<br>
सुम्भानीशादिकाष्ठासु क्रमशो नव विन्यसेत् ॥ १ ॥<br>
<br>
तेषु क्षारोदं क्षीरीदं दध्युदं घृतसागरं। <br>
इक्षुकादम्बरीस्वादुमस्तूदानष्टसागरान्  ॥ २ ॥<br>
<br>
निवेशयेद् यथासङ्‌ख्यमष्टौ विद्येश्वरानथ। <br>
एकं शिखण्डिनं रुद्रं श्रीकण्ठन्तु द्वितीयकं ॥ 3 ॥<br>
<br>
त्रिमूर्त्तमेकरुद्राक्षमेकनेत्रं शिवोत्तमं। <br>
सप्तमं सूक्ष्मनामानमनन्तं रुद्रमष्टमं ॥ ४ ॥<br>
<br>
मध्ये शिवं समुद्रञ्च शिंवमन्त्रं च विन्यसेत्। <br>
यागालयान् दिगीशस्य रचिते स्नानमण्डपे ॥ ५ ॥<br>
<br>
कुर्य्यात् करद्वयायामां वेदीमष्टाङ्गुलोच्छ्रितां। <br>
श्रीपर्णाद्यासने तत्र विन्यस्यानन्तमानसं ॥ ६ ॥<br>
<br>
शिष्यं निवेश्य पूर्वास्यं सकलीकृत्य पूजयेत्। <br>
काञ्चिकौदनमृद्‌भस्मदूर्वागोमयगोलकैः ॥ ७ ॥<br>
<br>
सिद्धार्थदधितोयैश्च कुर्य्यान्निर्म्मञ्छनं ततः। <br>
क्षारोदानुक्रमेणाथ हृदा विद्येशशम्बरै ॥ ८ ॥<br>
<br>
कलसैः स्नापयेच्छिष्यं स्वधाधारणयान्वितं। <br>
परिधाप्य सिने वस्त्रे निवेश्य शिवदक्षिणे ॥ ९ ॥<br>
<br>
पूर्व्वोदितासने शिष्यं पुनः पूर्ववदर्च्चयेत्। <br>
उष्णीषं योगपट्टञ्च मुकुटं कर्त्तरीं घटीं ॥ १० ॥<br>
<br>
अक्षमालां पुस्तकादि शिविकाद्यधिकारकं। <br>
दीक्षाव्याख्याप्रतिष्ठाद्यं ज्ञात्वाऽद्यप्रभृति त्वया ॥ ११ ॥<br>
<br>
सुपरीक्ष्य  विधातव्यमाज्ञां संश्रावयेदिति। <br>
अभिवाद्य ततः शिष्यं प्रणिपत्य महेश्वरं ॥ १२ ॥<br>
<br>
विघ्नज्वालापनोदार्थं कुर्य्याद्विज्ञापनां यथा। <br>
अभिषेकार्थमादिष्टस्त्वयाऽहं गुरुमुर्त्तिना ॥ १3 ॥<br>
<br>
संहितापारगः सोऽयमभिषिक्तो मया शिव। <br>
तृप्तये मन्त्रचक्रस्य पञ्चपञ्चाहुतीर्यजेत् ॥ १४ ॥<br>
<br>
दद्यात् पूर्णां ततः शिष्यं स्थापयेन्निजदक्षिणे।<br>
शिष्यदक्षिणपाणिस्था अह्गुलष्ठाद्यङ्गुलीः क्रमात् ॥ १५ ॥<br>
<br>
लात्र्छयेदुपबद्धाय दग्धदर्भाग्रशम्बरैः। <br>
कुसुमानि करे दत्वा प्रणामं कारयेदमुं ॥ १६ ॥<br>
<br>
कुम्भेऽनले शिवे स्वस्मिंस्ततस्तत्कृत्यमाविशेत्।<br>
अनुग्राह्यास्त्वया शिष्याः शास्त्रेण सुपरीक्षिताः ॥ १७ ॥<br>
<br>
भूपबन्मानवादीनामभिषेकादबीप्सितं।<br>
आं श्रां श्रौं पशुं हूं फडिति अस्त्रराजाभिषेकतः ॥ १८ ॥<br>
<br>
इत्यादिम्हापुराणे आग्नेये अभिषेकादिकथनं नाम नवतितमोऽध्यायः ।<br>
