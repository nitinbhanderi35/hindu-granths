<span style="font-size: 14pt; line-height: 200%">अग्निरुवाच<br>
उत्तरं यत्समुद्रस्य हिमाद्रेश्चैव दक्षिणं  ।११८.००१<br>
वर्षं तद्भारतं नाम नवसाहस्रविस्तृतं  ॥११८.००१<br>
कर्मभूमिरियं स्वर्गमपवर्गं च गच्छतां  ।११८.००२<br>
<small><small>टिप्पणी<br>
१ यस्तु लभेच्छ्राद्धकृतं फलमिति ख.. , छ.. , ज.. च<br>
२ वाराणसी इति ख.. , ङ.. , छ.. , ज.. च</small></small><br>
महेन्द्रो मलयः सह्यः शुक्तिमान् हेमपर्वतः(१)  ॥११८.००२<br>
विन्ध्यश्च पारिपात्रश्च सप्तात्र कुलपर्वताः  ।११८.००३<br>
इन्द्रद्वीपः कसेरुश्च ताम्रवर्णो गभस्तिमान्  ॥११८.००३<br>
नागद्वीपस्तथा सौम्यो गान्धर्वस्त्वथ वारुणः  ।११८.००४<br>
अयं तु नवमस्तेषु द्वीपः सागरसंवृतः  ॥११८.००४<br>
योजनानां सहस्राणि द्वीपोयं दक्षिणोत्तरात् ।११८.००५<br>
नव भेदा भारतस्य(२) मध्यभेदेऽथ पूर्वतः  ॥११८.००५<br>
किराता यवनाश्चापि ब्राह्मणाद्याश्च मध्यतः  ।११८.००६<br>
वेदस्मृतिमुखा नद्यः पारिपात्रोद्भवास्तथा  ॥११८.००६<br>
विन्ध्याच्च नर्मदाद्याः स्युः सह्यात्तापी पयोष्णिका  ।११८.००७<br>
गोदावरीभीमरथीकृष्णवेणादिकास्तथा  ॥११८.००७<br>
मलयात्कृतमालाद्यास्त्रिसामाद्या महेन्द्रजाः  ।११८.००८<br>
कुमाराद्याः शुक्तिमतो(३) हिमाद्रेश्चन्द्रभागका  ॥११८.००८<br>
पश्चिमे कुरुपाञ्चालमध्यदेशादयःस्थिताः ॥९॥११८.००९<br>
इत्याग्नेये महापुराणे भारतवर्षं नामाष्टादशाधिकशततमोऽध्यायः ॥<br>
<small><small>टिप्पणी<br>
१ शक्तिमानृक्षपर्वत इति घ.. , छ.. च । शुक्तिमानृक्षपर्वत इति ज..<br>
२ नव भेदा भवन्त्यस्येति झ..<br>
३ शक्तिमत इति ख.. , ग.. , घ.. , झ.. च</small></small><br>
<br>
<br>
</span>
