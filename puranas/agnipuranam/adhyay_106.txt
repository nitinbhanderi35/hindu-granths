<span style="font-size: 14pt; line-height: 200%">ईश्वर उवाच<br>
नगरादिकवास्तुश्च वक्ष्ये राज्यादिवृद्धये  ।१०६.००१<br>
योजनं योजनार्धं वा(५) तदर्थं स्थानमाश्रयेत् ॥१०६.००१<br>
<small><small>टिप्पणी<br>
१ वनवासी मृतिर्धनमिति घ.. । धर्मः कलिश्चेत्यादिः, मृतिर्धनमित्यन्तः पाठो झ.. पुस्तके नास्ति<br>
२ आयुः प्रावाह्यशस्यानीति ख.. , छ.. च<br>
३ भोगं च पत्यं चेति ख.. , छ.. च<br>
४ द्वारतः प्रोक्त इति घ..<br>
५ भोजनार्धन्तदर्धं च इति घ.. , ङ.. च</small></small><br>
अभ्यर्च्य वास्तु नगरं प्राकाराद्यन्तु कारयेत् ।१०६.००२<br>
ईशादित्रिंशत्पदके पूर्वद्वारं च सूर्यके  ॥१०६.००२<br>
गन्धर्वाभ्यां(१) दक्षिणे स्याद्वारुण्ये पश्चिमे तथा  ।१०६.००३<br>
सौम्यद्वारं सौम्यपदे कार्या हट्टास्तु विस्तराः  ॥१०६.००३<br>
येनेभादि सुखं गच्छेत्कुर्याद्द्वारं तु षट्करं  ।१०६.००४<br>
छिन्नकर्णं विभिन्नञ्च चन्द्रार्धाभं पुरं न हि  ॥१०६.००४<br>
वज्रसूचीमुखं नेष्टं(२) सकृद्द्वित्रिसमागमं  ।१०६.००५<br>
चापाभं वज्रनागाभं(३) पुरारम्भे हि शान्तिकृत् ॥१०६.००५<br>
प्रार्च्य विष्णु हरार्कादीन्नत्वा दद्याद्बलिं बली(४)  ।१०६.००६<br>
आग्नेये स्वर्णकर्मारान्(५) पुरस्य विनिवेशयेत् ॥१०६.००६<br>
दक्षिणे नृत्यवृत्तीनां(६) वेश्यास्त्रीणां गृहाणि च  ।१०६.००७<br>
नटानाञ्चक्रिकादीनां(७) कैवर्तादेश्च नैर्ऋते  ॥१०६.००७<br>
रथानामायुधानाञ्च कृपाणाञ्च वारुणे  ।१०६.००८<br>
शौण्डिकाः कर्माधिकृता वायव्ये परिकर्मणः(८)  ॥१०६.००८<br>
ब्राह्मणा यतयः सिद्धाः पुण्यवन्तश्च चोत्तरे  ।१०६.००९<br>
फलाद्यादिविक्रयिण ईशाने च वणिग्जनाः  ॥१०६.००९<br>
पूर्वतश्च बलाध्यक्षा आग्नेये विविधं बलं  ।१०६.०१०<br>
स्त्रीणामादेशिनो दक्षे काण्डारान्नैर्ऋते न्यसेत् ॥१०६.०१०<br>
पश्चिमे च महामात्यान् कोषपालांश्च कारुकान्  ।१०६.०११<br>
<small><small>टिप्पणी<br>
१ गन्धर्वाद्या इति ग.. , ज.. च<br>
२ सूचीमुखं नष्टमिति झ.. , छ.. च<br>
३ व्यायतं वज्रनासाभमिति घ.. । चापाभं चक्रनाभाभमिति ङ..<br>
४ स्तुत्वा नत्वा बलिं बली इति ङ..<br>
५ आग्नेये तु कर्मकारानिति ख..<br>
६ दक्षिणे भृत्यधूर्तानामिति छ..<br>
७ नटानां वाह्लिकादीनामिति ख.. , ज.. च<br>
८ परिकर्मण इति छ.. , ज.. च</small></small><br>
उत्तरे दण्डनाथांश्च नायकद्विजसङ्कुलान्  ॥१०६.०११<br>
पूर्वतः क्षत्रियान् दक्षे वैश्याञ्छून्द्रांश्च पश्चिमे  ।१०६.०१२<br>
दिक्षु वैद्यान् वाजिनश्च बलानि च चतुर्दिशं  ॥१०६.०१२<br>
पूर्वेण चरलिङ्ग्यादीञ्छ्मशानादीनि दक्षिणे  ।१०६.०१३<br>
पश्चिमे गोधनाद्यञ्च कृषिकर्तॄंस्तथोत्तरे  ॥१०६.०१३<br>
न्यसेन्म्लेच्छांश्च कोणेषु ग्रामादिषु तथा स्मृतिं(१)  ।१०६.०१४<br>
श्रियं वैश्रवणं द्वारि(२) पूर्वे तौ(३) पश्यतां श्रियं  ॥१०६.०१४<br>
देवादीनां पश्चिमतः पूर्वास्यानि गृहाणि हि  ।१०६.०१५<br>
पूर्वतः पश्चिमास्यानि दक्षिणे चोत्तराननान्(४)  ॥१०६.०१५<br>
नाकेशविष्ण्वादिधामानि रक्षार्थं नगरस्य च(५)  ।१०६.०१६<br>
निर्दैवतन्तु नगरग्रामदुर्गगृहादिकं  ॥१०६.०१६<br>
भुज्यते तत्पिशाचाद्यै रोगाद्यैः परिभूयते  ।१०६.०१७<br>
नगरादि सदैवं हि जयदं भुक्तिमुक्तिदं  ॥१०६.०१७<br>
पूर्वायां श्रीगृहं प्रोक्तमाग्नेय्यां वै महानसं  ।१०६.०१८<br>
शनयं दक्षिणस्यान्तु(७) नैर्ऋत्यामायुधाश्रयं  ॥१०६.०१८<br>
भोजनं पश्चिमायान्तु वायव्यां धान्यसङ्ग्रहः  ।१०६.०१९<br>
उत्तरे द्रव्यसंस्थानमैशान्यां देवतागृहं(८)  ॥१०६.०१९<br>
चतुःशालं त्रिशालं वा द्विशालं चैकशालकं  ।१०६.०२०<br>
चतुःशालगृहाणान्तु शालालिन्दकभेदतः(९)  ॥१०६.०२०<br>
<small><small>टिप्पणी<br>
१ तथा स्थितमिति ख.. , घ.. , ङ.. , छ.. च । यथास्थितमिति ज..<br>
२ वैश्रवणं वापि इति ग..<br>
३ पूर्वत इति ख..<br>
४ दक्षिणे चोत्तरेण चेति ख.. , ग.. , घ.. च<br>
५ नगरस्य हीति ख.. , छ.. च<br>
६ रोगाद्यैरभिभूयते इति ज..<br>
७ दक्षिणायां त्विति ग.. , घ.. , झ च<br>
८ देवतालयमिति झ..<br>
९ शालालिन्दप्रभेदत इति क..</small></small><br>
शतद्वयन्तु जायन्ते पञ्चाशत्पञ्च तेष्वपि  ।१०६.०२१<br>
त्रिशालानि तु चत्वारि द्विशालानि तु पञ्चधा  ॥१०६.०२१<br>
एकशालानि चत्वारि एकालिन्दानि वच्मि च  ।१०६.०२२<br>
अष्टाविंशदलिन्दानि गृहाणि नगराणि च(१)  ॥१०६.०२२<br>
चतुर्भिः सप्रभिश्चैव पञ्चपञ्चाशदेव तु  ।१०६.०२३<br>
षडलिन्दानि विंशैव अष्टाभिर्विंश एव हि(२)  ॥१०६.०२३<br>
अष्टालिन्दं भवेदेवं(३) नगरादौ गृहाणि हि  ।१०६.०२४<br>
<br>
इत्यागेनेये महापुराणे नगरादिवास्तुर्नाम षडधिकशततमोऽध्यायः ॥<br>
<br>
</span>
