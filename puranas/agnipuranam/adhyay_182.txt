<span style="font-size: 14pt; line-height: 200%">अग्निरुवाच<br>
सप्तमीव्रतकं वक्ष्ये सर्वेषां भुक्तिमुक्तिदं(२)  ।१८२.००१<br>
माघमासेऽब्जके शुक्ले सूर्यं प्रार्च्य विशोकभाक् ॥१८२.००१<br>
सर्वावाप्तिस्तु सप्तभ्यां मासि भाद्रेऽर्कपूजनात् ।१८२.००२<br>
पौषे मासि सितेऽनश्नन् प्रार्च्यार्कं पापनाशनं  ॥१८२.००२<br>
कृष्णपक्षे तु माघस्य सर्वावाप्तिस्तु सप्तमी  ।१८२.००३<br>
फाल्गुने तु सिते नन्दा सप्तमी चार्कपूजनात् ॥१८२.००३<br>
मार्गशीर्षे सिते प्रार्च्य सप्तमी चापराजिता  ।१८२.००४<br>
मार्गशीर्षे सिते चाब्दं पुत्रीया सप्तमी स्त्रियाः  ॥१८२.००४<br>
<small><small>टिप्पणी<br>
२ सर्वथा भुक्तिमुक्तिदमिति घ.. , ज.. , झ.. च</small></small><br>
<br>
इत्याग्नेये महापुराणे सप्तमीव्रतानि नाम द्व्यशीत्यधिकशततमोऽध्यायः ॥<br>
<br>
</span>
