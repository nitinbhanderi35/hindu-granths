<span style="font-size: 14pt; line-height: 200%">अग्निरुवाच<br>
त्रयोदशीव्रतानीह सर्वदानि वदामि ते  ।१९१.००१<br>
अनङ्गेन कृतामादौ वक्ष्येऽनङ्गत्रयोदशीं  ॥१९१.००१<br>
त्रयोदश्यां मार्गशीर्षे शुक्लेऽनङ्गं हरं यजेत्(१)  ।१९१.००२<br>
मधु सम्प्राशयेद्रात्रौ घृतहोमस्तिलाक्षतैः  ॥१९१.००२<br>
पौषे योगेश्वरं प्रार्च्य चन्दनाशी कृताहुतिः  ।१९१.००३<br>
महेश्वरं मौक्तिकाशी माघेऽभ्यर्च्य दिवं व्रजेत् ॥१९१.००३<br>
काकोलं प्राश्य नीरं तु(२) फाल्गुने पूजयेद्व्रती  ।१९१.००४<br>
कर्पूराशी स्वरूपं च चैत्रे सौभाग्यवान् भवेत् ॥१९१.००४<br>
महारूपन्तु वैशाखे यजेज्जातीफलाश्यपि  ।१९१.००५<br>
लवङ्गाशी ज्यैष्ठदिने(३) प्रद्युम्नं पूजयेद्व्रती  ॥१९१.००५<br>
तिलोदाशी तथाषाढे उमाभर्तारमर्चयेत् ।१९१.००६<br>
श्रावणे गन्धतोयाशी पूजयेच्छूलपाणिनं  ॥१९१.००६<br>
सद्योजातं भाद्रपदे प्राशिता गुरुमर्चयेत् ।१९१.००७<br>
सुवर्णवारि संप्राश्य आश्विने त्रिदशाधिपम्  ॥१९१.००७<br>
<small><small>- - - -- - - -- - - - -<br>
टिप्पणी<br>
१ हरिं यजेदिति छ.. , ज.. , ञ.. च<br>
२ काकोलं प्राश्य चीनञ्चेति घ.. , ज.. , झ.. , ञ.. च<br>
३ ज्यैष्ठमासे ईत्ग.. , घ.. , ङ.. , ज.. , झ.. , ञ.. च<br>
-- -- - - -- - -- - - -- -</small></small><br>
विश्वेश्वरं कार्त्तिके तु मदनाशी यजेद्व्रती  ।१९१.००८<br>
शिवं हैमन्तु वर्षान्ते सञ्च्छाद्याम्रदलेन तु  ॥१९१.००८<br>
वस्त्रेण पूजयित्वा तु दद्याद्विप्राय गान्तथा  ।१९१.००९<br>
शयनञ्छत्रकलशान् पादुका रसभाजनम्  ॥१९१.००९<br>
त्रयोदश्यां सिते चैत्रे रतिप्रीतियुतं स्मरन्  ।१९१.०१०<br>
अशोकाख्यं नगं लिख्य सिन्दूररजनीमुखैः  ॥१९१.०१०<br>
अव्धं यजेत्तु कामार्थी कामत्रयोदशीव्रतम्  ।१९१.०११<br>
<br>
इत्याग्नेये महापुराणे त्रयोदशी व्रतानि नामैकनवत्यधिकशततमोऽध्यायः ॥<br>
<br>
<br>
</span>
