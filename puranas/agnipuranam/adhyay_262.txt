पुष्कर उवाच <br>
साम्नां विधानं कथितं वक्षअये चाथर्व्वणामथ ।<br>
शान्तातीयं गणं हुत्वा शान्तिमाप्नोति मानवः ॥ २६१.१ ॥<br>
<br>
भैषज्यञ्च गणं हुत्वा सर्व्वान्रोगान् व्यपोहति ।<br>
त्रिसप्तीयं गणं हुत्वा सर्व्वपपैः प्रमुच्यते ॥ २६१.२ ॥<br>
<br>
क्कचिन्नाप्नोति च भयं हुत्वा चैवाभयङ्गणं ।<br>
न क्कचिज्जायते राम गणं हुत्वा पराजितं ॥ २६१.३ ॥<br>
<br>
आयुष्यञ्च गणं हुत्वा अपमृत्युं व्यपोहति ।<br>
स्वस्तिमाप्नोति सर्व्वत्र हुत्वा स्वस्त्यनङ्गणं ॥ २६१.४ ॥<br>
<br>
श्रेयसा योगमाप्नोति शर्म्मवर्म्मगणन्तथा ।<br>
वास्तोष्पत्यगणं हुत्वा वास्तुदोषान् व्यपोहति ॥ २६१.५ ॥<br>
<br>
तथा रौद्रगणं हुत्वा सर्व्वान् दोषान् व्यषोहति ।<br>
एतैर्दशगुणैर्होमो ह्यष्टादशसु शान्तिषु ॥ २६१.६ ॥<br>
<br>
वैष्णवी शान्तिरैन्द्री च व्राह्मी रौद्री तथैव च ।<br>
वायव्या वारुणी चैव कौवेरी भार्गवी तथा ॥ २६१.७ ॥<br>
<br>
प्राजापत्या तथा त्वाष्ट्री कौमारी वह्निदेवता ।<br>
मारुद्‌गणा च गान्धारी शान्तिर्नैर्ऋतकी तथा ॥ २६१.८ ॥<br>
<br>
शान्तिराङ्गिरसी याम्या पार्थिवी सर्व्वकामदा ।<br>
यस्त्वां मृत्युरिति ह्येतज्जप्तं मृत्युविनाशनं ॥ २६१.९ ॥<br>
<br>
सुपर्णंस्त्वेति हुत्वा च भुजगैर्नैव बाध्यते ।<br>
इन्द्रेण दत्तमित्येतत् सर्वकामकरम्भवेत् ॥ २६१.१० ॥<br>
<br>
इन्द्रेण दत्तमित्येतत् सर्वबाधाविनाशनं ।<br>
इमा देवीति मन्त्रश्च सर्वशान्तिकरः परः ॥ २६१.११ ॥<br>
<br>
देवा मरुत इत्येतत् सर्वकामकरम्भवेत् ।<br>
यमस्य लोकादित्येत्त् दुःस्वप्नशमनम्परं ॥ २६१.१२ ॥<br>
<br>
इन्द्रश्च पञ्चबणिजेति१ पण्यलाभकरं परं ।<br>
कामो मे वाजीति हुतं स्त्रीणां सौबाग्यवर्द्धनं ॥ २६१.१३ ॥<br>
<br>
तुभ्यमेव जबीमन्नित्ययुतन्तु हुतम्भवेत् ।<br>
अग्नेगोबिन्न इत्येतत्२ मेधावृद्धिकरम्परं ॥ २६१.१४ ॥<br>
<br>
ध्रुवं ध्रुवेणेति हुतं स्थानलाभकरं भवेत् ।<br>
अलक्तजीवेति शुना कृषिलाभकरं भवेत् ॥ २६१.१५ ॥<br>
<br>
अहन्ते भग्न इत्येतत् भवेत्‌सौभाग्यवर्द्धनं ।<br>
ये मे पाशास्तथाप्येतत् बन्धनान्मोक्षकारणं ॥ २६१.१६ ॥<br>
<br>
शपत्वहन्निति रिपून् नाशयेद्धोमजाप्यतः ।<br>
त्वमुत्तममितीत्येतद्‌यशोबुद्धिविवर्द्धनं ॥ २६१.१७ ॥<br>
<br>
यथा मृगमतीत्येतत् स्त्रीणां सौभाग्यवर्द्धनं ।<br>
येन चेहदिदञ्चैव गर्भलाभकरं भवेत् ॥ २६१.१८ ॥<br>
<br>
अत्यन्ते योनिरित्येतत् पुत्रलाभकरं भवेत् ।<br>
शिवः शिवाभिरित्येतत् भवेत्सौभाग्यवर्द्धनं३ ॥ २६१.१९ ॥<br>
<br>
वृहस्पतिर्न्नः परिपातु पथि स्वस्त्ययनं भवेत् ।<br>
मुञअचामि त्वेति कथितमपमृत्युनिवारणं ॥ २६१.२० ॥<br>
<br>
अथर्वशिरसोऽद्येता सर्वपापैः प्रमुच्यते ।<br>
प्राधान्येन तु मन्त्राणां किञ्चित् कर्म तवेरितं ॥ २६१.२१ ॥<br>
<br>
वृक्षाणआं यज्ञियानान्तु समिधः प्रथमं हविः ।<br>
आज्यञ्च व्रीहयश्चैव तथा वै गौरसर्षपाः ॥ २६१.२२ ॥<br>
<br>
अक्षतानि तिलाश्चैव दधिक्षीरे च भार्गव ।<br>
दर्भास्तथैव दूर्वाश्च विल्वानि कमलानि च ॥ २६१.२३ ॥<br>
<br>
शान्तिपुष्टिकराण्याहुर्द्रव्याण्येतानि सर्वशः ।<br>
तैलङ्कणानि धर्मज्ञ राजिका रुधिरं विषं ॥ २६१.२४ ॥<br>
<br>
समिधः कण्टकोपेता अभिचारेषु योजयेत् ।<br>
आर्षं वै दैवतं छन्दो बिन्योगज्ञ आचरेत् ॥ २६१.२५ ॥<br>
<br>
इत्यादिमहापुराणे आग्नेय अथर्व्वविधानं नाम द्विषष्ट्यधिकद्विशततमोऽध्यायः ॥<br>
