<span style="font-size: 14pt; line-height: 200%">भगवानुवाच<br>
हरेः सान्निध्यकरणमधिवासनमुच्यते। <br>
सर्व्वज्ञं सर्वगं ध्यात्वा आत्मानं पुरुषोत्तमम् ॥ १ ॥<br>
<br>
ओंकारेण समायोज्य चिच्छक्तिमभिमानिनीम् ।<br>
निः सार्य्यात्मैकतां कृत्वास्वस्मिन् सर्वगते विभौ ॥ २ ॥<br>
<br>
योजयेः मरुता पृथ्वीं वह्निबीजेन पीपयेत्। <br>
संहरेद्वायुना चाग्निं वायुमाकाशतो नयेत् ॥ ३ ॥<br>
<br>
अधिभूतादिदेवैस्तु साध्याख्यैविभवैः। <br>
सह। तन्मात्रपात्रकान् कृत्वा संहरेत्तत् क्रमाद् बुधः ॥ ४ ॥<br>
<br>
आकाशं मनसाह्त्य मनोहङ्करणे कुरु । <br>
अहङ्कारञ्च महति तञ्चाप्यव्याकृते नयेत् ॥ ५ ॥<br>
<br>
अव्याकृतं ज्ञानरूपे वासुदेवः स ईरितः। <br>
स तामव्याकृति मायामवष्टब्य सिसृक्षया ॥ ६ ॥<br>
<br>
सङ्कर्षणं स शव्दात्मा स्पर्शाख्यमसृजत् प्रभुः। <br>
क्षोभ्य मायां स प्रद्युम्नं तेजोरुपं स चासृजत् ॥ ७ ॥<br>
<br>
अनिरुद्धं रसमात्रं ब्रह्माणं गन्धरूपकम्। <br>
अनिरुद्धः स च ब्रह्मा अप आदौ ससर्ज चह ॥ ८ ॥<br>
<br>
तस्मिन् हिरण्मयञ्चाण्डं सोऽसृजत् पञ्चभूतवद्।<br>
तस्मिन् सङ्क्रामिते जीव शक्तिरात्मोपसंहृता ॥ ९ ॥<br>
<br>
प्राणो जीवेन संयुक्तो वृत्तिमानिति शब्द्यते।<br>
जीवो व्याहृतिसञ्ज्ञस्तु प्राणेष्वाध्यात्मिकः स्मृतः ॥ १० ॥<br>
<br>
प्राणैर्युक्ता ततो बुद्धिः सञ्जाता चाष्टमूर्त्तिका । <br>
अहङ्कारस्ततो जज्ञे मनस्तस्मादजायत ॥ ११ ॥<br>
<br>
अर्थाः प्रजज्ञिरे पञ्च सङ्कल्पादियुतास्ततः। <br>
शब्दः स्पर्शश्च रूपञ्च रसो गन्ध इति स्मृताः ॥ १२ ॥<br>
<br>
ज्ञानशक्तियुतान्येतैरारब्धानीन्द्रियाणि तु। <br>
त्वक्‌श्रोत्रघ्राणचक्षूंषि जिह्वाबुद्धीन्द्रियाणि तु ॥ १३ ॥<br>
<br>
पादौ पायुस्तथा पाणी वागुपस्थश्च पञ्चमः। <br>
कर्म्मेन्द्रियाणि चैतानि पञ्चभूतान्यतः श्रृणु ॥ १४ ॥<br>
<br>
आकाशवायुतेजांसि सलिलं पृथिवी तथा। <br>
स्थूलमेभिः शरीरन्तु सर्वाधारं प्रजायते ॥ १५ ॥<br>
<br>
प्राणतत्त्वं भकारन्तु जीवोपाधिगतं न्यसेत्। <br>
हृदयस्थं बकारन्तु बुद्धितत्त्वं न्यसेद् बुधः ॥ १६ ॥<br>
<br>
फकारमपि तत्रैव अहङ्कारमयं न्यसेत्। <br>
मनस्तत्त्वं पकारन्तु न्यसेत्सङ्कल्पसम्भवम् ॥ १८ ॥<br>
<br>
शब्दतन्मात्रतत्त्वन्तु नकारं मस्तके न्यसेत्। <br>
स्पर्शात्मकं धकारन्तु वक्त्रदेशे तु विन्यसेत् ॥ १९ ॥<br>
<br>
दकारं रूपतत्त्वन्तु हृद्देशे विनिवेशयेत् । <br>
थकारं वस्तिदेशे तु रसतन्मात्रकं न्यसेत् ॥ २० ॥<br>
<br>
तकारं गन्धतन्मात्रं जङ्घयोर्व्विनिवेशयेत्। <br>
णकारं श्रोत्रयोर्न्न्यस्य ढकारं विन्यसेत्त्वचि ॥ २१ ॥<br>
<br>
डकारं नेत्रयुग्मे तु रसनायां ठकारकम्। <br>
टकारं नासिकायान्तु ञकारं वाचि विन्यसेत् ॥ २२ ॥<br>
<br>
झकारं करयोर्न्न्यस्य पाणितत्त्वं विचक्षणः। <br>
जकारं पदयोर्न्न्यस्य छं पायौ चमुपस्थके ॥ २३ ॥<br>
<br>
विन्यसेत् पृथिवीतत्त्वं ङकारं पादयुग्मके। <br>
वस्तौ घकारं गं तत्त्वं तैजसं हृदि विन्यसेत् ॥ २४ ॥<br>
<br>
खकारं वायुतत्त्वञ्च नासिकायां निवेशयेत्। <br>
ककारं विन्यसेन्नित्यं खतत्त्वं मस्तके बुधः ॥ २५ ॥<br>
<br>
हृत्‌पुण्डरीके विन्यस्य यकारं सूर्य्यदैवतम्। <br>
द्वासप्ततिसहस्त्राणि हृदयादभिनिः सृताः ॥ २६ ॥<br>
<br>
कलाषोडशसंयुक्त मकारं तत्र विन्यसेत्। <br>
तन्मध्ये चिन्तयेन्मन्त्री बिन्दुं वह्नेस्तु मण्डलम् ॥ २७ ॥<br>
<br>
हकारं विन्यसेत्तत्र प्रणवेन सुरोत्तमः। <br>
ओं आं परमेष्ठ्यात्मने आं नमः पुरुषात्मने ॥ २८ ॥<br>
<br>
ओं वां मनोनिवृत्त्यात्मने नाञ्च विश्वात्मने नमः।<br>
ओं वा नमः सर्वात्मने इत्युक्ताः पञ्च शक्तयः ॥ २९ ॥<br>
<br>
स्थाने तु प्रथमा योज्या द्वितीया आसने मता। <br>
तृतीया शयने तद्वच्चतुर्थी पानकर्म्मणि ॥ ३० ॥<br>
<br>
ग्रत्यर्च्चायां पञ्चमी स्यात्पञ्चोपनिषदः स्मृताः। <br>
हुङ्कारं विन्यसेन्मध्ये ध्यात्वा मन्त्रमयं हरिम् ॥ ३१ ॥<br>
<br>
यां मूर्ति स्थापयेत्तस्मात् मूलमन्त्रं न्यसेत्ततः। <br>
ओं नमों भगवते वासुदेवाय मूलकम् ॥ ३२ ॥<br>
<br>
शिरोघ्राणललाटेषु मुखकण्ठहृदि क्रमात्। <br>
भुजयोर्जङ्घयोरङ्घ्र्योः केशवं शिरसि न्यसेत् ॥ ३३ ॥<br>
<br>
नारायणं न्यसेद्वक्त्रे ग्रीवायां माधवं न्यसेत्। <br>
गोविन्दं भुजयोर्न्यस्य विष्णु च हृदेये न्यसेत् ॥ ३४ ॥<br>
<br>
मधुसूदनकं पृष्ठे वामनं जठरे न्यसेत्। <br>
कट्यान्त्रिविक्रमं न्यस्य जङ्घायां श्रीधरं न्यसेत् ॥ ३५ ॥<br>
<br>
हृषीकेशं दक्षिणायां पद्मनाभं तु गुल्फके। <br>
दामोदरं पादयोश्च हृदयादिषडङ्गकम् ॥ ३६ ॥<br>
<br>
एतत् साधारणं प्रोक्तमादिमूर्त्तेस्तु सत्तम। <br>
अथवा यस्य देवस्य प्रारब्धं स्थापनं भवेत् ॥ ३७ ॥<br>
<br>
तस्यैव मूलमन्त्रेण सजीवकरणं भवेत्। <br>
यस्या मूर्त्तेस्तु यन्नाम तस्याद्यं चाक्षरं च यत् ॥ ३८ ॥<br>
<br>
तत् स्वरैर्द्वादशैर्भेद्यं ह्यङ्गानि परिकल्पयेत्। <br>
हृदयादीनि देवेश मूलञ्च दशमाक्षरम् ॥ ३९ ।<br>
<br>
यथा देवे तथा देहे तत्त्वानि विनियोजयेत्। <br>
चक्राव्जमण्डले विष्णुं यजेद्गन्धादिना तथा ॥ ४० ॥<br>
<br>
पूर्व्ववच्चासनं ध्यायेत्सगात्रं सपरिच्छदम्। <br>
शुभञ्चक्रं द्वादशारं ह्यपरिष्टाद्विचिन्तयेत् ॥ ४१ ॥<br>
<br>
त्रिनाभिचक्रं द्विनेमि खरैस्तच्च समन्वितम्। <br>
पृष्ठदेशे ततः प्राज्ञः प्रकृत्यादीन्निवेशयेत् ॥ ४२ ॥<br>
<br>
पूजयेदारकाग्रेषु सूर्य्यं द्वादशधा पुनः। <br>
कलाषोडशसंयुक्तं सोमन्तत्र विचिन्तयेत् ॥ ४३ ॥<br>
<br>
सबलं त्रितयं नाभौ चिन्तयेद्देशिकोत्तमः। <br>
पद्माञ्च द्वादशदलं पद्ममध्ये विचिन्तयेत् ॥ ४४ ॥<br>
<br>
तन्मध्ये पौरुषीं शक्ति ध्यात्वाभ्यर्च्य च देशिकः । <br>
प्रतिमायां हरि न्यस्य तत्र तं पूजयेत् सुरान्  ॥ ४५ ॥<br>
<br>
गन्धपुष्पादिभिः सम्यक् साङ्गं सावरणं क्रमात्। <br>
द्वादशाक्षरवीजैस्तु केशवादीन् समर्च्चयेत् ॥ ४६ ॥<br>
<br>
द्वादशारे मण्डले तु लोकपालादिकं क्रमात्। <br>
प्रतिमामर्च्चयेत् पश्चाद्‌गन्धपुष्पादिभिर्द्विजः ॥ ४७ ॥<br>
<br>
पौरुषेण तु सूक्तेन श्रिया सूक्तेन पिण्डिकाम्। <br>
जननादिक्रमात् पञ्चाज्जनयेद्वैष्णवानलम् ॥ ४८ ॥<br>
<br>
हुत्वाग्निं वैष्णवैर्म्मन्त्रैः कुर्य्याच्छान्त्युदकं बुधः।<br>
तत् सिक्त्वा प्रतिमामूद्‌र्ध्नि वह्निप्रणयनं चरेत् ॥ ४९ ॥<br>
<br>
दक्षिणेग्निं हुतमिति कुण्डेग्निं प्रणयेद् बुधः। <br>
अग्निमग्नीति पूर्वे तु कुण्डेग्निं प्रणयेद्बुधः ॥ ५० ॥<br>
<br>
उत्तरे प्रणयेदग्निमग्निमग्नी हवामहे। <br>
अग्निप्रणयने मन्त्रस्त्वमग्ने ह्यग्रिरुच्यते ॥ ५१ ॥<br>
<br>
पलाशसमिधानान्तु अष्टोत्तरसहस्रकम्। <br>
कुण्डे कुण्डे होमयेच्च व्रीहीन् वेदादिकैस्तथा ॥ ५२ ॥<br>
<br>
साज्यांस्तिलान् व्याहृतिभिर्मूलमन्त्रेण वै घृतम्। <br>
कुर्य्यात्ततः शान्तिहोमं मधुरत्रितयेन च ॥ ५३ ॥<br>
<br>
द्वादशार्णैः स्पृशेत् पादौ नाभिं हृन्मस्तकं ततः। <br>
घृतं दधि पयो हुत्वा स्पृशेन्मूर्द्धन्यथो ततः ॥ ५४ ॥<br>
<br>
स्पृष्ट्वा शिरोनाभिपादांश्चतस्रः स्थापयेन्नदीः । <br>
गङ्गा च यमुना गोदा क्रमान्नाम्ना सरस्वती ॥ ५५ ॥<br>
<br>
दहेत्तु विष्णुगायत्र्या गायत्रया श्रपयेच्चरुम्। <br>
होमयेच्च बलिं दद्यादुत्तरे भोजयेद् द्विजान् ॥ ५६ ॥<br>
<br>
सामाधिपानां तुष्ट्यर्थं हेम गां गुरवे ददेत्। <br>
दिकपतिभ्यो बलिं दत्त्वा रात्रौ कुर्य्याच्च जागरम् ॥ ५७ ॥<br>
<br>
ब्रह्मगीतादिशब्देन सर्वभागधिवासनात् ॥ ५८ ॥<br>
<br>
इत्यादिमहापुराणे आग्नेये अधिवासनं नाम ऊनषष्टितमोऽध्यायः।<br>
</span>
