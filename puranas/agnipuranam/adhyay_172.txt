<span style="font-size: 14pt; line-height: 200%">सर्वपापप्रायश्चित्तानि<br>
<br>
पुष्कर उवाच<br>
परदारपरद्रव्यजीवहिंसादिके यदा  ।१७२.००१<br>
प्रवर्तते नृणां चित्तं प्रायश्चित्तं स्तुतिस्तदा  ॥१७२.००१<br>
विष्णवे विष्णवे नित्यं विष्णवे विष्णवे(१) नमः  ।१७२.००२<br>
नमामि विष्णुं चित्तस्थमहङ्कारगतिं हरिं  ॥१७२.००२<br>
चित्तस्थमीशमव्यक्तमनन्तमपराजितं  ।१७२.००३<br>
विष्णुमीड्यमशेषेण अनादिनिधनं विभुं  ॥१७२.००३<br>
विष्णुश्चित्तगतो यन्मे विष्णुर्बुद्धिगतश्च यत् ।१७२.००४<br>
यच्चाहङ्कारगो विष्णुर्यद्विष्णुर्मयि संस्थितः  ॥१७२.००४<br>
करोति कर्मभूतोऽसौ स्थवरस्य चरस्य च  ।१७२.००५<br>
तत्पापन्नाशमायातु तस्मिन्नेव हि चिन्तिते  ॥१७२.००५<br>
ध्यातो हरति यत्पापं स्वप्ने दृष्टस्तु भावनात् ।१७२.००६<br>
तमुपेन्द्रमहं विष्णुं प्रणतार्तिहरं हरिं  ॥१७२.००६<br>
जगत्यस्मिन्निराधारे मज्जमाने तमस्यधः  ।१७२.००७<br>
हस्तावलम्बनं विष्णुं प्रणमामि परात्परं  ॥१७२.००७<br>
सर्वेश्वरेश्वर विभो परमात्मन्नधोक्षज  ।१७२.००८<br>
हृषीकेश हृषीकेश हृषीकेश नमोऽस्तु ते  ॥१७२.००८<br>
नृसिंहानन्त गोविन्द भूतभवन केशव  ।१७२.००९<br>
<small><small>टिप्पणी<br>
१ विष्णवे विष्णवे इति ज.. , ञ.. च</small></small><br>
दुरुक्तं दुष्कृतं ध्यातं शमयाघन्नमोऽस्तु ते  ॥१७२.००९<br>
यन्मया चिन्तितं दुष्टं स्वचित्तवशवर्तिना  ।१७२.०१०<br>
अकार्यमहदत्युग्रन्तच्छमन्नय केशव  ॥१७२.०१०<br>
ब्रह्मण्यदेव गोविन्द परमार्थपरायण  ।१७२.०११<br>
जगन्नाथ जगद्धातः पापं प्रशमयाच्युत  ॥१७२.०११<br>
यथापराह्णे सायाह्णे मध्याह्णे च तथा निशि  ।१७२.०१२<br>
कायेन मनसा वाचा कृतं पापमजानता  ॥१७२.०१२<br>
जानता च हृषीकेश पुण्डरीकाक्ष माधव  ।१७२.०१३<br>
नामत्रयोच्चारणतः स्वप्ने यातु मम क्षयं  ॥१७२.०१३<br>
शारीरं मे हृषीकेश पुण्डरीकाक्ष माधव  ।१७२.०१४<br>
पापं प्रशमयाद्य त्वं(१) बाक्कृतं मम माधव  ॥१७२.०१४<br>
यद्भुञ्जन्यत्स्वपंस्तिष्ठन् गच्छन् जाग्रद्यदास्थितः  ।१७२.०१५<br>
कृतवान् पापमद्याहं कायेन मनसा गिरा  ॥१७२.०१५<br>
यत्स्वल्पमपि यत्स्थूलं कुयोनिनरकाबहं  ।१७२.०१६<br>
तद्यातु प्रशमं सर्वं वासुदेवानुकीर्तनात् ॥१७२.०१६<br>
परं ब्रह्म परं धाम पवित्रं परमञ्च यत् ।१७२.०१७<br>
तस्मिन्(२) प्रकीर्तिते विष्णौ यत्पापं तत्प्रणश्यतु  ॥१७२.०१७<br>
यत्प्राप्य न निवर्तन्ते गन्धस्पर्शदिवर्जितं  ।१७२.०१८<br>
सूरयस्तत्पदं विष्णोस्तत्सर्वं शमयत्वघं(३)  ॥१७२.०१८<br>
पापप्रणाशनं स्तोत्रं यः पठेच्छृणुयादपि(४)  ।१७२.०१९<br>
<small><small>टिप्पणी<br>
१ प्रशमात्यर्थमिति ख.. , घ.. , ज.. च<br>
२ अस्मिन्निति घ..<br>
३ सर्वं गमयत्वघमिति झ..<br>
४ यः पठेच्छ्रद्धया नर इति ज.. , झ.. च । यः पठेच्छृणुयान्नर इति ञ..</small></small><br>
शारीरैर्मानसैर्वाग्जैः कृतैः पपैः प्रमुच्यते  ॥१७२.०१९<br>
सर्वपापग्रहादिभ्यो याति विष्णोः परं पदं  ।१७२.०२०<br>
तस्मात्पापे कृते जप्यं स्तोत्रं सर्वाघमर्दनं  ॥१७२.०२०<br>
प्रायश्चित्तमघौघानां स्तोत्रं व्रतकृते वरं  ।१७२.०२१<br>
प्रायश्चित्तैः स्तोत्रजपैर्व्रतैर्नश्यति पातकं  ॥१७२.०२१<br>
ततः कार्याणि(१) संसिद्ध्यै तानि वै भुक्तिमुक्तये ॥२२॥१७२.०२२<br>
<br>
इत्याग्नेये महापुराणे सर्वपापप्रायश्चित्ते पापनाशनस्तोत्रं नाम द्विसप्तत्यधिकशततमोऽध्यायः ॥<br>
<br>
</span>
