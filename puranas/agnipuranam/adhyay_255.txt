अग्निरुवाच<br>
<br>
तपस्विनो दानशीलाः कुलीनाः सत्यवादिनः ।<br>
धर्म्मप्रधाना ऋजवः पुत्रवविते दवीविवुतीः ।। २५५.१ ।।<br>
<br>
पञ्चयज्ञक्रियायुक्ताः साक्षइणः पञ्च वा त्रयः ।<br>
यथाजाति यथावर्ण सर्व्वे सर्व्वेषु वा स्मृताः ।। २५५.२ ।।<br>
<br>
स्त्रीवृद्धबालकितवमत्तोन्मत्ताभिशस्तकाः ।<br>
रङ्गावतारिपाषण्डिकूटकृद्विकलेन्द्रियाः ।। २५५.३ ।।<br>
<br>
पतिताप्तान्नसम्बन्धिसहायरिपुतस्कराः ।<br>
असाक्षिणः सर्व्वसाक्षई चौर्य्यपारुष्यसाहसे ।। २५५.४ ।।<br>
<br>
उभयानुमतः साक्षई भवत्येकोपि धर्म्मवित ।<br>
अब्रुवन् हिनरः साक्षअयमृणं सदशबन्धकम् ।। २५५.५ ।।<br>
<br>
राज्ञा सर्वं प्रदाप्यः स्यात् षट्‌चत्वारिंशकेऽहनि ।<br>
न ददाति हि यः साक्षअयं जानन्नपि नराधमः ।। २५५.६ ।।<br>
<br>
स कूटसाक्षइणआं पापैस्तुल्यो दण्डेन चैव हि ।<br>
&nbsp;साक्षिणः श्रावयेद्वादिप्रतिवादिसमीपगान् ।। २५५.७ ।।<br>
<br>
ये पातककृतां लोका महापातकिनां तथा ।<br>
अग्निदानाञ्च ये लोका ये च स्त्रीबालघातिनां ।। २५५.८ ।।<br>
<br>
तान् सर्व्वान् समवाप्नोति यः साक्ष्यमनृतं वदेत् ।<br>
सुकृतं यत्त्वाया किञअचिज्जन्मान्तरशतैः कृतम् ।। २५५.९ ।।<br>
<br>
तस्तर्वं तस्य जानीहि यं पराजयसे मृषा ।<br>
द्वैधे बहूनां वचनं समेषु गुणइनान्तथा ।। २५५.१० ।।<br>
<br>
गुणिद्वैधे तु वचनं ग्राह्यं ये गुणवत्तराः ।<br>
यस्योचुः साक्षइणः सत्यां प्रतिज्ञां स जयी भवेत् ।। २५५.११।।<br>
<br>
अन्यथा वादिनो यस्य ध्रुवस्तस्य पराजयः <br>
उक्तेपि साक्षइभिः साक्ष्ये यद्यन्ये गुणवत्तराः ।। २५५.१२ ।।<br>
<br>
द्विगुणावान्यथा ब्रयुः कूटाः स्यु पूर्वसाक्षइणः ।<br>
पृथक् पृथग्दण्डनीयाः कूटकृत्साक्षइणस्तथा ।। २५५.१३ ।।<br>
<br>
विवादाद् द्विगुणं दण्डं विवास्यो ब्राह्मणः स्मृतः ।<br>
यः साक्ष्यं श्रावितोऽन्येभ्यो निह्नते तत्तमोवृतः ।। २५५.१४ ।।<br>
<br>
स दाप्योष्टगुणं दण्डं ब्राह्मणन्तु विवासयेत् ।<br>
वर्णिनां हि बधो यत्र तत्र साक्ष्यऽनृतं वदेत् ।। २५५.१५ ।।<br>
<br>
यः कश्चिदर्थोऽभिमतः स्वरुकच्या तु परस्परं ।<br>
लेख्यं तु साक्षिमत् कार्य्यं तस्मिन् धनिकपूर्वकम् ।। २५५.१६ ।।<br>
<br>
समामासतदर्द्धाहर्न्नामजातिस्वगोत्रजैः ।<br>
सब्रह्मचारिकात्मीयपितृनामादिचिह्नितम् ।। २५५.१७ ।।<br>
<br>
समाप्तेऽर्थे ऋणी नाम स्वहस्तेन निवेशयेत् ।<br>
मतं मेऽमुकपुत्रस्य यदत्रोपरिलेखितं ।। २५५.१८ ।।<br>
<br>
साक्षइणश्च स्वहस्तेन पितृनामकर्पूर्वकम् ।<br>
अत्राहममुकः साक्षी लिखेयुरिति र्ते समाः ।। २५५.१९ ।।<br>
<br>
अलिपिज्ञ ऋणी यः स्याल्लेखयेत् स्वमतन्तु सः ।<br>
साक्षी वा साक्षइणान्येन सर्वसाक्षिसमीपतः ।। २५५.२० ।।<br>
<br>
उभयाभ्यर्थिनैतन्मया ह्यमुकसूनुना ।<br>
लिखितं ह्यमुकेनेति लेखकोऽथान्ततो लिखेत ।। २५५.२१ ।।<br>
<br>
विनापि साक्षिभिर्ल्लेख्यं स्वहस्तलिखितञ्च यत् ।<br>
तत् प्रमाणं स्मृतं सर्वं बलोपधिकृतादृते ।। २५५.२२ ।।<br>
<br>
ऋणं लेख्यकृतं देयं पुरुषैस्त्रिभिरेव तु ।<br>
आधिस्तु भुज्यते तावद्यावत्तन्न प्रदीयते ।। २५५.२३ ।।<br>
<br>
देशान्तरस्थे दुर्ल्लेख्ये नष्टोन्मृष्टे हृते तथा ।<br>
भिन्ने च्छिन्ने तथा दग्धे लेख्यमन्यत्तु कारयेत् ।। २५५.२४ ।।<br>
<br>
सन्दिग्धार्थविशुद्ध्यर्थं स्वहस्तलिखितं तु यत् ।<br>
युक्तिप्राप्तिक्रियाचिह्नसम्बन्धागमहेतुभिः ।। २५५.२५ ।।<br>
<br>
लेख्येस्य पृष्ठेऽभिलिखेत् प्रविष्टमघमर्णिनः ।<br>
धनी चोपगतं दद्यात् स्वहस्तपरिचिह्नितम् ।। २५५.२६ ।।<br>
<br>
दत्वर्णं पाटयेल्लेख्यं शुद्ध्यै चान्यत्तु कारयेत् ।<br>
साक्षिमच्च भवेद्यत्तु दद्दातव्यं समाक्षिकं ।। २५५.२७ ।।<br>
<br>
तुलाग्न्यापो विषं कोषो दिव्यानीह विशुद्धये ।<br>
महाभियोगेष्वेतानि शीर्षकस्थेऽभियोक्तरि ।। २५५.२८ ।।<br>
<br>
रुच्या वान्यतरः कुर्य्यादितरो वर्त्तयेच्छिरः ।<br>
विनापि शीर्षकात् कुर्य्यान्नृपद्रोहेऽथ पातके ।। २५५.२९ ।।<br>
<br>
नासहस्राद्धरेत् फालं न तुलान्न विषन्तथा ।<br>
नृपार्थेष्वभियोगेषु वहेयुः शुचयः सदा ।। २५५.३० ।।<br>
<br>
सहस्रार्थे लुलादीनि कोषमल्पेऽपि दापयेत् ।<br>
शतार्द्धं दापयेच्छुद्धमशुद्धो दण्डभाग भवेत् ।। २५५.३१ ।।<br>
<br>
सचेलस्नातमाहूय सूर्य्योदय उपोषितम् ।<br>
कारयेत्सर्वदिव्यानि नृपब्राह्मणसन्निधौ ।। २५५.३२ ।।<br>
<br>
तुला स्त्रीबालवृद्धान्धपङ्गुब्राह्मणरोगिणां ।<br>
अग्निर्ज्जलं वा शूद्रस्य यवाः सप्त विषस्य वा ।। २५५.३३ ।।<br>
<br>
तुलाधारणविद्वद्भिरभियुक्तस्तुलाश्रितः ।<br>
प्रतिमानसमीभूतो रेखां कृत्वावतारितः ।। २५५.३४ ।।<br>
<br>
आदित्यचन्द्रावनिलोऽनलश्च द्यौर्भूमिरापो हृदयं यमश्च ।<br>
अहश्च रात्रिस्च उभे च सन्ध्ये धर्म्मश्च जानाति नरस्य वृत्तम् ।। २५५.३५ ।।<br>
<br>
त्वं तुले सत्यधामासि पुरा देवैविनिर्मिता ।<br>
सत्यं वदस्व कल्याणि संशयान्मां विमोचय ।। २५५.३६ ।।<br>
<br>
यद्यस्मि पापकृन्मातस्ततो मां त्वमधो नय ।<br>
शुद्धश्चेद्‌गमयोद्‌र्ध्वम्मां तुलामित्यभिमन्त्रयेत् ।। २५५.३७ ।।	<br>
<br>
करौ विमृदितव्रीहेर्लक्षयित्वा ततो न्यसेत् ।<br>
सप्ताश्वत्थस्य पत्राणि तावत् सूत्रेण वेष्टयेत् ।। २५५.३८ ।।<br>
<br>
त्वमेव सर्वभूतानामन्तश्चरसि पावक ।<br>
साक्षिवत् पुण्यपापेभ्यो ब्रूहि सत्यङ्करे मम ।। २५५.३९ ।।<br>
<br>
तस्येत्युक्तवतो लौहं पश्चाशत्‌पलिकं समम् ।<br>
अग्निवर्णं न्यसेत् पिण्डं हस्तयोरुभयोरपि ।। २५५.४० ।।<br>
<br>
स तमादाय सप्तैव मण्डलानि शनैर्व्रजेत् ।<br>
षोड़शङ्गुलकं ज्ञेयं मण्डलं तावदन्तरम् ।। २५५.४१ ।।<br>
<br>
मुक्त्वाग्निं मृदितव्रीहिरदग्धः शुद्धिमाप्नुयात् ।<br>
अन्तरा पतिते पिण्डे सन्देहे वा पुनर्हरेत् ।। २५५.४२ ।।<br>
<br>
पवित्राणां पवित्र त्वं शोध्यं शोधय पावक।<br>
सत्येन माभिरक्षस्व वरुणेत्यभिशस्तकम् ।। २५५.४३ ।।<br>
<br>
नाभिदघ्नोदकस्थस्य गृहीत्वोरू जलं विशेत् ।<br>
समकालमिषुं मुक्तमानीयाद्यो जवी नरः ।। २५५.४४ ।।<br>
<br>
यदि तस्मिन्निमग्नाङ्गं पश्येच्चेच्छुद्धिमाप्नुयात् ।<br>
त्वं विष ब्रह्मणः पुत्र सत्यधर्मे व्यवस्थितः ।। २५५.४५ ।।<br>
<br>
त्रायस्वास्मादभीशापात् सत्येन भव मेऽमृतम् ।<br>
एवमुक्त्वा विषं शार्ङ्ग भक्षयेद्धिमशैलजं ।। २५५.४६ ।।<br>
<br>
यस्य वेगैर्विना जीर्णं शुद्धिं तस्य विनिर्द्दिशेत् ।<br>
देवानुग्रान् समभ्यर्च्च्य तत्स्नानोदकमाहरेत् ।। २५५.४७ ।।<br>
<br>
संश्राव्य पाययेत्तस्माज्जलात्तु प्रसृतित्रयम् ।<br>
आचतुर्द्दशमादह्नो यस्य नो राजदैविकम् ।। २५५.४८ ।।<br>
<br>
व्यसनं जायते घोरं स शुद्धः स्यादसंशयम् ।<br>
सत्यवाहनशस्त्राणि गोबीजकनकानि च ।। २५५.४९ ।।<br>
<br>
देवतागुरुपादाश्च इष्टापूर्त्तकृतानि च ।<br>
इत्येते सुकराः प्रोक्ताः शपथाः स्वल्पसंशये ।। २५५.५० ।।<br>
<br>
इत्यादिमहापुराणे आग्नेये दिव्यानि प्रमाणानि नाम पञ्चपञ्चाशदधिकद्विशततमोऽध्यायः ।<br>
