<span style="font-size: 14pt; line-height: 200%"><br>
नारद उवाच<br>
अग्निकार्यं प्रवक्ष्यामि येन स्यात्सर्वकामभाक् ।२४.००१<br>
चतुरभ्यधिकं विंशमङ्गुलं चतुरस्रकं  ॥२४.००१<br>
सूत्रेण सूत्रयित्वा तु क्षेत्रं तावत्खनेत्समं  ।२४.००२<br>
खातस्य मेखला कार्या त्यक्त्वा चैवाङ्गुलद्वयं  ॥२४.००२<br>
सत्त्वादिसञ्ज्ञा(१)<sup id="cite_ref-1" class="reference"><a href="#cite_note-1">[१]</a></sup> पूर्वाशा द्वादशाङ्गुलमुच्छ्रिता  ।२४.००३<br>
अष्टाङ्गुला द्व्यङुलाथ चतुरङ्गुलविस्तृता  ॥२४.००३<br>
योनिर्दशाङ्गुला रम्या षट्चतुर्द्व्यङ्गुलाग्रगा  ।२४.००४<br>
क्रमान्निम्ना तु कर्तव्या पश्चिमाशाव्यवस्थिता  ॥२४.००४<br>
अश्वत्थपत्रसदृशी किञ्चित्कुण्डे निवेशिता  ।२४.००५<br>
तुर्याङ्गुलायता नालं पञ्चदशाङ्गुलायतं  ॥२४.००५<br>
मूलन्तु त्र्यङ्गुलं(२)<sup id="cite_ref-2" class="reference"><a href="#cite_note-2">[२]</a></sup> योन्या अग्रं तस्याः षडङ्गुलं  ।२४.००६<br>
लक्षणञ्चैकहस्तस्य द्विगुणं द्विकरादिषु  ॥२४.००६<br>
एकत्रिमेखलं कुण्डं वर्तुलादि वदाम्यहं  ।२४.००७<br>
कुण्डार्धे तु स्थितं सूत्रं कोणे यदतिरिच्यते  ॥२४.००७<br>
तदर्धं दिशि संस्थाप्य भ्रामितं वर्तुलं भवेत् ।२४.००८<br>
कुण्डार्धं कोणभागार्धं दिशिश्चोत्तरतो वहिः  ॥२४.००८<br>
पूर्वपश्चिमतो यत्नाल्लाञ्छयित्वा तु मध्यतः  ।२४.००९<br>
संस्थाप्य भ्रामितं कुण्डमर्धचन्द्रं भवेत्शुभं  ॥२४.००९<br>
पद्माकारे दलानि स्युर्मेखलानान्तु वर्तुले  ।२४.०१०<br>
बाहुदण्डप्रमाणन्तु होमार्थं कारयेत्स्रुचं  ॥२४.०१०<br>
सप्तपञ्चाङ्गुलं वापि चतुरस्रन्तु कारयेत् ।२४.०११<br>
त्रिभागेन भवेद्गर्तं मध्ये वृत्तं सुशोभनम्  ॥२४.०११<br>
तिर्यगूर्ध्वं समं खाताद्वहिरर्धन्तु शोधयेत् ।२४.०१२<br>
अङ्गुलस्य चतुर्थांशं शेषार्धार्धं तथान्ततः  ॥२४.०१२<br>
खातस्य मेखलां रम्यां शेषार्धेन तु कारयेत् ।२४.०१३<br>
कण्ठं त्रिभागविस्तारं अङ्गुष्ठकसमायतं  ॥२४.०१३<br>
सार्धमङ्गुष्ठकं वा स्यात्तदग्रे तु मुखं भवेत् ।२४.०१४<br>
चतुरङ्गुलविस्तारं पञ्चाङ्गुलमथापि वा  ॥२४.०१४<br>
त्रिकं द्व्यङ्गुलकं तत्स्यान्मध्यन्तस्य सुशोभनम्  ।२४.०१५<br>
आयामस्तत्समस्तस्य मध्यनिम्नः सुशोभनः  ॥२४.०१५<br>
शुषिरं कण्ठदेशे स्याद्विशेद्यावत्कनीयसी  ।२४.०१६<br>
शेषकुण्डन्तु कर्तव्यं यथारुचि विचित्रितं  ॥२४.०१६<br>
स्रुवन्तु हस्तमात्रं स्याद्दण्डकेन समन्वितं (१)<sup id="cite_ref-3" class="reference"><a href="#cite_note-3">[३]</a></sup>  ।२४.०१७<br>
वटुकं द्व्यङ्गुलं(२)<sup id="cite_ref-4" class="reference"><a href="#cite_note-4">[४]</a></sup> वृत्तं कर्तव्यन्तु सुशोभनं  ॥२४.०१७<br>
गोपदन्तु यथा मग्नमल्पपङ्के तथा भवेत् ।२४.०१८<br>
उपलिप्य लिखेद्रेखामङ्गुलां वज्रनासिकां(१)<sup id="cite_ref-5" class="reference"><a href="#cite_note-5">[५]</a></sup>  ॥२४.०१८<br>
सौम्याग्रा प्रथमा तस्यां रेखे पूर्वमुखे तयोः  ।२४.०१९<br>
मध्ये तिस्रस्तथा कुर्याद्दक्षिणादिक्रमेण तु  ॥२४.०१९<br>
एवमुल्लिख्य चाभ्युक्ष्य प्रणवेन तु मन्त्रवित् ।२४.०२०<br>
विष्टरं कल्पयेत्तेन तस्मिन् शक्तिन्तु वैष्णवीं  ॥२४.०२०<br>
अलं कृत्वा मूर्तिमतीं क्षिपेदग्निं हरिं स्मरन्  ।२४.०२१<br>
प्रादेशमात्राः समिधो दत्वा परिसमुह्य तं  ॥२४.०२१<br>
दर्भैस्त्रिधा परिस्तीर्य पूर्वादौ तत्र पात्रकं  ।२४.०२२<br>
आसादयेदिध्मवह्नी भूमौ च श्रुक्श्रुवद्वयं  ॥२४.०२२<br>
आज्यस्थाली चरुस्थाली कुशाज्यञ्च प्रणीतया  ।२४.०२३<br>
प्रोक्षयित्वा प्रोक्षणीञ्च गृहीत्वापूर्य वारिणा  ॥२४.०२३<br>
पवित्रान्तर्हिते हस्ते परिश्राव्य च तज्जलं  ।२४.०२४<br>
प्राङ्नीत्वा प्रोक्षणीपात्रण्ज्योतिरग्रे निधाय च  ॥२४.०२४<br>
तदद्भिस्त्रिश्च सम्प्रोक्ष्य इद्ध्मं विन्यस्य चाग्रतः  ।२४.०२५<br>
प्रणीतायां सुपुष्पायां विष्णुं ध्यात्वोत्तरेण च  ॥२४.०२५<br>
आज्यस्थालीमथाज्येन सम्पूर्याग्रे निधाय च  ।२४.०२६<br>
सम्प्लवोत्पवनाभ्यान्तु कुर्यादाज्यस्य संस्कृतिं  ॥२४.०२६<br>
अखण्डिताग्रौ निर्गर्भौ कुशौ प्रादेशमात्रकौ  ।२४.०२७<br>
ताभ्यामुत्तानपाणिभ्यामङ्गुष्ठानामिकेन तु  ॥२४.०२७<br>
आज्यं तयोस्तु सङ्गृह्य द्विर्नीत्वा त्रिरवाङ्क्षिपेत्(२)<sup id="cite_ref-6" class="reference"><a href="#cite_note-6">[६]</a></sup>  ।२४.०२८<br>
स्रुक्स्रुवौ चापि सङ्गृह्य ताभ्यां प्रक्षिप्य वारिण  ॥२४.०२८<br>
प्रतप्य दर्भैः सम्मृज्य पुनः प्रक्ष्याल्य चैव हि  ।२४.०२९<br>
निष्टप्य स्थापयित्वा(१)<sup id="cite_ref-7" class="reference"><a href="#cite_note-7">[७]</a></sup> तु प्रणवेनैव साधकः  ॥२४.०२९<br>
प्रणवादिनमोन्तेन पश्चाद्धोमं समाचरेत् ।२४.०३०<br>
गर्भाधानादिकर्माणि यावदंशव्यवस्थया  ॥२४.०३०<br>
नामान्तं व्रतबन्धान्तं समावर्तावसानकम्  ।२४.०३१<br>
अधिकारावसानं वा कर्यादङ्गानुसारतः  ॥२४.०३१<br>
प्रणवेनोपचारन्तु कुर्यात्सर्वत्र साधकः  ।२४.०३२<br>
अङ्गैर्होमस्तु कर्तव्यो यथावित्तानुसारतः  ॥२४.०३२<br>
गर्भादानन्तु प्रथमं ततः पुंसवनं स्मृतम्  ।२४.०३३<br>
सीमन्तोन्नयनं जातकर्म नामान्नप्राशनम्  ॥२४.०३३<br>
चूडकृतिं व्रतबन्धं वेदव्रतान्यशेषतः(२)<sup id="cite_ref-8" class="reference"><a href="#cite_note-8">[८]</a></sup>  ।२४.०३४<br>
समावर्तनं पत्न्या च योगश्चाथाधिकारकः(३)<sup id="cite_ref-9" class="reference"><a href="#cite_note-9">[९]</a></sup>  ॥२४.०३४<br>
हृदादिक्रमतो ध्यात्वा एकैकं कर्म पूज्य च  ।२४.०३५<br>
अष्टावष्टौ तु जुहुयात्प्रतिकर्माहुतीः पुनः  ॥२४.०३५<br>
पूर्णाहुतिं ततो दद्यात्श्रुचा मूलेन साधकः  ।२४.०३६<br>
वौषडन्तेन मन्त्रेण प्लुतं सुस्वरमुच्चरन्  ॥२४.०३६<br>
विष्णोर्वह्निन्तु संस्कृत्य श्रपयेद्वैष्णवञ्चरुम्  ।२४.०३७<br>
आराध्य स्थिण्डिले विष्णुं मन्त्रान् संस्मृत्य संश्रपेत्(४)<sup id="cite_ref-10" class="reference"><a href="#cite_note-10">[१०]</a></sup>  ॥२४.०३७<br>
आसनादिक्रमेणैव साङ्गावरणमुत्तमम्  ।२४.०३८<br>
गन्धपुष्पैः समभ्यर्च्य ध्याता देवं सुरोत्तमम्  ॥२४.०३८<br>
आधायेध्ममथाघारावाज्यावग्नीशसंस्थितौ  ।२४.०३९<br>
वायव्यनैर्ऋताशादिप्रवृत्तौ तु यथाक्रमम्  ॥२४.०३९<br>
आज्यभागौ ततो हुत्वा चक्षुषी दक्षिणोत्तरे  ।२४.०४०<br>
मध्येथ जुहुयात्सर्वमन्त्रानर्चाक्रमेण तु  ॥२४.०४०<br>
आज्येन तर्पयेन्मूर्तेर्दशांशेनाङ्गहोमकम्  ।२४.०४१<br>
शतं सहस्रं वाज्याद्यैः समिद्भिर्वा तिलैः सह(१)<sup id="cite_ref-11" class="reference"><a href="#cite_note-11">[११]</a></sup>  ॥२४.०४१<br>
समाप्यार्चान्तु होमान्तां शुचीन् शिष्यानुपोषितान्  ।२४.०४२<br>
आहूयाग्रे निवेश्याथ ह्यस्त्रेण प्रोक्षयेत्पशून्  ॥२४.०४२<br>
शिष्यानात्मनि संयोज्य अविद्याकर्मबन्धनैः  ।२४.०४३<br>
लिङ्गानुवृत्तश्चैतन्यं सह लिङ्गेन पाशितम्(२)<sup id="cite_ref-12" class="reference"><a href="#cite_note-12">[१२]</a></sup>  ॥२४.०४३<br>
ध्यानमार्गेन सम्प्रोक्ष्य वायुबीजेन शोधयेत् ।२४.०४४<br>
ततो दहनबीजेन सृष्टिं ब्रह्माण्डसञ्ज्ञिकाम्  ॥२४.०४४<br>
निर्दग्धां सकलां ध्यायेद्भस्मकूटनिभस्थिताम्  ।२४.०४५<br>
प्लावयेद्वारिणा भस्म संसारं वार्मयं स्मरेत्(३)<sup id="cite_ref-13" class="reference"><a href="#cite_note-13">[१३]</a></sup>२४.०४५<br>
तत्र शक्तिं न्यसेत्पश्चात्पार्थिवीं बीजसञ्ज्ञिकाम्  ।२४.०४६<br>
तन्मात्राभिः समस्ताभिः संवृतं पार्थिवं शुभम्  ॥२४.०४६<br>
अण्डन्तदुद्भवन्ध्यायेत्तदाधारन्तदात्मकम्  ।२४.०४७<br>
तन्मध्ये चिन्तयेन्मूर्तिं पौरुषीं प्रणवात्मिकाम्  ॥२४.०४७<br>
लिङ्गं सङ्क्रामयेत्पश्चादात्मस्थं पूर्वसंस्कृतम् (४)<sup id="cite_ref-14" class="reference"><a href="#cite_note-14">[१४]</a></sup>  ।२४.०४८<br>
विभक्तेन्द्रियसंस्थानं क्रमाद्वृद्धं विचिन्तयेत् ॥२४.०४८<br>
ततोण्डमब्दमेकं तु स्थित्वा द्विशकलीकृतम्  ।२४.०४९<br>
द्यावापृथिव्यौ शकले तयोर्मध्ये प्रजापतिम्  ॥२४.०४९<br>
जातं ध्यात्वा पुनः प्रोक्ष्य प्रणवेन तु संश्रितम्  ।२४.०५०<br>
मन्त्रात्मकतनुं कृत्वा यथान्यासं पुरोदितम्  ॥२४.०५०<br>
विष्णुर्हस्तं ततो मूर्ध्नि दत्वा ध्यात्वा तु वैष्णवम्  ।२४.०५१<br>
एवमेकं बहून् वापि जनित्वा ध्यानयोगतः  ॥२४.०५१<br>
करौ सङ्गृह्य मूलेन नेत्रे बद्ध्वा तु वाससा  ।२४.०५२<br>
नेत्रमन्त्रेण मन्त्री तान् सदनेनाहतेन तु  ॥२४.०५२<br>
कृतपूजो गुरुः सम्यक्देवदेवस्य तत्त्ववान्  ।२४.०५३<br>
शिष्यान् पुष्पाञ्जलिभृतः प्राङ्मुखानुपवेशयेत् ॥२४.०५३<br>
अर्चयेयुश्च तेप्येवम्प्रसूता गुरुणा हरिम्  ।२४.०५४<br>
क्षिप्त्वा पुष्पाञ्जलिं तत्र पुष्पादिभिरनन्तरम्  ॥२४.०५४<br>
अमन्त्रमर्चनं कृत्वा(१)<sup id="cite_ref-15" class="reference"><a href="#cite_note-15">[१५]</a></sup> गुरोः पादार्चनन्ततः  ।२४.०५५<br>
विधाय दक्षिणां दद्यात्सर्वस्वं चार्धमेव वा  ॥२४.०५५<br>
गुरुः संशिक्षयेच्छिष्यान् तैः पूज्यो नामभिर्हरिः  ।२४.०५६<br>
विश्वक्सेनं यजेदीशं शङ्खचक्रगदाधरम्  ॥२४.०५६<br>
तज्जपन्तञ्च तर्जन्या मण्डलस्थं विसर्जयेत् ॥५७॥२४.०५७<br>
विष्णुनिर्माल्यमखिलं विष्वक्सेनाय चार्पयेत् ।२४.०५८<br>
प्रणीताभिस्तथात्मानमभिषिच्य च कुण्डगं  ॥२४.०५८<br>
वह्निमात्मनि संयोज्य विष्वक्सेनं विसर्जयेत् ।२४.०५९<br>
बुभुक्षुः सर्वमाप्नोति मुमुक्षुर्लीयते हरौ  ॥२४.०५९<br>
<br>
इत्यादिमहापुराणे आग्नेये अग्निकार्यादिकथनं नाम चतुर्विंशोऽध्यायः<br>
<br>
</span>
