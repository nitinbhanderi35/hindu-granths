<span style="font-size: 14pt; line-height: 200%">अग्निरुवाच<br>
सङ्क्षेपात्सर्वदेवानां पवित्रारोहणं<sup id="cite_ref-1" class="reference"><a href="#cite_note-1">[१]</a></sup> शृणु  ।३७.००१<br>
पवित्र सर्वलक्ष्म स्यात्स्वरसानलगं त्वपि  ॥३७.००१<br>
जगद्योने समागच्छ परिवारगणैः सह  ।३७.००२<br>
निमन्त्रयाम्यहं प्रातर्दद्यान्तुभ्यं पवित्रकम् ॥।३७.००२<br>
जगत्सृजे<sup id="cite_ref-2" class="reference"><a href="#cite_note-2">[२]</a></sup> नमस्तुभ्यं गृह्णीष्वेदं पवित्रकं  ।३७.००३<br>
पवित्रीकरणार्थाय वर्षपूजाफलप्रदं  ॥३७.००३<br>
शिवदेव नमस्तुभ्यं गृह्णीष्वेदं पवित्रकं  ।३७.००४<br>
मणिविद्रुममालाभिर्मन्दारकुसुमादिभिः  ॥३७.००४<br>
इयं सांवत्सरी पूजा तवास्तु वेदवित्पते  ।३७.००५<br>
सांवत्सरीमिमां पूजां सम्पाद्य विधिमन्मम  ॥३७.००५<br>
व्रज पवित्रकेदानीं स्वर्गलोकं विसर्जितः  ।३७.००६<br>
सूर्यदेव नमस्तुभ्यं गृह्णीष्वेदं पवित्रकं  ॥३७.००६<br>
पवित्रीकरणार्थाय वर्षपूजाफलप्रदं  ।३७.००७<br>
शिवदेव नमस्तुभ्यं गृह्णीष्वेदं पवित्रकं  ॥३७.००७<br>
पवित्रीकरणार्थाय वर्षपूजाफलप्रदं  ।३७.००८<br>
वाणेश्वर<sup id="cite_ref-3" class="reference"><a href="#cite_note-3">[३]</a></sup> नमस्तुभ्यं गृह्णीष्वेदं पवित्रकं  ॥३७.००८<br>
पवित्रीकरणार्थाय वर्षपूजाफलप्रदं  ।३७.००९<br>
शक्तिदेव नमस्तुभ्यं गृह्णीष्वेदं पवित्रकं  ॥३७.००९<br>
पवित्रीकरणार्थाय वर्षपूजाफलप्रदं  ।३७.०१०<br>
नारायणमयं सूत्रमनिरुद्धमयं वरं<sup id="cite_ref-4" class="reference"><a href="#cite_note-4">[४]</a></sup> ॥३७.०१०<br>
धनधान्यायुरारोग्यप्रदं सम्प्रददामि ते  ।३७.०११<br>
कामदेवमयं सूत्रं सङ्कर्षणमयं वरं  ॥३७.०११<br>
विद्यासन्ततिसौभाग्यप्रदं सम्प्रददामि ते  ।३७.०१२<br>
वासुदेवमयं सूत्रं धर्मकामार्थमोक्षदं  ॥३७.०१२<br>
संसारसागरोत्तारकारणं प्रददामि ते  ।३७.०१३<br>
विश्वरूपमयं सूत्रं सर्वदं पापनाशनं  ॥३७.०१३<br>
अतीतानागतकुलसमुद्धारं ददामि ते  ।३७.०१४<br>
कनिष्ठादीनि चत्वारि मनुभिस्तु क्रमाद्ददे  ॥३७.०१४<br>
<br>
इत्यादिमहापुराणे आग्नेये सङ्क्षेपपवित्रारोहणं नाम सप्तत्रिंशोऽध्यायः ॥<br>
<br>
</span>
