नारद उवाच<br>
रामः पस्पासरो गत्वा शोचन् स शर्वरीं ततः। <br>
हनूमता स सूग्नीवं मित्रञ्चकार ह ॥ १ ॥<br>
<br>
सप्त तालन् विनिर्भिद्य शरेणैकेन पश्यतः। <br>
पादेन दुन्दुभेः कायञ्चिक्षेप दशयोजनम् ॥ २ ॥<br>
<br>
तद्रिपुं बालिनं हत्वा भ्रातरं वैरसारिणम्। <br>
किष्किन्धां कपिरज्यञ्च रुमान्तारां समर्पयत् ॥ ३ ॥<br>
<br>
ऋष्यमूकेहरीशायकिष्किन्धेशोऽब्रवीत्सच । <br>
सीतां त्वं प्राश्यसेयद्वत् तथा राम करोमिते ॥ ४ ॥<br>
<br>
तछ्रुत्वा माल्यवत्पृष्ठे चातुर्मास्यं चकारसः। <br>
किष्किन्धायाञ्च सुग्रीवो यदा नायाति दर्शनम् ॥ ५ ॥<br>
<br>
तदाऽब्रवीत्तं रामोक्तं लक्षमणो व्रज राघवम्। <br>
न स सङ्कुचितः पन्था येन बाली हतो गतः ॥ ६ ॥<br>
<br>
समये तिष्ठ सुग्रीव मा बालिपथमन्वगः। <br>
सुग्रीव आह संसक्तो गतं कालं न बुद्धवान् ॥ ७ ॥<br>
<br>
इत्युक्त्वा स गतो रामं नत्वोवाच हरीश्वरः। <br>
आनीता वानराः सर्वे सीतायाश्च गवेषणे ॥ ८ ॥<br>
<br>
त्वन्मतात् प्रेषयिष्यामि विचिन्वन्तु च जानकीम् ।<br>
पूर्वादौ मासमायान्तु मासादूर्ध्वं निहन्मि तान् ॥ ९ ॥<br>
<br>
इत्युक्ता वानराः पूर्वपश्चमोत्तरमार्गगाः। <br>
जग्मू रामं ससुग्रीवमपशयन्तस्तु जानकीम् ॥ १० ॥<br>
<br>
रामाङ्गुलीयं संगृह्य हनूमान् वानरैः सह।<br>
दक्षिणे मागयामास सुप्रभाया गुहान्तिके ॥ ११ ॥<br>
<br>
मासादूर्ध्वञ्च विन्यस्ता अपश्यन्तस्तु जानकीम्। <br>
ऊचुर्वृथामरिष्यामो जटायुर्द्धन्य एव सः ॥ १२ ॥<br>
<br>
सीतार्थे योऽत्यजत् प्राणान्रावणेन हतो रणे। <br>
तच्छ्रु त्वा प्राह सम्पातिर्विहाय कपिभक्षणम् ॥ १३ ॥<br>
<br>
भ्राताऽसौ मे जटायुर्वै मयोड्डीनोऽर्कमण्डलम्। <br>
अर्क तापाद्रक्षितोऽगाद् दग्धपक्षोऽहमभ्रगः ॥ १४ ॥<br>
<br>
रामवार्त्ताश्रवात् पक्षौ जातौ भूयोऽथ जानकीम्। <br>
पश्याम्यशोकवनिकागतां लङ्कागतां किल ॥ १५ ॥<br>
<br>
शतयोजनचविश्तीर्णे लवणाब्धौ त्रिकूटके। <br>
ज्ञात्वा रामं ससुग्रीवं वानराः कथयन्तु वै ॥ १६ ॥<br>
<br>
इत्यादिमहापुराणे आग्नेये रामायणे किष्किन्धाकाण्डर्णनं नाम अष्टमोऽध्यायः ॥<br>
