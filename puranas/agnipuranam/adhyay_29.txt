नारद उवाच<br>
साधकः साधयेन्मन्त्रं देवतायतनादिके। <br>
शुद्धभूमौ गृहे प्रार्च्च्य मण्डले हरिमीश्वरम् ।। १ ।।<br>
<br>
चतुरस्त्रीकृते क्षेत्रे मण्डलादीनि वै लिखेत्। <br>
रसवाणाक्षिकोष्ठेषु सर्व्वतोबद्रमालिखेत् ।। २ ।।<br>
<br>
षट्‌त्रिंशत्कोष्ठकैः पद्मं पीठं पङ्‌क्त्या बहिर्भवेत्।<br>
द्वाभ्यान्तु वीथिका तस्माद् द्वाभ्यां द्वाराणि दिक्षु च ।। ३ ।।<br>
<br>
वर्त्तु लं भ्रामयित्वा तु पद्मक्षेत्रं पुरोदितम्। <br>
पद्मार्द्धे भ्रामयित्वा तु भागं द्वादशमं बहिः ।। ४ ।।<br>
<br>
विभज्य भ्रामयेच्छेषं चतुः क्षेत्रन्तु वर्त्तुलम्। <br>
प्रथमं कर्णिकाक्षेत्रं केशराणां द्वितीयकम् ।। ५ ।।<br>
<br>
तृतीयं दलसन्धीनां दलाग्राणां चतुर्थकम्। <br>
प्रसार्य कोणसूत्राणि कोणदिङ्मध्यमन्ततः ।। ६ ।।<br>
<br>
निधाय केशराग्रे तु दलसन्धींस्तुलाञ्छयेत्। <br>
पातयित्वाथ सूत्राणि तत्र पत्राष्टकं लिखेन ।। ७ ।।<br>
<br>
दलस्न्ध्यन्तशलन्तु मानं मध्ये निधाय तु। <br>
दलाग्रं भ्रामयेत्तेन तदग्रं तदनन्तरम् ।। ८ ।।<br>
<br>
तदन्तरालं तत्‌पार्श्वे कृत्वा बाह्यक्रमेण च। <br>
केशरे तु लिखेद्‌द्वौ द्वौ दलमध्ये ततः पुनः ।। ९ ।।<br>
<br>
पद्मलक्षमैतत् सामान्यं द्विषट्‌कदलमुच्यते। <br>
कर्णिकार्द्धेन मानेन प्राकसंस्थं भ्रामयेत् क्रमात् ।। १० ।।<br>
<br>
तत्‌पार्श्वे भ्रमयोगेन कुण्डल्यः षड् भवन्ति हि। <br>
एवं द्वादश मत्स्याः स्युर्द्विष्ट्‌कदलकञ्च तैः ।। ११ ।।<br>
<br>
पञ्चपत्राभिसिद्ध्यर्थं द्विद्विकान्यपराणि तु। <br>
चतुर्दिक्षु विलिप्तानि गात्रकाणि भवन्त्युत ।। १२ ।।<br>
<br>
त्रीणि कोणेषु पादार्थं द्विद्विकान्यपराणि तु। <br>
चतुर्दिक्षु विलिप्तानि गात्रकाणि भवन्त्युत ।। १३ ।।<br>
<br>
ततः पङ्क्तिद्वयं दिक्षु वीथ्यर्थन्तु विलोपयेत् । <br>
द्वाराण्याशासु कुर्वीत चत्वारि चतसृष्वपि ।। १४ ।।<br>
<br>
द्वाराणां पार्श्वतः शोभा अष्टौ कुर्याद्विचक्षणः। <br>
तत्‌पार्श्व उपशोभास्तु तावत्यः  परिकीत्तिताः ।। १५ ।।<br>
<br>
समीप उपशोभानां कोणास्तु परिकीर्त्तिताः। <br>
चतुर्दिक्षु ततो द्वे द्वे चिन्तयेन्मध्यकोष्ठकैः ।। १६ ।।<br>
<br>
चत्वारिबाह्यतो मृज्यादेकैकं पार्श्वयोरपि। <br>
शोभार्थं पार्श्वयोस्त्रीणि त्रीणि लुम्पेद्दलस्य तु ।। १७ ।।<br>
<br>
तद्वद्विपर्यये कुर्य्यादुपशोभां ततः परम्। <br>
कोणस्यान्तर्बहिस्त्रीणि चिन्तयेद्‌द्विर्विभेदतः ।। १८ ।।<br>
<br>
एवं षोडशकोष्ठं स्यादेवप्तन्यत्तु मण्डलम्। <br>
द्विषट्कभागे षट्‌त्रिंशत्‌पदं पद्मन्तु वीथिका ।। १९ ।।<br>
<br>
एका पङ्‌क्तिः पराभ्यां तु द्वारशोभादि पूर्ववत्। <br>
द्वादशाङ्गुलिभिः मद्ममेकहस्ते तु मण्डले ।। २० ।।<br>
<br>
द्विहस्ते हस्तमात्रं स्याद्‌वृद्ध्या द्वारेण वाचरेत्। <br>
अपीठञ्चतुरस्त्रं स्याद्विकरञ्चक्रपङ्कजम् ।। २१ ।।<br>
<br>
पद्मार्द्धं नवभिः प्रोक्तं नाभिस्तु तिसृभिः स्मृता।<br>
अष्टाभिर्द्वारकान् कुर्य्यान्नेमिन्तु चतुरङ्गुलैः ।। २२ ।।<br>
<br>
त्रिधा  विभज्य च क्षेत्रमन्तर्द्वाभ्यामथाङ्कयेत्।<br>
वञ्चान्तस्वरसिद्ध्यर्थं  तष्वास्फाल्य लिखदरान् ।। २३ ।।<br>
<br>
इन्दीवरदलाकारानथवा मातुलाङ्गवत्। <br>
पद्मपत्रायतान्वापि लिखेदिच्छानुरूपतः ।। २४ ।।<br>
<br>
भ्रामयित्वा बहिर्न्नेमावरसन्ध्यन्तरे स्थितः। <br>
भ्रामयेदरमूलन्तु सन्धिमध्ये व्यवस्थितः ।। २५ ।।<br>
<br>
अरमध्ये स्थितो मद्यमरणिं भ्रामयेत् समम्।<br>
एवं सिद्ध्यन्तराः सम्यक् मातुलाङ्गनिभाः समाः ।। २६ ।।<br>
<br>
विभज्य सप्तधा क्षेत्रं चतुर्द्दशकरं समम्। <br>
द्विधा कृते शतं ह्यत्र षण्नवत्यधिकानि तु ।। २७ ।।<br>
<br>
कोष्ठकानि चतुर्भिस्तैर्म्मध्ये भद्रं समालिखेत्। <br>
परितो विसृजेद्वीथ्यै तथा दिक्षु समालिखेत् ।। २८ ।।<br>
<br>
कमलानि पुनर्वीथ्यै परितः परिमृज्य तु। <br>
द्वे द्वे मध्यमकोष्ठे तु ग्रीवार्थं दिक्षु लोपयेत् ।। २९ ।।<br>
<br>
चत्वारि बाह्यतः पश्चात्त्रीणि त्रीणि तु लोपयेत्।<br>
ग्रीवापार्श्वे बहिस्त्वेका शोभा सा परिकीर्त्तिता ।। ३० ।।<br>
<br>
विभज्य बाह्यकोणेषु सप्तान्तस्त्रीणि मार्जयेत्। <br>
मण्डलं नवभागं स्यान्नवव्यूहं हरि यजेत् ।। ३१<br>
<br>
पञ्चविंशातिकव्यूहं मण्डलं विश्वरूपगम्। <br>
द्वात्रिंशद्धस्तकं क्षेत्रं भक्तं द्वात्रिंशता समम् ।। ३२ ।।<br>
<br>
एवं कृते चतुर्विंशत्यधिकन्तु सहस्त्रकम्। <br>
कोष्ठकानां समुद्‌दिष्टं मध्ये षोडशकोष्ठकैः ।। ३३ ।।<br>
<br>
भद्रकं परिलिख्याथ पार्श्वे पङ्‌क्तिं विमृज्य तु। <br>
ततः षोडशभिः कोष्ठैर्द्दिक्षु भद्काष्टकं लिखेत्  ।। ३४ ।।<br>
<br>
ततोपि पङ्‌क्तिं सम्मृज्य तद्वत् षोडशभद्रकम्। <br>
लिखित्वा परितः पङ्‌क्तिं विमृज्याथ प्राकल्पयेत् ।। ३५ ।।<br>
<br>
द्वारद्वाधशकं दिक्षु त्रीणि त्रीणि यथाक्रमम्। <br>
षड्‌भिः परिलुप्यान्तर्मध्ये चत्वारि पार्श्वयोः ।। ३६ ।।<br>
<br>
चत्वार्यन्तर्बहिर्द्वे तु शोभार्थं परिमृज्य तु। <br>
उपद्वारप्रसिद्ध्यर्थं त्रीण्यन्तः पञ्च बाह्यतः ।। ३७ ।।<br>
<br>
परिमृज्य तथा शोभां पूर्ववत् परिकल्पयेत्। <br>
बहिः कोणेषु सप्तान्तस्त्रीणि कोष्ठानि मार्जयेत् ।। ३८ ।।<br>
<br>
पञ्चत्रिंशतिकव्यूहे परं ब्रह्म यजेत् कजे  । <br>
मध्ये पूर्वादितः पद्मे वासुदेवादयः क्रमात् ।। ३९ ।।<br>
<br>
वराहं पूजयित्वा च पूर्वपद्मे ततः क्रमात्। <br>
व्यूहान् सम्पूजयेत्तावत् यावत् षड्‌विंशमो भवेत् ।। ४० ।।<br>
<br>
यथोक्तं व्यूहमखिलमेकस्मिन् पङ्कजे क्रमात्। <br>
यष्टव्यमिति यत्नेन  प्रचेता मन्यतेऽध्वरम्  ।। ४१ ।।<br>
<br>
सप्तन्तु मूर्त्तिभेदेन विभक्तं मन्यतेऽच्युतम्। <br>
चत्वारिशत् करं क्षेत्रं ह्युत्तरं  विभजेत् क्रमात् ।। ४२ ।।<br>
<br>
एकैकं सप्तधा भूयस्तथैवैकं द्विधा पुनः। <br>
चतुः षष्ट्युत्तंर सप्तशतान्येकं सहस्त्रकम् ।। ४३ ।।<br>
<br>
कोष्ठकानां भद्रकञ्च मध्ये षोडशकोष्ठकैः। <br>
पार्श्वे वीथीं ततश्चाष्टभद्राण्यथ च वीथिका ।। ४४ ।।<br>
<br>
षोडशाव्जान्यथो वीथी चतुर्विंशतिपङ्कजम्। <br>
वीथीपद्मानि द्वात्रिंशत् पङ्‌क्तिवीथिकजान्यथ ।। ४५ ।।<br>
<br>
चत्वारिशत्ततो वीथी शेषपङ्‌क्तित्रयेण च। <br>
द्वारशोभोपशोबाः स्युर्द्दिक्षु मध्ये विलोप्य च ।। ४६ ।।<br>
<br>
द्विच्तुः षड्‌द्वारसिद्ध्यै चतुर्द्दिक्षु विलोपयेत्। <br>
पञ्च त्रीण्येककं बाह्ये शोबोपद्वारसिद्धये ।। ४७ ।।<br>
<br>
द्वाराणां पार्श्वयोरन्तः पड् वा चत्वारि मध्यतः। <br>
द्वे द्वे लुम्पेदेवमेव षड् भवन्त्युपशोभिकाः ।। ४८ ।।<br>
<br>
एकस्यां दिशि सङ्ख्याः स्युः चतस्त्रः परिसङ्ख्यया ।। ४९ ।।<br>
<br>
एकैकस्यां दिशि त्रीणि द्वारण्यपि भवन्त्युत। <br>
पञ्च पञ्च तु कोणेषु पङ्क्तौ पङ्क्तौ क्रमात् सृजेत् ।। ५० ।।<br>
<br>
कोष्ठकानि भवेदेवं मर्त्येष्ट्यं मण्डलं शुभम् ।। ५१ ।।<br>
<br>
इत्यादिमहापुराणे आग्नेये मण्डलादिलक्षणं नाम ऊनत्रिंशोऽध्यायः।।<br>
