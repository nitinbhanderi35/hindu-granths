<span style="font-size: 14pt; line-height: 170%"><br>
अग्निरुवाच<br>
चेष्टाविशेषमप्यङ्गप्रत्यङ्गे कर्म्म चानयोः ।<br>
शरीरारम्भमिच्छन्ति प्रायः पूर्व्वोऽवलाश्रयः ॥ ३४१.१ ॥<br>
<br>
लीला विलासो विच्छित्तिर्विभ्रमं किलकिञ्चितं ।<br>
मोट्टायितं कुट्टमितं विव्वोको ललितन्तथा ॥ ३४१.२ ॥<br>
<br>
विकृतं क्रीड़ितं केलिरिति द्वादशधैव सः ।<br>
लीलेष्टजनचेष्टानुकरणं संवृतक्षये ॥ ३४१.३ ॥<br>
<br>
विशेषान् दर्शयन् किञ्चिद्विलासः सद्भिरिष्यते ।<br>
हसितक्रन्दितादीनां सङ्करः किलकिञ्चितं ॥ ३४१.४ ॥<br>
<br>
विकारः कोपि विव्वोको ललितं सौकुमार्य्यतः ।<br>
शिरः पाणिरुपः पार्श्वङ्गटिरङ्‌घ्रिरिति क्रमात् ॥ ३४१.५ ॥<br>
<br>
अङ्गनि भ्रूलतादीनि प्रत्यङ्गान्यभिजानते ।<br>
अड्गप्रत्यङ्गयोः कर्म्म प्रयलजनितं विना ॥ ३४१.६ ॥<br>
<br>
न प्रयोगः क्कचिन्मुख्यन्तिरश्चीनञ्च तत् क्कचिच् ।<br>
आकम्पितं कम्पितञ्च१ धूतं विधूतमेव च ॥ ३४१.७ ॥<br>
<br>
परिवाहिनमाधूतमवधूतमथाचितं ।<br>
निकुञ्चितं परवृत्तमुत्‌क्षिप्तञ्चाप्यधोगतम् ॥ ३४१.८ ॥<br>
<br>
ललितञ्चेति विज्ञेयं त्रयोदशविधं शिरः ।<br>
भ्रूकर्म्म सप्तधा ज्ञेयं पातनं भ्रूकुटीमुखं ॥ ३४१.९ ॥<br>
<br>
दृष्टिस्त्रिधा रसस्थायिसञ्चारिप्रतिबन्धना ।<br>
षट्‌त्रिंशद्‌भेदविधुरा रसजा तत्र चाष्टधा ॥ ३४१.१० ॥<br>
<br>
नवधा तारकाकर्म्म भ्रमणञ्चलनादिकं ।<br>
षोढ़ा च नासिका ज्ञेया निश्वासो नवदा मतः ॥ ३४१.११ ॥<br>
<br>
षोढौष्ठकर्म्मकं पापं सप्तधा चिवुकक्रिया ।<br>
कलुषादिमुखं षोढ़ा ग्रीवा नवविधा स्मृता ॥ ३४१.१२ ॥<br>
<br>
असंयुतः संयुतश्च भूम्ना हस्तः प्रमुच्यते ।<br>
पताकस्त्रिपताकश्च तथा वै कर्त्तरीमुखः ॥ ३४१.१३ ॥<br>
<br>
अर्द्धचन्द्रोत्करालश्च शुक्तुण्डस्तथैव च ।<br>
मुष्टिश्च शिखरश्चैव कपित्थः खेटकामुखः ॥ ३४१.१४ ॥<br>
<br>
सूच्यास्यः पद्मकोषो हि शिराः समृगशीर्षकाः ।<br>
कांमूलकालपद्मौ च चतुरभ्रमरौ तथा ॥ ३४१.१५ ॥<br>
<br>
हंसास्यहंसपक्षौ च सन्दंशमुकुलौ तथा ।<br>
उर्णनाभस्तात्रचूडश्चतुर्विंशतिरित्यमी ॥ ३४१.१६ ॥<br>
<br>
असंयुतकराः प्रोक्ताः संयुतास्तु त्रयोदश ।<br>
अञ्जलिश्च कपोतश्च कर्कटः स्वस्तिकस्तथा ॥ ३४१.१७ ॥<br>
<br>
कटको वर्द्धमानश्चाप्यसङ्गो निषधस्तथा ।<br>
दोलः पुष्पपुटश्चैव तथा मकर एव च ॥ ३४१.१८ ॥<br>
<br>
गजदन्तो वहिस्तम्भो वर्द्धमानोऽपरे कराः ।<br>
उरः पञ्चविधं स्यात्तु आभुग्ननर्त्तनादिकम् ॥ ३४१.१९ ॥<br>
<br>
उदरन्दुरतिक्षामं खण्डं पूर्णमिति त्रिधा ।<br>
पार्श्वयोः पञ्चकर्म्माणि जङ्घाकर्म च पञ्चवा ॥ ३४१.२० ॥<br>
<br>
अनेकधा पादकर्म्म नृत्यादौ नाटके स्मृतम् ॥<br>
<br>
इत्यादिमहापुराणे आग्नेये नृत्यादावङ्गकर्म्मनिरूपणं नामएकचत्वारिंशदधिकत्रिशततमोऽध्यायः ॥<br>
<br>
</span>
