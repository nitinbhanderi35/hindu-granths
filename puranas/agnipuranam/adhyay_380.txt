<span style="font-size: 14pt; line-height: 200%">अग्निरुवाच<br>
अद्वैतब्रह्मविज्ञानं वक्ष्ये यद्भवतोऽगदत् ।<br>
शालग्रामे तपश्चक्रे वासुदेवार्चनादिकृत् ।। ३८०.१ ।। <br>
मृगसङ्गान्मृगो बूत्वा ह्यन्तकाले स्मरन् मृगं ।<br>
जातिस्मरो मृगस्त्यक्त्वा देहं योगात्स्वतोऽभवत् ।। ३८०.२ ।। <br>
अद्वैतब्रह्मभूतश्च जडवल्लोकमाचरत् ।<br>
क्षत्ताऽसौ वीरराजस्य विष्टियोगममन्यत ।। ३८०.३ ।। <br>
उवाह शिविकामस्य क्षत्तुर्वचनचोदितः ।<br>
गृहीतो विष्टिना ज्ञानी उवाहात्मक्षयाय तं ।। ३८०.४ ।। <br>
ययौ जड़गतिः पश्चाद् ये त्वन्ये त्वरितं ययुः ।<br>
शीघ्रान् शीघ्रगतीन् दृष्ट्वा अशीघ्रं तं नृपोऽव्रवीत् ।। ३८०.५ ।। <br>
राजोवाच<br>
किं श्रान्तोऽस्यल्पमध्वानं त्वयोढ़ा शिविका मम ।<br>
किमायाससहो न त्वं पीवानसि निरीक्ष्यसे ।। ३८०.६ ।। <br>
ब्राह्मण उवाच<br>
नाहं पीवान्न वैषोढ़ा शिविका भवतो मया ।<br>
न श्रान्तोऽस्मि न वायासो वोढव्योऽसि महीपते ।। ३८०.७ ।। <br>
भूमौ पादयुगन्तस्थौ जङ्‌घे पादद्वये स्थिते ।<br>
उरू जङ्घाद्वयावस्थौ तदाधारं तथोदरम् ।। ३८०.८ ।। <br>
वक्षःस्थलं तथा वाहू स्कन्धौ चोदरसंस्थितौ ।<br>
स्कन्धस्थितेयं शिविका मम भावोऽत्र किं कृतः ।। ३८०.९ ।। <br>
शिविकायां स्थितञ्चेदं देहं त्वदुपलक्षितं ।<br>
तत्र त्वमहमप्यत्र प्रोच्यते चेदमन्यथा ।। ३८०.१० ।। <br>
अहं त्वञ्च तथान्यं च भूतैरुह्याम पार्थिव ।<br>
गुणप्रवाहपतितो गुणवर्गो हि यात्ययं ।। ३८०.११ ।। <br>
कर्म्मवश्या गुणाश्चैते सत्वाद्याः पृथिवीपते ।<br>
अविद्यासञ्चितं कर्म तच्चाशेषेषु जन्तुषु ।। ३८०.१२ ।। <br>
आत्मा शुद्धोऽक्षरः शान्तो निर्गुणः प्रकृतेः परः ।<br>
प्रवृद्ध्यपचयौ नाम्य एकस्याखिलजन्तुषु ।। ३८०.१३ ।। <br>
यदा नोपचयस्तस्य यदा नापचयो नृप।<br>
तदा पीवानसीति त्वं कया युक्त्या त्वयेरितं ।। ३८०.१४ ।। <br>
भूजङ्घापादकट्‌यूरुजठरादिषु संस्थिता ।<br>
शिविकेयं तथा स्कन्धे तदा भावः समस्त्वया ।। ३८०.१५ ।। <br>
तदन्यजन्तुभिर्भूप शिविसोत्थानकर्मणा ।<br>
शैलद्रव्यगृहोत्थोपि पृथिवीसम्भवोपि वा ।। ३८०.१६ ।। <br>
यथा पुंसः पृथग्भावः प्राकृतैः करणैर्नृप ।<br>
सोढ़व्यः स महाभारः कतरो नृपते मया ।। ३८०.१७ ।। <br>
यद्द्रव्या शिविका चेयं तद्‌द्रव्यो भूतसंग्रहः ।<br>
भवतो मेऽखिलस्यास्य समत्वेनोपबृंहितः ।। ३८०.१८ ।। <br>
तच्छ्रु त्वोवाच राजा तं गृहीत्वाङ्‌घ्री क्षमाप्य च ।<br>
प्रसादं कुरु त्वक्त्वेमां शिविकां ब्रूहि श्रृण्वते ।<br>
यो भवान् यन्निमित्तं वा यदागमनकारणम् ।। ३८०.१९ ।। <br>
श्रूयतां कोहमित्येतद्वक्तु नैव च शक्यते ।<br>
उपभोगनिमित्तञ्च सर्वत्रागमनक्रिया ।। ३८०.२० ।। <br>
सुखदुःखोपभोगौ तु तौ देशाद्युपपादकौ ।<br>
धर्माघर्मोद्भवौ भोक्तुं जन्तुर्देशादिमृच्छति ।। ३८०.२१ ।। <br>
राजोवाच<br>
योऽस्ति सोहमिति ब्रह्मन् कथं वक्तुं न शक्यते ।<br>
आत्मन्येष न दोषाय शब्कदोहमिति यो द्विज ।। ३८०.२२ ।। <br>
शब्दोहमित्रि दोषाय नात्मन्येष तथैव तत् ।<br>
अनात्मन्यात्मविज्ञानं शब्दो वा भ्रान्तिलक्षणः ।। ३८०.२३ ।। <br>
यदा समस्तदेहेषु पुमानेको व्यवस्थितः ।<br>
तदा हि को भवान् कोहमित्येतद्विफलं वचः ।। ३८०.२४ ।। <br>
त्वं राजा शिविका चेयं वयं वाहाः पुरःसराः ।<br>
अयञ्च भवतो लोको न सदेनन्नृपोच्यते ।। ३८०.२५ ।। <br>
वृक्षाद्दारु ततश्चेयं शिविका त्वदधिष्ठता ।<br>
का वृक्षसंज्ञा जातास्य दारुसंज्ञाथ वा नृप ।। ३८०.२६ ।। <br>
वृक्षारूढ़ो महाराजो नायं वदति चेतनः ।<br>
न च दारुणि सर्वस्त्वां ब्रवीति शिविकागतं ।। ३८०.२७ ।। <br>
शिविकादारुसङ्घातो रचनास्थितिसंस्थितः ।<br>
अन्विष्यतां नृपश्रेष्ट तद्भेदे शिविका त्वया ।। ३८०.२८ ।। <br>
पुमान् स्त्री गौरयं वाजी कुञ्जरो विहगस्तरुः ।<br>
देहेषु लोकसंज्ञेयं विज्ञेया कर्महेतुषु ।। ३८०.२९ ।। <br>
जिह्वा व्रवीत्यहमिति दन्तौष्ठौ तालुकं नृप ।<br>
एते नाहं यतः सर्व्वेवाङ्निपादनहेतवः ।। ३८०.३० ।। <br>
किं हेतुभिर्वदत्येषा वागेवाहमिति स्वयं ।<br>
तथापि वाङ्नाहमेतदुक्तं मिथ्या न युज्यते ।। ३८०.३१ ।। <br>
पिण्डः पृथग्‌ यतः पुंसः शिरःपाय्वादिलक्षणः ।<br>
ततोऽहमिति कुत्रैतां संज्ञां राजन् करोम्यहं ।। ३८०.३२ ।। <br>
यदन्योऽस्ति परः कोपि मत्तः पार्थिवसत्तम ।<br>
तदेषोहमयं चान्यो वक्तुमेवमपीष्यते ।। ३८०.३३ ।। <br>
परमार्थभेदो न नगो न पशुर्नच पादपः ।<br>
शरीराश्च विभेदाश्च य एते कर्मयोनयः ।। ३८०.३४ ।। <br>
यस्तु राजेत् यल्लोके यच्च राजभटात्मकम् ।<br>
तच्चान्यच्च नृपेत्थन्तु न सत् सम्यगनामयं ।। ३८०.३५ ।। <br>
त्वं राजा सर्वलोकस्य पितुः पुत्रो रिपोरिपुः ।<br>
पत्न्याः पतिः पिता सूनोः कस्त्वां भूप वदाम्यहं ।। ३८०.३६ ।। <br>
त्वं किमेतच्छिरः किन्नु शिरस्तव तथोदरं ।<br>
किमु पादादिकं त्वं वै तवैतत् किं महीपते ।। ३८०.३७ ।। <br>
समस्तावयवेभ्यस्त्वं पृथग्भूतो व्यवस्थितः ।<br>
कोहमित्यत्र निपुणं भूत्वा चिन्तय पार्थिव ।। <br>
तच्छ्रत्वोवाच राजा तमवधूतं द्विजं हरिं ।। ३८०.३८ ।। <br>
श्रेयोऽर्थमुद्यतः प्रष्ट्रं कपिलर्षिमहं द्विज ।<br>
<br>
तस्याशः कपिलर्षेस्त्वं मत् कृते ज्ञानदो भुवि ।। <br>
ज्ञानवीच्युदधेर्यस्माद्यच्छ्रेयस्तच्च मे वद ।। ३८०.३९ ।। <br>
ब्राह्मण उवाच<br>
भूयः पृच्छसि किं श्रेयः परमार्थन्न पृच्छसि ।<br>
श्रेयांस्यपरमार्थानि अशेषाण्येव भूपते ।। ३८०.४० ।। <br>
देवताराधनं कृत्वा धनसम्पत्तिमिच्छति ।<br>
पुत्रानिच्छति राज्यञ्च श्रेयस्तस्यैव किं नृपः ।। ३८०.४१ ।। <br>
विवेकिनस्तु संयोगः श्रेयो यः परमात्मनः ।<br>
यज्ञादिका क्रिया न स्यात् नास्ति द्रव्योपपत्तिता ।। ३८०.४२ ।। <br>
परमार्थात्मनोर्योगः परमार्थ इतीष्यते ।<br>
एको व्यापी समः शुद्धो निर्गुणः प्रकृतेः परः ।। ३८०.४३ ।। <br>
जन्मवृद्ध्यादिरहित आत्मा सर्वगतोऽव्ययः ।<br>
परं ज्ञानमयोऽसङ्गी गुणजात्यादिभिर्विभुः ।। ३८०.४४ ।। <br>
निदाघऋतुसंवादं वदामि द्विज तं श्रृणु२ ।<br>
ऋतुर्ब्रह्मसुतो ज्ञानी तच्छिष्योऽभूत् पुलत्स्यजः ।। ३८०.४५ ।। <br>
निदाघः प्राप्तविद्योऽस्मान्नगरे वै पुरे स्थितः ।<br>
देविकायास्तटे तञ्च तर्कयामास वै ऋतुः ।। ३८०.४६ ।। <br>
दिव्ये वर्षसहस्रेऽगान्निदाघमवलोकितुं ।<br>
निदाघो वैश्वदेवान्ते भुक्त्वान्नं शिष्यमब्रवीत् ।। <br>
भुक्तन्ते तृप्तिरुत्पन्ना तुष्टिदा साऽक्षया यतः ।। ३८०.४७ ।। <br>
ऋतुरुवाच ।<br>
क्षुदस्ति यस्य भुक्तेऽन्ने तुष्टिर्ब्राह्मण जायते ।<br>
न मे क्षुदभवत्तृप्तिं कस्मात्त्वं परिपृच्छसि ।। ३८०.४८ ।। <br>
क्षुत्तृष्णे देहधर्म्माख्ये न ममैते यतो द्विज ।<br>
पृष्टोहं यत्त्वाया ब्रूयां३ तृप्तिरस्त्येव मे सदा ।। ३८०.४९ ।। <br>
पुमान् सर्वगतो व्यापी आकाशवदयं यतः ।<br>
अतोऽहं प्रत्यगात्मास्मीत्येतदर्थे भवेत् कथं४ ।। ३८०.५० ।। <br>
सोऽहं गान्ता५ न चागन्ता नैकदेशनिकेतनः ।<br>
त्वं चान्यो न भवेन्नापि नान्यस्त्वक्तोऽस्मि वा प्यहं ।। ३८०.५१ ।। <br>
मृण्मयं हि गृहं यद्वन्मृदालिप्तं स्थिरीभबेत् ।<br>
पार्थिवोऽयं तथा देहः पार्थिवैः परमाणुभिः ।। ३८०.५२ ।। <br>
ऋतुरस्मि तवाचार्य्यः प्रज्ञादानाय ते द्विज ।<br>
इहागतोऽहं यास्यामि परमार्थस्तवोदितः ।। ३८०.५३ ।। <br>
एकमेवमिदं विद्धि न भेदः सकलं जगत् ।<br>
वासुदेवाभिधेयस्य स्वरूपं परमात्मनः ।। ३८०.५४ ।। <br>
ऋतुर्वर्षसहस्रान्ते पुनस्तन्नगरं ययौ ।<br>
निदाघं नगरप्रान्ते एकान्ते स्थितमव्रवीत् ।। <br>
एकान्ते स्थीयते कस्मान्निदाघं ऋतुरव्रवीत् ।। ३८०.५५ ।। <br>
निदाघ उवाच<br>
भो विप्र जनसंवादो महानेष नरेश्वर ।<br>
प्रविवीक्ष्य पुरं रम्यं तेनात्र स्थीयते मया ।। ३८०.५६ ।। <br>
ऋतुरुवाच<br>
नराधिपोऽत्र कतमः कतमश्चेतरो जनः ।<br>
कथ्यतां मे द्विजश्रेष्ठ त्वमभिज्ञो द्विजोत्तम ।। ३८०.५७ ।। <br>
योऽयं गजेन्द्रमुन्मत्तमद्रिश्रृङ्गसमुत्थितं ।<br>
अधिरूढ़ो नरेन्द्रोऽयं परिवारस्तथेतरः६ ।। ३८०.५८ ।। <br>
गजो योऽयमधो ब्रह्मन्नुपर्य्येष स भूपतिः ।<br>
ऋतुराह गजः कोऽत्र राजा चाह निदाघकः ।। ३८०.५९ ।। <br>
ऋतुर्निदाघ आरुढ़ो दृष्टान्तं पश्य वाहनं ।<br>
उपर्य्यहं यथा राज त्वमधः कुञ्जरो यथा ।। ३८०.६० ।। <br>
ऋतुः७ प्राह निदाघन्तं कतमस्त्वामहं वदे ।<br>
उक्तो निदाघस्तन्नत्वा प्राह मे त्वं गुरुर्घ्रुवम् ।। ३८०.६१ ।। <br>
नात्यस्माद्‌द्वैतसंस्कारसंस्कृतं मानसं तथा ।<br>
ऋतुः प्राह निदाघन्तं ब्रह्मज्ञानाय चागतः ।<br>
परमार्थं सारभूतमद्वैतं दर्शितं मया ।। ३८०.६२ ।। <br>
ब्राह्मण उवाच<br>
निदाघोऽप्युपदेशेन तेनाद्वैतपरोऽभवत् ।<br>
सर्वभूतान्यभेदेन ददृशे स तदात्मनि ।। ३८०.६३ ।। <br>
अवाप मुक्ति ज्ञानात्स तथा त्वं मुक्तिमाप्स्यसि ।<br>
एकः समस्तं त्वञ्चाहं विष्णुः सर्वगतो यतः ।। ३८०.६४ ।। <br>
पीतनीलादिभेदेन यथैकं दृश्यते तमः ।<br>
भ्रान्तिदृष्टिभिरात्मापि तथैकः स पृथक् पृथक् ।। ३८०.६५ ।। <br>
अग्निरुवाच<br>
मुक्तिं ह्यवाप भवतो ज्ञानसारेण भूपतिः८ ।<br>
संसाराज्ञानवृक्षारिज्ञानं ब्रह्मेति चिन्तय ।। ३८०.६६ ।। <br>
इत्यादिमहापुराणे आग्नेये अद्वैतब्रह्मविज्ञानं नामाशीत्यधिकत्रिशततमोऽध्यायः ॥<br>
<br>
</span>
