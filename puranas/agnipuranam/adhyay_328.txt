अग्निरुवाच<br>
छन्दो वक्ष्ये मूलजैस्तैः पिङ्गलोक्तं यथाक्रमम् ।<br>
सर्व्वादिमध्यान्तगणौ म्लौ द्वौ जौ स्तौ त्रिकौ गणाः ।। ३२८.१ ।।<br>
<br>
ह्रस्वो गुरुर्व्वा पादान्ते पूर्व्वो योगाद्‌ विसर्गतः ।<br>
अनुस्वाराद्व्यञ्जनात् स्थात् जिह्वामूलीयतस्तथा ।।  ३२८.२ ।।<br>
<br>
उपाध्मानीयतो दीर्वो गुरुर्ग्लौ नौ गणाविह ।<br>
वसवोष्टौ च चत्वारो वेदादित्यादिलोपतः ।।  ३२८.३ ।।<br>
<br>
इत्यादिमहापुराणे आग्नेये छन्दःसारो नामाष्टाविंशत्यधिकत्रिशततमोऽध्यायः ।।<br>
