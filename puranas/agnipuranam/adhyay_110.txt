<span style="font-size: 14pt; line-height: 200%"><br>
अग्निरुवाच<br>
गङ्गामाहात्म्यमाख्यास्ये सेव्या सा भुक्तिमुक्तिदा  ।११०.००१<br>
येषां मध्ये याति गङ्गा ते देशा पावना वराः  ॥११०.००१<br>
गङ्गा तारयते(३) चोभौ वंशौ नित्यं हि सेविता  ॥११०.००२<br>
चान्द्रायणसहस्राच्च गङ्गाम्भःपानमुत्तमं  ।११०.००३<br>
गङ्गां मासन्तु संसेव्य सर्वयज्ञफलं लभेत् ॥११०.००३<br>
सकलाघहरी देवी स्वर्गलोकप्रदायिनी  ।११०.००४<br>
यावदस्थि च गङ्गायां तावत्स्वर्गे स तिष्ठति  ॥११०.००४<br>
अन्धादयस्तु(४) तां सेव्य देवैर्गच्छन्ति तुल्यतां(५)  ।११०.००५<br>
गङ्गातीर्थसमुद्भूतमृद्धारी सोऽघहार्कवत्(६)  ॥११०.००५<br>
दर्शनात्स्पर्शनात्पानात्तथा गङ्गेतिकीर्तनात् ।११०.००६<br>
पुनाति पुण्यपुरुषान् शतशोथ सहस्रशः  ॥११०.००६<br>
इत्याग्नेये महापुराणे गङ्गामाहात्म्यं नाम दशाधिकशततमोऽध्यायः<br>
<small><small>- - - - -- - -- - -- - -- - ..<br>
३ गङ्गा पावयते इति झ..<br>
४ पतितादयस्तु इति झ..<br>
५ गच्छन्ति साम्यतामिति घ.. , झ.. च<br>
६ गङ्गातीरसमुद्भूतमृद्धारो सोऽघहार्कवदिति ख.. , ग.. , झ.. च । गङ्गातीरसमुद्भूतमृदं मूर्धा विभर्ति यः । विभर्ति रूपं सोर्कस्य तमोनाशाय केवलमिति ङ..<br>
-- - - -- - -- - - -</small></small><br>
</span>
