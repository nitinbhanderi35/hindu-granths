पुष्कर उवाच<br>
यात्राविधानपूर्वन्तु वक्ष्ये साङ्‌ग्रामिकं विधिं ।<br>
सप्ताहेन यदा यात्रा भविष्यति महीपतेः ॥ २३६.१ ॥<br>
<br>
पूजनीयो हरिः शम्भुर्मोदकाद्यैर्विनायकः ।<br>
द्वितीयेऽहनि दिंक्‌पालान् सम्पूज्य शयनञ्चरेत् ॥ २३६.२ ॥<br>
<br>
शय्यायां वा तदग्रेऽथ कदेवान् प्रार्च्य मनुं स्मरेत् ।<br>
नमः शम्भो त्रिनेत्राय रुद्राय वरदाय च ॥ २३६.३ ॥<br>
<br>
वामनाय विरूपाय स्वप्नाधिपतये नमः ।<br>
भगवन्देवदेवेश शूलभृद्‌वृषवाहन ॥ २३६.४ ॥<br>
<br>
इष्टानिष्टे ममाचक्ष्व स्वप्ने सुप्तस्य शाश्वत ।<br>
यज्जाग्रतो दूरमिति पुरोधा मन्त्रमुच्चरेत् ॥ २३६.५ ॥<br>
<br>
तृतीयेऽहनि दिक्‌पालान् रुद्रांस्तान् दिक्पतीन्यजेत् ।<br>
ग्रहन् यजेच्चतुर्थेऽह्नि पञ्चमे चाशिवनौ यजेत् ॥ २३६.६ ॥<br>
<br>
मार्गे या देवतास्तासान्नद्यादीनाञ्च पूजनं ।<br>
दिव्यान्तरीक्षभौमस्थदेवानाञ्च तथा बलिः ॥ २३६.७ ॥<br>
<br>
रात्रौ भूतगणानाञ्च वासुदेवादिपूजनं ।<br>
भद्राकाल्याः श्रियः कुर्य्यात् प्रार्थयेत् सर्व्देवताः ॥ २३६.८ ॥<br>
<br>
वासुदेवः सङ्कर्षणः प्रद्यम्नश्चानिरुद्धकः ।<br>
नारायणोऽब्जजो विष्णुर्न्नारसिंहो वराहकः ॥ २३६.९ ॥<br>
<br>
शिव ईशस्तत्‌पुरुषो ह्यघोरो राम सत्यजः२।<br>
सूर्य्यः सोमः कुकजचश्चान्द्रिजीवशुक्रशनैश्चराः ॥ २३६.१० ॥<br>
<br>
राहुः केतुर्गणपतिः सेनानी चण्डिका ह्युमा ।<br>
लक्ष्मीः सरस्वती दुर्गा ब्रह्माणीप्रमुखा गणाः ॥ २३६.११ ॥<br>
<br>
रुद्रा इन्द्रादयो वह्निर्न्नागास्तार्क्ष्योऽपरे सुराः ।<br>
दिव्यान्तरीक्षभूमिष्ठा विजयाय भवन्तु मे ॥ २३६.१२ ॥<br>
<br>
मर्दयन्तु रणे शत्रून् सम्प्रगृह्योपहारकं ।<br>
सपुत्रमातृभृत्योऽहं देवा वः शरणङ्गतः ॥ २३६.१३ ॥<br>
<br>
चमूनां पृष्ठतो गत्वा रिपुनाशा नमोऽस्तु वः५ ।<br>
विनिवृत्तः प्र्दास्यामि दत्तादभ्यधिकं बलिं ॥ २३६.१४ ॥<br>
<br>
षष्ठेऽह्नि विजयस्नानं कर्त्तव्यं चाभिषेकवत् ।<br>
यात्रादिने सप्तमे च पूजयेच्च त्रिवक्रमं ॥ २३६.१५ ॥<br>
<br>
नीराजनोक्तमन्त्रैश्च आयुधं वाहनं यजेत् ।<br>
पुण्याहजयशब्देन मन्त्रमेतन्निशामयेत् ॥ २३६.१६ ॥<br>
<br>
दिव्यान्तरीक्षभूमिष्ठाः सन्त्वायुर्दाः सुराश्च ते ।<br>
देवसिद्धिं प्रप्नुहि त्वं देवयात्रास्तु सा तव ॥ २३६.१७ ॥<br>
<br>
रक्षन्तु देवताः सर्वा इति श्रुत्वा नृपो व्रजेत् ।<br>
गृहीत्वा सशरञ्चापं धनुर्नागेति मन्त्रतः ॥ २३६.१८ ॥<br>
<br>
नद्विण्णोरिति जप्त्वाथ दद्याद्रिपुमुख पदं ।<br>
दक्षिणं पदं द्वात्रिंशद्दिक्षुं प्राच्यादिषु क्रमात् ॥ २३६.१९ ॥<br>
<br>
नागं रथं हयञ्चैव धुर्यांश्चैवारुहेत् क्रमात् ।<br>
आरुह्य वाद्यैर्गच्छेत पृष्ठतो नावलोकयेत् ॥ २३६.२० ॥<br>
<br>
क्रोशमात्रं गतस्तिष्ठेत् पूजयेद्देवता द्विजान् ।<br>
परदेशं व्रजेत् पश्चादात्मसैन्यं हि पालयन् ॥ २३६.२१ ॥<br>
<br>
राजा प्राप्य विदेशन्तु देशपालन्तु पालयेत्९ ।<br>
देवानां पूजनं कुर्य्यान्न छिन्द्यादायमत्र तु ॥ २३६.२२ ॥<br>
<br>
नावमानयेत्तद्देश्यानागत्य स्वपुरं पुनः ।<br>
जयं प्राप्यार्च्चयेद्देवान् दद्याद्दानानि पार्थिपः ॥ २३६.२३ ॥<br>
<br>
द्वितीयेऽहनि सङ्‌ग्रामो भविष्यति यदा तदा ।<br>
स्नापयेद्‌गजमश्वादि यजेद्देवं नृसिंहकं ॥ २३६.२४ ॥<br>
<br>
छत्रादिराजलिङ्गानि शस्त्राणि निशि वै गणान् ।<br>
प्रातर्नृसिंहकं पूज्य वाहनाद्यमशेषतः ॥ २३६.२५ ॥<br>
<br>
पुरोधसा हुतं पश्येद्वह्निं हुत्वा द्विजान्यदेत्। <br>
गृहीत्वा सशरञ्चापं गजाद्यारुद्य वै ब्रजेत् ॥ २३६.२६ ॥<br>
<br>
देशे त्वदृश्यः शत्रूणां कुर्य्यात् प्रकृतिकल्पनां ।<br>
संहतान् योधयेदल्पान् कामं विस्तारयेद्‌बहून् ॥ २३६.२७ ॥<br>
<br>
सूचीमुखमनीकं स्यादल्पानां बहुभिः सह।<br>
व्यूहाः प्राण्यङ्गरूपाश्च द्रव्यरूपाश्च कीर्त्तिताः ॥ २३६.२८ ॥<br>
<br>
गरुडो मकरव्यूहश्चक्रः श्येनस्तथैव च ।<br>
अर्द्धचन्द्रश्च वज्रश्च शकटव्यूह एव च ॥ २३६.२९ ॥<br>
<br>
मण्डलः सर्वतोभद्रः सूचीव्यूहश्च ते नराः ।<br>
व्यूहानामथ सर्वेषां पञ्चधा सैन्यकल्पना ॥ २३६.३० ॥<br>
<br>
द्वौ पक्षावनुपक्षौ द्वाववश्यं पञ्चमं भवेत् ।<br>
एकेन यदि वा द्वाभ्यां भागाभ्यां युद्धमाचरेत् ॥ २३६.३१ ॥<br>
<br>
भागत्रयं स्थापयेत्तु तेषां रक्षार्थमेव च ।<br>
न व्यूहकल्पना कार्य्या राज्ञो भवति कर्हिंचित् ॥ २३६.३२ ॥<br>
<br>
मूलच्छेदे विनाशः स्यान्न युध्येच्च स्वयन्नृपः ।<br>
सैन्यस्य पश्चात्तिष्ठेत्तु क्रोशमात्रे महीपतिः ॥ २३६.३३ ॥<br>
<br>
भग्नसन्धारणं तत्र योधानां परिकीर्त्तितं ।<br>
प्रधानभङ्गे सैन्यस्य नावस्थानं विधीयते ॥ २३६.३४ ॥<br>
<br>
न संहतान्न विरलान्योधान् व्यूहे प्रकल्पयेत् ।<br>
आयुधानान्तु सम्मर्द्दो यथा न स्यात् परस्परं ॥ २३६.३५ ॥<br>
<br>
भेत्तुकामः परनीकं संहतैरेव भेदयेत् ।<br>
भेदरक्ष्याः परेणापि कर्त्तव्याः संहतास्तथा ॥ २३६.३६ ॥<br>
<br>
व्यूहं भेदावहं कुर्य्यात् परव्यूहेषु चेच्छया ।<br>
गजस्य पादरक्षार्थाश्चत्वारस्तु तथा द्विज ॥ २३६.३७ ॥<br>
<br>
रथस्य चाश्वाश्चत्वारः समास्तस्य च चर्म्मिणः ।<br>
धन्विनश्चर्मिभिस्तुल्याः पुरस्ताच्चर्म्मिणो रणे ॥ २३६.३८ ॥<br>
<br>
वृष्ठतो धन्विनः पश्चाद्धन्विनान्तुरगा रथाः ।<br>
रथानां कुञ्जराः पश्चाद्धातव्याः पृथिवीक्षिता ॥ २३६.३९ ॥<br>
<br>
पदातिकुञ्जराश्वनां धर्म्मकार्य्यं प्रयत्नतः ।<br>
शूराः प्रमुखतो देयाः स्कन्धमात्रप्रदर्शनं ॥ २३६.४० ॥<br>
<br>
कर्त्तव्यं भीरुसङ्घेन शत्रुविद्रावकारकं ।<br>
दारयन्ति पुरस्तात्तु न देया भीरवः पुरः ॥ २३६.४१ ॥<br>
<br>
प्रोत्साहयन्त्येव रणे भीरून् शूगः पुरस्थिताः ।<br>
प्रांशवः शुकनाशाश्च ये चाजिह्मेक्षणा२ नराः ॥ २३६.४२ ॥<br>
<br>
संहतभ्रयुगाश्चैव क्रोधनाः कलहप्रियाः ।<br>
नित्यहृष्टाः प्रहृष्टाश्च शूरा ज्ञेयाश्य कामिनः ॥ २३६.४३ ॥<br>
<br>
संहतानां हतानं च रणापनयनक्रिया३ ।<br>
प्रप्तियुद्धं गजानाञ्च तोयदानादिकश्च यत् ॥ २३६.४४ ॥<br>
<br>
आयुधानयनं चैव पत्तिकर्म्मं विधीयते ।<br>
रिपूणां भेत्तुकामानां स्वसैन्यस्य तु रक्षणं ॥ २३६.४५ ॥<br>
<br>
भेदनं संहतानाञ्च चर्मिणां कर्म्म कीर्त्तिंतं ।<br>
विमुखीकरणं युद्धे धन्विनां च तथोच्यते ॥ २३६.४६ ॥<br>
<br>
दूरापसरणं यानं सुहतस्य तथोच्यते ।<br>
त्रासनं रिपुसैन्यानां रथकर्म्म तथोच्यते ॥ २३६.४७ ॥<br>
<br>
भेदनं संहतानाञच भेदानामपि संहतिः ।<br>
प्राकारतोरणाट्टालद्रुमभङ्गश्च सद्‌गजे ॥ २३६.४८ ॥<br>
<br>
पत्तिभूर्विषमा ज्ञेया रथाश्वस्य तथा सभा ।<br>
सकर्द्दमा च नागानां युद्धभूमिरुदाहृता ॥ २३६.४९ ॥<br>
<br>
एवं विरचितव्यूहः कृतपृष्ठदिवाकरः ।<br>
तथानुलोपशुक्रार्किदिक्पालमृदुमारुताः ॥ २३६.५० ॥<br>
<br>
योधानुत्तेजयेत्सर्व्वान्नामगोत्रावदानतः ।<br>
भोगप्राप्त्या च विजये स्वर्गप्राप्त्या मृतस्य च ॥ २३६.५१ ॥<br>
<br>
जित्वारीन् भोगसम्प्राप्तिः मृतस्य च परा गतिः ।<br>
निष्कृतिः स्वामिपिण्डस्य नास्ति युद्धसमा गतिः ॥ २३६.५२ ॥<br>
<br>
शूराणां रक्तमायाति तेन पापन्त्यजन्ति ते ।<br>
घातादिदुःखसहनं रणे तत् परमन्तपः ॥ २३६.५३ ॥<br>
<br>
वराप्सरः सहस्राणि यान्ति शूरं रणे मृतं ।<br>
स्वामी सुकृतमादत्ते भग्नानां विनिवर्त्तिनां ॥ २३६.५४ ॥<br>
<br>
ब्रह्महत्याफलं तेषां तथा प्रोक्तं पदे पदे ।<br>
त्यक्त्वा सहायान् यो गच्छेद्देवास्तस्य विनष्टये ॥ २३६.५५ ॥<br>
<br>
अश्वमेधफलं प्रोक्तं शूराणामनिवर्त्तिनां ।<br>
धर्म्मनिष्ठे जयो राज्ञि योद्धव्याश्च समाः समैः ॥ २३६.५६ ॥<br>
<br>
गजाद्यैश्च गजाद्याश्च न हन्तव्याः पलायिनः ।<br>
न प्रेक्षकाः प्रविष्टाश्च अशस्त्राः पतितादयः ॥ २३६.५७ ॥<br>
<br>
शान्ते निद्राभिभूते च अर्द्धोत्तीर्णे नदीवने ।<br>
दुर्द्दिने कूटयुद्धानि शत्रुनाशार्थमाचरेत् ॥ २३६.५८ ॥<br>
<br>
बाहू प्रगृह्य विक्रोशेद्भग्ना भग्नाः परे इति।<br>
प्राप्तं मित्रं बलं भूरि नायकोऽत्र निपातितः ॥ २३६.५९ ॥<br>
<br>
सेनानीर्निहतश्चायं भूपतिश्चापि विप्लुतः ।<br>
विद्रुतानान्तु योधानां सुखं धातो विधीयते ॥ २३६.६० ॥<br>
<br>
धूपश्च देया धर्म्मज्ञ तथा च परमोहनाः ।<br>
पताकाश्चैव सम्भारो वादित्राणां भयावहः ॥ २३६.६१ ॥<br>
<br>
सम्प्राप्य विजयं युद्धे देवान्विप्रांश्च संयजेत् ।<br>
रत्नानि राजगामीनि अमात्येन कृते रणे ॥ २३६.६२ ॥<br>
<br>
तस्य स्त्रियो न कस्यापि रक्ष्यास्ताश्च परस्य च ।<br>
शत्रुं प्राप्य रणे मुक्तं पुत्रवत् परिपालयेत् ॥ २३६.६३ ॥<br>
<br>
पुनस्तेन न योद्धव्यं देशाचारादि पालयेत् ।<br>
ततश्च स्वपुरं प्राप्य ध्रुवे भे प्रविशेद् गृहं ॥ २३६.६४ ॥<br>
<br>
देवादिपूजनं कुर्य्याद्रक्षेद्योधकुटुम्बकं ।<br>
संविभागं परावाप्तैः कुर्य्याद् भृत्यजनस्य च ॥ २३६.६४ ॥<br>
<br>
रणदीक्षा मयोक्ता ते जयाय नृपतेर्ध्रु वा ।<br>
<br>
इत्यादिमहापुराणे आग्नेये रणदीक्षा नाम षट्‌त्रिंशदधिकद्विशततमोऽध्यायः ।<br>
