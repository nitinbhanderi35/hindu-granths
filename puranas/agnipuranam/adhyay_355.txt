स्कन्ध उवाच <br>
षोढ़ा समासं वक्ष्यामि अष्टाविंशातिधा पुनः ।<br>
नित्यानित्यविभागेन लुगलोपेन च द्विधा ।। ३५५.१ ।।<br>
<br>
कुम्भकारश्च नित्यः स्याद्धेमकारादिकस्तथा ।<br>
राज्ञः पुमान्‌राजपुमान् नित्योऽयञ्च समासकः ।। ३५५.२ ।।<br>
<br>
कष्टश्रितो लुक्‌समासः कण्ठेकालादिकस्त्वलुक् ।<br>
स्यादष्टधा तत्‌पुरुषः प्रथमाद्यसुपा सह ।। ३५५.३ ।।<br>
<br>
प्रथमातत्‌पुरुषोऽयं पूर्व्वं कायस्य विग्रहे ।<br>
पूर्वकायोऽपरकायो ह्यधरोत्तरकायकः ।। ३५५.४ ।।<br>
<br>
अर्द्धं कणाया अर्द्धकणा भिक्षातुर्य्यमथेदृशम् ।<br>
आपन्नजीविकस्तद्वत् द्वितीया चाधराश्रितः ।। ३५५.५ ।।<br>
<br>
वर्षम्भोग्यो वर्षभोग्यो धान्यार्थश्च तृतीयया ।<br>
चतुर्थो स्याद्विषणुबलिर्वृकभीतिश्च पञ्चमी ।। ३५५.६ ।।<br>
<br>
राज्ञः पुमान् राजपुमान् षष्ठी वृक्षफलं तथा ।<br>
सप्तमी चाक्षशौण्डोऽयमहितो नञ्‌समासकः ।। ३५५.७ ।।<br>
<br>
कर्मधारयः सप्तधा नीलोत्पलमुखाः स्मृताः ।<br>
विशेषणपूर्व्वपदो विशेष्योत्तरतस्तथा ।। ३५५.८ ।।<br>
<br>
वैयाकरणखसूचिः शीतोष्णं द्विपदं शुभम् ।<br>
उपमानपूर्वपदः शङ्खपाण्डर इत्यपि ।। ३५५.९ ।।<br>
<br>
उपमानोत्तरपदः पुरुषव्याघ्र इत्यपि ।<br>
सम्भावनापूर्वपदो गुणवृद्धिरितीदृशम् ।। ३५५.१० ।।<br>
<br>
गुण इति वृद्धिर्वाच्या सुहृदेव सुबन्धुकः ।<br>
सवधारणपूर्वपदो बहुव्रीहिश्च सप्तधा ।। ३५५.११ ।।<br>
<br>
द्विपदश्च बहुव्रीहिरारूढ़भवनो नरः ।<br>
अर्च्चिताशेषपूर्व्वोऽयं बह्वङ्‌घ्रिः परिकीर्त्तितः ।। ३५५.१२ ।।<br>
<br>
एते विप्राश्चोपदशाः सङ्‌ख्योत्तरपदस्त्वयम् ।<br>
सङ्‌ख्योभयपदो यद्वद्‌द्वित्रा द्व्येकत्रयो नरः ।। ३५५.१३ ।।<br>
<br>
सहपूर्षपदोऽयं स्यात् समूलोद्‌धृतकस्तरुः ।<br>
व्यतिहारलक्षणार्थः केशाकेशि नखानखि ।। ३५५.१४ ।।<br>
<br>
दिग्लक्ष्या स्याद्दक्षिणपूर्व्वा द्विगुराभाषितो द्विधा ।<br>
एकवद्भावि द्विश्रृङ्गं पञ्चमूली त्वनेकधा ।। ३५५.१५ ।।<br>
<br>
द्वन्द्वः समासो द्विविखधो हीतरेतरयोगकः ।<br>
रुद्रविष्णू समाहारो भेरीपटहमीदृशम् ।। ३५५.१६ ।।<br>
<br>
द्विधाख्यातोऽव्ययीभावो नामपूर्वपदो यथा ।<br>
शाकस्य मात्रा शाकप्रति यथाऽव्ययपूर्व्यकः ।। ३५५.१७ ।।<br>
<br>
उपकुम्भञ्चोपरथ्यं प्राधान्येन चतुर्विंधः ।<br>
उत्तरपदार्थमुख्यो द्वन्द्वश्चोभयमुख्यकः ।।<br>
<br>
पूर्वार्थेशोऽव्ययीभावो बहुव्रीहिश्च वाह्यगः ।। ३५५.१८ ।।<br>
<br>
इत्यादिमहापुराणे आग्नेये व्याकरणे समासो नाम पञ्चपञ्चाशदधिकत्रिशततमोऽध्यायः ॥<br>
