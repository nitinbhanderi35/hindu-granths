<span style="font-size: 14pt; line-height: 200%">अथ द्वादशाधिकशततमोऽध्यायः<br>
वाराणसीमाहात्म्यम्<br>
अग्निरुवाच<br>
वाराणसी(३) परं तीर्थं गौर्यै प्राह महेश्वरः  ।११२.००१<br>
भुक्तिमुक्तिप्रदं पुण्यं वसतां गृणतां हरिं(४)  ॥११२.००१<br>
रुद्र उवाच<br>
गौरीक्षेत्रं न मुक्तं वै अविमुक्तं ततः स्मृतं  ।११२.००२<br>
<small><small>- - - - -- - - -- - - -- <br>
टिप्पणी<br>
३ वाराणसीमिति ख.. , घ.. च<br>
४ वसतां शृणुतां हरिमिति ग.. , घ.. , ङ.. च<br>
- - -- - - -- - -- - -- -</small></small> <br>
जप्तं तप्तं दत्तममविमुक्ते विलाक्षयं  ॥११२.००२<br>
अश्मना चरणौ हत्वा वसेत्काशीन्न हि त्यजेत्(१)  ।११२.००३<br>
हरिश्चन्द्रं परं गुह्यं गुह्यमाम्नातकेश्वरं(२)  ॥११२.००३<br>
जप्येश्वरं परं गुह्यं(३) गुह्यं श्रीपर्वतं तथा  ।११२.००४<br>
महालयं(४) परं गुह्यं भृगुश्चण्डेश्वरं(५) तथा  ॥११२.००४<br>
केदारं परमं गुह्यमष्टौ सन्त्यविमुक्तके  ।११२.००५<br>
गुह्यानां परमं गुह्यमविमुक्तं परं मम  ॥११२.००५<br>
द्वियोजनन्तु पूर्वं स्याद्योजनार्धं तदन्यथा(६)  ।११२.००६<br>
वरणा च नदी चासीत्तयोर्मध्ये(७) वाराणसी  ॥११२.००६<br>
अत्र स्नानं जपो होमो मरणं देवपूजनं  ।११२.००७<br>
श्राद्धं दानं निवासश्च यद्यत्स्याद्भुक्तिमुक्तिदं(८)  ॥११२.००७<br>
<small><small>- - - -- -- - -- - - -- -- - - -- - - -<br>
टिप्पणी<br>
१ काशीं तु न हि सन्त्यजेदिति ज..<br>
२ परं गुह्यमविमुक्तं परं ममेति ज..<br>
३ जयेश्वरं परं गुह्यमिति ख..<br>
४ महाबलमिति क..<br>
५ भूमिचण्डेश्वरमिति ग..<br>
६ तथान्यथेति झ..<br>
७ द्वयोर्मध्ये इति ख..<br>
८ यद्वत्स्याद्भुक्तिमुक्तिदमिति ङ..<br>
- - --- - -- - - -- - -- -- - -- - - -</small></small><br>
इत्याग्नेये महापुराणे वाराणसीमाहात्म्यं नाम द्वादशाधिकशततमोऽध्यायः ॥<br>
</span>
