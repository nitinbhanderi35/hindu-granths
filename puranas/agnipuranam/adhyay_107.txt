<span style="font-size: 14pt; line-height: 200%">अग्निरुवाच<sup id="cite_ref-1" class="reference"><a href="#cite_note-1">[१]</a></sup>(४)<br>
वक्ष्ये भुवनकोषञ्च पृथ्वीद्वीपादिलक्षणं  ।१०७.००१<br>
अग्निध्रश्चाग्निबाहुश्च वपुष्मान्द्युतिमांस्तथा  ॥१०७.००१<br>
मेधा मेधातिथिर्भव्यः सवनः पुत्र एव च<sup id="cite_ref-2" class="reference"><a href="#cite_note-2">[२]</a></sup>(५)  ।१०७.००२<br>
ज्योतिष्मान् दशमस्तेषां सत्यनामा सुतोऽभवत् ॥१०७.००२<br>
प्रियव्रतसुताः ख्याताः सप्तद्वीपान्ददौ पिता  ।१०७.००३<br>
जम्बुद्वीपमथाग्नीध्रे प्लक्षं मेधातिथेर्ददौ  ॥१०७.००३<br>
वपुष्मते शाल्मलञ्च ज्योतिष्मते कुशाह्वयं  ।१०७.००४<br>
क्रौञ्चद्वीपं द्युतिमते शाकं भव्याय दत्तवान्  ॥१०७.००४<br>
पुष्करं सवनायादादग्नीध्रेऽदात्सुते शतं<sup id="cite_ref-3" class="reference"><a href="#cite_note-3">[३]</a></sup>(१)  ।१०७.००५<br>
जम्बूद्वीपं पिता लक्षं नाभेर्दत्तं हिमाह्वयं  ॥१०७.००५<br>
हेमकूटं किम्पुरुषे हरिवर्षाय नैषधं  ।१०७.००६<br>
इलावृते मेरुमध्ये रम्ये नीलाचलश्रितं<sup id="cite_ref-4" class="reference"><a href="#cite_note-4">[४]</a></sup>(२)  ॥१०७.००६<br>
हिरण्वते श्वेतवर्षं कुरूंस्तु कुरवे ददौ  ।१०७.००७<br>
भद्राश्वाय च भद्राश्वं केतुमालाय पश्चिमं  ॥१०७.००७<br>
मेरोः प्रियव्रतः पुत्रानभिषिच्य ययौ वनं  ।१०७.००८<br>
शालग्रामे तपस्तप्त्वा ययौ विष्णोर्लयं नृपः  ॥१०७.००८<br>
यानि कुम्पुरुषाद्यानि ह्यष्टवर्षाणि सत्तम  ।१०७.००९<br>
तेषां स्वाभाविकी सिद्धिः सुखप्राया ह्ययत्नतः  ॥१०७.००९<br>
जरामृत्युभयं नास्ति धर्माधर्मौ युगादिकं  ।१०७.०१०<br>
नाधमं मध्यमन्तुल्या हिमाद्देशात्तु नाभितः<sup id="cite_ref-5" class="reference"><a href="#cite_note-5">[५]</a></sup>(३)  ॥१०७.०१०<br>
ऋषभो मेरुदेव्याञ्च ऋषभाद्भरतोऽभवत् ।१०७.०११<br>
ऋषभो दत्तश्रीः पुत्रे शालग्रामे हरिङ्गतः  ॥१०७.०११<br>
भरताद्भारतं वर्षं भरतात्सुमतिस्त्वभूत्<sup id="cite_ref-6" class="reference"><a href="#cite_note-6">[६]</a></sup>(४)  ।१०७.०१२<br>
भरतो दत्तलक्ष्मीकः शालग्रामे हरिं गतः  ॥१०७.०१२<br>
स योगी योगप्रस्तावे<sup id="cite_ref-7" class="reference"><a href="#cite_note-7">[७]</a></sup>(१) वक्ष्ये तच्चरितं पुनः  ।१०७.०१३<br>
सुमतेस्तेजसस्तस्मादिन्द्रद्युम्नो व्यजायत<sup id="cite_ref-8" class="reference"><a href="#cite_note-8">[८]</a></sup>(२)  ॥१०७.०१३<br>
परमेष्ठी ततस्तस्मात्प्रतीहारस्तदन्वयः  ।१०७.०१४<br>
प्रतीहारात्प्रतीहर्ता प्रतिहर्तुर्भुवस्ततः  ॥१०७.०१४<br>
उद्गीतोथ च प्रस्तारो विभुः प्रस्तारतः सुतः<sup id="cite_ref-9" class="reference"><a href="#cite_note-9">[९]</a></sup>(३)  ।१०७.०१५<br>
पृथुश्चैव ततो नक्तो नक्तस्यापि गयः सुतः  ॥१०७.०१५<br>
नरो गयस्य तनयः तत्पुत्रोऽभूद्विराट्ततः  ।१०७.०१६<br>
तस्य पुत्रो महावीर्यो धीमांस्तस्मादजायत  ॥१०७.०१६<br>
महान्तस्तत्सुतश्चाभून्मनस्यस्तस्य चात्मजः  ।१०७.०१७<br>
त्वष्टा त्वष्टुश्च विरजा<sup id="cite_ref-10" class="reference"><a href="#cite_note-10">[१०]</a></sup>(४)रजस्तस्याप्यभूत्सुतः  ॥१०७.०१७<br>
सत्यजिद्रजसस्तस्य जज्ञे पुत्रशतं मुने  ।१०७.०१८<br>
विश्वज्योतिःप्रधानास्ते भारतन्तैर्विवर्धितं  ॥१०७.०१८<br>
कृतत्रेतादिसर्गेण सर्गः स्वायम्भुवः स्मृतः  ।१०७.०१९<br>
<br>
इत्याग्नेये महापुराणे स्वायम्भुवः सर्गो नाम सप्ताधिकशततमोऽध्यायः ॥<br>
<br>
</span>
