<span style="font-size: 14pt; line-height: 200%">प्रतिपद्व्रतानि<br>
<br>
अग्निरुवाच<br>
वक्ष्ये प्रतिपदादीनि व्रतान्यखिलदानि ते  ।१७६.००१<br>
कार्त्तिकाश्वयुजे चैत्रे प्रतिपद्ब्रह्मणस्तिथिः  ॥१७६.००१<br>
पञ्चदश्यान्निराहारः प्रतिपद्यर्चयेदजं  ।१७६.००२<br>
ओं तत्सद्ब्रह्मणे नमो गायत्र्या वाब्दमेककं  ॥१७६.००२<br>
अक्षमालां स्रुवं दक्षे(१) वामे स्रुचं कमण्डलु(२)  ।१७६.००३<br>
लम्बकूर्चञ्च जटिलं हैमं ब्रह्माणमर्चयेत् ॥१७६.००३<br>
शक्त्या क्षीरं प्रदद्यात्तु ब्रह्मा मे प्रीयतामिति  ।१७६.००४<br>
निर्मलो भोगभुक् स्वर्गे भूमौ विप्रो धनी भवेत् ॥१७६.००४<br>
धन्यं व्रतं प्रवक्ष्यामि अधन्यो धन्यतां व्रजेत् ।१७६.००५<br>
मार्गशीर्षे प्रतिपदि नक्तं हुत्वाप्युपोषितः(३)  ॥१७६.००५<br>
अग्नये नम इत्यग्निं प्रार्च्याब्दं सर्वभाग्भवेत् ।१७६.००६<br>
प्रतिपद्येकभक्ताशी समाप्ते कपिलाप्रदः  ॥१७६.००६<br>
वैश्वानरपदं याति शिखिव्रतमिदं स्मृतं  ।१७६.००७<br>
<small><small>टिप्पणी<br>
१ अक्षमालास्रुचं दक्षे इति छ..<br>
२ वामे दण्डकमण्डलु इति छ.. , झ.. । वामे स्रुवकमण्डलु इति छ..<br>
३ नक्तं कृच्चाभ्युपोषित इति ग..</small></small><br>
इत्याग्नेये महापुराणे प्रतिपद्व्रतानि नाम षट्सप्तत्यधिकशततमोऽध्यायः ॥<br>
<br>
<br>
<br>
</span>
