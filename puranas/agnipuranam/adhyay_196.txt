<span style="font-size: 14pt; line-height: 200%">नक्षत्रव्रतानि<br>
अग्निरुवाच<br>
नक्षत्रव्रतकं वक्ष्ये भे हरिः पूजितोऽर्थदः<sup id="cite_ref-1" class="reference"><a href="#cite_note-1">[१]</a></sup> ।०१<br>
नक्षत्रपुरुषं<sup id="cite_ref-2" class="reference"><a href="#cite_note-2">[२]</a></sup> चादौ चैत्रमासे हरिं यजेत् ॥०१<br>
मूले पादौ यजेज्जङ्घे रोहिणीस्वर्चयेद्धरिं  ।०२<br>
जानुनी चाश्विनीयोगे आषाढासूरुसञ्ज्ञके  ॥०२<br>
मेढ्रं पूर्वोत्तरास्वेव कटिं वै कृत्तिकासु च  ।०३<br>
पार्श्वे भाद्रपदाभ्यान्तु कुक्षिं वै रेवतीषु च  ॥०३<br>
स्तनौ चैवानुराधासु धनिष्ठासु च पृष्ठकं  ।०४<br>
भुजौ पूज्यौ विशाखासु पुनर्वस्वङ्गुलीर्यजेत् ॥०४<br>
अश्लेषासु नखान् पूज्य कण्ठं ज्येष्ठासु पूजयेत् ।०५<br>
श्रोत्रे विष्णोश्च श्रवणे मुखं पुष्ये हरेर्यजेत् ॥०५<br>
यजेत्स्वातिषु दन्ताग्रमास्यं वारुणतोऽर्चयेत् ।०६<br>
मघासु नसां नयने मृगशीर्षे ललाटकं  ॥०६<br>
चित्रासु चार्द्रासु कचानब्दान्ते स्वर्णकं हरिं  ।०७<br>
गुडपूर्णे घटेऽभ्यर्च्य शय्यागोर्थादि दक्षिणा<sup id="cite_ref-3" class="reference"><a href="#cite_note-3">[३]</a></sup> ॥०७<br>
नक्षत्रपुरुषो विष्णुः पूजनीयः शिवात्मकः  ।०८<br>
शाम्भवायनीयव्रतकृन्मासभे पूजयेद्धरिं  ॥०८<br>
कार्त्तिके कृत्तिकायां च मृगशीर्षे मृगास्यके  ।०९<br>
नामभिः केशवाद्यैस्तु अच्युताय नमोऽपि वा  ॥०९<br>
कार्त्तिके कृत्तिकाभेऽह्नि मासनक्षत्रगं हरिं  ।१०<br>
शाम्भवायनीयव्रतकं करिष्ये भुक्तिमुक्तिदं  ॥१०<br>
केशवादि महामूर्तिमच्युतं सर्वदायकं<sup id="cite_ref-4" class="reference"><a href="#cite_note-4">[४]</a></sup> ।११<br>
आवाहयाम्यहन्देवमायुरारोग्यवृद्धिदं  ॥११<br>
कार्त्तिकादौ सकासारमन्नं<sup id="cite_ref-5" class="reference"><a href="#cite_note-5">[५]</a></sup>मासचतुष्टयं<sup id="cite_ref-6" class="reference"><a href="#cite_note-6">[६]</a></sup>  ।१२<br>
फाल्गुनादौ च कुशरमाषाढादौ च पायसं  ॥१२<br>
देवाय ब्राह्मणेभ्यश्च नक्तन्नैवेद्यमाशयेत्<sup id="cite_ref-7" class="reference"><a href="#cite_note-7">[७]</a></sup>  ।१३<br>
पञ्चगव्यजलेस्नातस्तस्यैव प्राशनाच्छुचिः  ॥१३<br>
अर्वाग्विसर्जनाद्द्रव्यं नैवेद्यं सर्वमुच्यते  ।१४<br>
विसर्जिते जगन्नाथे निर्माल्यन्भवति क्षणात् ॥१४<br>
नमो नमस्तेऽच्युत मे क्षयोस्तु पापस्य वृद्धिं समुपैतु पुण्यं  ।१५<br>
ऐश्वर्यवित्तादि सदाक्षयं मे<sup id="cite_ref-8" class="reference"><a href="#cite_note-8">[८]</a></sup>क्षयञ्च मा सन्ततिरभ्यपैतु  ॥१५<br>
यथाच्युतस्त्वम्परतः परस्तात्स ब्रह्मभूतः परतः परात्मन्  ।१६<br>
तथाच्युतं त्वं कुरु वाञ्छितं मे मया कृतम्पापहराप्रमेय  ॥१६<br>
अच्युतानन्द गोविन्द प्रसीद यदभीप्सितं  ।१७<br>
अक्षयं माममेयात्मन् कुरुष्व पुरुषोत्तम  ॥१७<br>
सप्त वर्षाणि सम्पूज्य भुक्तिमुक्तिमवापुनुयात् ।१८<br>
अनन्तव्रतमाख्यास्ये नक्षत्रव्रतकेर्थदं<sup id="cite_ref-9" class="reference"><a href="#cite_note-9">[९]</a></sup>॥१८<br>
मार्गशीर्षे मृगशिरे गोमूत्राशो यजेद्धरिं  ।१९<br>
अनन्तं सर्वकामानामनन्तो भगवान् फलं  ॥१९<br>
ददात्यनन्तञ्च पुनस्तदेवान्यत्र जन्मनि  ।२०<br>
अनन्तपुण्योपचयङ्करोत्येतन्महाव्रतं  ॥२०<br>
यथाभिलषितप्राप्तिं करोत्यक्षयमेव च  ।२१<br>
पादादि पूज्य नक्ते तु भुञ्जीयात्तैलवर्जितं  ॥२१<br>
घृतेनानन्तमुद्दिश्य होमो मासचतुष्टयं  ।२२<br>
चैत्रादौ शालिना होमः पयसा श्रावणादिषु  ॥२२<br>
मान्धाताभूद्युवनाश्वादनन्तव्रतकात्सुतः ॥२३॥२३<br>
<br>
इत्याग्नेये महापुराणे नक्षत्रव्रतकानि नाम षण्णवत्यधिकशततमोऽध्यायः ॥<br>
<br>
</span>
