पुष्कर उवाच <br>
ब्रह्मणाभिहितं पूर्व्वं यावन्मान्नं मरीचये ।<br>
लक्षार्द्धार्द्धन्तु तद्‌ब्राह्मं लिखित्वा सम्प्रदाप्येत् ।। २७२.१ ।।<br>
<br>
वैशाख्याम्पौर्णमास्याञ्च स्वर्गार्थी जलधेनुमत् ।<br>
पाद्मं द्वादशसाहस्रं ज्येष्ठे दद्याच्च धेनुमत् ।। २७२.२ ।।<br>
<br>
वराहकल्पवृत्तान्तमधिकृत्य पराशरः ।<br>
त्रयोविंशतिसाहस्रं वैष्णवं प्राह चार्पयेत् ।। २७२.३ ।।<br>
<br>
जलधेनुमदापाढ्यां विष्णोः पदमवाप्नुयात् ।<br>
चतुर्दशसहस्राणि वायवीयं हरिप्रियं ।। २७२.४ ।।<br>
<br>
श्वेतकल्पप्रसङ्गेन घर्म्मान् वायुरिहाब्रवीत् ।<br>
दद्याल्लिखित्वा तद्विप्रे श्रावण्यां गुड़धेनुमत् ।। २७२.५ ।।<br>
<br>
यत्राधिकृत्य गायत्रीं कीर्त्त्यते धर्म्मविस्तरः ।<br>
वृत्रासुरबधोपेतं तद्भागवतमुच्यते ।। २७२.६ ।।<br>
<br>
सारस्वतस्य कल्पस्य प्रोष्ठपद्यन्तु तद्ददेत् ।<br>
अष्टादशसहस्राणि हेमसिंहसमन्वितं ।। २७२.७ ।।<br>
<br>
यत्राह नारदो धर्म्मान् वृहत्कल्पाश्रितानिह ।<br>
पञ्चविंशसहस्राणि नारदीयं तदुच्यते ।। २७२.८ ।।<br>
<br>
सधेनुञ्चाश्विने दद्यात्सिद्धिमात्यन्तिकीं लभेत् ।<br>
यत्राधिकृत्य शत्रूनान्दर्माधर्मविचारणा ।। २७२.९ ।।<br>
<br>
कार्त्तिक्यां नवसाहस्रं मार्कण्डेयमथार्पयेत् ।<br>
अग्निना यद्वशिष्ठाय प्रोक्तञ्चाग्नेयमेव तत् ।। २७२.१० ।।<br>
<br>
लिखित्वा पुस्तकं दद्यान्मार्गशीष्यां स सर्वदः ।<br>
द्वादशैव सहस्राणि सर्वविद्यावबोधनं१ ।। २७२.११ ।।<br>
<br>
चतुर्दशसहस्राणि भविष्यं सूर्य्यसम्भवं ।<br>
भवस्तु मनवे प्राह दद्यात् पौष्यां गुड़ादिमत् ।। २७२.१२ ।।<br>
<br>
सावर्णिना नारदाय ब्रह्मवैवर्त्तमीरितं ।<br>
रथान्तरस्य वृत्तान्तमष्टादशसहस्रकं ।। २७२.१३ ।।<br>
<br>
माघ्यान्दद्याद्वराहस्य चरितं ब्रह्मवैवर्त्तमीरितं ।<br>
रथान्तरस्य वृत्तान्तमष्टादशसहस्रकं ।। २७२.१४ ।।<br>
<br>
आग्येयकल्पे लल्लिङ्गमेकादशसहस्रकम् ।<br>
तद्दत्वा शिवमाप्नोति फाल्गुन्यां तिलधेनुमत् ।। २७२.१५ ।।<br>
<br>
चतुर्द्दशशहस्राणि वाराहं विष्णुणेरितम् ।<br>
भूयौ वराहचरितं मानवस्य प्रवृत्तितः ।। २७२.१६ ।।<br>
<br>
सहेमगरुड़ञ्चैत्र्यां पदमाप्नोति वैष्णवम् ।<br>
चतुरशीतिसाहस्रं स्कान्दं स्कन्देरितं महत् ।। २७२.१७ ।।<br>
<br>
अधिकृत्य सधर्म्मांश्च कल्पे तत्पुरुषेऽर्पयेत्। <br>
वामनं दशसाहस्रं धौमकल्पे हरेः कथा ।। २७२.१८ ।।<br>
<br>
दद्यात् शरदि विषुवे धर्मार्थादिनिवोधनम् ।<br>
कूर्मञअचाष्टसहस्रञ्च कूर्मोक्तञ्च रसातले ।। २७२.१९ ।।<br>
<br>
इन्द्रद्युम्नप्रसङ्गेन दद्यात्तद्धेमकूर्मवत् ।<br>
त्रयोदशसहस्राणि मात्स्यं कल्पादितोऽब्रवीत् ।। २७२.२० ।।<br>
<br>
मत्स्यो हि मनवे दद्याद्विषुवे हेममत्स्यवत् ।<br>
गारुड़ञ्चाष्टसाहस्रं विष्णूक्तन्तार्क्षकल्पके ।। २७२.२१ ।।<br>
<br>
विश्वाण्डाद्‌गरुड़ोत्पत्तिं तद्दद्याद्धेमहंसवत् ।<br>
ब्रह्मा ब्रह्माण्डमाहात्म्यमधिकृत्याब्रवीत्तु ।। २७२.२२ ।।<br>
<br>
तच्च द्वादशसाहस्रं ब्हह्माण्डं तद्‌द्विजेऽर्पयेत् ।<br>
भारते पर्वसमाप्तौ वस्त्रगन्धस्रगादिभिः ।। २७२.२२ ।।<br>
<br>
वाचकं पूजयेदादौ भोजयेत् पायसैर्द्विजान् ।<br>
गोभूग्रामसुवर्णादि दद्यात्पर्वणि पर्वणि ।। २७२.२३ ।।<br>
<br>
समाप्ते बारते विप्रं संहितापुस्तकान्यजेत् ।<br>
शुभे देशे निवेश्याथ क्षौमवस्त्रादिनावृतान् ।। २७२.२५ ।।<br>
<br>
नरनारायणऔ पूज्यौ पुस्तकाः कुसुमादिभिः ।<br>
गोऽन्नभूहेम दत्वाथ भोजयित्वा क्षमापयेत् ।। २७२.२६ ।।<br>
<br>
महादानानि देयानि रत्नानि विविधानि च ।<br>
मासकौ द्वौ त्रयश्चैव मासे मासे प्रदापयेत् ।। २७२.२७ ।।<br>
<br>
अयनादौ श्रवकस्य दानमादौ विधीयते ।<br>
श्रीतृभिः सकलैः कार्य्यं श्रावके पूजनं द्विज ।। २७२.२८ ।।<br>
<br>
इतिहासपुराणानां पुस्तकानि प्रयच्छति ।<br>
पूजयित्वायुरारोग्यं स्वर्गमोक्षमवाप्नुयात् ।। २७२.२९ ।।<br>
<br>
इत्यादिमहापुराणे आग्नेये दानादिमाहात्म्यं नाम द्विसप्तत्यधिकद्विशततमोऽध्यायः ।।<br>
