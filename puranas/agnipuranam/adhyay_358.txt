कुमार उवाच<br>
तिङ्‌विभक्तिं प्रवक्ष्यामि तथादेशं समासतः ।<br>
तिङस्त्रिष्वपि वर्त्तन्ते भावे कर्म्मणि कर्त्तरि ।। ३५८.१ ।।<br>
<br>
सकर्म्मकाकर्म्मकाच्च कर्त्तरि द्विपदे स्मृताः ।<br>
सकर्म्मकाकर्म्मणि च तदादेशस्तथेरितः ।। ३५८.२ ।।<br>
<br>
वर्त्तमाने लडाख्यातो विध्याद्यर्थे लिङीरितः ।<br>
विध्यादौ लोडाशिषि च भूतानद्यतने च लङ् ।। ३५८.३ ।।<br>
<br>
भूते लुङ् लिट् परोक्षेऽथ भाविन्यद्यतने च लुट् ।<br>
लिङाशिषि च शेषेऽर्थे लृड् भविष्यति लृङ्‌भवेत् ।। ३५८.४ ।।<br>
<br>
लिङ्निमित्ते क्रियातिपत्तौ परे नवात्मनेपदम् ।<br>
पूर्व्वं न परस्मैपदन्तिप्तसन्तीति प्रथमः पुमान् ।। ३५८.५ ।।<br>
<br>
सिप्थस्थ मध्यमनरो मिप्वस्मस्चोत्तमः पुमान् ।<br>
त आतां अन्तात्मने मुख्यः थासाथां ध्वञ्च मध्यमः ।। ३५८.६ ।।<br>
<br>
उत्तम इ वहि महि भूवाद्या धातवः स्मृताः ।<br>
भुविरेधिः पचिर्नन्दिर्ध्वंसिः श्रंसिः पदिस्त्वदिः ।। ३५८.७ ।।<br>
<br>
शीङः क्रीड़ो जुहोतिश्च जहातिश्च दधात्यपि ।<br>
दीव्यतिः स्वपितिर्नहिः सुनोतिर्वसिरेच च ।। ३५८.८ ।।<br>
<br>
तुदिर्मृशतिर्मुञ्चतिः रुधिर्भुजिस्त्यजिस्तनिः ।<br>
शवादिके विकरणे मनिश्चैव करोत्यपि ।। ३५८.९ ।।<br>
<br>
क्रीड़तिर्वृङो ग्रहिश्चोरिः पा नीरच्चिश्च नायकाः ।<br>
भुवि स्यात् तिङ् भवति सः भवतस्तौ भवन्ति ते ।। ३५८.१० ।।<br>
<br>
भवसि त्वं युवां भवथो यूयं भवथ चाप्यहं ।<br>
भवाम्यावां भवावश्च भवामो ह्येधते कुलं ।। ३५८.११ ।।<br>
<br>
एधेते द्वे तथैधन्ते एधसे त्वं हि मेधया ।<br>
एधेथे च समेधध्वे एधे ह्येधावहे धिया ।। ३५८.१२ ।।<br>
<br>
एधामहे हरेर्भक्त्या पचतीत्यादि पूर्व्ववत् ।<br>
भूयतेऽनुभूयतेऽसौ भावे कर्म्मणि वै यकि ।। ३५८.१३ ।।<br>
<br>
वुभूषति सनीत्येवं णिचि बाचवयतीश्वरं ।<br>
यङि वोभूयते वाद्यं वोभोति स्याच्च यङ्‌लुकि ।। ३५८.१४ ।।<br>
<br>
पुत्रीयति पुत्रकाम्यत्येवं पटपटायते ।<br>
घटयत्यऽथ सनि णिचि बुभूषयति रूपकं ।। ३५८.१५ ।।<br>
<br>
भवेद्भवेताञ्च लिङि भवेयुश्च भवेः परे ।<br>
भवेतञ्च भवेतैवं भवेयञ्च भवेव च भवेम च ।। ३५८.१६ ।।<br>
<br>
एधेत एधेयातामेधेरन् मनसा श्रिया ।<br>
एधेथाश्च एधेयाथामेधेध्वमेधेय एधेवाहि एधेमहि ।। ३५८.१७ ।।<br>
<br>
अस्तु तावद्भवतां लोटि भवन्तु भवताद्भव ।<br>
भवतं भवत् भवानि भवाव च भवाम् च ।। ३५८.१८ ।।<br>
<br>
एधतामेधेता मेधन्तामेधै पटावहै पचामहै ।<br>
अभ्यनन्ददपचतामपचन्नपचस्तथा ।। ३५८.१९ ।।<br>
<br>
अभवतमभवतापचमपचावापचाम च ।<br>
ऐधतैधेतामैधध्वं ऐधे चैधामहीरितं ।। ३५८.२० ।।<br>
<br>
अभूदभूतामभूवनभूश्चभूवमेव लुङ् ।<br>
ऐधिष्टैधिषातां नरावैधिष्ठा ऐधिषीदृशं ।। ३५८.२१ ।।<br>
<br>
लिटि बभूव बभूवतुः बभूवुश्च बभूविथ ।<br>
बभूवथुर्बभूव च बभूविव वभूविम ।। ३५८.२२ ।।<br>
<br>
पेचे पेचाते पेचिरे त्वमेधाञ्चकृषे तथा ।<br>
एधाञ्चक्राथे पेचिध्वे पेचे पेचिमहे तथा ।। ३५८.२३ ।।<br>
<br>
लुटि भविता भचवितारौ भवितारो हरादयः ।<br>
भवितासि भवितास्थो भवितास्मस्तथा वयं ।। ३५८.२४ ।।<br>
<br>
पक्ता पक्तारौ पक्तारः पक्तासे त्वं शुभौदनं ।<br>
पक्ताध्वे पक्ताहे चाहं पक्तास्महे हरेश्चरुं ।। ३५८.२५ ।।<br>
<br>
लिङाशिषि सुखं भूयात् भूयास्तां हरिशङ्करौ ।<br>
भूयासुस्ते च भूयास्त्वं युवां भूयास्तमीश्वरौ ।। ३५८.२६ ।।<br>
<br>
भूयास्त यूयं भूयासमहं भूयास्म सर्व्वदा ।<br>
यक्षीष्ट ह्येधिषीयास्तां यक्षीरन्नेधिषीय च ।। ३५८.२७ ।।<br>
<br>
यक्षीवह्येधिषीमहि लिङि चायक्ष्यतेति लृङ् ।<br>
अयक्ष्येतामयक्ष्यन्तायक्ष्येऽयक्ष्येथां युवां ।। ३५८.२८ ।।<br>
<br>
अयक्षअयध्वमैधिष्यावह्यैधिष्यामह्यरेर्वयम् ।<br>
लृटि स्याद्भविष्यतीति एधिष्यामह ईदृशम् ।। ३५८.२९ ।।<br>
<br>
एवं विभावयिष्यन्ति बोभविष्यति रूपकं ।<br>
घटयेत् पटयेत्तद्वत् पुत्रीयति च काम्यति ।। ३५८.३० ।।<br>
<br>
इत्यादिमहापुराणे आग्नेये व्याकरणे तिङ्‌विभक्तिसिद्धरूपं नामाष्टपञ्चाशदधिकत्रिशततमोऽध्यायः॥<br>
