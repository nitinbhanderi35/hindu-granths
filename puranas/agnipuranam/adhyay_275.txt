अग्निरुवाच<br>
यदोरासन्‌पञ्च पुत्रा ज्येष्ठस्तेषु सहस्रजित् ।<br>
नीलाञ्जिको रधुः क्रोष्टुः शतजिच्च सहस्रजित् ॥ २७५.१ ॥<br>
<br>
शतजिद्धैहयो रेणुहयो हय इति त्रयः ।<br>
धर्म्मनेत्रो हैहयस्य धर्म्मनेत्रस्य संहनः ॥ २७५.२ ॥<br>
<br>
महिमा संहनस्यासीन्महिम्नो भद्रसेनकः ।<br>
भद्रसेनाद् दुर्गमोऽभूद्‌दुर्गभात्कनकोऽभवत् ॥ २७५.३ ॥<br>
<br>
कनकात् कृतवीर्य्यस्तु कृताग्निः करवीरकः ।<br>
कृतौजाश्च चचतुर्थोऽभूत् कृतवीर्य्यात्तु सोऽर्जुनः ॥ २७५.४ ॥<br>
<br>
दत्तोऽर्ज्जुनाय तपते सप्तद्वीपमहीशताम् ।<br>
ददौ बाहुसहस्रञ्च अजेयत्वं रणेऽरिणा ॥ २७५.५ ॥<br>
<br>
अधर्म्मै वर्त्त मानस्य विष्णुहस्तान्मृतिर्ध्रु बा ।<br>
दश यज्ञसहस्राणि सोऽर्ज्जुनः कृतवान्तृपः ॥ २७५.६ ॥<br>
<br>
अनष्टद्रव्यता राष्ट्रे तस्य संस्मरणादभूत् ।<br>
न नूनं कार्त्तवीर्य्यस्य गतिं यास्यन्ति वै नृपाः ॥ २७५.७ ॥<br>
<br>
यज्ञैर्द्दानैस्तपोभिश्च विक्रमेण श्रुतेन च ।<br>
कार्त्तवीर्यस्य च शतं पुत्त्राणां पञ्च वै पराः ॥ २७५.८ ॥<br>
<br>
सूरसेनश्च सूरश्च धृष्टोक्तः कृष्ण एव च ।<br>
जयध्वजश्च नामासीदावन्त्यो नृपतिर्महान् ॥ २७५.९ ॥<br>
<br>
जयध्वजात्तालजङ्घस्तालजङ्घात्ततः सुताः ।<br>
हैहयानां कुलाः पञ्च भोजाश्चावन्तयस्तथा ॥ २७५.१० ॥<br>
<br>
वीतिहोत्राः स्वयं जाताः शौण्डिकेयास्तथैव च ।<br>
वीतिहोत्रादनन्तोऽभूदनन्ताद्‌दुर्ज्जयो नृपः ॥ २७५.११ ॥<br>
<br>
क्रोष्टोर्व्वंशं प्रवक्षअयामि यत्र जातो हरिःस्वयम् ।<br>
क्रोष्टोस्तु वृजिनीवांश्च स्वाहाऽभूद्‌वृजिनीवतः ॥ २७५.१२ ॥<br>
<br>
स्वाहापुत्रो रुषद्‌गुश्च तस्य चित्रस्थः सुतः ।<br>
शशविन्दुश्चित्ररथाच्चक्रवर्त्ती हरौ रतः ॥ २७५.१३ ॥<br>
<br>
शशविन्दोश्च पुत्त्राणां शतानामभवच्छतम् ।<br>
धीमतां चारुरूपाणां भूरिद्रविणतेजसाम् ॥ २७५.१४ ॥<br>
<br>
पृथुश्रवाः प्रधानोऽभूत्तस्य पुत्त्रः सुयज्ञकः ।<br>
सुयज्ञस्योशनाः पुत्रस्तितिक्षुरुशनः सुतः ॥ २७५.१५ ॥<br>
<br>
तितिक्षोस्तु मरुत्तोऽभूत्तस्मात्कम्बलवर्हिषः ।<br>
पञ्चाशद्रुक्मकवचाद्रुक्मेषुः पृथुरुक्मकः ॥ २७५.१६ ॥<br>
<br>
हविर्ज्यामघः पापघ्नो ज्यामघः स्त्रीजितोऽभवत् ।<br>
सेव्यायां ज्यामघादासीद्विदर्बस्तस्य कौशिकः ॥ २७५.१७ ॥<br>
<br>
लोमपादः क्रथः श्रेष्ठात् कृतिः स्याल्लोमपादतः ।<br>
कौशिकस्य चिदिः पुत्रस्तस्माच्चैद्या नृपाः स्मृताः ॥ २७५.१८ ॥<br>
<br>
क्रथाद्विदर्भपुत्राश्च कुन्तिः कुन्तेस्तु धृष्टकः ।<br>
धृष्टस्य निधृतिस्तस्य उदर्काख्यो विदूरथः ॥ २७५.१९ ॥<br>
<br>
दशार्हपुत्रो व्योमस्तु व्योमाज्जीमूत उच्यते ।<br>
जीमूतपुत्रो विकलस्तस्य भीमरथः सुतः ॥ २७५.२० ॥<br>
<br>
भीमरथान्नवरथस्ततो दृढ़रथोऽभवत् ।<br>
शकुन्तिश्च दृढ़रथात् शकुन्तेश्च करम्भकः ॥ २७५.२१ ॥<br>
<br>
करम्भाद्देवलातोऽभुत् देवक्षेत्रश्च तत्सुतः ।<br>
देवक्षेत्रान्मधुर्नाम मधोर्द्रवरसोऽभवत् ॥ २७५.२२ ॥<br>
<br>
द्रवरसात् पुरुहुतोऽभूज्जन्तुरासीत्तु तत्सुतः ।<br>
गुणी तु यादवो राजा जन्तुपुत्रस्तु सात्त्वतः ॥ २७५.२३ ॥<br>
<br>
सात्त्वाताद्भजमानस्तु वृष्णिरन्धक एव च ।<br>
देवावृधश्च तत्वारस्तेषां वंशास्तु विश्रुताः४ ॥ २७५.२४ ॥<br>
<br>
भजमानस्य वाह्योऽभूद्‌वृष्टिः कृमिर्निमिस्तथा ।<br>
देवावृधाद्वभ्रुरासीत्तस्य श्लोकोऽत्र गीयते ॥ २७५.२५ ॥<br>
<br>
यथैव श्रृणुमो दूरात् गुणांस्तद्वत्समन्तिकात् ।<br>
वभ्रुः श्रेष्ठो मनुष्याणआं देवैर्देवावृधः समः ॥ २७५.२६ ॥<br>
<br>
चत्वारश्च सुता वभ्रोर्वासुदेवपरा नृपाः ।<br>
कुहुरो भजमानस्तु शिनिः कम्बलवर्हिषः ॥ २७५.२७ ॥<br>
<br>
कुहुरस्य सुतो धृष्णुर्धृष्णोस्तु तनयो धृतिः ।<br>
धृतेः कपोतरोमाभूत्तस्य पुत्रस्तु तित्तिरिः ॥ २७५.२८ ॥<br>
<br>
तित्तिरेस्तु नरः पुत्रस्तस्य चन्दनदुन्दुभिः ।<br>
पुनर्वसुस्तस्य पुत्र आहुतश्चाहुकीसुतः ॥ २७५.२९ ॥<br>
<br>
आहुकाद्देवको जज्ञे उग्रसेनस्ततोऽभवत् ।<br>
देववानुपदेवश्च देवकस्य सुताः स्मृता ॥ २७५.३० ॥<br>
<br>
तेषां स्वसारः सप्तासन् वसुदेवाय ता ददौ ।<br>
देवकी श्रुतदेवी च मित्रदेवी यशोधरा ॥ २७५.३१ ॥<br>
<br>
श्रीदेवी सत्यदेवी च सुरापी चेति सप्तमी ।<br>
नवोग्रसेनस्य सुताः कंसस्तेषाञ्च पूर्वजः ॥ २७५.३२ ॥<br>
<br>
न्यग्रोधश्च सुनामा च कङ्कः शङ्‌कुश्च भूमिपः ।<br>
सुतनूराष्ट्रपालश्च युद्धमुष्टिः सुमुष्टिकः ॥ २७५.३३ ॥<br>
<br>
भजमानस्य पुत्रोऽथ रथमुख्यो विदूरथः ।<br>
राजाधिदेवः शूरश्च विदूरथसुतोऽभवत् ॥ २७५.३४ ॥<br>
<br>
राजाधिदेवपुत्रौ द्वौ शोणाश्वः श्वेतवाहनः ।<br>
शोणाश्वस्य सुताः पञ्च शमी शत्रुजिदादय ॥ २७५.३५ ॥<br>
<br>
शमीपुत्रः प्रतिक्षेत्रः प्रतिक्षेत्रस्य भोजकः ।<br>
भोजस्य हृदिकः पुत्रो हृदिकस्य दशात्मजाः ॥ २७५.३६ ॥<br>
<br>
कृतवर्म्मा शतधन्वा देवार्हो भीषणादयः ।<br>
देवार्हात् कम्बलवर्हिरसमौजास्ततोऽभवत् ॥ २७५.३७ ॥<br>
<br>
सुदंष्ट्रश्च सुवासश्च धृष्टोऽभूदसमौजसः। <br>
गान्धारी चैव माद्री च धृष्टभार्य्ये बभूवतुः ॥ २७५.३८ ॥<br>
<br>
सुमित्रोऽभूच्च गान्धार्य्यां माद्री जज्ञे युधाजितम् ।<br>
अनमित्रः शिनिर्धृष्टात्ततो वै देवमीढुषः ॥ २७५.३९ ॥<br>
<br>
अनमित्रसुतो निघ्नो निघ्नस्यापि प्रसेनकः ।<br>
सत्राजितः प्रसेनोऽथ मणिं सूर्य्यात् स्यमन्तकम् ॥ २७५.४० ॥<br>
<br>
प्राप्यारण्ये चरन्तन्तु सिंहो हत्वाऽग्रहीन्मणिं ।<br>
हतो जाम्बतवता सिंहो जाम्बवान् हरिणा जितः ॥ २७५.४१ ॥<br>
<br>
तस्मान्मणिं जाम्बवतीं प्राप्यागाद्‌द्वारकां पुरीम् ।<br>
सत्राजिताय प्रददौ शतधन्वा जघान् तम् ॥ २७५.४२ ॥<br>
<br>
हत्वा शतधनुं कृषणो मणिमादाय कीर्त्तिभाक् ।<br>
बलयादवमुख्याग्रे अक्रूरान्मणिमर्पयेत् ॥ २७५.४३ ॥<br>
<br>
मिथ्याभिशस्तिं कृष्णस्य त्यक्त्वा स्वर्गी च सम्पठन् ।<br>
सत्राजितो भङ्गकारः सत्यभामा हरेः प्रिया ॥ २७५.४४ ॥<br>
<br>
अनमित्राच्छिनिर्जज्ञे सत्यकस्तु शिनेः सुतः । <br>
सत्यकात्‌सात्यकिर्जज्ञे युयुधानाद्‌धुनिर्ह्यभूत् ॥ २७५.४५ ॥<br>
<br>
धुनेर्युगन्धरः पुत्रः स्वाह्योऽभूत स युधाजितः ।<br>
ऋषभक्षेत्रकौ तस्य ह्यृषबाच्च स्वफल्ककः ॥ २७५.४६ ॥<br>
<br>
स्वफल्कपुत्रो ह्यक्रूरो अक्रूरच्च सूधन्वकः ।<br>
शूरात्तु वसुदेवाद्याः पृथा पाण्डोः प्रियाऽभवत् ॥ २७५.४७ ॥<br>
<br>
धर्म्माद्युधिष्ठिरः पाण्डोर्वायोः कुन्त्यां वृकोदरः ।<br>
इन्द्राद्धनञ्जयो माद्र्यां नकुलः सहदेवकः ॥ २७५.४८ ॥<br>
<br>
वसुदेवाच्च रोहिण्यां रामः सारणदुर्गमौ।<br>
वसुदेवाच्च देवक्यामादौ जातः सुसेनकः ॥ २७५.४९ ॥<br>
<br>
कीर्तिमान् भद्रसेनश्च जारुख्यो विष्णुदासकः ।<br>
भद्रदेहः कंश एतान् षड्‌गर्भान्निजघान ह ॥ २७५.५० ॥<br>
<br>
ततो बलस्ततः कृष्णः सुभद्रा भद्रभाषिणी ।<br>
चारुदेष्णश्च शाम्बाद्याः कृष्णाज्जाम्बवतीसुताः ॥ २७५.५१ ॥<br>
<br>
इत्यादिमहापुराणे आग्नेये यदुवंशवर्णनं नाम पञ्चसप्तत्यधिकद्विशततमोऽध्यायः ॥<br>
