<span style="font-size: 14pt; line-height: 200%">ईश्वर उवाच<br>
वक्ष्ये संस्कारदीक्षायां विधानं शृणु षण्मुख  ।८२.००१<br>
आवाहयेन्महेशस्य वह्निस्थस्य शिरो हृदि  ॥८२.००१<br>
संश्लिष्टौ तौ समभ्यर्च्य सन्तर्प्य हृदयात्मना  ।८२.००२<br>
तयोः सन्निधये दद्यात्तेनैवाहुतिपञ्चकं  ॥८२.००२<br>
कुसुमेनास्त्रलिप्तेन<sup id="cite_ref-1" class="reference"><a href="#cite_note-1">[१]</a></sup>(३) ताडयेत्तं हृदा शिशुं  ।८२.००३<br>
प्रस्फुरत्तारकाकारं चैतन्यं तत्र भावयेत् ॥८२.००३<br>
प्रविश्य तत्र हुङ्कारमुक्तं रेचकयोगतः  ।८२.००४<br>
संहारिण्या तदाकृष्य पूरकेण हृदि न्यसेत् ॥८२.००४<br>
ततो वागीश्वरीयौनौ मुद्रयोद्भवसञ्ज्ञया  ।८२.००५<br>
हृत्सम्पुटितमन्त्रेण<sup id="cite_ref-2" class="reference"><a href="#cite_note-2">[२]</a></sup>(१) रेचकेन विनिक्षिपेत् ॥८२.००५<br>
ओं हां हां हां आत्मने नमः<sup id="cite_ref-3" class="reference"><a href="#cite_note-3">[३]</a></sup>(२)<br>
जाज्वल्यमाने निर्धूमे जुहुयादिष्टसिद्धये  ।८२.००६<br>
अप्रवृद्धे सधूमे तु होमो वह्नौ न सिद्ध्यति  ॥८२.००६<br>
स्निग्धः प्रदक्षिणावर्तः सुगन्धिः शस्यतेऽनलः  ।८२.००७<br>
विपरीतस्फुलिङ्गी च भूमिस्पर्शः प्रशस्यते  ॥८२.००७<br>
इत्येवमादिभिश्चिह्नैर्हुत्वा शिष्यस्य कल्मषं  ।८२.००८<br>
पापभक्षणहोमेन<sup id="cite_ref-4" class="reference"><a href="#cite_note-4">[४]</a></sup>(३) दहेद्वा तं भवात्मना  ॥८२.००८<br>
द्विजत्वापादनार्थाय तथा रुद्रांशभावने  ।८२.००९<br>
आहारवीजसंशुद्धौ<sup id="cite_ref-5" class="reference"><a href="#cite_note-5">[५]</a></sup>(४) गर्भाधानाय संस्थितौ  ॥८२.००९<br>
सीमन्ते जन्मतो नामकरणाय च होमयेत् ।८२.०१०<br>
शतानि पञ्च मूलेन वौषडादिदशांशतः  ॥८२.०१०<br>
शिथिलीभूतबन्धस्य शक्तावुत्कर्षणं च यत् ।८२.०११<br>
आत्मनो रुद्रपुत्त्रत्वे गर्भाधानं तदुच्यते  ॥८२.०११<br>
स्वान्तत्र्यात्मगुणव्यक्तिरिह पुंसवनं मतं  ।८२.०१२<br>
मायात्मनोर्विवेकेन ज्ञानं सीमन्तवर्धनं  ॥८२.०१२<br>
शिवादितत्त्वशुद्धेस्तु स्वीकारो जननं मतं  ।८२.०१३<br>
बोधनं यच्छिवत्वेन शिवत्वार्हस्य नो मतं<sup id="cite_ref-6" class="reference"><a href="#cite_note-6">[६]</a></sup>(१)  ॥८२.०१३<br>
संहारमुद्रयात्मानं स्फुरद्वह्निकणोपमं  ।८२.०१४<br>
विदधीत समादाय निजे हृदयपङ्कजे  ॥८२.०१४<br>
ततः कुम्भयोगेन मूलमन्त्रमुदीरयेत् ।८२.०१५<br>
कुर्यात्समवशीभावं तदा च शिवयोर्हृदि  ॥८२.०१५<br>
ब्रह्मादिकारणात्यागक्रमाद्रेचकयोगतः  ।८२.०१६<br>
नीत्वा शिवान्तमात्मानमादायोद्भवमुद्रया  ॥८२.०१६<br>
हृत्सम्पुटितमन्त्रेण रेचकेन विधानवित् ।८२.०१७<br>
शिष्यस्य हृदयाम्भोजकर्णिकायां विनिक्षिपेत् ॥८२.०१७<br>
पूजां शिवस्य वह्नेश्च गुरुः कुर्यात्तदोचितां  ।८२.०१८<br>
प्रणतिञ्चात्मने शिष्यं समयान् श्रावयेत्तथा  ॥८२.०१८<br>
देवं न निन्देच्छास्त्राणि निर्माल्यादि न लङ्घयेत् ।८२.०१९<br>
शिवाग्निगुरुपूजा च कर्तव्या जीवितावधि  ॥८२.०१९<br>
बालबालिशवृद्धस्त्रीभोगभुग्व्याधितात्मनां  ।८२.०२०<br>
यथाशक्ति ददीतार्थं<sup id="cite_ref-7" class="reference"><a href="#cite_note-7">[७]</a></sup>(२) समर्थस्य समग्रकान्  ॥८२.०२०<br>
भूताङ्गानि जटाभस्मदण्डकौपीनसंयमान्  ।८२.०२१<br>
ईशानाद्यैर्हृदाद्यैर्वा परिजप्य यथाक्रमात् ॥८२.०२१<br>
स्वाहान्तसंहितमन्त्रैः पात्रेष्वारोप्य पूर्ववत् ।८२.०२२<br>
सम्पादितद्रुतं हुत्वा स्थण्डिलेशाय दर्शयेत् ॥८२.०२२<br>
रक्षणाय घटाधस्तादारोप्य क्षणमात्रकं  ।८२.०२३<br>
शिवादाज्ञां समादाय ददीत यतिने गुरुः  ॥८२.०२३<br>
एवं समयदीक्षायां विशिष्टायां विशेषतः  ।८२.०२४<br>
वह्निहोमागमज्ञानयोग्यः सञ्जायते शिश्रुः  ॥८२.०२४<br>
इत्यादिमहापुराणे आग्नेये समयदीक्षाकथनं नाम द्व्यशीतितमोऽध्यायः ॥<br>
<br>
</span>
