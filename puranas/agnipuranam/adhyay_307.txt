<span style="font-size: 14pt; line-height: 200%">अग्निरुवाच<br>
वक्ष्ये मन्त्रं चतुर्वर्गसिद्ध्यै त्रैलोक्यमोहनम्  ।०१<br>
ओं श्रीं ह्रीं ह्रूं ओं नमः पुरुशोत्तमः पुरुषोत्तमप्रतिरूप लक्ष्मीनिवास सकलजगत्क्षोभण सर्वस्त्रीहृदयदारण त्रिभुवनमदोन्मादकर सुरमनुजसुन्दरोजनमनांसि तापय २ दोपय २ शोडय २ मारय २ स्तम्भय २ द्रावय २ आकर्षय २ परमसुभग सर्वसौमाग्यकर कामप्रद अमुकं हन २ चक्रेण गदया खड्गेण सर्व[!!!] वाणैर्भिद २ पाशेन हट्ट २ अङ्कुशेन ताड्य २ तुरु २ किन्तिष्ठसियावत्तावत्समीहितं मे सिद्धं भवति हूं फट्नमः<br>
ओं पुरुषोत्तम त्रिभुवनमदोन्मादकर हूं फठृदयाय नमः कर्षय महाबल हूं फटस्त्राय त्रिभुवनेश्वर सर्वजनमनांसि हन २ दारय २ मम वशमानय २ हूं फट्नेत्राय त्रैलोक्यमोहन हृषीकेशाप्रतिरूप सर्वस्त्रीहृदयाकर्षण आगच्छ २ नमः ॥<br>
सङ्गाक्षिण्यायकेन न्यासं मूलवदीरितं  ॥०१<br>
इष्ट्वा सञ्जप्य पञ्चाशत्सहस्रमभिषिच्य च  ।०२<br>
कुण्डेग्नौ देविके वह्नौ कृत्वा शतं हुनेत् ॥०२<br>
पृथग्दधि घृतं क्षीरं चरुं साज्यं पयः शृतं  ।०३<br>
द्वादशाहुतिमूलेन सहस्रञ्चाक्षतांस्तिलान्  ॥०३<br>
यवं मधुत्रयं पुष्पं फलं दधि समिच्छतं  ।०४<br>
हुत्वा पूर्णाहुतिं शिष्टं प्राशयेत्सघृतं चरुं  ॥०४<br>
सम्भोज्य विप्रानाचार्यं तोषयेत्सिध्यते मनुः  ।०५<br>
स्नात्वा यथावदाचम्य वाग्यतो यागमन्दिरं  ॥०५<br>
गत्वा पद्मासनं बद्ध्वा शोषयेद्विधिना वपुः  ।०६<br>
रक्षोघ्नविघ्नकृद्दिक्षु न्यसेदादौ सुदर्शनम्  ॥०६<br>
पञ्चबीजं नाभिमध्यस्थं धूम्रं चण्डानिलात्मकम्  ।०७<br>
अशेषं कल्मषं देहात्विश्लेषयदनुस्मरेत् ॥०७<br>
रंवीजं हृदयाब्जस्थं स्मृत्वा ज्वालाभिरादहेत् ।०८<br>
उर्ध्वाधस्तिर्यगाभिस्तु मूर्ध्नि संप्लावयेद्वपुः  ॥०८<br>
ध्यात्वामृतैर्वहिश्चान्तःसुषुम्नामार्गगामिभिः  ।०९<br>
एवं शुद्धवपुः प्राणानायम्य मनुना त्रिधा  ॥०९<br>
विन्यसेन्न्यस्तहस्तान्तः शक्तिं मस्तकवक्त्रयोः  ।१०<br>
गुह्ये गले दिक्षु हृदि कक्षौ देहे च सर्वतः  ॥१०<br>
आवाह्य ब्रह्मरन्ध्रेण हृत्पद्मे सूर्यमण्डलात् ।११<br>
तारेण सम्परात्मानं स्मरेत्तं सर्वलक्षणं  ॥११<br>
त्रैलोक्यमोहनाय विद्महे स्मराय धीमहि तन्नो विष्णुः प्रचोदयात्<br>
आत्मार्चनात्क्रतुद्रव्यं प्रोक्षयेच्छुद्धपात्रकं  ।१२<br>
कृत्वात्मपूजां विधिना स्थण्डिले तं समर्चयेत् ॥१२<br>
कर्मादिकल्पिते पीठे पद्मस्थं गरुडोपरि  ।१३<br>
मर्वाङ्गसुन्दरं प्राप्तवयोलावण्ययौवनं  ॥१३<br>
मदाघूर्णितताम्राक्षमुदारं स्मरविह्वलिं  ।१४<br>
दिव्यमाल्याम्वरलेपभूषितं सस्मिताननं  ॥१४<br>
विष्णुं नानाविधानेकपरिवारपरिच्छदम्  ।१५<br>
लोकानुग्रहणं सौम्यं सहस्रादित्यतेजसं  ॥१५<br>
पञ्चवाणधरं प्राप्तकामैक्षं द्विचतुर्भुजम्  ।१६<br>
देवस्त्रीभिर्वृतं देवीमुखासक्तेक्षणं जपेत् ॥१६<br>
चक्रं शङ्खं धनुः खड्गं गदां मुषलमङ्कुशं  ।१७<br>
पाशञ्च विभ्रतं चार्चेदावाहादिविसर्गतः  ॥१७<br>
श्रियं वामोरुजङ्घास्थां श्लिष्यन्तीं पाणिना पतिं  ।१८<br>
साब्जचामरकरां पीनां श्रीवत्सकौस्तुभान्वितां  ॥१८<br>
मालिनं पीतवस्त्रञ्च चक्राद्याढ्यं हरिं यजेत् ।१९<br>
ओं सुदर्शन महाचक्रराज दुष्टभयङ्कर छिद २ छिन्द २ विदारय २ परममन्त्रान् ग्रस २ भक्षय २ भूतानि चाशप २ हूं फटों जलचराय स्वाहा । खड्गतीक्ष्ण छिन्द २ खड्गाय नमः । शारङ्गाय सशराय हूं फट् । भूतग्रामाय विद्महे चतुर्विधाय धीमहि तन्नो ब्रह्म प्रचोदयात् । सम्बर्तक श्वसन पोथय २ हूं फट्स्वाहा । पाश बन्ध २ आकर्षय २ हूं फट् । अङ्कुशेन कट्ट हूं फट् क्रमाद्भुजेषु मन्त्रैः स्वैरेभिरस्त्राणि पूजयेत् ॥१९<br>
ओं पक्षिराजाय ह्रूं फट्<br>
तार्क्ष्यं यजेत्कर्णिकायामङ्गदेवान् यथाविधि  ।२०<br>
शाक्तिरिन्द्रादियन्त्रेषु तार्क्ष्याद्या धृतचामराः  ॥२०<br>
शक्तयोऽन्ते प्रयोज्यादौ सुरेशाद्याश्च दण्डिना  ।२१<br>
पीते लक्ष्मीसरस्वत्यौ रतिप्रीतिजयाः सिताः  ॥२१<br>
कीर्तिकान्त्यौ सिते श्यामे तुष्टिपुष्ट्यौ स्मरोदिते  ।२२<br>
लोकेशान्तं यजेद्देवं विष्णुमिष्टार्थसिद्धये  ॥२२<br>
ध्यायेन्मन्त्रं जपित्वैनं जुहुयात्त्वभिशेचयेत् ।२३<br>
ओं श्रीं क्रीं ह्रीं हूं त्रैलोक्यमोहनाय विष्णवे नमः<br>
एतत्पूजादिना सर्वान् कामानाप्नोति पूर्ववत् ॥२३<br>
तोयैः सम्मोहनी पुष्पैर्नित्यन्तेन च तर्पयेत् ।२४<br>
ब्रह्मा सशक्रश्रीदण्डी वीजं त्रैलोक्यमोहनम्  ॥२४<br>
जप्त्वा त्रिलक्षं हुत्वा च लक्षं बिल्वैश्च साज्यकैः  ।२५<br>
तण्डुलैः फलगन्धाद्यैः दूर्वाभिस्त्वायुराप्नुयात् ॥२५<br>
तयाभिषेकहोमादिक्रियातुष्टो ह्यभीष्टदः  ।२६<br>
ओं नमो भगवते वराहाय भूर्भुवः स्वःपतये भूपतिद्वं मे देहि हृदयाय स्वाह<br>
पञ्चाङ्गं नित्यमयुतं जप्त्वायूराज्यमाप्नुयात् ॥२६<br>
<br>
इत्यादिमहापुराणे आग्नेये त्रैलोक्यमोहनमन्त्रो नाम सप्ताधिकत्रिशततमोऽध्यायः ।।<br>
<br>
</span>
