अग्निरुवाच<br>
वाक्कर्म्मपार्श्वयुक्शुक्रतोककृते मतो प्लवः ।<br>
हुतान्ता देशवर्णेयं विद्या मुख्या सरस्वती ।। ३०२.१ ।।<br>
<br>
अक्षाराशी वर्णलक्षं जपेत् स मतिमान् भवेत् ।<br>
अत्रिः सवह्निर्वामाक्षिविन्दुरिन्द्राय हृत्परः ।। ३०२.२ ।<br>
<br>
वज्रपद्मधरं शक्रं पीतमावाह्य पूजयेत् ।<br>
नियुतं होमयेदाज्यतिलांस्तेनाभिषेचयेत् ।। ३०२.३ ।।<br>
<br>
नृपादिर्भ्रष्टराज्यादीन्राज्यपुत्रादिमाप्नुयात् ।<br>
हृल्लेखा शक्तिदेवाख्या दोषारग्निर्द्दण्डिदण्डवान् ।। ३०२.४ ।।<br>
<br>
शिवमिष्ट्वा जपेच्छक्तिमष्टम्यादिचतुर्द्दशीं ।<br>
चक्रपाशाङ्कुशधरां साभयां वरदायिकां ।। ३०२.५ ।।<br>
<br>
होमादिना च सौभाग्यं कवित्वं पुत्रवान् भवेत् ।<br>
ओं ह्रीं ओं नमः कामाय कर्व्वजनहिताय सर्व्वजनमोहनाय <br>
प्रज्वलिताय सर्व्वजनहृदयं ममात्मगतं कुरु ओं ।<br>
एतज्जपादिना मन्त्रो वशयेत् सकलं जगत् ।। ३०२.६ ।।<br>
<br>
ओं ह्रीं चामुण्डेअमुकन्दह पच मम वशमानय ठ  ।<br>
वशीकरणकृन्मन्त्रश्चामुण्डायाः प्रकीर्त्तितः ।<br>
फलत्रयकषायेण वरङ्गं क्षालयेद्वशे ।। ३०२.७ ।।<br>
अश्वगन्धायवैः स्त्री तु निशाक्कर्पूरकादिना ।<br>
पिप्पलीतण्डुलान्यष्टौ मरिचानि च विंशतिः ।। ३०२.८ ।।<br>
<br>
वृहतीरसलेपश्च वशे स्यान्मरणान्तिकं ।<br>
कटीरमूलत्रिकटुक्षौद्रलेपस्तथा भवेत् ।। ३०२.९ ।।<br>
<br>
हिमं कपित्थकरभं मागधी मधुकं मधु ।<br>
तेषां लेपः प्रयुक्तस्तु दम्पत्योः स्वस्तिमावहेत् ।। ३०२.१० ।।<br>
<br>
सशर्क्करयोनिलेपात् कदम्बरसको मधु ।<br>
तेषां लेपः प्रयुक्तस्तु दम्पत्योः स्वस्तिमावहेत् ।। ३०२.११ ।।<br>
<br>
एतच्चूर्णं शिरःक्षिप्तं वशमुत्तमम् ।<br>
त्रिफला चन्दनक्काथप्रश्था द्विकुड़वम् पृथ्‌क् ।। ३०२.१२ ।।<br>
<br>
भृङ्गहेमरसन्दोषातावती चुञ्चुकं मधु ।<br>
घृतैः पक्का निशा छाया शुष्का लोप्या तु रञ्जनी ।। ३०२.१३ ।।<br>
<br>
विदारीं सोच्चटामाषचूर्णीभूतां सशर्करां ।<br>
मथितां यः पिवेत् क्षीरैर्नित्यं स्त्रीशतकं ब्रजेत् ।। ३०२.१४ ।।<br>
<br>
गुल्ममाषतिलव्रीहिचूर्णक्षीरसितान्वितं ।<br>
अश्वत्थवंशदर्भाणं मूलं वै वैष्णवीश्रियोः ।। ३०२.१५ ।।<br>
<br>
मूलं दूर्व्वाश्वगन्धोत्थं पिवेत् क्षीरैः सुतार्थिनी ।<br>
कौन्तीलक्ष्म्याः शिफा धात्री वज्रं लोध्रं वटाङ्कुरम् ।। ३०२.१६ ।।<br>
<br>
आज्यक्षीरमृतौ पेयं पुत्रार्थ त्रिदिवं स्त्रिया ।<br>
पुत्रार्थिनी विबेत् क्षीरं श्रीमृलं सवटाह्कुरम् ।। ३०२.१७<br>
<br>
श्रीवटाङ्कुरदेवीनां रसं तस्ये पिवेच्च सा ।<br>
श्रीपद्ममूलमुत्‌क्षीरमश्वत्थोत्तरमूलयुक् ।। ३०२.१८ ।।<br>
<br>
तरलं पयसा युक्तं कार्पासफलपल्लवं ।<br>
अपामार्गस्य पुष्पाग्रं नवं समहिषीपयः ।। ३०२.१९ ।।<br>
<br>
पुत्रार्थञ्चार्द्धषट्‌शाकैर्योगाश्चत्वार ईरिताः ।<br>
शर्करोत्‌पलपुष्पाक्षलोद्रचन्दनसारिवाः ।। ३०२.२० ।।<br>
<br>
स्नवमाणे स्त्रिया गर्भे दातव्यास्तण्डुलाम्भसा ।<br>
लाजा यष्टिसिताद्राक्षाक्षौद्रसर्पींषि वा लिहेत् ।। ३०२.२१ ।।<br>
<br>
अटरुषकलाङ्गुल्यः काकमाच्याः शिफा पृथक् ।<br>
नाभेरघः समालिप्य प्रसूते प्रमदा सुखम् ।। ३०२.२२ ।।<br>
<br>
रक्तं शुक्लं जवापुष्पं रक्तशुक्लस्रुतौ पिवेत् ।<br>
केशरं वृहतीमूलं गोपीयष्टितृणोत्पलम् ।। ३०२.२३ ।।<br>
<br>
साजक्षीरं सतैलं तद्भक्षणं रोमजन्मकृत् ।<br>
शीर्य्यमाणेषु केशेषु स्थापनञ्च भवेदिदम् ।। ३०२.२४ ।।<br>
<br>
धात्रीभृड्गरसप्रस्थतैलञ्च क्षीरमाढकम् ।<br>
ओं नमो भगवते त्र्यम्बकाय उपशमयचुलुमिलि <br>
भिद गोमानिनि चक्रिण ह्रूं फट् ।।<br>
अस्मिन् ग्रामे गोकुलस्य रक्षां कुरु शान्तिं कुरु <br>
घण्टाकर्णो महासेनो वीरः प्रोक्तो महाबलः ।। ३०२.२५ ।।<br>
<br>
मारीनिर्नाशनकरः स मां पातु जगत्पतिः । <br>
श्लोकौ चैव न्यसेदेतौ मन्त्रौ गोरक्षकौ पृथक् ।। ३०२.२६ ।।<br>
<br>
इत्यादिमहापुराणे आग्नेये नानामन्त्रा नाम द्व्यधिकत्रिशततमोध्यायः ।।<br>
