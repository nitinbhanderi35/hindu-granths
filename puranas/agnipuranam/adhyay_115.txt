<span style="font-size: 14.0pt; line-height: 200%">अग्निरुवाच<br>
उद्यतश्चेद्गयां यातुं<sup id="cite_ref-1" class="reference"><a href="#cite_note-1">[१]</a></sup>(१) श्राद्धं कृत्वा विधानतः  ।११५.००१<br>
विधाय कार्पटीवेशं ग्रामस्यापि प्रदक्षिणं  ॥११५.००१<br>
कृत्वा प्रतिदिनङ्गच्छेत्संयतश्चाप्रतिग्रही  ।११५.००२<br>
गृहाच्चलितमात्रस्य गयया गमनं प्रति  ॥११५.००२<br>
स्वर्गारोहणसोपानं पितॄणान्तु पदे पदे  ।११५.००३<br>
ब्रह्मज्ञानेन किं कार्यं गोगृहे मरणेन किं  ॥११५.००३<br>
किं कुरुक्षेत्रवासेन यदा<sup id="cite_ref-2" class="reference"><a href="#cite_note-2">[२]</a></sup>(२) पुत्रो गयां व्रजेत् ।११५.००४<br>
गयाप्राप्तं सुतं दृष्ट्वा पितॄणामुत्सवो भवेत् ॥११५.००४<br>
पद्भ्यामपि जलं स्पृष्ट्वा अस्मभ्यं किन्न दास्यति  ।११५.००५<br>
ब्रह्मज्ञानं गयाश्राद्धं गोगृहे मरणं तथा  ॥११५.००५<br>
वासः पुंसां कुरुक्षेत्रे मुक्तिरेषा चतुर्विधा  ।११५.००६<br>
काङ्क्षन्ति पितरः पुत्रं नरकाद्भयभीरवः  ॥११५.००६<br>
गयां यास्यति यः पुत्रः स नस्त्राता भविष्यति  ।११५.००७<br>
मुण्डनञ्चोपवासश्च सर्वतीर्थेष्वयं विधिः  ॥११५.००७<br>
न कालादिर्गयातीर्थे दद्यात्पिण्डांश्च नित्यशः  ।११५.००८<br>
पक्षत्रयनिवासी च पुनात्यासप्ततमं कुलं  ॥११५.००८</span>
