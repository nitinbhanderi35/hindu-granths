<span style="font-size: 14pt; line-height: 200%">ईश्वर उवाच<br>
सन्दध्यादधुना विद्यां शान्त्या सार्धं यथाविधि  ।८७.००१<br>
शान्तौ तत्त्वद्वयं लीनं भावेश्वरसदाशिवौ  ॥८७.००१<br>
हकारश्च क्षकारश्च द्वौ वर्णौ परिकीर्तितौ  ।८७.००२<br>
रुद्राः समाननामानो भुवनैः सह तद्यथा  ॥८७.००२<br>
प्रभवः समयः क्षुद्रो विमलः शिव इत्यपि  ।८७.००३<br>
घनौ निरञ्जनाकारौ स्वशिवौ दीप्तिकारणौ  ॥८७.००३<br>
त्रिदशेश्वरनामा च त्रिदशः कालसज्ज्ञकः  ।८७.००४<br>
सूक्ष्माम्बुजेश्वरश्चेति<sup id="cite_ref-1" class="reference"><a href="#cite_note-1">[१]</a></sup> रुद्राः शान्तौ प्रतिष्ठिताः  ॥८७.००४<br>
व्योमव्यापिने व्योमव्याप्यरूपाय<sup id="cite_ref-2" class="reference"><a href="#cite_note-2">[२]</a></sup> सर्वव्यापिने शिवाय अनन्ताय अनाथाय अनाश्रिताय ध्रुवाय शाश्वताय योगपीठसंस्थिताय नित्ययोगिने ध्यानाहारायेति<sup id="cite_ref-3" class="reference"><a href="#cite_note-3">[३]</a></sup> द्वादशपादानि<br>
पुरुषः कवचौ मन्त्रौ वीजे विन्दूपकारकौ  ।८७.००५<br>
अलम्बुषायसानाड्यौ वायू कृकरकर्मकौ  ॥८७.००५<br>
इन्द्रिये त्वक्करावस्या स्पर्शस्तु विषयो मतः  ।८७.००६<br>
गुणौ स्पर्शनिनादौ द्वावेकः कारणमीश्वरः  ॥८७.००६<br>
तुर्य्यावस्थेति शान्तिस्थं सम्भाव्य भुवनादिकं  ।८७.००७<br>
विदध्यात्ताडनं भेदं प्रवेशञ्च वियोजनं  ॥८७.००७<br>
आकृष्य ग्रहणं कुर्याच्छान्तेर्वदनसूत्रतः  ।८७.००८<br>
आत्मन्यारोप्य सङ्गृह्य कलां कुण्डे निवेशयेत् ॥८७.००८<br>
ईशं तवाधिकारेऽस्मिन्मुमुक्षुं दीक्षयाम्यहं  ।८७.००९<br>
भव्यं त्वयानुकूलेन<sup id="cite_ref-4" class="reference"><a href="#cite_note-4">[४]</a></sup> कुर्यात्विज्ञापनामिति  ॥८७.००९<br>
आवाहनादिकं पित्रोः शिष्यस्य ताडनादिकं  ।८७.०१०<br>
विधायादाय चैतन्यं विधिना.अत्मनि योजयेत् ॥८७.०१०<br>
पूर्ववत्पितृसंयोगं भावयित्वोद्भवाख्यया  ।८७.०११<br>
हृत्सम्पुटात्मबीजेन देवीगर्भे नियोजयेत् ॥८७.०११<br>
देहोत्पत्तौ हृदा पञ्च शिरसा जन्महेतवे  ।८७.०१२<br>
शिखया वाधिकाराय भोगाय कवचाणुना  ॥८७.०१२<br>
लयाय शस्त्रमन्त्रेण श्रोतःशुद्धौ शिवेन च  ।८७.०१३<br>
तत्त्वशुद्धौ हृदा ह्येवं गर्भाधानादि पूर्ववत् ॥८७.०१३<br>
वर्मणा पाशशैथिल्यं निष्कृत्यैवं शतं जपेत् ।८७.०१४<br>
मलशक्तितिरोधने शस्त्रेणाहुतिपञ्चकं  ॥८७.०१४<br>
एवं पाशवियोगेऽपि<sup id="cite_ref-5" class="reference"><a href="#cite_note-5">[५]</a></sup> ततः सप्तास्त्रजप्तया  ।८७.०१५<br>
छिन्द्यादस्त्रेण कर्तर्या पाशान्वीजवता यथा  ॥८७.०१५<br>
ओं हौं<sup id="cite_ref-6" class="reference"><a href="#cite_note-6">[६]</a></sup> शान्तिकलापाशाय हः हूं फट्<br>
विसृज्य वर्तुलीकृत्य पाशमन्त्रेण पूर्ववत् ।८७.०१६<br>
घृतपूर्णे श्रुवे दत्वा कलास्त्रेणैव होमयेत् ॥८७.०१६<br>
अस्त्रेण जुहुयात्पञ्च पाशाङ्कुशनिवृत्तये  ।८७.०१७<br>
प्रायश्चित्तनिषेधाय दद्यादष्टाहुतीरथ  ॥८७.०१७<br>
ओं हः अस्त्राय हूं फट्<br>
हृदेश्वरं समावाह्य कृत्वा पूजनतर्पणे  ।८७.०१८<br>
विदधीत विधानेन तस्मै शुल्कसमर्पणं  ॥८७.०१८<br>
ओं हां ईश्वर बुद्ध्यहङ्कारौ शुल्कं गृहाण स्वाहा<br>
निःशेषदग्धपाशस्य पशोरस्येश्वर त्वया  ।८७.०१९<br>
न स्थेयं बन्धकत्वेन शिवाज्ञां श्रावयेदिति  ॥८७.०१९<br>
विसृजेदीश्वरन्देवं रौद्रात्मानं नियोजयेत् ।८७.०२०<br>
ईषच्चन्द्रमिवात्मानं विधिना आत्मनि योजयेत् ॥८७.०२०<br>
सूत्रे संयोजयेदेनं शुद्धयोद्भवमुद्रया  ।८७.०२१<br>
दद्यात्मूलेन शिष्यस्य शिरस्यमृतबिन्दुकं  ॥८७.०२१<br>
विसृज्य पितरौ वह्नेः पूजितौ कुसुमादिभिः  ।८७.०२२<br>
दद्यात्पूर्णां विधानज्ञो निःशेषविधिपूरणीं  ॥८७.०२२<br>
अस्यामपि विधातव्यं पूर्ववत्ताडनादिकं  ।८७.०२३<br>
स्ववीजन्तु विशेषः स्याच्छुद्धिः शान्तेरपीडिता  ॥८७.०२३<br>
<br>
इत्यादिमहापुराणे आग्नेये निर्वाणदीक्षायां शान्तिशोधनं नाम सप्तशीतितमोऽध्यायः ॥<br>
</span>
