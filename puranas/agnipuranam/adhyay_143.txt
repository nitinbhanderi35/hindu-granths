<span style="font-size: 14pt; line-height: 200%">ईश्वर उवाच<br>
कुब्जिकाक्रमपूजाञ्च(१) वक्ष्ये सर्वार्थसाधनीं  ।१४३.००१<br>
यया जिताः सुरा देवैः शस्त्राद्यैराज्यसंयुतैः  ॥१४३.००१<br>
<small><small>टिप्पणी<br>
१ कुब्जिकाचक्रपूजाच्चेति ख.. , छ.. च</small></small><br>
मायाबीजं च गुह्याङ्गे षट्कमस्त्रं करे न्यसेत् ।१४३.००२<br>
काली कालीति हृदयं दुष्टचाण्डालिका शिरः  ॥१४३.००२<br>
ह्रौं स्फें ह स ख क छ ड ओं कारो भैरवः शिखा  ।१४३.००३<br>
भेलखी कवचं दूती नेत्राख्या रक्तचण्डिका  ॥१४३.००३<br>
ततो गुह्यक्रुञ्जिकास्त्रं मण्डले स्थानके यजेत् ।१४३.००४<br>
अग्नौ कूर्चशिरो रुद्रे नैर्ऋत्येऽथ शिखानिले  ॥१४३.००४<br>
कवचम्मध्यतो नेत्रं अस्त्रन्दिक्षु च मण्डले  ।१४३.००५<br>
द्वात्रिंशता कर्णिकायां स्रों हसक्षमलनववषडसचात्ममन्त्रवीजकं  ॥१४३.००५<br>
ब्रह्माणी चैव माहेशो कौमारी वैष्णवी तथा  ।१४३.००६<br>
वाराही चैव माहेन्द्री चामुण्डा चण्डिकेन्द्रकात् ॥१४३.००६<br>
यजेद्रवलकसहान् शिवेन्दाग्नियमेऽद्निपे  ।१४३.००७<br>
जले तु कुसुममालामद्रिकाणां च पञ्चकं  ॥१४३.००७<br>
जालन्धरं पूर्णगिरिं कामरूपं क्रमाद्यजेत् ।१४३.००८<br>
मरुदेशाग्निनैर्ऋत्ये मध्ये वै वज्रकुब्जिकां  ॥१४३.००८<br>
अनादिविमलः पूज्यः सर्वज्ञविमलस्तुतः  ।१४३.००९<br>
प्रसिद्धविमलश्चाथ संयोगविमलस्तुतः  ॥१४३.००९<br>
समयाख्योऽथ विमल एतद्विमलपञ्चकं  ।१४३.०१०<br>
मरुदीशाननैर्ऋत्ये वह्नौ चोत्तरशृङ्गके  ॥१४३.०१०<br>
कुब्जार्थं खिंखिनी षष्ठा सोपन्ना सुस्थिरा तथा  ।१४३.०११<br>
रत्नसुन्दरी चैशाने शृङ्गे चाष्टादिनाथकाः  ॥१४३.०११<br>
मित्र ओडीशषष्ठ्याख्यौ वर्षा अग्न्यम्बुपेऽनिले  ।१४३.०१२<br>
भवेद्गगनरत्नं स्याच्चाप्ये कवचरत्नकं  ॥१४३.०१२<br>
ब्रुं मर्त्यः पञ्चनामाख्यो(१) मरुदीशानवह्निगः  ।१४३.०१३<br>
याम्याग्नेये पञ्चरत्नं ज्येष्ठा रौद्री तथान्तिका  ॥१४३.०१३<br>
तिस्रो ह्यासां महावृद्धाः पञ्चप्रणवतोऽखिलाः  ।१४३.०१४<br>
सप्तविंशत्यष्टविंशभेदात्सम्पूजनं द्विधा  ॥१४३.०१४<br>
ओं ऐं गूं क्रमगणपतिं प्रणवं वटुकं यजेत् ।१४३.०१५<br>
चतुरस्रे मण्डले च दक्षिणे गणपं यजेत् ॥१४३.०१५<br>
वामे च वटुकं कोणे गुरून् सोडशनाथकान्  ।१४३.०१६<br>
वायव्यादौ चाष्ट दश प्रतिषट्कोणके ततः  ॥१४३.०१६<br>
ब्रह्माद्याश्चाष्ट परितस्तन्मध्ये च नवात्मकः  ।१४३.०१७<br>
कुब्जिका कुलटा चैव क्रमपूजा तु सर्वदा  ॥१४३.०१७<br>
<br>
इत्याग्नेये महापुराणे युद्धजयार्णवे कुब्जिकाक्रमपूजा नाम त्रिचत्वारिंशदधिकशततमोऽध्यायः ॥<br>
<small><small>टिप्पणी<br>
१ खं मृत्यौ वुञ्चनामाख्य इति ज..</small></small><br>
<br>
<br>
</span>
