ईश्वर उवाच <br>
सौभाग्यादेरुमापूजां वक्ष्येऽहं भुक्तिमुक्तिदां ।<br>
मन्त्रध्यानं मण्डलञ्च मुद्रां होमादिसाधनम् ॥ ३२६.१ ॥<br>
<br>
चित्रभानुं शिवं कालं महाशक्तिसमन्वितम् ।<br>
इडाद्यं परतोहृत्य सदेवः सविकारणम् ॥ ३२६.२ ॥<br>
<br>
द्वितायं द्वारकाक्रान्तं गौरीप्रीतिपदान्वितं ।<br>
चतुर्थ्यन्तं प्रकर्त्तव्यं गौर्य्या वै मूलवाचकं ॥ ३२६.३ ॥<br>
<br>
ओं ह्रीँ सः शौँ गौर्य्यै नमः ।<br>
तत्रार्णत्रितयेनैव जातियुक्तं षड़ङ्गुलम् ।<br>
आसनं प्रणवेनैव पूर्त्तिं वै हृदयेन् तु ॥ ३२६.४ ॥<br>
<br>
उदकञ्च तथा कालं शिववीजं समुद्धरेत् ।<br>
प्राणं दीर्घस्वराक्रान्तं षडङ्गं जातिसंयुतम् ॥ ३२६.५ ॥<br>
<br>
आसनं प्रणवेनात्र मूर्त्तिन्यासं हृदाचरेत् ।<br>
यामलं कथितं वत्स एकवीरं वदाम्यऽथ ॥ ३२६.६ ॥<br>
<br>
व्यापकं सृष्टिसंयुक्तं वह्निमायाकृशानुभिः ।<br>
शिवशक्तिमयं वीजं हृदयादिविवर्ज्जितं ॥ ३२६.७ ॥<br>
<br>
गौरीं यजेद्धेमरूप्यां काष्ठनां शौलजादिकां ।<br>
पञ्चपिण्डां तथाऽव्यक्तां कोणे मध्ये तु पञ्चमं ॥ ३२६.८ ॥<br>
<br>
ललिता सुभगा गौरी क्षोभणी चाग्नितः क्रमात् ।<br>
वामा ज्येष्ठा क्रिया ज्ञाना वृत्ते पूर्व्वादितो यजेत् ॥ ३२६.९ ॥<br>
<br>
सपीठे वामभागो तु शिवस्याव्यक्तरूपकम् ।<br>
व्यक्ता द्विनेत्रा त्र्यक्षरा शुद्धा वा शङ्करान्विता ॥ ३२६.१० ॥<br>
<br>
पीठपद्मद्वयं तारा द्विभुजा वा चतुर्भजा ।<br>
सिंहस्था वा वृकस्था वा अष्टाष्टादशसत्करा ॥ ३२६.११ ॥<br>
<br>
स्रगक्षसूत्रकलिका गलकोत्पलपिण्डिका ।<br>
शरं धनुर्व्वा सव्येन पाणिनान्यतमं वहत् ॥ ३२६.१२ ॥<br>
<br>
वामेन पुस्तताम्बूलदण्डाभयकमण्डलुम् ।<br>
गणेशदर्पणेष्वासान्दद्यादेकैकशः क्रमात् ॥ ३२६.१३ ॥<br>
<br>
व्यक्ताऽथवाकार्य्या षद्ममुद्रा स्मृतासने ।<br>
तिङ्गमुद्रा शिवस्योक्ता मुदा चावाहनी द्वयोः ॥ ३२६.१४ ॥<br>
<br>
शक्तिमुद्रा तु योन्याख्या चतुरस्रन्तु मण्डलं ।<br>
चतुरस्रं त्रिपत्राब्जं मध्यकोष्ठचतुष्टये ॥ ३२६.१५ ॥<br>
<br>
त्र्यश्रोर्द्धे चार्द्धेचन्द्रस्तु द्विपदं द्विगुणं क्रमात् ।<br>
द्विगुणं द्वारकण्ठन्तु द्विगुणादुपकण्ठतः ॥ ३२६.१६ ॥<br>
<br>
द्वारत्रयं त्रयं दिक्षु अथ वा भद्रके यजेत् ।<br>
स्थण्डिले वाथ संस्थाप्य पञ्चगव्यामृतादिना ॥ ३२६.१७ ॥<br>
<br>
रक्तपुष्पाणि देयानि पूजयित्वा ह्युदङ्‌मुखः ।<br>
शतं हुत्वामृताज्यञ्च चपूर्णादः सर्व्वसिद्धिभाक् ॥ ३२६.१८<br>
<br>
बलिन्दत्वा कुमारीश्च तिस्रो वा चाष्ट भोजयेत् ।<br>
नैवह्यं शिवभक्तेषु दद्यान्न स्वयमाचरेत् ॥ ३२६.१९ ॥<br>
<br>
कन्यार्थी लभते कन्यां अपुत्रः पुत्रमाप्नुयात् ।<br>
दुर्भगा चैव सौभाग्यं राजा राज्यं जयं रणे ॥ ३२६.२० ॥<br>
<br>
अष्टलक्षैश्च वाक्सिद्धिर्देवाद्या वश्माप्नुयुः ।<br>
न निवेद्य न चास्नीयाद्वामहस्तेन चार्च्चयेत् ॥ ३२६.२१ ॥<br>
<br>
अष्टम्याञ्च चतुर्दश्यां तृतीयायां विशेषतः ।<br>
मृत्युञ्जयार्च्चनं वक्ष्ये पूजयेत् कलसोदरे ॥ ३२६.२२ ॥<br>
<br>
हूयमानञ्च प्रणवो मूर्त्तिरोजस ईदृशं ।<br>
मूलञ्च वौषडन्तेन कुम्भमुद्रां प्रदर्शयेत् ॥ ३२६.२३ ॥<br>
<br>
होमयेत् क्षीरदूर्वाज्यममृताञ्च पुनर्नवाम् ।<br>
पायसञ्च पुरोडासमयुतन्तु पजेन्मनुं ॥ ३२६.२४ ॥<br>
<br>
चतुर्मुखं चतुर्वाहुं द्वाभ्याञ्च कलसन्दधत् ।<br>
वरदाभयकं द्वाभ्यां स्नायाद्वै कुम्भमुद्रया ॥ ३२६.२५ ॥<br>
आरोग्यैश्वर्य्यदीर्घायुरौषधं मन्त्रितं शुभम् ।<br>
अपमृत्युहरो ध्यातः पूजितोऽद्भुत एव सः ॥ ३२६.२६ ॥<br>
<br>
इत्यादिमहापुराणे आग्नेये गौर्यादिपूजा नाम षड्‌विंशत्यधिकत्रिशततमोऽध्यायः ॥<br>
