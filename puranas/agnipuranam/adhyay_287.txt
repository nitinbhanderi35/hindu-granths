पालकाप्य उवाच<br>
गजलक्षअम चिकित्साञ्च लोमपाद वदामि ते ।<br>
दीर्घहस्ता महोच्छ्‌वासाः प्रशस्तास्ते सहिष्णवः ।। २८७.१ ।।<br>
<br>
विंशत्यष्टादशनखाः शीतकालमदाश्च ये ।<br>
दक्षिणञ्चोन्नतन्दन्तं वृंहितं जलदोपमं ।। २८७.२ ।।<br>
<br>
कर्णौ च विपुलौ येषां सूक्ष्मविन्द्वन्वितत्वचौ ।<br>
ते धार्य्या न तथा धार्य्या वामना ये च सङ्कुशाः२ ।। २८७.३ ।।<br>
<br>
हस्तिन्यः पार्श्वगर्भिण्यो ये च मूढा मतङ्गजाः ।<br>
वर्णं सत्वं बलं रूपं कान्तिः संहननञ्जवः ।। २८७.४ ।।<br>
<br>
सप्तस्थितो गजश्वेदृक् सङ्‌ग्रामेरीञ्जयेत्स च ।<br>
कुञ्जराः परमा शोभा शिविरस्य बलस्य च ।। २८७.५ ।।<br>
<br>
आयत्तं कुञ्जरैश्चैव विजयं पृथिवीक्षितां ।<br>
पाकलेषु च सर्वेषु कर्त्तव्यमनुवासनं ।। २८७.६ ।।<br>
<br>
घृततैलपरीपाकं स्थानं वातविवर्जितं ।<br>
स्कन्धेषु च क्रिया कार्य्या तथा पालकवन्नृपाः ।। २८७.७ ।।<br>
<br>
गोमूत्रं पाण्डुरोगेषु रजनीभ्यां घृतन्द्विज ।<br>
आनाहे तैलसिक्तस्य निषेकस्तस्य शस्यते ।। २८७.८ ।।<br>
<br>
लवणैः पञ्चभिर्म्मिश्रा प्रतिपानाय वारुणी ।<br>
विडङ्गत्रिफलाव्योषसैन्धवैः कवलान् कृतान् ।। २८७.९ ।।<br>
<br>
मृर्च्छासु भोजयेन्नागं क्षौद्रन्तोयञ्च पाययेत् ।<br>
अब्यङ्ग शिरसः शुले नस्यञ्चैव प्रशस्यते ।। २८७.१० ।।<br>
<br>
नागानां स्नेहपुटकः पादरोगानुपक्रमेत् । <br>
पश्चात् कल्ककषायेण शोधनञ्च विधीयते ।। २८७.११ ।।<br>
<br>
शिखितित्तिरिलावानां पिप्पलीमरिचान्वितैः ।<br>
रसैः सम्भोज्येन्नागं वेपथुर्यस्य जायते ।। २८७.१२ ।।<br>
<br>
बालविल्वं तथा लोध्रं धातकी सितया सह ।<br>
अतीसारविनाशाय पिण्डीं भुञ्जीत कुञ्जरः ।। २८७.१३ ।।<br>
<br>
नस्यं करग्रहे देयं घृतं लवणसंयुतम् ।<br>
मागधीनागराजाजीयवागूर्मुस्तसाधिता ।। २८७.१४ ।।<br>
<br>
उत्कर्णके तु दातव्या वारहञ्च तथा रसम् ।<br>
दशमूलकुलत्थाम्लकाकमाचीविपाचितम् ।। २८७.१५ ।।<br>
<br>
तैलमूषणसंयुक्तं गलग्रहगदापहम् ।<br>
अष्टभिर्लवणैः पिष्टैः प्रसन्नाः पाययेद्घृतम् ।। २८७.१६ ।।<br>
<br>
मूत्रभङ्गेऽथ वा वीजं क्कथितं त्रपूषस्य च ।<br>
त्वग्दोषेषु पिवेन्निम्बं वृषं वा क्कथितं द्विपः ।। २८७.१७ ।।<br>
<br>
गवां मूत्रं विड़ङ्गानि कृमिकोष्ठेषु शस्यते ।<br>
श्रृङ्गवेरकणाद्राक्षाशर्कराभिः श्रृतं पयः ।। २८७.१८ ।।<br>
<br>
क्षतक्षयकरं पानं तथा मांसरसः शुभः ।<br>
मुद्‌गोदनं व्योषयुतमरुचौ तु प्रशस्यते ।। २८७.१९ ।।<br>
<br>
त्रिवृद्व्योषाग्निदन्त्यर्कश्यामाक्षीरे भपिप्पली ।<br>
एतैर्गुल्महरः स्नेहः कृतश्चैव तथापरः ।। २८७.२० ।।<br>
<br>
भेदनद्रावणाभ्यङ्गस्नेहपानानुवासनैः ।<br>
सर्वानेव समुत्पन्नान् विद्रवान् समुपाहरेत् ।। २८७.२१ ।।<br>
<br>
यष्टिकं मुद्‌गसूपेन शारदेन तथा पिवेत् ।<br>
बालविल्वैस्तथा लेपः कटुरोगेषु शस्यते ।। २८७.२२ ।।<br>
<br>
विडङ्गेन्द्रयवौ हिङ्गु सरलं रजनीद्वयम् ।<br>
पूर्वाह्णे पाययेत् पिण्डात् पिण्डान् सर्वशूलोपशान्तये ।। २८७.२३ ।।<br>
<br>
प्रधानभोजने तेषां यष्टिकब्रीहिशालयः ।<br>
मध्यमौ यवगोधूमौ यवगोधूमौ शेषा दन्तिनि चाधमाः ।। २८७.२४ ।।<br>
<br>
यवश्चैव तथैवेक्षुर्नागानां बलवर्द्धनः ।<br>
नागानां यवसं शुष्कं तथा धातुप्रकोपणं ।। २८७.२५ ।।<br>
<br>
मदक्षीणस्य नागस्य पयःपानं प्रशस्यते ।<br>
दीपनीयैस्तथा द्रव्यैः श्रृतो मांसरसः शुभः ।। २८७.२६ ।।<br>
<br>
चायसः कुक्कुरश्चोभौ काकोलूककुलो हरिः ।<br>
भवेत् क्षौद्रेण संयुक्तः पिण्डो युद्धे महापदि४ ।। २८७.२७ ।।<br>
<br>
कटुमत्स्यविड़ङ्गानि क्षारः कोषातकी पयः ।<br>
हरिद्राचेति धूपोयं कुञ्जरस्य जयावहः ।। २८७.२८ ।।<br>
<br>
पिप्पलीतण्डुलास्तैलं माध्वीकं माक्षइकम् तथा ।<br>
नेत्रयोः परिषेकोयं दीपनीयः प्रशस्यते ।। २८७.२९ ।।<br>
<br>
पुरीषञ्जतनेत्रस्तु तथा पारावतस्य च । <br>
क्षीरवृक्षकरीषाश्च प्रसन्नायेष्टमञ्जनं ।। २८७.३० ।।<br>
<br>
अनेनाञ्जिनेत्रस्तु करोति कदनं रणे ।<br>
उत्‌पलानि च नीलानि सुस्तन्तगरमेव च ।। २८७.३१ ।।<br>
<br>
तण्डुलोदकपिष्टानि नेत्रनिर्वापनं परम् ।<br>
नखवृद्धौ नखच्छेदस्तैलसेकश्च मास्यपि ।। २८७.३२ ।।<br>
<br>
शय्यास्थानं भवेच्चास्य करीषैः पांशुभिस्तथा ।<br>
शरन्निदाघयोः सेकः सर्पिषा च तथेष्यते ।। २८७.३३ ।।<br>
<br>
इत्यादिमहापुराणे आग्नेये गजचिकित्सा नाम सप्ताशीत्यधिकद्विशततमोऽध्यायः ।।<br>
