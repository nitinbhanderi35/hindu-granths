ईश्वर उवाच<br>
अर्घपात्रकरो यायादग्न्यागारं सुसंवृतः।<br>
यागोपकरणं सर्वं दिव्यदृष्ट्या च कल्पयेत् ॥ १ ॥<br>
<br>
उदङ्‌मुखः कुण्डमीक्षेत् प्रोक्षणं ताडनं कुशैः।<br>
विदध्यादस्त्रमन्त्रेण वर्म्मणाभ्युक्षणं मतं ॥ २ ॥<br>
<br>
खड्गेन खातमुद्धारं पूरणं समतामपि।<br>
कुर्वीत वर्म्मणा सेकं कुट्टनन्तु शरात्मना ॥ ३ ॥<br>
<br>
सम्मार्ज्जनं समालेपं कलारूपप्रकल्पनम्।<br>
त्रिसूत्रीपरिधानं च वर्म्मणाभ्यर्च्चनं सदा ॥ ४ ॥<br>
<br>
रेखात्रयमुदक् कुर्य्यादेकां पूर्वाननामधः।<br>
कुशेन च शिवास्त्रेण यद्वा तासां विपर्य्ययः ॥ ५ ॥<br>
<br>
वज्रीकरणमन्त्रेण हृदा दर्भेश्चतुष्पथम्।<br>
अक्षपात्रन्ततनुत्रेण विन्यसेद्विष्टरं हृदा ॥ ६ ॥<br>
<br>
हृदा वागीश्वरीं तत्र ईशमावाह्य पूजयेत्।<br>
वह्निं सदाश्रयानीतं शुद्धपात्रोपरिस्थितम् ॥ ७ ॥<br>
<br>
क्रव्यादांशंपरित्यज्य वीक्षणादिविशोधितम्।<br>
औदर्य्यं चैन्दवं भौतं एकीकृत्यानलत्रयम् ॥ ८ ॥<br>
<br>
ओं हूं वह्निचैतन्याय वह्निवीजेन विन्यसेत्।<br>
संहितामन्त्रितं वह्नि धेनुमुद्रामृतीकृतम् ॥ ९ ॥<br>
<br>
रक्षितं हेतिमन्त्रेण कवचेनावगुण्ठितम्।<br>
पूजितन्त्रिः परिभ्राम्य कुण्डस्योद्‌र्ध्वं प्रदक्षिणम् ॥ १० ॥<br>
<br>
शिववीजमिति ध्यात्वा वागीशागर्भगोचरे।<br>
वागीश्वरेण देवेन क्षिप्यमानं विभावयेत् ॥ ११ ॥<br>
<br>
भूमिष्ठजानुको मन्त्री हृदात्मसम्मुखं क्षिपेत्।<br>
ततोऽन्तस्थितवीजस्य नाभिदेशे समूहम् ॥ १२ ॥<br>
<br>
सम्भृतिं परिधानस्य शौचमाचमनं हृदा।<br>
गर्भाग्नेः पूजनं कृत्वा तद्रक्षार्थं शराणुना ॥ १३ ॥<br>
<br>
वध्नीयाद्गर्भजं देव्याः ककङ्कणं पाणिपल्लवे।<br>
गर्भाधानाय सम्पूज्य सद्योजातेन पावकम् ॥ १४ ॥<br>
<br>
ततो हृदयमन्त्रेण जुहुयादाहुतित्रयम्।<br>
पुंसवनाय वामेन तृतीये मासि पूजयेत् ॥ १५ ॥<br>
<br>
आहुतित्रितयं दद्याच्छिरसाम्बुकणान्वितं।<br>
सीमन्तोन्नयनं षष्ठे मासि सम्पूज्य रूपिणा ॥ १६ ॥<br>
<br>
जुहुयादाहुतीस्तिस्त्रः शिखया शिखयैव तु।<br>
वक्त्राङ्गकल्पनां कुर्य्याद्वक्त्रोद्‌घाटननिष्कृती ॥ १७ ॥<br>
<br>
जातकर्म्मंनृकर्म्मभ्यां दशमे मासि पूर्ववत।<br>
वह्नि सन्धुक्ष्य दर्भाद्यैः स्नानं गर्भमलापहं ॥ १८॥<br>
<br>
सुवर्णबन्धनं देव्या कृतं ध्यात्वा हृदार्च्चयेत्।<br>
सद्यः सूतकनाशाय प्रोक्षयेदस्त्रवारिणा ॥ १९ ॥<br>
<br>
कुम्भन्तु वहिरस्त्रेण ताडयेद्वर्म्मणोक्षयेत्।<br>
अस्त्रेणोत्तरपूर्व्वाग्रान्मेखलासु वहिः कुशान् ॥ २० ॥<br>
<br>
आस्थाप्य स्थापयेत्तेषु हृदा परिधिविस्तरं।<br>
वक्ताणामस्त्रमन्त्रेण ततो नालापन्तुत्तये ॥ २१ ॥<br>
<br>
समिधः पञ्च होतव्याः प्रान्ते मूले घृतप्लुताः।<br>
ब्रह्माणं शङ्करं विष्णुमनन्तञ्च हृदार्च्चयेत् ॥ २२ ॥<br>
<br>
दूर्वाक्षतैश्च पर्य्यन्तं परिधिस्थाननुक्रमात्।<br>
इन्द्रादीशानपर्य्यन्तान्विष्टरस्थाननुक्रमात् ॥ २३ ॥<br>
<br>
अग्नेरभिमुशीभूतान् निजदिक्षु हृदार्च्चयेत्।<br>
निनार्य्य विघ्नसङ्घातं वालकं पालयिष्यथ ॥ २४ ॥<br>
<br>
शैवीमाज्ञामिमान्तेषां श्रावयेत्तदनन्तम्।<br>
गृहीत्वा स्रुक्‌स्रुवावलूर्ध्ववदनाधोमुखैः क्रमात् ॥ २५ ॥<br>
<br>
प्रताप्याग्नौ त्रिधा दर्भमूलमध्याग्रकैः स्परृशेत् ।<br>
कुशस्पृषृप्रदेशे तु आत्मविद्याशिवात्मकं ॥ २६ ॥<br>
<br>
क्रमात्तत्त्वत्रयं न्यस्य हां हीं हूं सं रवैः क्रमात्।<br>
स्रुचि शक्तिं स्तुवे शम्भुं विन्यस्य हृदयाणुना ॥ २७ ॥<br>
<br>
त्रिसूत्रीवेष्टितग्रीवौ पूजितौ कुसुमादिभिः।<br>
कुशानामुपरिष्टात्तौ स्थापयित्वा स्वदक्षिणे ॥ २८ ॥<br>
<br>
गव्यमाज्यं समादाय वीक्षणादिविशोधितं।<br>
स्वकां ब्रह्ममयीं मूर्त्ति सञ्चिन्त्यादाय तद्‌घृतं ॥ २९ ॥<br>
<br>
कुण्डस्योर्ध्वं हृदावर्त्यं भ्रामयित्वाग्निगोचरे।<br>
पुनर्व्विष्णुमयीं ध्यात्वा घृतमीशानगोचरे ॥ ३० ॥<br>
<br>
धृत्वादाय कुशाग्रेण स्वाहान्तं शिरसाणुना ।<br>
जुहुयाद्विष्णवे विन्दुं रुद्ररूपमनन्तरं ॥ ३१ ॥<br>
<br>
बावयन्निजमात्मानं नाभौ धृत्वा प्लवेत्ततः।<br>
प्रादेशमात्रदर्भाभप्यामङ्गुष्ठानामिकाग्रकैः ॥ ३२ ॥<br>
<br>
धृताभ्यां सम्मुखं वह्नेरस्त्रेणाप्लवमाचरेत्।<br>
हृदात्मसम्मुखं तद्वत् कुर्यात् सम्प्लवनन्ततः ॥ ३३ ॥<br>
<br>
हृदालब्धदग्धदर्भं शस्त्रक्षेपात् पवित्रयेत्।<br>
दीप्तेनापरदर्भेण निवाह्यानेन दीपयेत् ॥ ३४ ॥<br>
अस्त्रमन्त्रेण निर्द्दग्धं वह्नौ दर्भं पुनः क्षिपेत्।<br>
क्षिप्त्वा घृते कृतग्रन्‌थिकुशं प्रादेशसम्मितं ॥ ३५ ॥<br>
<br>
पक्षद्वयमिडादीनां त्रयं चाज्ये विभावयेत्।<br>
क्रमाद्भागत्रयादाज्यं स्रुवेणादाय होमयेत् ॥ ३६ ॥<br>
<br>
स्वेत्यग्नौ हा घृते भागं शेषमाज्यं क्षिपेत् क्रमात्।<br>
ओं हां अग्नये स्वाहा। ओं हां सोमाय स्वाहा।<br>
ओं हां अग्नीषोमाभ्यां स्वाहा।<br>
उद्‌घाटनाय नेत्राणां अग्नेर्नेत्रत्रये भुखे ॥ ३७ ॥<br>
<br>
स्रुवेण घृतपूर्णेन चतुर्थीमाहुतिं यजेत्।<br>
ओं हां अग्नये स्विष्टकृते स्वाहा।<br>
अभिमन्ञ्य षडङ्गेन बोधयेद्धेनुमुद्रया ॥ ३८ ॥<br>
<br>
अवगुण्ठ्य तनुत्रेण रक्षेदाज्यं शराणुना ।<br>
हृदाज्यविन्दुविक्षेपात् कुर्य्यादभ्युक्ष्य शोधनं ॥ ३९ ॥<br>
<br>
वक्त्राभिघारसन्धानं वक्त्रैकीकरणं तथा।<br>
ओं हां सद्योजाताय स्वाहा। ओं हां वामदेवाय स्वाहा।<br>
ओं हां अघोराय स्वाहा।<br>
ओं तत्‌पुरुषाय स्वाहा। ओं हां ईशानाय स्वाहा।<br>
इत्येकैकघृताहुत्या कुर्य्याद्वक्त्राभिघारकम् ॥ ४० ॥<br>
<br>
औं हां सद्योजातवामदेवाभ्यां स्वाहा।<br>
ओं हां वामदेवाघोराब्यां स्वाहा। ओं हां अघोरतत्‌पुरुषाभ्यां स्वाहा।<br>
ओं हां तत्‌पुरुषेशानाब्यां स्वाहा।<br>
इतीवक्त्रानुसन्धानं मन्त्रैरेभिः क्रमाच्चरेत्।<br>
अग्नितो गतया वायुं निर्ऋतादिशिवान्तया ॥ ४१ ॥<br>
<br>
बक्त्राणापेकतां कुर्य्यात् स्रुवेण घृतधारया।<br>
ओं हां सद्योजातवामदेवाघोरतत्‌पुरुषेसानेभ्यः स्वारा।<br>
इतीष्टवक्त्रे वक्त्राणामन्तर्भावस्तदाकृतिः ॥ ४२ ॥<br>
<br>
ईशेन वह्निमभ्यर्च्य दत्वास्त्रेणाहुतित्रयम्।<br>
कुर्यात् सर्व्वात्मना नाम शिवाग्निस्त्वं हुताशन ॥ ४३ ॥<br>
<br>
हृदार्च्चितौ विसृष्टाग्नौ पितरौ विधिपूरणीं।<br>
मूलेन वौषुडन्तेन दद्यात् पूर्णां यथाविधि ॥ ४४ ॥<br>
<br>
ततो हृदम्बुजे साङ्गं ससेनं भासुरं परम् ।<br>
यजेत् पूर्व्ववदावाह्य प्रार्थ्याज्ञान्तर्प्पयेच्छिवम् ॥ ४५ ॥<br>
<br>
यागाग्निशिवयोः कृत्वा नाडीसन्धानमात्मना।<br>
शक्त्या मूलाणुना होमं कुर्य्यादङ्गैर्द्दशांशतः ॥ ४६ ॥<br>
<br>
घृतस्य कार्षिको होमः क्षीरस्य मधुनस्तथा।<br>
शुक्तिमात्राहुतिर्द्दध्नः प्रसृतिः पायसस्य तु ॥ ४७ ॥<br>
<br>
यथावत्‌ सर्व्वभक्षाणां लाजानां मुष्टिसम्मितम्।<br>
खण्डत्रयन्तु मूलानां फ्लानां स्वप्रमाणतः ॥ ४८ ॥<br>
<br>
ग्रासार्द्धंमात्रमन्नानां सूक्ष्माणि पञ्च होमयेत्।<br>
इक्षोरापर्व्विकं मानं लतानामङ्गुलद्वयम् ॥ ४९ ॥<br>
<br>
पुष्पं पत्रं स्वमानेन समिधां तु दसाङ्गुलम्।<br>
चन्द्रचन्दनकाश्मीरकस्तूरीयक्षकर्द्दमान् ॥ ५० ॥<br>
<br>
कलायसम्मितानेतान् गुग्गुलुं वदरास्थिवत्।<br>
कन्दानामष्टमं भागं जुहुयाद्विधिवत् परम् ॥ ५१ ॥<br>
<br>
होमं निर्वर्त्तयेदेवं ब्रह्मवीजपदैस्ततः।<br>
घृतेन स्रुचि पूर्णायां निधायाधोमुखं स्रुवम् ॥ ५२ ॥<br>
<br>
स्रुगग्रे पुष्पमारोप्य पञ्चाद्वामेन पाणिना।<br>
पुनः सव्येन तौ धृत्वा शङ्खसन्निभमुद्रया ॥ ५३ ॥<br>
<br>
समुद्गतोऽर्द्धकायश्च समपादः समुत्थितः।<br>
नाभौ तन्मृलमाधाय स्रुगग्रव्यग्रलोचनः ॥ ५४ ॥<br>
<br>
ब्रह्मादिकारणात्यागाद्विनिः सृत्य सुषुम्‌णया ।<br>
वामस्तनान्तमानीय तयोर्मूलमतन्द्रितः ॥ ५५ ॥<br>
<br>
मूलमन्त्रमविस्पष्टं वौषडन्तं समुच्चरेत्।<br>
तदग्नौ जुहुयादाज्यं यवसम्मितधारया ॥ ५६ ॥<br>
<br>
आचामं चन्दनं दत्वा ताम्बूलप्रभृतीनपि।<br>
भक्त्या तद्‌भूतिमावन्द्य विदध्यात्प्रणतिं परं ॥ ५७ ॥<br>
<br>
ततो वह्णिं समब्यर्च्य फडन्तास्त्रेण संवरान्।<br>
संहारमुद्रयाहृत्य क्षमस्वेत्यभिधाय च ॥ ५८ ॥<br>
<br>
भासुरान् परिधीस्तांश्च पूरकेण हृदाऽणुना ।<br>
श्रद्ध्या परयात्मीये स्थापयेत् हृदम्बुजे ॥ ५९ ॥<br>
<br>
सर्वपाकाग्रमादाय कृत्वा मण्डलकद्वयम् ।<br>
अन्तर्वहिर्बलिं दद्यादाग्नेय्यां कुण्डसन्निधौ ॥ ६० ॥<br>
<br>
ओं हां रुद्रेभ्यः स्वाहा पूर्वे मातृब्यो दक्षिणे तथा।<br>
वारुणे हां गणेभ्यश्च स्वाहा तेभ्यस्त्वयं बलिः ॥ ६१ ॥<br>
<br>
उत्तरे हाञ्च यक्षेभ्य ईशाने हां ग्रहेभ्य उ ।<br>
अग्नौ हामसुरेभ्यस्च रक्षोब्यो नैर्ऋते बलिः ॥ ६२ ॥<br>
<br>
वायव्ये हाञ्च नागेभ्यो नक्षत्रेभ्यश्च मध्यतः।<br>
हां राशिभ्यः स्वाहा वह्नौ विश्वेभ्यो नैर्ऋते तथा ॥ ६३ ॥<br>
<br>
वारुण्यां क्षेत्रपालाय अन्तर्बलिरुदाहृतः।<br>
द्वितीये मण्डले वाह्ये इन्द्रायाग्नियमाय च ॥ ६४ ॥<br>
<br>
नैर्ऋताय जलेशाय वायवे धनरक्षिणे।<br>
ईशानाय च पूर्वादौ हीशाने ब्रह्मणे नमः ॥ ६५ ॥<br>
<br>
नैर्ऋते विष्णवे स्वाहा वायसादेर्वहिर्बलिः।<br>
बलिद्वयगतान्मन्त्रान् संहारमुद्रयाऽऽत्मनि ॥ ६६ ॥<br>
<br>
इत्यादिमहापुराणे आग्नेये अग्निकार्य्यं नाम पञ्चसप्ततितमोऽध्यायः।<br>
