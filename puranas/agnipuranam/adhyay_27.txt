<span style="font-size: 14pt; line-height: 200%">नारद उवाच<br>
वक्ष्ये दीक्षां सर्वदाञ्च मण्डलेब्जे हरिं यजेत् ।२७.००१<br>
दशम्यामुपसंहृत्य यागद्रव्यं समस्तकं  ॥२७.००१<br>
विन्यस्य नारसिंहेन सम्मन्त्र्य शतवारकं  ।२७.००२<br>
सर्षपांस्तु फडन्तेन(१)<sup id="cite_ref-1" class="reference"><a href="#cite_note-1">[१]</a></sup> रक्षोघ्नान् सर्वतः क्षिपेत् ॥२७.००२<br>
शक्तिं सर्वात्मकां तत्र न्यसेत्प्रासादरूपिणीं  ।२७.००३<br>
सर्वौषधिं समाहृत्य विकिरानभिमन्त्रयेत् ॥२७.००३<br>
शतवारं शुभे पात्रे वासुदेवेन साधकः  ।२७.००४<br>
संसाध्य पण्जगव्यन्तु पञ्चभिर्मूलमूर्तिभिः  ॥२७.००४<br>
नारायणान्तैः सम्प्रोक्ष्य कुशाग्रैस्तेन तां भुवं(३)<sup id="cite_ref-2" class="reference"><a href="#cite_note-2">[२]</a></sup>।२७.००५<br>
विकिरान्वासुदेवेन क्षिपेदुत्तानपाणिना  ॥२७.००५<br>
त्रिधा पूर्वमुखस्तिष्ठन् ध्यायेत्विष्णुं तथा हृदि  ।२७.००६<br>
वर्धन्या सहिते कुम्भे साङ्गं विष्णुं प्रपूजयेत् ॥२७.००६<br>
शतवारं मन्त्रयित्वा त्वस्त्रेणैव च वर्धनीं  ।२७.००७<br>
अच्छिन्नधारया सिञ्चनीशानान्तं नयेच्च तं  ॥२७.००७<br>
कलसं पृष्ठतो नीत्वा स्थापयेद्विकिरोपरि  ।२७.००८<br>
संहृत्य विकिरान् दर्भैः कुम्भेशं कर्करीं यजेत् ॥२७.००८<br>
सवस्त्रं पञ्चरत्नाढ्यं खण्डिले पूजयेद्धरिं  ।२७.००९<br>
अग्नावपि समभ्यर्च्य मन्त्रान् सञ्जप्य पूर्ववत् ॥२७.००९<br>
प्रक्षाल्य पुण्डरीकेन विलिप्यान्तः सुगन्धिना  ।२७.०१०<br>
उखामाज्येन(१)<sup id="cite_ref-3" class="reference"><a href="#cite_note-3">[३]</a></sup> संपूर्य गोक्षीरेण तु साधकः  ॥२७.०१०<br>
आलोक्य वासुदेवेन(२)<sup id="cite_ref-4" class="reference"><a href="#cite_note-4">[४]</a></sup> ततः सङ्कर्षणेन च  ।२७.०११<br>
तण्डुलानाज्यसंसृष्टान् क्षिपेत्क्षीरे सुसंस्कृते  ॥२७.०११<br>
प्रद्युम्नेन स्मालोड्य दर्व्या सङ्घट्टयेच्छनैः  ।२७.०१२<br>
पक्वमुत्तारयेत्पश्चादनिरुद्धेन देशिकः  ॥२७.०१२<br>
प्रक्षाल्यालिप्य तत्कुर्यादूर्ध्वपुण्ड्रं तु भस्मना  ।२७.०१३<br>
नारायणेन पार्श्वेषु चरुमेवं सुसंस्कृतं  ॥२७.०१३<br>
भागमेकं तु देवाय कलशाय द्वितीयकं  ।२७.०१४<br>
तृतीयेन तु भागेन प्रदद्यादाहुतित्रयं  ॥२७.०१४<br>
शिष्यैः सह चतुर्थं तु गुरुरद्याद्विशुद्धये(३)<sup id="cite_ref-5" class="reference"><a href="#cite_note-5">[५]</a></sup>  ।२७.०१५<br>
नारायणेन सम्मन्त्र्य सप्तधा क्षीरवृक्षजम्  ॥२७.०१५<br>
दन्तकाष्ठं भक्षयित्वा त्यक्त्वा ज्ञात्वास्वपातकं  ।२७.०१६<br>
ऐन्द्राग्न्युत्तरकेशानीमुखं पतितमुत्तमं  ॥२७.०१६<br>
शुभं सिंहशतं हुत्वा(४)<sup id="cite_ref-6" class="reference"><a href="#cite_note-6">[६]</a></sup> आचम्याथ प्रविश्य च  ।२७.०१७<br>
पूजागारं न्यसेन्मन्त्री प्राच्यां विष्णुं प्रदक्षिणं  ॥२७.०१७<br>
संसारार्णवमग्नानां पशूनां पाशमुक्तये  ।२७.०१८<br>
त्वमेव शरणं देव सदा त्वं भक्तवत्सल  ॥२७.०१८<br>
देवदेवानुजानीहि प्राकृतैः पाशबन्धनैः  ।२७.०१९<br>
पाशितान्मोचयिष्यामि त्वत्प्रसादात्पशूनिमान्  ॥२७.०१९<br>
इति विज्ञाप्य देवेशं सम्प्रविश्य पशूंस्ततः  ।२७.०२०<br>
धारणाभिस्तु संशोध्य पूर्वज्ज्वलनादिना  ॥२७.०२०<br>
संस्कृत्य मूर्त्या संयोज्य(१)<sup id="cite_ref-7" class="reference"><a href="#cite_note-7">[७]</a></sup> नेत्रे बद्ध्वा प्रदर्शयेत् ।२७.०२१<br>
पुष्पपूर्णाञ्जलींस्तत्र क्षिपेत्तन्नाम योजयेत् ॥२७.०२१<br>
अमन्त्रमर्चनं तत्र पूर्ववत्कारयेत्क्रमात् ।२७.०२२<br>
यस्यां मूर्तौ पतेत्पुष्पं तस्य तन्नाम निर्दिशेत् ॥२७.०२२<br>
शिखान्तसम्मितं सूत्रं पादाङ्गुष्ठादि षड्गुणं  ।२७.०२३<br>
कन्यासु कर्तितं रक्तं(२)<sup id="cite_ref-8" class="reference"><a href="#cite_note-8">[८]</a></sup> पुनस्तत्त्रिगुणीकृतम्  ॥२७.०२३<br>
यस्यां संलीयते विश्वं यतो विश्वं प्रसूयते  ।२७.०२४<br>
प्रकृतिं प्रक्रियाभेदैः संस्थितां तत्र चिन्तयेत् ॥२७.०२४<br>
तेन प्राकृतिकान् पाशान् ग्रथित्वा तत्त्वसङ्ख्यया(३)<sup id="cite_ref-9" class="reference"><a href="#cite_note-9">[९]</a></sup>  ।२७.०२५<br>
कृत्वा शरावे तत्सूत्रं कुण्डपार्श्वे निधाय तु(४)<sup id="cite_ref-10" class="reference"><a href="#cite_note-10">[१०]</a></sup>  ॥२७.०२५<br>
ततस्तत्त्वानि सर्वाणि ध्यात्वा शिष्यतनौ न्यसेत् ।२७.०२६<br>
सृष्टिक्रमात्प्रकृत्यादिपृथिव्यन्तानि देशिकः  ॥२७.०२६<br>
तत्रैकधा पण्चधा स्याद्दशद्वादशधापि वा(४)<sup id="cite_ref-11" class="reference"><a href="#cite_note-11">[११]</a></sup>  ।२७.०२७<br>
ज्ञातव्यः सर्वभेदेन ग्रथितस्तत्त्वचिन्तकैः  ॥२७.०२७<br>
अङ्गैः पञ्चभिरध्वानं निखिलं विकृतिक्रमात् ।२७.०२८<br>
तन्मात्रात्मनि संहृत्य मायासूत्रे पशोस्तनौ(१)<sup id="cite_ref-12" class="reference"><a href="#cite_note-12">[१२]</a></sup>  ॥२७.०२८<br>
प्रकृतिर्लिङ्गशक्तिश्च कर्ता बुद्धिस्तथा मनः  ।२७.०२९<br>
पञ्चतन्मात्रबुद्ध्याख्यं कर्माख्यं भूतपञ्चकं  ॥२७.०२९<br>
ध्यायेच्च द्वादशात्मानं सूत्रे देहे तथेच्छया  ।२७.०३०<br>
हुत्वा सम्पातविधिना सृष्टेः सृष्टिक्रमेण तु  ॥२७.०३०<br>
एकैकं शतहोमेन दत्त्वा पूर्णाहुतिं ततः  ।२७.०३१<br>
शरावे सम्पुटीकृत्य कुम्भेशाय निवेदयेत् ॥२७.०३१<br>
अधिवास्य यथा न्यायं भक्तं शिष्यं तु दीक्षयेत् ।२७.०३२<br>
करणीं कर्तरीं वापि(२)<sup id="cite_ref-13" class="reference"><a href="#cite_note-13">[१३]</a></sup> रजांसि खटिकामपि  ॥२७.०३२<br>
अन्यदप्युपयोगि स्यात्सर्वं तद्वायुगोचरे  ।२७.०३३<br>
संस्थाप्य मूलमन्त्रेण परामृश्याधिवाधिवासयेत् ॥२७.०३३<br>
नमो भूतेभ्यश्च बलिः कुशे शेते स्मरन् हरिं  ।२७.०३४<br>
मण्डपं भूषयित्वाथ वितानघटलड्डुकैः(३)<sup id="cite_ref-14" class="reference"><a href="#cite_note-14">[१४]</a></sup>  ॥२७.०३४<br>
मण्डलेथ यजेद्विष्णुं ततः सन्तर्प्य पावकं  ।२७.०३५<br>
आहूय दीक्षयेच्छिष्यान् बद्धपद्मासनस्थितान्  ॥२७.०३५<br>
सम्मोक्ष्य विष्णुं हस्तेन मूर्धानं स्पृश्य वै क्रमात् ।२७.०३६<br>
प्रकृत्यादिविकृत्यन्तां साधिभूताधिदैवतां  ॥२७.०३६<br>
सृष्टिमाध्यात्मिकीं कृत्वा हृदि तां संहरेत्क्रमात् ।२७.०३७<br>
तन्मात्रभूतां सकलां जीवेन समतां गतां  ॥२७.०३७<br>
ततः सम्प्रार्थ्य कम्भेशं सूत्रं संहृत्य देशिकः  ।२७.०३८<br>
अग्नेः समीपमागत्य पार्श्वे तं सन्निवेश्य तु  ॥२७.०३८<br>
मूलमन्त्रेण सृष्टीशमाहुतीनां शतेन तं  ।२७.०३९<br>
उदासीनमथासाद्य पूर्णाहुत्या च देशिकः  ॥२७.०३९<br>
शुक्लं रजः समादाय मूलेन शतमन्त्रितं  ।२७.०४०<br>
सन्ताड्य हृदयन्तेन हुंफट्कारान्तसंयुतैः  ॥२७.०४०<br>
वियोगपदसंयुक्तैर्वीजैः पदादिभिः क्रमात् ।२७.०४१<br>
पृथिव्यादीनि तत्त्वानि विश्लिष्य जुहुयात्ततः  ॥२७.०४१<br>
वह्नावखिलतत्त्वानामालये व्याहृते हरौ  ।२७.०४२<br>
नीयमानं क्रमात्सर्वं तत्राध्वानं स्मरेद्बुधः  ॥२७.०४२<br>
ताडनेन वियोज्यैवं(१)<sup id="cite_ref-15" class="reference"><a href="#cite_note-15">[१५]</a></sup> आदायापाद्य शाम्यतां  ।२७.०४३<br>
प्रकृत्याहृत्य जुहुयाद्यथोक्ते जातवेदसि  ॥२७.०४३<br>
गर्भाधानं जातकर्म भोगञ्चैव लयन्तथा  ।२७.०४४<br>
शुद्धं तत्त्वं समुद्धृत्य पूर्णाहुत्या तु देशिकः  ।२७.०४५<br>
सन्नयेद्द्विपरे तत्त्वे यावदव्याहृतं क्रमात् ॥२७.०४५<br>
तत्परं ज्ञानयोगेन विलाप्य परमात्मनि  ।२७.०४६<br>
विमुक्तबन्धनं जीवं परस्मिन्नव्यये पदे  ॥२७.०४६<br>
निवृत्तं परमानन्दे शुद्धे बुद्धे स्मरेद्बुधः  ।२७.०४७<br>
दद्यात्पूर्णाहुतिं पश्चादेवं दीक्षा समाप्यते  ॥२७.०४७<br>
प्रयोगमन्त्रान् वक्ष्यामि यैर्दीक्षा होमसंलयः  ।२७.०४८<br>
ओं यं भूतानि विशुद्धं हुं फट्<br>
अनेन ताडनं कुर्याद्वियोजनमिह द्वयं  ॥२७.०४८<br>
ओं यं भूतान्यापातयेहं<br>
आदानं कृत्वा चानेन प्रकृत्या योजनं शृणु  ।२७.०४९<br>
ओं यं भूतानि पुंश्चाहो<br>
होममन्त्रं प्रवक्ष्यामि ततः पूर्णाहुतेर्मनुं  ॥२७.०४९<br>
ओं भूतानि संहर स्वाहा । ओं अं ओं नमो भगवते वासुदेवाय वौषट्<br>
पूर्णाहुत्यनन्तरे तु तद्वै शिष्यन्तु साधयेत्(१)<sup id="cite_ref-16" class="reference"><a href="#cite_note-16">[१६]</a></sup>  ।२७.०५०<br>
एवं तत्त्वानि सर्वाणि क्रमात्संशोधयेद्बुधः  ॥२७.०५०<br>
नमोन्तेन स्वबीजेन ताडनादिपुरःसरम्  ।२७.०५१<br>
ओं वां वर्मेन्द्रियाणि । ओं दें बुद्धीन्द्रियाणि<br>
यं बीजेन समानन्तु ताडनादिप्रयोगकम्  ॥२७.०५१<br>
ओं सुंगन्धतन्मात्रे वियुङ्क्ष्व हुं फट् । ओं सम्पाहिं हा(२)<sup id="cite_ref-17" class="reference"><a href="#cite_note-17">[१७]</a></sup> ॥ ओं खं खं क्ष प्रकृत्या(३)<sup id="cite_ref-18" class="reference"><a href="#cite_note-18">[१८]</a></sup> । ओं सुं हुं गन्धतन्मात्रे संहर स्वाहा<br>
ततः पूर्णाहुतिश्चैवमुत्तरेषु प्रयुज्यते  ।२७.०५२<br>
ओं रां रसतन्मात्रे । ओं भें रूपतन्मात्रे । ओं रं स्पर्शतन्मात्रे । ओं एं शब्दतन्मात्रे । ओं भं नमः । ओं सों अहङ्कारः । ओं नं बुद्धे । ओं ओं प्रकृते<br>
एकमूर्तावयं प्रोक्तो दीक्षायोगः समासतः  ।२७.०५२<br>
एवमेव प्रयोगस्तु नवव्यूहादिके स्मृतः  ॥२७.०५२<br>
दग्धापरस्मिन् सन्दध्यान्निर्वाणे प्रकृतिन्नरः  ।२७.०५३<br>
अविकारे समादध्यादीश्वरे प्रकृतिन्नरः  ॥२७.०५३<br>
शोधयित्वाथ भुतानि कर्माङ्गानि(४)<sup id="cite_ref-19" class="reference"><a href="#cite_note-19">[१९]</a></sup> विशोधयेत् ।२७.०५४<br>
बुद्ध्याख्यान्यथ तन्मात्रमनोज्ञानमहङ्कृतिं  ॥२७.०५४<br>
लिङ्गात्मानं विशोध्यान्ते प्रकृतिं शोधायेत्पुनः  ।२७.०५५<br>
पुरुषं प्राकृतं शुद्धमीश्वरे धाम्नि संस्थितं  ॥२७.०५५<br>
स्वगोचरीकृताशेषभोगमुक्तौ कृतास्पदं  ।२७.०५६<br>
ध्यायन् पूर्णाहुतिं दद्याद्दीक्षेयं त्वधिकारिणी  ॥२७.०५६<br>
अङ्गैराराध्य मन्त्रस्य नीत्वा तत्त्वगणं समं  ।२७.०५७<br>
क्रमादेवं विशोध्यान्ते सर्वसिद्धिसमन्वितं  ॥२७.०५७<br>
ध्यायन् पूर्णाहितिं दद्यात्दीक्षेयं साधके स्मृता  ।२७.०५८<br>
द्रव्यस्य वा न सम्पत्तिरशक्तिर्वात्मनो यदि  ॥२७.०५८<br>
इष्ट्वा देवं यथा पूर्वं सर्वोपकरणान्वितं  ।२७.०५९<br>
सद्योधिवास्य द्वादश्यां दीक्षयेद्देशिकोत्तमः  ॥२७.०५९<br>
भक्तो विनीतः शारीरैर्गुणैः सर्वैः समन्वितः  ।२७.०६०<br>
शिष्यो नातिधनी यस्तु स्थण्डिलेभ्यर्च्य दीक्षयेत् ॥२७.०६०<br>
अध्वानं निखिलं दैवं(२)<sup id="cite_ref-20" class="reference"><a href="#cite_note-20">[२०]</a></sup> भौतं वाध्यात्मिकी कृतं  ।२७.०६१<br>
सृष्टिक्रमेण शिष्यस्य देहे ध्यात्वा तु देशिकः  ॥२७.०६१<br>
अष्टाष्टाहुतिभिः पूर्वं क्रमात्सन्तर्प्य सृष्टिमान्  ।२७.०६२<br>
स्वमन्त्रैर्वासुदेवादीन् जननादीन् विसर्जयेत्(२)<sup id="cite_ref-21" class="reference"><a href="#cite_note-21">[२१]</a></sup>  ॥२७.०६२<br>
होमेन शोधयेत्पश्चात्संहारक्रमयोगतः  ।२७.०६३<br>
योनिसूत्राणि बद्धानि मुक्त्वा कर्माणि देशिकः  ॥२७.०६३<br>
शिष्यदेहात्समाहृत्य क्रमात्तत्त्वानि शोधयेत् ।२७.०६४<br>
अग्नौ प्राकृतिके विष्णौ लयं नीत्वाधिदैवके  ॥२७.०६४<br>
शुद्धं तत्त्वमशुद्धेन पूर्णाहुत्या तु साधयेत्(३)<sup id="cite_ref-22" class="reference"><a href="#cite_note-22">[२२]</a></sup>  ।२७.०६५<br>
शिष्ये प्रकृतिमापन्ने दग्ध्वा प्राकृतिकान् गुणान्  ॥२७.०६५<br>
मौचयेदधिकारे वा नियुञ्ज्याद्देशिकः शिशून्(१)<sup id="cite_ref-23" class="reference"><a href="#cite_note-23">[२३]</a></sup>  ।२७.०६६<br>
अथान्यान् शक्तिदीक्षां वा कुर्यात्भावे स्थितो गुरुः  ॥२७.०६६<br>
भक्त्या सम्प्रातिपन्नानां यतीनां निर्धनस्य च  ।२७.०६७<br>
सम्पूज्य स्थण्डिले विष्णुं पार्श्वस्थं स्थाप्य पुत्रकं  ॥२७.०६७<br>
देवताभिमुखः शिष्यस्तिर्यगास्यः स्वयं स्थितः  ।२७.०६८<br>
अध्वानं निखिलं ध्यात्वा पर्वभिः स्वैर्विकल्पितं  ॥२७.०६८<br>
शिष्यदेहे तथा देवमाधिदैविकयाचनं  ।२७.०६९<br>
ध्यानयोगेन सञ्चिन्त्य पूर्ववत्ताडनादिना  ॥२७.०६९<br>
क्रमात्तत्त्वानि सर्वाणि शोधयेत्स्थण्डिले हरौ  ।२७.०७०<br>
ताडनेन वियोज्याथ गृहीत्वात्मनि तत्परः(२)<sup id="cite_ref-24" class="reference"><a href="#cite_note-24">[२४]</a></sup>  ॥२७.०७०<br>
देवे संयोज्य संशोध्य गृहीत्वा तत्स्वभावतः  ।२७.०७१<br>
आनीय शुद्धभावेन सन्धयित्वा क्रमेण तु  ॥२७.०७१<br>
शोधयेद्ध्यानयोगेन सर्वतो ज्ञानमुद्रया  ।२७.०७२<br>
शुद्धेषु सर्वतत्त्वेषु प्रधाने चेश्वरे स्थिते  ॥२७.०७२<br>
दग्ध्वा निर्वापयेच्छिष्यान् पदे चैशे नियोजयेत् ।२७.०७३<br>
निनयेत्सिद्धिमार्गे वा साधकं देशिकोत्तमः  ॥२७.०७३<br>
एवमेवाधिकारस्थो गृही कर्मण्यतन्द्रितः  ।२७.०७४<br>
आत्मानं शोधयंस्तिष्ठेद्यावद्रागक्षयो भवेत् ॥२७.०७४<br>
क्षीणरागमथात्मानं ज्ञात्वा संशुद्धिकिल्विषः  ।२७.०७५<br>
आरोप्य पुत्रे शिष्ये वा ह्यधिकारन्तु संयमी  ॥२७.०७५<br>
दग्ध्वा मायामयं पाशं प्रव्रज्य स्वात्मनि स्थितः  ।२७.०७६<br>
शरीरपातमाकाङ्क्षन्नासीताव्यक्तलिङ्गवान्  ॥२७.०७६<br>
<br>
इत्यादिमहापुराणे आग्नेये सर्वदीक्षाकथनं नाम सप्तविंशोध्यायः<br>
<br>
</span>
