<font size="4.9"><br>
अग्निरुवाच<br>
यदा जन्मर्क्षगश्चन्द्रो भानुः सप्तमराशिगः ।<br>
पौष्णः कालः स विज्ञेयस्तदा ग्रासं परीक्षयेत् ॥ ३०३.१ ॥<br>
<br>
कण्ठेष्ठै चलतः स्थानाद्यस्य वक्रा च नासिका ।<br>
कृष्णा च जिह्वा सप्ताहं जीवितं तस्य वै भवेत् ॥ ३०३.२ ॥<br>
<br>
तारो मेषो विषं दन्ती नरो दीर्घो घणा रसः ।<br>
क्रुद्धोल्काय महोल्काय वीरोत्लाय शिखा भवेत् ॥ ३०३.३ ॥<br>
<br>
ह्यल्काय सहसोल्काय वैष्णवोष्टाक्षरो मनुः ।<br>
कनिष्ठादितदष्टानामङ्गुलीनाञ्च पर्वसु ॥ ३०३.४ ॥<br>
<br>
ज्येष्ठाग्रेण क्रमात्तावन् मूर्द्धन्यष्टाक्षरं न्यसेत् ।<br>
तर्ज्जन्यान्तारमङ्गुष्ठे लग्ने मध्यमया च तत् ॥ ३०३.५ ॥<br>
<br>
तलेङ्गुष्ठे तदुत्तारं वीजोत्तारं ततो न्यसेत् ।<br>
रक्तगौरधूम्रहरिज्जातरूपाः सितास्त्रथः ॥ ३०३.६ ॥<br>
<br>
एवं रूपानिमान् वर्णान् भाववुद्धान्न्यसेत् क्रमात् ।<br>
हृदास्यनेत्रमूर्द्धाङ्घ्रितालुगुह्यकरादिषु ॥ ३०३.७ ॥<br>
<br>
अङ्गानि च न्यसेद्वीजान्न्यस्याथ करदेहयोः ।<br>
यथात्मनि तथा देवेन्यासः सार्य्यः करं विना ॥ ३०३.८ ॥<br>
<br>
हृदादिस्थानगान् वर्णान् गन्धपुष्पैः समर्च्चयेत् ।<br>
धर्म्माद्यग्न्याद्यधर्मादि गात्रे पीठेऽम्बुजे न्यसेत् ॥ ३०३.९ ॥<br>
<br>
यत्र केशरकिञ्चल्कव्यापिसूर्य्येन्दुदाहिनां ।<br>
मण्डलन्त्रितयन्तावद् भेदैस्तत्र न्यसेत् क्रमात् ॥ ३०३.१० ॥<br>
<br>
गुणाश्च तन्त्रसत्वाद्याः केशरम्थाश्च शक्तयः ।<br>
विमलोत्कर्षणीज्ञानक्रियायोगाश्च वै क्रमात् ॥ ३०३.११ ॥<br>
<br>
प्रह्वी सत्या तथेशानानुग्रहा मध्यतस्ततः ।<br>
योगपीठं समभ्यर्च्य समावाह्य हरिं यजेत् ॥ ३०३.१२ ॥<br>
<br>
पाद्यार्घ्याचमनीयञ्च पीतवस्त्रविभूषणं ।<br>
योगपीठं समभ्यर्च्य समावाह्य हरिं यजेत् ॥ ३०३.१२ ॥<br>
<br>
वासुदेवादयः पूज्याश्चत्वारो दिक्षु मूर्त्तयः ।<br>
विदिक्षु श्रईसरस्वत्यै रतिशान्त्यै च पूजयेत् ॥ ३०३.१४ ॥<br>
<br>
शङ्खं चक्रं गदां पद्मं मुषलं खड्गशार्ङ्गिके ।<br>
वनमालान्वितं दिक्षु विदिक्षु च यजेत् क्रमात् ॥ ३०३.१५ ॥<br>
<br>
अब्यर्च्य च चवहिस्तार्क्ष्यं देवस्य पुरतोऽर्च्चयेत् ।<br>
विश्वक्सेनञ्च सोमेशं मध्ये आवरणाद्वहिः ॥ ३०३.१६ ॥<br>
<br>
इन्द्रादिपरिचारेण पूज्य सर्व्वमवाप्नुयात् ॥ ३०३.१७ ॥<br>
<br>
इत्यादिमहापुराणे आग्नेये अङ्गाक्षरार्च्चनं नाम त्र्यधिकत्रिशततमोऽध्यायः ॥<br>
<br>
</font>
