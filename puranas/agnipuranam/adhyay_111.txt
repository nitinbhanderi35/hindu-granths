<span style="font-size: 14pt; line-height: 200%">अग्निरुवाच<br>
वक्ष्ये प्रयागमाहात्म्यं भुक्तिमुक्तिप्रदं परं<sup id="cite_ref-1" class="reference"><a href="#cite_note-1">[१]</a></sup>  ।१११.००१<br>
प्रयागे ब्रह्मविष्ण्वाद्या देव मुनिवराः स्थिताः  ॥१११.००१<br>
सरितः सागराः सिद्धा गन्धर्वसराप्सस्तथा  ।१११.००२<br>
तत्र त्रीण्यग्निकुण्डानि तेषां मध्ये तु जाह्नवी  ॥१११.००२<br>
वेगेन समतिक्रान्ता सर्वतीर्थतिरस्कृता  ।१११.००३<br>
तपनस्य सुता तत्र त्रिषु लोकेषु विश्रुता  ॥१११.००३<br>
गङ्गायमुनयोर्मध्यं<sup id="cite_ref-2" class="reference"><a href="#cite_note-2">[२]</a></sup> पृथिव्या जघनं स्मृतं  ।१११.००४<br>
प्रयागं जघनस्यान्तरुपस्थमृषयो विदुः<sup id="cite_ref-3" class="reference"><a href="#cite_note-3">[३]</a></sup> ॥१११.००४<br>
प्रयागं सप्रतिष्ठानं कम्बलाश्वतरावुभौ  ।१११.००५<br>
तीर्थं भोगवती चैव वेदी प्रोक्ता प्रजापतेः  ॥१११.००५<br>
तत्र वेदाश्च यज्ञाश्च मूर्तिमन्तः प्रयागके  ।१११.००६<br>
स्तवनादस्य<sup id="cite_ref-4" class="reference"><a href="#cite_note-4">[४]</a></sup>तीर्थस्य नामसङ्किर्तनादपि  ॥१११.००६<br>
मृत्तिकालम्भनाद्वापि सर्वपापैः प्रमुच्यते  ।१११.००७<br>
प्रयागे सङ्गते दानं श्राद्धं जप्यादि चाक्षयं<sup id="cite_ref-5" class="reference"><a href="#cite_note-5">[५]</a></sup>  ॥१११.००७<br>
न देववचनाद्विप्र न लोकवचनादपि  ।१११.००८<br>
मतिरुत्क्रमणीयान्ते प्रयागे मरणं प्रति  ॥१११.००८<br>
दशतीर्थसहस्राणि षष्टिकोट्यस्तथापराः  ।१११.००९<br>
तेषां सान्निध्यमत्रैव प्रयागं परमन्ततः  ॥१११.००९<br>
वासुकेर्भोगवत्यत्र हंसप्रपतनं परं  ।१११.०१०<br>
गवां कोटिप्रदानाद्यत्त्र्यहं स्नानस्य<sup id="cite_ref-6" class="reference"><a href="#cite_note-6">[६]</a></sup>तत्फलं  ॥१११.०१०<br>
प्रयागे माघमासे तु एवमाहुर्मनीषिणः  ।१११.०११<br>
सर्वत्र सुलभा गङ्गा त्रिषु स्थानेषु दुर्लभा  ॥१११.०११<br>
गङाद्वारे प्रयागे च गङ्गासागरसङ्गमे  ।१११.०१२<br>
अत्र दानाद्दिवं<sup id="cite_ref-7" class="reference"><a href="#cite_note-7">[७]</a></sup> याति राजेन्द्रो जायतेऽत्र च  ॥१११.०१२<br>
वटमूले सङ्गमादौ मृतो विष्णुपुरीं व्रजेत् ।१११.०१३<br>
उर्वशीपुलिनं रम्यं तीर्थं सन्ध्यावतस्तथा  ॥१११.०१३<br>
कोटीतीर्थञ्चाश्वमेधं गङ्गायमुनमुत्तमं  ।१११.०१४<br>
मानसं रजसा हीनं तीर्थं वासरकं परं<sup id="cite_ref-8" class="reference"><a href="#cite_note-8">[८]</a></sup>  ॥१११.०१४<br>
इत्याग्नेये महापुराणे प्रयागमाहात्म्यं नाम एकादशाधिकशततमोऽध्यायः ॥<br>
<br>
</span>
