<span style="font-size: 14pt; line-height: 200%">ईश्वर उवाच । <br>
ओं डे ख ख्यां सूर्याय सङ्ग्रामविजयाय नमः । <br>
ह्रां ह्रों ह्रूं ह्रें ह्रौं ह्रः षडङ्गानि तु सूर्यस्य सङ्ग्रामे जयदस्य हि  ।१४८.००१<br>
ओं हं खं खशोक्लाय स्वाहा । स्पूं ह्रूं हुं क्रूं ओं ह्रों क्रें<br>
प्रभूतं विमलं सारसाराध्यं परमं मुखं  ॥१४८.००१<br>
धर्मज्ञानञ्च वैराग्यमैश्वर्याद्यष्टकं यजेत् ।१४८.००२<br>
अनन्तासनं सिंहासनं पद्मासनमतः परं  ॥१४८.००२<br>
कर्णिकाकेशरण्येव सूर्यसोमाग्निमण्डलं  ।१४८.००३<br>
दीप्ता सूक्ष्मा(१) जया भद्रा विभूतिर्विमला तथा  ॥१४८.००३<br>
अमोघा विद्युता पूज्या नवमी सर्वतोमुखी  ।१४८.००४<br>
सत्त्वं रजस्तमश्चैव प्रकृतिं पुरुषं तथा  ॥१४८.००४<br>
आत्मानञ्चान्तरात्मानं परमात्मानमर्चयेत् ।१४८.००५<br>
सर्वे बिन्दुसमायुक्ता मायानिलसमन्विताः  ॥१४८.००५<br>
उषा प्रभा च सन्ध्या च साया माया बलान्विता  ।१४८.००६<br>
बिन्दुविष्णुसमायुक्ता(२) द्वारपालास्तथाष्टकं  ॥१४८.००६<br>
सूर्यं चण्डं प्रचण्डञ्च पूजयेद्गन्धकादिभिः  ।१४८.००७<br>
पूजया जपहोमाद्यैर्युद्धादौ विजयो भवेत् ॥१४८.००७<br>
<br>
इत्याग्नेये महापुराणे युद्धजयार्णवे सङ्ग्रामविजयपूजा नाम अष्टचत्वारिंशदधिकशततमोऽध्यायः ॥<br>
</span>