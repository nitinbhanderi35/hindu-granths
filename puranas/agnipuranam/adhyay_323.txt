<span style="font-size: 14pt; line-height: 200%"><br>
ईश्वर उवाच<br>
ओं ह्रूँ हंसइति मन्त्रेण मृत्युरोगादि शाम्यति ।<br>
लक्षाहुतिभिर्दूर्व्वाभिः शान्ति पुष्टि प्रसाधयेत् ।। ३२३.१ ।।<br>
<br>
अथ वा प्रणवेनैव मायया वा षड़ानन ।<br>
दिव्यान्तरीक्षभौमानां शान्तिरुत्पातवृक्षके ।। ३२३.२ ।।<br>
<br>
ओं नमो भगवति गङ्गे कालि महाकालि मांसशोणितभोजने रक्तकृष्णमुखि<br>
वशमानय मानुषान् स्वाहा ।। <br>
ओं लक्षं जप्त्वा दशांशेन हुत्वा स्यात् सर्वकर्म्मकृत् ।<br>
वशं नयति शक्रादीन्मानुषेष्वेषु का कथा ।। ३२३.३ ।।<br>
<br>
अन्तर्द्धानकरी विद्या मोहनी जृम्भनी तथा ।<br>
वशन्नयति शत्रूणां शत्रुबुद्धिप्रमोहिनी ।। ३२३.४ ।।<br>
<br>
कामधेनुरियं विद्या सप्तधा परिकीर्त्तिता ।<br>
मन्त्रराजं प्रवक्ष्यामि शत्रुचौरादिमोहनम् ।। ३२४.५ ।।<br>
<br>
महाभयेषु सर्व्वषु स्मर्त्तव्यं हरपूजितं ।<br>
लक्षं जप्त्तवा तिलैर्हो मः सिद्ध्येदुद्धरारकं श्रृणु ।। ३२५.६ ।।<br>
<br>
ओं हले शूले एहि ब्रह्मसत्येन विष्णुसत्येन रुद्रसत्येन रक्ष मां वाचेश्वराय स्वाहा ।।<br>
दुर्गात्तारयते यस्मात्तेन दुर्गा शिवा मता ।<br>
ओं चण्डकपालिनि दन्तान् किटि क्षिटि गुह्ये फट् ह्रीँ ।<br>
अनेन मन्त्रराजेन क्षालयित्वा तु तण्डुलान् ।। ३२५.७ ।।<br>
<br>
त्रिशद्वारानि जप्तानि तच्चौरेषु प्रदापयेत् ।<br>
दन्तैशचूर्णानि शुक्लानि पतितानि हि शुद्धये ।। ३२५.८ ।।<br>
<br>
ओं ज्वलल्लोचन कपिलजटाभारभास्वर विद्रावण त्रैलोक्यडामर दर भ्रम <br>
आकट्ट तोटय मोटय दह पट एवं सिद्धिरुद्रो ज्ञापयति यदि<br>
ग्रहोपगतः स्वर्गल्लोकं देवलोकं वा आरामविहाराचलं तथापि तमावर्त्तयिष्यामि बलिं<br>
गृह्ण ददामि ते स्वाहेत् ।<br>
क्षेत्रपालबलिं दत्वा ग्र्हो न्यासाद्‌ह्रदं व्रजेत् ।<br>
शत्रवो नाशमायान्ति रणे वैरगणक्षयः ।। ३२५.९ ।।<br>
<br>
हंसबीजन्तु विन्यस्य विषन्तु त्रिविधं हरेत् ।<br>
अगुरुञ्चन्दनं कुष्ठं कुङ्कुमं नागकेशरम् ।। ३२५.१० ।।<br>
<br>
नखं वै देवदारुञ्च समं कृत्वाथ धूपकः ।<br>
माक्षइकेन समायुक्तो देहवस्त्रादिधूपनात् ।। ३२५.११ ।।<br>
<br>
विवादे मोहने स्त्रीणं मण्डने कलहे शुभः ।<br>
कन्याया वरणे भाग्ये मायामन्त्रेण मन्त्रितः ।। ३२५.१२ ।।<br>
<br>
ह्रीँ रोचनानागपुष्पाणि कुङ्कुमञ्च मनःशिला ।<br>
ललाटे तिलकं कृत्वा यं पश्येत्स वशी भवेत् ।। ३२५.१३ ।।<br>
<br>
शतावर्य्यास्तु चूर्णन्तु दुग्धपीतञ्च पुत्रकृत् ।<br>
नागकेशरचूर्णन्तु घृतपक्कन्तु पुत्र्कृत् ।। ३२५.१४ ।।<br>
पालाशवीजपानेन लभेत पुत्रकन्तथा ।<br>
ओं उत्तिष्ठ चामुण्डे जम्भय  मोहय अमुकं वशमानय स्वाहा ।<br>
षड्‌विंशा सिद्धविद्या सा नदीतीरमृता श्रियम् ।। ३२५.१५ ।।<br>
<br>
कृत्वोन्मत्तरसेनैव नामालिख्मार्कपत्रके । <br>
मूत्रोत्सर्गन्ततः कृत्वा जपेत्तामानेयेत्तस्त्रियम् ।। ३२३.१६ ।।<br>
<br>
ओं क्षुंसः वषट् ।<br>
मद्वामृत्युञ्जयो मन्त्रो जप्याद्धोमाच्च पुष्टिकृत् ।<br>
ओं हंसः ह्रूँ हूं स ह्नः सौः ।<br>
मृतसञ्जीवनी विद्या अष्टार्णा जयकृद्रणे ।। ३२३.१७ ।।<br>
<br>
मन्त्रा ईशानमुख्याश्च धर्म्मकामादिदायकाः ।<br>
ईशानः सर्वविद्यानामीश्वरः सर्वभूतानां ।। ३२३.१८ ।।<br>
<br>
ब्रह्माणश्चाधिपतिर्ब्रह्म शिवो मेऽस्तु सदाशिवः ।<br>
ओं तत्पुरुषाय शिद्महे महादेवाय धीमहि तन्नो रुद्रः प्रचोदयात् ।<br>
ओं अघोरेभ्योऽथ घोरेभ्यो घोरहरेभ्यस्तु सर्वतः ।। ३२३.१९ ।।<br>
<br>
सर्व्वेभ्यो नमस्ते रुद्ररूपेभ्यः । ओं वामदेवाय नमो ज्येष्ठाय नमः रुद्राय नमः ।<br>
कालाय नमः कलविकरणाय नमो बलविकरणाय नमो बलप्रमथनाय नमः ।<br>
सर्व्वभूतदमनाय नमो मनोन्मानाय नमः ।<br>
ओं सद्योजातं प्रवक्ष्यामि सद्योजाताय वै नमः ।<br>
भवे भवेऽनादिभवे भजस्व मां भवोद्‌भव ।। ३२३.२० ।।<br>
<br>
पञ्चब्रह्माङ्गष्ट्‌कञ्च२ वक्ष्येऽहं भुक्तिमुक्तिदं ।<br>
ओं नमः परमात्मने पराय कामदाय परमेश्वराय योगाय वोगसम्भिवाय सर्व्वकराय<br>
कुरु सत्य भव भवोद्भव वामदेव सर्व्वकार्य्यकर पापप्रशमन सदाशिव <br>
प्रसन्न नमोऽस्तु ते स्वाहा ।।<br>
हृदयं सर्व्वार्थदन्तु सप्तत्यक्षरसंयुतं ।<br>
ओं शिवः शिवाय नमः शिवः । ओं हृदये ज्वालिनि स्वाहा शिखा । ओं शिवात्मक<br>
महातेजः सर्व्वज्ञ प्रभुरावर्त्तय महाघोर कवच पिङ्गल नमः । महाकवच शिवाज्ञया<br>
हृदयं बन्ध घूर्णय चूर्णय सूक्ष्मवज्रवर वज्रपाश धनुर्वज्राशनिवज्रशरीर मम<br>
शरीरमनुप्रविश्य सर्व्वदुष्टान् स्तम्भय हूँ ।<br>
अक्षराणान्तु कवचं शतं पञ्चाक्षराधिकम् ।। ३२३.२१ ।।<br>
<br>
ओं ओजसे नेत्रं ओं प्रस्फुर तनुरूप चट प्रचट कट वम घातय हुँ फट् अघोरास्त्रम् ।।<br>
<br>
इत्यादिमहापुराणे आग्नेये षडङ्गन्यघोरास्त्राणि नाम त्रयोविंशत्यधिकत्रिशततमोऽध्यायः ।।	<br>
<br>
</span>
