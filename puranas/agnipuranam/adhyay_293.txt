<span style="font-size: 14pt; line-height: 200%">अग्निरुवाच<br>
मन्त्रविद्याहरिं वक्ष्ये भुक्तिमुक्तिप्रदं शृणु  ।२९३.००१<br>
विंशत्यर्णाधिका मन्त्रा मालामन्त्राः स्मृता द्विज  ॥२९३.००१<br>
दशाक्षराधिका मन्त्रास्तदर्वाग्बीजसंज्ञिताः  ।२९३.००२<br>
वार्धक्ये सिद्धिदा ह्येते मालामन्त्रास्तु यौवने  ॥२९३.००२<br>
पञ्चाक्षराधिका मन्त्राः सिद्धिदाः सर्वदापरे  ।२९३.००३<br>
स्त्रीपुंनपुंसकत्वेन त्रिधाः स्युर्मन्त्रजातयः  ॥२९३.००३<br>
स्त्रीमन्त्रा वह्निजायन्ता नमोन्ताश्च नपुंसकाः  ।२९३.००४<br>
शेषाः पुमांसस्ते शस्ता वक्ष्योच्चाटविषेषु च<sup id="cite_ref-1" class="reference"><a href="#cite_note-1">[१]</a></sup>  ॥२९३.००४<br>
क्षुद्रक्रियामयध्वंसे स्त्रियोऽन्यत्र<sup id="cite_ref-2" class="reference"><a href="#cite_note-2">[२]</a></sup> नपुंसकाः  ।२९३.००५<br>
मन्त्रावाग्नेयसौम्याख्यौ ताराद्यन्तार्द्वयोर्जपेत् ॥२९३.००५<br>
तारान्त्याग्निवियत्प्रायो मन्त्र आग्नेय इष्यते  ।२९३.००६<br>
शिष्टः सौम्यः प्रशस्तौ तौ कर्मणोः क्रूरसौम्ययोः  ॥२९३.००६<br>
आग्नेयमन्त्रः सौम्यः स्यात्प्रायशोऽन्ते नमोऽन्वितः  ।२९३.००७<br>
सौम्यमन्त्रस्तथाग्नेयः फट्कारेणान्ततो युतः  ॥२९३.००७<br>
सुप्तः प्रबुद्धमात्रो वा मन्त्रः सिद्धिं न यच्छति  ।२९३.००८<br>
स्वापकालो महाबाहो जागरो दक्षिणावहः  ॥२९३.००८<br>
आग्नेयस्य मनोः सौम्यमन्त्रस्यैतद्विपर्ययात् ।२९३.००९<br>
प्रबोधकालं जानीयादुभयोरुभयोरहः  ॥२९३.००९<br>
दुष्टर्क्षराशिविद्वेषिवर्णादीन् वर्जयेन्मनून्  ।२९३.०१०</span>
