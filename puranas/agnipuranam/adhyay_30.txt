नारद उवाच<br>
मध्ये पद्मे यदेद्‌ब्रह्म साङ्गं पूर्वेब्जनाभकम्। <br>
आग्नेयेब्जे च प्रकृतिं याम्येब्जे पुरुषं यजेत् ।। १ ।।<br>
<br>
पुरुषाद्दशिणे वह्निं नैर्ऋते वारुणेनिलम्। <br>
आदित्यमैन्दवे पद्मे ऋग्‌यजुश्चैशपद्मके ।। २ ।।<br>
<br>
इन्द्रादींश्च द्वितीयायां पद्मे षोडशके तथा। <br>
सामाथर्वाणमाकाशं वायु तेजस्तता जलम् ।। ३ ।।<br>
<br>
पृथिवीञ्च मनश्चैव श्रोत्रं त्वक् चक्षुरर्च्चयेत्। <br>
रसनाञ्च तथा घ्राणं भूर्भुवश्चैव षोडशम् ।। ४ ।।<br>
<br>
महर्जनस्तपः सत्यं तथाग्निष्टोममेव च। <br>
अत्यग्निष्टोमकं चौक्‌थं षोडशीं वाजपेयकम् ।। ५ ।।<br>
<br>
अतिरात्रञ्च सम्पूज्य तथाप्तोर्याममर्च्चयेत्। <br>
मनो बुद्धिमहङ्कारं शब्दं स्पर्शञ्च रूपकम् ।। ६ ।।<br>
<br>
रसं गन्धञ्च पद्मे षु चतुर्विंशतिषु क्रमात्। <br>
जीवं मनोधिपञ्चाहं प्रकृतिं शब्दमात्रकम् ।। ७ ।।<br>
<br>
वासुदेवादिमूर्त्तिंश्च तथा चैव दशात्मकम्। <br>
मनः श्रोत्रं त्वचं प्रार्च्च्य चक्षुश्च रसनं तथा ।। ८ ।।<br>
<br>
घ्राणं वाक्‌पाणिपादञ्च द्वात्रिंशद्वारिजेष्विमान्। <br>
चतुर्थावरणे पूज्याः साङ्गाः सपरिवारकाः ।। ९ ।।<br>
<br>
पायूपस्थौ च सम्पूज्य मासानां द्वादशाधिपान्। <br>
पुरुषोत्तमादिषड्‌विशानं बाह्यावरणकेयजेत् ।। १० ।।<br>
<br>
चक्राब्जे तेषु सम्पूज्या मासानां पतयः क्रमात्। <br>
अष्टौ प्रकृतयः षड् वा पञ्चाथ चतुरोऽपरे ।। ११ ।।<br>
<br>
रजः पातं ततः कुर्य्याल्लिखिते मण्डले श्रृणु। <br>
कर्णिका पीतवर्णा स्याद्रेशाः सर्वाः सिताः समाः ।। १२ ।।<br>
<br>
द्विहस्तेऽङ्गुष्ठमात्राः स्युर्हस्ते चार्द्धसमाः सिताः। <br>
पद्मं शुक्लेनसन्धींस्तु कृष्णेन श्यामतोथवा ।। १३ ।।<br>
<br>
केशरा रक्तपीताः स्युः कोणान् रक्तेन पूरयेत्। <br>
भूषयेद्‌योगपीठन्तु यथेष्टं सार्ववर्णिकैः ।। १४ ।।<br>
<br>
लतावितानपत्राद्यैर्वींथिकामुपशोभयेत। <br>
पीठद्वारे तु शुक्लेन शोभारक्तेन पीततः ।। १५ ।।<br>
<br>
उपसोभाञ्च नीलेन कोणशंशाँस्च वै सितान्। <br>
भद्रके पूरणं प्रोक्तमेवमन्येषु पूरणम् ।। १७ ।।<br>
<br>
त्रिकोणं सिंतरक्तेन कृष्णेन च विभूषयेत्। <br>
द्विकोणं रक्तपीताभ्यां नाभिं कृष्णेन चक्के ।। १७ ।।<br>
<br>
अरकान् पीतरक्ताभिः श्यामान् नेमिन्तुरक्ततः।<br>
सितश्यामारुणाः सृष्णाः पीता रेखास्तु बाह्यतः ।। १८ ।।<br>
<br>
शालिपिष्टादि शुक्लं स्याद्रक्तं कौसुम्भकादिकम्।<br>
हरिद्रया च हारिद्रं कृष्णं स्याद्दग्धधान्यतः ।। १९ ।।<br>
<br>
शमीपत्रादिकैः श्यामं वीजानां लक्षजाप्यतः। <br>
चतुर्लक्षैम्तु मन्त्राणां विद्यानां लक्षसाधनम् ।। २० ।।<br>
<br>
अयुतं बुद्धविद्यानां स्तोत्राणाञ्च सहस्त्कम्। <br>
पूर्ब्वमेवाथ लक्षेण मन्त्रसुद्धिस्तथात्मनः ।। २१ ।।<br>
<br>
तथापरेण लक्षेण मन्त्रः क्षेत्रीकृतो भवेत्। <br>
कूर्वमेवासमो होमो वीजानां सम्प्रकीर्तितः ।। २२ ।।<br>
<br>
पूर्वसेवा दशांशेन मन्त्रादीनां प्रकीर्त्तिता। <br>
पुरश्चर्य्ये तु भन्त्रे तु मासिकं व्रतमाचरेत् ।। २३ ।।<br>
<br>
भुवि न्यसेद्वामपादं न गृह्णीयात् प्रतिग्रहम्। <br>
एवं द्वित्रिगुणेनैव मध्यमोत्तमसिद्धयः ।। २४ ।।<br>
<br>
मन्त्रध्यानं प्रवक्ष्यामि येन स्यान्मन्त्रजं फलम्। <br>
स्थूलं शब्दमयं रूपं विग्रहं बाह्यमिष्यते ।। २५ ।।<br>
<br>
सूक्ष्मं ज्योतिर्म्मयं रूपं हार्द्दं चिन्तामयं भवेत्। <br>
चिन्तया रहितं यत्तु तत् परं परिकीर्त्तितम् ।। २७ ।।<br>
<br>
वराहसिंहशक्तीनां स्थूलरूपं प्रधानतः। <br>
चिन्तया रहितं रूपं वासुदेवस्य कीर्त्तितम् ।। २७ ।।<br>
<br>
इतरेषां स्मृतं रूपं हार्द्दं चिन्तामयं सदा। <br>
स्थूलं वैराजमाख्यातं सूक्ष्मं वै लिङ्गितं भवेत् ।। २८ ।।<br>
<br>
चिन्तया रहितं रूपमैश्वरं परिकीर्त्तितम्। <br>
हृत्पुण्डरीकनिलयञ्चैतन्यं ज्योतिरव्ययम् ।। २९ ।।<br>
<br>
वीजं वीजात्कमं ध्यायेत् कदम्बकुसुमाकृतिम्। <br>
कुम्भान्तरगतो दीपो निरुद्धप्रसवो यथा ।। ३० ।।<br>
<br>
संहतः केवलस्तिष्ठेदेवं मन्त्रेश्वरो हृदि। <br>
अनेकशुषिरे कुम्भे तावन्मात्रा गभस्तयः ।। ३१ ।।<br>
<br>
प्रसरन्ति वहिस्तद्वन्नाडीभिर्वीजरश्मयः। <br>
अथावभासतो दैवीमात्मीकृत्य तनुं स्थिताः ।। ३२ ।।<br>
<br>
हृदयात् प्रस्थिता नाड्यो दर्शनेन्द्रियगोचराः। <br>
अग्नीषोमात्मके तासां नाड्यौ नासाग्रसंस्थिते ।। ३३ ।।<br>
<br>
सम्यग्गुह्येन योगेन जित्वा देहसमीरणम्। <br>
जपध्यानरतो मन्त्री मन्त्रलक्षणमस्नुते ।। ३४ ।।<br>
<br>
संशुद्ध भूततन्मात्रः सकामो योगमभ्यसन्। <br>
अणिमादिमवाप्नोति विरक्तः प्रबिलङ्‌ध्य च ।। ३५ ।।<br>
<br>
देवात्मके भूतमात्रान्मुच्यते चेन्द्रियग्रहात् ।। ३६ ।।<br>
<br>
इत्यादिमहापुराणे आग्नेये मण्डलादिवर्णनं नाम त्रिंशोऽध्यायः।<br>
