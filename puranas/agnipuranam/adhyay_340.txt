अग्निरुवाच<br>
वाग्विद्यासम्प्रतिज्ञने रीतिः सापि चतुर्विधा ।<br>
पाञ्चली गौड़देशीया वैदर्भी लाटजा तथा ॥ ३४०.१ ॥<br>
<br>
उपचारयुता मृद्वी पाञ्चाली ह्रस्वविग्रहा ।<br>
अनवस्थितसन्दर्भा गौडीया दीर्घविग्रहा ॥ ३४०.२ ॥<br>
<br>
उपचारैर्न्न बहुभिरुपचारैर्विवर्ज्जिता ।<br>
नातिकोमलसन्दर्भा वैदर्भी मुक्तविंग्रहा ॥ ३४०.३ ॥<br>
<br>
लाजीया स्फुजसन्दर्भा नातिविस्फुरविग्राहा ।<br>
परित्यक्तापि भूयोभिरुपचारैरुदाहृता ॥ ३४०.४ ॥<br>
<br>
क्रियास्वविषमा वृत्तिर्भारत्यारभटी तथा ।<br>
कौशिकी सात्वती चैति सा चतुर्द्धा प्रतिष्ठिता ॥ ३४०.५ ॥<br>
<br>
वाक्‌प्रधाना नरप्राया स्त्रीयुक्ता प्राकृतोक्तिता ।<br>
भरतेन प्रणीतत्वात् भारती रीतिरुच्यते ॥ ३४०.६ ॥<br>
<br>
चत्वार्य्यङ्गानि भारत्या वीथी प्रहसनन्तथा ।<br>
प्रस्तावना नाटकादेर्व्वीथ्यङ्गाश्च त्रयोदश ॥ ३४०.७ ॥<br>
<br>
उद्‌घातकं तथैव स्याल्लपितं स्याद्‌द्वितीयकम् ।<br>
असत्प्रलापो वाक्‌श्रेणी नांनिका विपणन्तथा ॥ ३४०.८ ॥<br>
<br>
व्याहारस्रिमतञ्चैव छलावस्कन्दिते तथा ।<br>
गण्डोऽथ मृदवश्चैव त्रयोदशमथाचितम् ॥ ३४०.९ ॥<br>
<br>
तापसादेः प्रहसनं परिहासपरं वचः ।<br>
मायेन्द्रजालयुद्धादिबहुलारभटी स्मृता ॥ ३४०.१० ॥<br>
<br>
सङ्‌क्षिप्तकारपातौ च वस्तूत्थापनमेव च ॥ ३४०.११ ॥<br>
<br>
इत्यादिमहापुराणे आग्नेये रीतिनिरूपणं नाम चत्वारिंशदधिकत्रिशततमोऽध्यायः ॥<br>
