<span style="font-size: 14pt; line-height: 200%">ईश्वर उवाच<br>
प्रासादस्थापनं वक्ष्ये तच्चैतन्यं स्वयोगतः(६)  ।१०१.००१<br>
शुकनाशासमाप्तौ तु पूर्ववेद्याश्च मध्यतः  ॥१०१.००१<br>
आधारशक्तितः पद्मे विन्यस्ते प्रणवेन च(७)  ।१०१.००२<br>
स्वर्णाद्ये कतमोद्द्भतं पञ्चगव्येन संयुतं  ॥१०१.००२<br>
मधुक्षीरयुतं कुम्भं न्यस्तरत्रादिपञ्चकं(८)  ।१०१.००३<br>
स्रग्वस्त्रं गन्धलिप्तञ्च गन्धवत्पुष्पभूषितं(९)  ॥१०१.००३<br>
चूतादिपल्लवानाञ्च कृती कृत्यञ्च विन्यसेत्(१०)  ।१०१.००४<br>
<small><small>टिप्पणी<br>
१ नन्द्यादीन इति ख..<br>
२ कृत्ययुक्तैरिति ज..<br>
३ शक्तितो यथा इति ग..<br>
४ भागत्रयेणेत्यादिः, जुहुयाच्छतमित्यन्तः पाठो झ.. पुस्तके नास्ति । अत्र कतिपयश्लोकाधिकोऽध्यायत्रयात्मकः पाठः पतितोस्ति<br>
५ पूर्ववद्दत्वा इति ग.. , घ च<br>
६ तच्चैतन्यञ्च योगत इति ग.. । तच्चैतन्यस्वयोगत इति छ..<br>
७ विन्यस्ते प्रणवेन तु इति ख.. , छ.. , ज.. , झ.. च । विन्यसेत्प्रणवेन तु इति ग..<br>
८ मधुक्षीरयुतं न्यस्तरत्नादिपञ्चकं तत इति ग..<br>
९ गन्धवत्पुष्पधूपितमिति ग.. , ङ.. , छ.. च<br>
१० वह्निकृत पद्मं विन्यसेदिति ख.. । वह्निकूपं यवं न्यसेदिति ग.. । वह्निकूपेषु च न्यसेदिति ज..</small></small><br>
पूरकेण समादाय सकलीकृतविग्रहः  ॥१०१.००४<br>
सर्वात्मभिन्नात्मानं स्वाणुना(१) स्वान्तमारुतः  ।१०१.००५<br>
आज्ञया बोधयेच्छम्भौ(२) रेचकेन ततो गुरुः  ॥१०१.००५<br>
द्वादशान्तात्(३) समादाय स्फुरद्वह्निकणोपमं  ।१०१.००६<br>
निक्षिपेत्कुम्भगर्भे च न्यस्ततन्त्रातिवाहिकं(४)  ॥१०१.००६<br>
विग्रहन्तद्गुणानाञ्च बोधकञ्च कलादिकं  ।१०१.००७<br>
क्षान्तं वागीश्वरं(५) तत्तु ब्रातं तत्र निवेशयेत् ॥१०१.००७<br>
दश नाडीर्दश प्राणानिन्द्रियाणि त्रयोदश  ।१०१.००८<br>
तदधिपांश्च संयोज्य प्रणवाद्यैः स्वनामभिः  ॥१०१.००८<br>
स्वकार्यकारणत्वेन(६) मायाकाशनियामिकाः(७)  ।१०१.००९<br>
विद्येशान् प्रेरकान् शम्भुं व्यापिनञ्च सुसम्वरैः(८)  ॥१०१.००९<br>
अङ्गानि च(९) विनिक्षिप्य निरुन्ध्याद्रोधमुद्रा(१०)  ।१०१.०१०<br>
सुवर्णाद्युद्भवं यद्वा पुरुषं पुरुषानुगं  ॥१०१.०१०<br>
पञ्चगव्यकषायाद्यैः पूर्ववत्संस्कृतन्ततः  ।१०१.०११<br>
शय्यायां कुम्भमारोप्य ध्यात्वा रुद्रमुमापतिं  ॥१०१.०११<br>
<small><small>टिप्पणी<br>
१ सर्वात्मभिन्नात्मानं स्वात्मना इति ख.. । सर्वात्माभिन्नमात्मा च स्थाणुनेति ज..<br>
२ बोधयेच्छक्तौ इति ख.. , घ.. च<br>
३ द्वादशान्तमिति ग.. , ज.. च<br>
४ न्यस्य तत्र यथाक्रममिति ग.. । न्यस्य तत्राभिवाहिकमिति छ.. । न्यस्य तत्राभिवादकमिति ज..<br>
५ वामेश्वरमिति ख.. । बाणेश्वरमिति ङ..<br>
६ अकार्यकारणत्वे नेति ख.. , छ.. च<br>
७ प्रयामिका इति ख.. , छ.. च<br>
८ व्यापिनञ्च स्वशक्तित इति झ.. । व्यापिनञ्चास्य संस्रवैरिति ङ..<br>
९ अज्ञाने चेति घ.. , झ.. च । अङ्कादि चेति ङ..</small><br>
१० निर्मञ्छ्य द्रोणमुद्रया इति ग.. । निरुन्ध्याद्द्रवमुद्रया इति झ..</small><br>
तस्मिंश्च शिवमन्त्रेण व्यापकत्वेन वियसेत् ।१०१.०१२<br>
सन्निधानाय होमञ्च प्रओक्षणं स्पर्शनं जपं  ॥१०१.०१२<br>
सान्निध्याबोधनं(१) सर्वम्भागत्रयविभागतः  ।१०१.०१३<br>
विधायैवं(२) प्रकृत्यन्ते(३) कुम्भे तं विनिवेशयेत् ॥१०१.०१३<br>
<br>
इत्याग्नेये महापुराणे प्रासादकृत्यप्रतिष्ठा नामैकाधिकशततमोऽध्यायः<br>
<br>
</span>
