<span style="font-size: 14pt; line-height: 200%">ईश्वर उवाच<br>
कपिलापूजनं वक्ष्ये एभिर्म्मन्त्रैर्यजेच्च गाम्। <br>
ओं कपिले नन्दे नमः ओं कपिले भद्रिके नमः ॥ १ ॥ <br>
ओं कपिले सुशीले नमः कपिले सुरभिप्रभे।<br>
ओं कपिले सुमनसे नमः ओं भुक्तिमुक्तिप्रदे नमः ॥ २ ॥ <br>
सौरभेयि जगन्‌मातर्देवानाममृतप्रदे। <br>
गृहाण वरदे ग्रासमीपसितार्थञ्च देहि मे ॥ ३ ॥ <br>
वन्दिताऽसि वसिष्ठेन विश्वामित्रेण धीमता। <br>
कपिले हर मे पापं यन्तया दुष्कृतं कृतम् ॥ ४ ॥ <br>
गावो ममाग्रतो नित्यं गावः पृष्ठत एव च। <br>
गावो मे हृदये चापि गवां मध्ये वसाम्यहम् ॥ ५ ॥ <br>
दत्तं गुह्णन्तु मे ग्रासं जप्त्वा स्यां निर्म्मलः शिवः। <br>
प्रार्च्य विद्यापुस्तकानि गुरुपादौ नमेन्नरः ॥ ६ ॥ <br>
यजेत् स्नात्वा तु मध्याह्ने अष्टपुष्पिकया शिवम्। <br>
पीठमूर्त्तिशिवाङ्गानां पूजा स्यादष्टपुषिपिका ॥ ७ ॥ <br>
मध्याह्ने भोजनागारे सुलिप्ते पाकमानयेत्। <br>
ततो मृत्युञ्जयेनैव वौषडन्तेन सप्तधा ॥ ८ ॥ <br>
जप्तैः सदर्भशङ्खस्थैः सिञ्चेत्तं वारिविन्दुभिः। <br>
सर्वपाकाग्रमुद्धत्य शिवाय विनिवेदयेत् ॥ ९ ॥ <br>
अथार्द्धं चुल्लिकाहोमे विधानायोपकल्पयेत् । <br>
विशोध्य विधिना चुल्लीं तद्वह्निं पूरकाहुतिम् ॥ १० ॥ <br>
हुत्वा नाभ्यग्निना चैकं ततो रेचकवायुना। <br>
वह्निवीजं समादाय कादिस्थानगतिक्रमात् ॥ ११ ॥ <br>
शिवाग्निस्त्वमिति ध्यात्वा चुल्लिकाग्नौ निवेशयेत्।<br>
ओं हां अग्नये नमो वै हां सोमाय वै नमः ॥ १२ ॥ <br>
सूर्य्याय बृहस्पतये प्रजानां पतये नमः। <br>
सर्वेभ्यश्चैव देवेभ्यः सर्वविश्वेभ्य एव च ॥ १३ ॥ <br>
हामग्नये स्विष्टिकृते पूर्वादावर्च्चयेदिमान्। <br>
स्वाहान्तामाहुतिं दत्वा क्षमयित्वा विसर्जयेत् ॥ १४ ॥ <br>
चुल्ल्या दक्षिणबाहौ च यजेद्धर्माय वै नमः। <br>
वामबाहावधर्म्माय काञ्जिकादिकभाण्डके ॥ १५ ॥ <br>
रसपरिवर्त्तमानाय वरुणाय जलाग्नये । <br>
विघ्नराजो गृहद्वारे पेषण्यां सुभगो नमः ॥ १६ ॥ <br>
ओं रौद्रिके नमो गिरिके नमश्चोलूखले यजेत्। <br>
बलप्रियायायुधाय नमस्ते मुषले यजेत् ॥ १७ ॥ <br>
सम्मार्ज्जन्यां देवतोक्ते कामाय शयनीयके। <br>
मध्यस्तम्भे च स्कन्दाय दत्वा वास्तुबलिं ततः ॥ १८ ॥ <br>
भुञ्जीत पात्रे सौवर्णे पद्मिन्यादिदलादिके। <br>
आचार्य्यः साधकः पुत्र समयी मौनमास्थितः ॥ १९ ॥ <br>
वटाश्वत्थार्क्कवाताविसर्ज्ज भल्लातकांस्त्यजेत्। <br>
आपोशानं पुरादाय प्राणाद्यैः प्रणवान्वितैः ॥ २० ॥ <br>
स्वाहान्तेनाहुतीः पञ्च दत्वा दीप्योदरानलं। <br>
नागः कूर्म्मोऽथ कृकरो देवदत्तो धनञ्जयः ॥ २१ ॥ <br>
एतेभ्य उपवायुभ्यः स्वाहापोशानवारिणा। <br>
भक्तादिकं निवेद्याय पिबेच्छेषोदकं नरः ॥ २२ ॥ <br>
अमृतोपस्तरणमसि प्राणाहुतीस्ततो ददेत्। <br>
प्रणाय स्वाहाऽपानाय समानाय ततस्तथा ॥ २३ ॥ <br>
उदानाय च व्यानाय भुक्त्वा चुल्लकमाचरेत्। <br>
अमृतापिधानमसीति शरीरेऽन्नादिवायवः ॥२४ ॥ <br>
इत्यादिमहापुराणे आग्नेये वास्तुपूजाकथनं नाम सप्तसप्ततितमोऽध्यायः ॥<br>
</span>
