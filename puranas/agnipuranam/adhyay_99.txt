<span style="font-size: 14pt; line-height: 200%">ईश्वर उवाच<br>
वक्ष्ये सूर्यप्रतिष्ठाञ्च पूर्ववन्मण्डपादिकं  ।९९.००१<br>
स्नानादिकञ्च सम्याद्य(१) पूर्वोक्तविधिना ततः  ॥९९.००१<br>
विद्यामासनशय्यायां साङ्गं विन्यस्य भास्करं  ।९९.००२<br>
त्रितत्त्वं विन्यसेत्तत्र सस्वरं खादिपञ्चकं  ॥९९.००२<br>
शुद्ध्यादि पूर्ववत्कृत्वा पिण्डीं संशोध्य पूर्ववत् ।९९.००३<br>
सदेशपदपर्यन्तं विन्यस्य तत्त्वपञ्चकं(२)  ॥९९.००३<br>
शक्त्या च सर्वतोमुख्या संस्थाप्य विधिवततः  ।९९.००४<br>
स्वाणुना(३) विधिवत्सूर्यं शक्त्यन्तं(४) स्थापयेद्गुरुः  ॥९९.००४<br>
स्वाम्यन्तमथवादित्यं पादान्तन्नाम धारयेत् ।९९.००५<br>
सूर्यमन्त्रास्तु(५) पूर्वोक्ता द्रष्टव्याः स्थापनेपि च(६)  ॥९९.००५<br>
<br>
इत्याग्नेये महापुराणे सूर्यप्रतिष्ठा नामैकोनशततमोऽध्यायः ॥<br>
- - - -- - - -- - - -- - - -- - - - - - - - -<br>
टिप्पणी<br>
१ स्नानादिकं च सम्पूज्य इति ख.. , छ.. , च<br>
२ विन्यस्य पदपञ्चकमिति छ.. । विन्यस्य रत्नपञ्चकमिति ज..<br>
३ आत्मनेति छ..<br>
४ शक्त्यर्थमिति ङ..<br>
५ सूर्यमन्त्राश्चेति छ..<br>
६ स्थापनेपि वेति ज..<br>
- - - - -- - - -- - - -- - - - - - - -<br>
</span>
