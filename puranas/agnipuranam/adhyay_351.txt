स्कन्द उवाच<br>
विभक्तिसिद्धरूपञ्च कात्यायन वदामि ते ।<br>
द्वे विभक्ती सुप्तिङश्च सुपः सप्त विभक्तयः ।। ३५१.१ ।।<br>
<br>
सु औजसिति प्रथमा अमौट्‌शसो द्वितीया ।<br>
टाभ्यां बिसिति तृतीया ङभ्यांभ्यसश्चतुर्थ्यपि ।। ३५१.२ ।।<br>
<br>
ङसिभ्यांभ्यसः पञ्चमी स्यात्ङसोसामिति षष्ठ्यपि ।<br>
ङिओस्तुबिति सप्तमी स्यात् स्युः प्रातिपदिकात्पराः ।। ३५१.३ ।।<br>
<br>
द्विविधं प्रातिपदिकं ह्यजन्तञ्च हलन्तकं ।<br>
प्रत्येकं त्रिविधं तत् स्यात् पुमांस्त्री च नपुंसकं ।। ३५१.४ ।।<br>
<br>
दर्श्यन्ते नायकास्तेषामनुक्तानाञ्च वीर्य्यतः ।<br>
वृक्षः सर्व्वोऽथ पूर्व्वश्च प्रथमश्च द्वितीयकः ।। ३५१.५ ।।<br>
<br>
तृतीयः खण्डपा वह्निः सखापतिरहर्पतिः ।<br>
पटुर्नीर्ग्रामणीन्द्रश्च खलबूर्म्मित्रभूः स्वभूः ।। ३५१.६ ।।<br>
<br>
सुश्रीः सुधीः पिता भ्राता ना कर्त्ता क्रोष्टुनप्तृकौ ।<br>
सुरा रा गौस्तथा द्यौर्ग्लौः स्वरान्ताः पुंसि नायकाः ।। ३५१.७ ।।<br>
<br>
सुवाक् त्वक् पृषत् सम्राट् जन्मभाक् च अवेदपि ।<br>
आपो मरुद्भवन् दीव्यन् भवांश्च मघवान् पिवन् ।। ३५१.८ ।।<br>
<br>
भगवानघवानर्व्वान्वह्निमत् सर्व्ववित्सुपृत् ।<br>
सुसोमा कुण्डी राजा च श्वा युवा मघवा तथा ।। ३५१.९ ।।<br>
<br>
पूषा सुकर्म्मा यज्वा च सुवर्म्मा च सुधर्म्मणा ।<br>
अर्य्यमा वृत्रहा पन्थाः सुककुदादिपञ्च च ।। ३५१.१० ।।<br>
<br>
प्रशान् सुतांश्च पञ्चाद्याः सुगीः सुराः सुपूरपि ।<br>
चन्द्रमाः सुवचाः श्रेयान् विद्वांश्चोशनसा सह ।। ३५१.११ ।।<br>
<br>
पेचिवान् गौरवानड्‌वान् गोधुङ्‌मित्रद्रुहौ श्वलिट् ।<br>
स्त्रियां जाया जरा बाला एड़का सहो वृद्धया ।। ३५१.१२ ।।<br>
<br>
क्षात्रिया बहुराजा च बहुदा माऽथ बालिका ।<br>
माया कौमुदगन्धा च सर्व्वा पूर्व्वा सहान्यया ।। ३५१.१३ ।।<br>
<br>
द्वितीया च तृतीया च बुद्धिः स्त्रो श्रोर्न्नदी सुधीः । <br>
भवन्ती चैव दीव्यन्ती भाती भान्ती च यान्त्यपि ।। ३५१.१४ ।।<br>
<br>
श्रृण्वती तुदती कर्त्री तुदन्ती कुर्वती मही ।<br>
रुन्धती क्रीड़ती दान्ती पालयन्ती सुराण्यपि ।। ३५१.१५ ।।<br>
<br>
गौरी पुत्रवती नीश्च वधूर्द्देवतया भुवा ।<br>
तिस्रो द्वे कति वर्षाभूः स्वसा माता वरा च गौः ।। ३५१.१६ ।।<br>
<br>
नौर्वाक्त्वक्त्वक्प्राच्यवाचीति तिरश्ची समुदीच्यपि ।<br>
शरद्विद्युत् सरिद्योषित् अग्निवित् सस्पदा दृशत् ।। ३५१.१७ ।।<br>
<br>
यैषा सा वेदवित्संवित् बह्वी राज्ञी त्वया मया ।<br>
सीमा पञ्चादयो राजी धूः पूश्चैव दिशा गिरा ।। ३५१.१८ ।।<br>
<br>
चतस्रो विदुषी चैव केयं दिक् दृक् च तादृशो ।<br>
असौ स्त्रियां नायकाश्च नायकाश्च नपुंसके ।। ३५१.१९ ।।<br>
<br>
कुण्डं सर्वं सोमपञ्च दधि वारि खलप्वथ ।<br>
मधु त्रपु कर्त्तृ भक्तृ अतिवक्तृ पयः पुरः ।। ३५१.२० ।।<br>
<br>
प्राक्प्रत्यक् च तिर्य्यगुदक् जगद् जाग्रत्तथा सकृत् ।<br>
सुसम्पच्च सुदण्डीह अहः किञ्चेदमित्यपि ।। ३५१.२१ ।।<br>
<br>
षट्‌सर्पिः श्रेयश्चत्वारि अदोऽन्ये हीदृशाः परे ।<br>
एतेब्यः प्रथमादयश्च स्युः प्रातिपदिकात्पराः ।। ३५१.२२ ।।<br>
<br>
धातुप्रत्ययहीनं यत्स्यात् प्रातिपदिकन्तु तत् ।<br>
प्रातिपदिकात् स्वलिङ्गार्थवचने प्रथमा भवेत् ।। ३५१.२३ ।।<br>
<br>
सम्बोधने च प्रथमा उक्ते कर्म्मणि कर्त्तरि ।<br>
कर्म्म यत् क्रियते तत्स्यात् द्वितीया कर्मणि स्मृता ।। ३५१.२४ ।।<br>
<br>
क्रियते येन करणं कर्त्ता यश्च करोति सः ।<br>
अनुक्ते तिङ्‌कृत्तद्धितैस्तृतीया करणे भवेत् ।। ३५१.२५ ।।<br>
<br>
कारके कर्त्तरि च सा सम्प्रदाने चतुर्थ्यपि ।<br>
यस्मै दित्सा धारयते सम्प्रदानं तदीरितं ।। ३५१.२६ ।।<br>
<br>
अपादानं यतोऽपैति आदत्ते च भयं यतः ।<br>
अपादाने पञ्चमी स्यात् स्वस्वाम्यादौ च षष्ठ्यपि ।। ३५१.२७ ।।<br>
<br>
आधारो योऽधिकरणं विभक्तिस्तत्र सप्तमी ।<br>
एकार्थे चैकवचनं द्व्यर्थे द्विवचनं भवेत् ।। ३५१.२८ ।।<br>
<br>
बहुषु बहुवचनं सिद्धरूपाण्यथो वदे ।<br>
वृक्षः सूर्य्योऽमबुवाहोऽर्क हेरवे हेद्विजातयः ।। ३५१.२९ ।।<br>
<br>
विप्रौ गजान्महेन्द्रेण यमाब्यामनलैः कृतं ।<br>
रामाय मुनिवर्य्याभ्यां केभ्यो धर्म्मात् हरौ रतिः ।। ३५१.३० ।।<br>
<br>
शराब्यां पुस्तकेभ्यश्च अर्थस्येश्वरयोर्गतिः ।<br>
बालानां सज्जने प्रीतिर्हंसयोः कमलेषु च ।। ३५१.३१ ।।<br>
<br>
एवं काममहेशाद्याः शब्दा ज्ञेयाश्च वृक्षवत् ।<br>
सर्वे विश्वे च सर्वस्मै सर्वस्मात्कतरो मतः ।। ३५१.३२ ।।<br>
<br>
सर्वेषां स्वञ्च विश्वस्मिन् शेषं रूपञ्च वृक्षवत् ।<br>
एवञ्चोभयकतरकतमान्यतरादयः ।। ३५१.३३ ।।<br>
<br>
पूर्व्वे पूर्व्वाश्च पूर्वस्मै पूर्वस्मात् सुसमागतः ।<br>
पूर्व्वो बुद्धिश्च पूर्वस्मिन् शेषरूपन्तु सर्ववत् ।। ३५१.३४ ।।<br>
<br>
एवं परवराद्याश्च दक्षिणोत्तरकान्तराः ।<br>
अपरऱश्चाधरो नेमाः प्रथमाः प्रथमेऽर्कवत् ।। ३५१.३५ ।।<br>
<br>
एवं चरमायतया अल्पार्द्धा नेमआदयः ।<br>
द्वितीयस्मै द्वितीयाय द्वितीयस्मात् द्वितीयकात् ।। ३५१.३६ ।।<br>
<br>
द्वितीयस्मिन् द्वितीये च तृतीयश्च तथाऽर्क्कवत् ।<br>
सोमपाः सोमपौ ज्ञेयौसोमपाः सोमपां ब्रज ।। ३५१.३७ ।।<br>
<br>
कीलालपौ सोमपश्च सोमपा सोमपे दद ।<br>
सोमपाभ्यां सोमपाभ्यः सोमपः सोमपोः कुलं ।। ३५१.३८ ।।<br>
<br>
एवं कीलालपाद्याः स्यु कविरग्निस्तथाऽरयः ।<br>
हेकवे कविमग्नी तान् हरीन् सात्यकिना हृतं ।। ३५१.३९ ।।<br>
<br>
रविभ्यां रविभिर्द्देहि वह्निये यः समागतः ।<br>
अग्नेरग्न्योस्तथाग्नीनां कवौ कव्योः कविष्वऽथ ।। ३५१.४० ।।<br>
<br>
एवं सुसृतिरभ्रान्तिः सुकीर्त्तिः सुधृतिस्तथा ।<br>
सखा सखायौ सखायः हेसखे व्रज सप्ततिं ।। ३५१.४१ ।।<br>
<br>
सखायञ्च स खायौ च सखीन् सख्या गतो दद ।<br>
सख्ये सख्युश्च सख्यश्च सख्योः शेषः कवेरिव ।। ३५१.४२ ।।<br>
<br>
पत्या पत्ये च पत्यश्च पत्युः पत्योस्तथाऽग्निवत् ।<br>
द्वौ द्वौ द्वाभ्यां द्वाभ्यां द्वित्वाद्यर्थे द्वयोर्द्वयोः ।। ३५१.४३ ।।<br>
<br>
त्रयस्त्रींश्च त्रिभिस्त्रिभ्यस्त्रयाणाञ्च त्रिषु क्रमात् ।<br>
कविवत् कतिकतीति शेषं वहुवचनं स्मृतम् ।। ३५१.४४ ।।<br>
<br>
नीनियौ च नियो हेनीः नियं नियौ नियो निया ।<br>
नीभ्यां नीभिर्निये नीभ्यः नियान्नियि नियोस्तथा ।। ३५१.४५ ।।<br>
<br>
सुश्रीः सुधीः प्रभृतयो ग्रामणीः पूजयेद्धरिं ।<br>
ग्रामण्यौ ग्रामण्यो ग्रामण्यं ग्रामण्या ग्रामणीभिः ।। ३५१.४६ ।।<br>
<br>
ग्रामण्यो ग्रामण्यामेवं सेनानीप्रमुखाः सुभूः ।<br>
सुभुवौ च स्वयम्भुवः स्वयम्भुञ्च स्वयम्भुवः ।। ३५१.४७ ।।<br>
<br>
स्वयम्भुवा स्वयम्भुवि एवं प्रतिभुवादयः ।<br>
खलपूः खलप्वौ श्रेष्ठौ खलप्वञ्च खलप्वि च ।। ३५१.४८ ।।<br>
<br>
एवं शरपूमुखाः स्युः क्रोष्टा क्रोष्टार ईरिताः ।<br>
क्रोष्टूंश्च कोष्टुश्च कोष्टुना क्रोष्ट्रा क्रोष्टूनां कोष्टरीदृशं ।। ३५१.४९ ।।<br>
<br>
पिता पितरौ पितरः हेपितः पितरौ शुभौ ।<br>
पितॄन् पितुः पितुः पित्रोः पितॄणां पितरीदृशं ।। ३५१.५० ।।<br>
<br>
एवं भ्राता च जामातृमुखा नॄणां नृणां तथा ।<br>
कर्त्ता कर्त्तारौ कर्त्तॄश्च कर्त्तॄणां कर्त्तरीदृशं ।। ३५१.५१ ।।<br>
<br>
पितृवच्चैवमुट्गाता स्वसा नप्त्रादयः स्मृताः ।<br>
सुराः सुरायौ सुरायः नुरायाञ्च सुराय्यपि ।। ३५१.५२ ।।<br>
<br>
गौः गावौ गाङ्गा गवा च गोर्गवोश्च गवां गवि ।<br>
एव द्यौर्ग्लौश्चापि तथा स्वरान्ताः पुंसि नायकाः ।। ३५१.५३ ।।<br>
<br>
सुवाक् सुवाचौ सुवाचा सुवाग्भ्याञ्च सुवाक्ष्वपि ।<br>
एवं दिक्प्रमुखाः प्राङ्च प्राञ्चौ प्राञ्चञ्च भो व्रज ।। ३५१.५४ ।।<br>
<br>
प्राग्‌भ्यां प्राग्भिः प्राचाञ्च प्राचि च प्राङ्‌सु प्राङ्सु प्राङ्श्वपि<br>
एवं ह्युदङुदीची वा सम्यङ्क प्र्त्यकसमीच्यपि ।। ३५१.५५<br>
<br>
तिर्य्यङ्‌तिरश्च सध्र्यङ् च विश्वद्र्यङ् पूर्ववत् स्मृताः ।<br>
अदद्र्यङदमुयङ् स्यात् ततामुमुयङीरितः ।। ३५१.५६ ।।<br>
<br>
अदद्र्यङदमुयङ् स्यात् तथामुमुयङीरितः ।<br>
अदद्र्यञ्चो ह्यमुद्रीचः अदद्र्यग्‌भ्याञ्च पूर्व्ववत् ।। ३५१.५७ ।।<br>
<br>
तत्त्वतृषि तत्त्वतृट्‌सु एवं काष्ठतड़ादयः ।<br>
भिषक् भिषगब्यां भिषजि जन्मभागादयस्तथा ।। ३५१.५८ ।।<br>
<br>
मरुत् मरुद्भ्यां मरुति एवं शत्रुजिदादयः ।<br>
भवान् भवन्तौ भवतां भवंश्चैव भवत्यपि ।। ३५१.५९ ।।<br>
<br>
महान्महान्तौ महतामेवं भगवदादयः ।<br>
एवं मघवान्मघवन्तौ अग्निचिच्चाग्निचित्यपि ।। ३५१.६० ।।<br>
<br>
अग्निचित्‌स्वेवमेवान्यत् वेदवित्त्ववित्त्वपि ।<br>
वेदविदामेवमन्यत् यः समस्तेन सर्व्ववित् ।। ३५१.६१ ।।<br>
<br>
राजा राजानौ राज्ञः रीज्ञि राजनि राजन् ।<br>
यज्वा यज्वानस्तद्वत् करी दण्डी च दण्डिनी ।। ३५१.६२ ।।<br>
<br>
पन्थाः पन्थानौ च पथः पथिम्भां पथि चेदृशम् ।<br>
मन्था ऋभुक्षाः पश्याद्याः पञ्च पञ्च च पञ्चभिः ।। ३५१.६३ ।।<br>
<br>
प्रतान् प्रतानौ प्रतान्भ्यां हेप्र्तांश्च सुशर्म्मणः ।<br>
आपः अपः अद्भिरप्येवं प्रशांश्चैव प्रशाम्यपि ।। ३५१.६४ ।।<br>
<br>
कः केन सर्व्ववत् केषु अयं चेमेइमान्नयः ।<br>
अनेन चाभ्यामेभिश्च अस्मै चेभ्यः स्वमस्यच ।। ३५१.६५ ।।<br>
<br>
अनयोरेषामेषु स्याच्चत्वारश्चतुरस्तथा ।<br>
चतुर्णोञ्च चतुर्ष्वऽस्ति सुगीः श्रेष्ठः सुगिर्य्यपि ।। ३५१.६६ ।।<br>
<br>
सुद्यौः सुदित्रौ सुद्युभ्यां विड्‌विषौ विट्सु यादृशः ।<br>
यादृग्भ्याञ्चैव विड़भ्याञ्च षट् षट् षण्णाञ्च षट्‌स्वपि ।। ३५१.६७ ।।<br>
<br>
सुवचाः सुवचसा च सुवचोभ्यामथेदृशम् ।<br>
हे सुवचो हे उशनन् उशना वोशनस्यपि ।। ३५१.६८ ।।<br>
<br>
पुरदंशा अनेहा हेविद्वन् विद्वांस उत्तमाः ।<br>
विदुषे नमो विद्वद्‌भ्यां विद्वत्सु च वभुविवान् ।। ३५१.६९ ।।<br>
<br>
एवञ्च पेचिवान् श्रेयान् श्रेयांसौ श्रेयसस्तथा ।<br>
असौ अम् अमी श्रेष्ठा अमुं भमूनिहामुना ।। ३५१.७० ।।<br>
<br>
अमीभिरमुस्मै वामुस्मादमुषथ्य वामुयोस्तथा ।<br>
अमीषाममुस्मिन्नित्येवं गोधुक् गोधुग्मिरगतः ।। ३५१.७१ ।।<br>
<br>
गोधुक्ष्वित्येवमन्येपि मित्रद्रुहो मित्रद्रुहा ।<br>
मित्रध्रुग्भ्यां मित्रध्रुग्भिरेव चित्तद्रुहादयः ।। ३५१.७२ ।।<br>
<br>
स्वलिट् स्वलिड्भ्यां स्वलिहि अनड्वाननडुत्सु च ।<br>
अजन्ताश्च हलन्ताश्च पुंस्याथोऽथ स्त्रियां वदे ।। ३५१.७३ ।।<br>
<br>
इत्यादिमहापुराणे आग्नेये व्याकरणे पुंलिङ्गशब्दसिद्धरूपं नामैकपञ्चासदधिकत्रिशततमोऽध्यायः ॥<br>
&nbsp;
