<span style="font-size: 14pt; line-height: 200%"><br>
ईश्वर उवाच<br>
सन्धानं शान्त्यतीतायाः शान्त्या सार्धं विशुद्धया  ।८८.००१<br>
कुर्वीत पूर्ववत्तत्र तत्त्ववर्णादि तद्यथा  ॥८८.००१<br>
ओं हीं क्षौं हौं हां इति सन्धानानि<br>
उभौ शक्तिशिवौ तत्त्वे भुवनाष्टकसिद्धिकं  ।८८.००२<br>
दीपकं रोचिकञ्चैव मोचकं चोर्ध्वगामि च  ॥८८.००२<br>
व्योमरूपमनाथञ्च स्यादनाश्रितनष्टमं  ।८८.००३<br>
ओङ्कारपदमीशाने मन्त्रो वर्णाश्च षोडश  ॥८८.००३<br>
अकारादिविसर्गान्ता बीजेन देहकारकौ  ।८८.००४<br>
कुहूश्च शङ्खिनी नाड्यौ देवदत्तधनञ्जयौ  ॥८८.००४<br>
मरुतौ स्पर्शनं श्रोत्रं इन्द्रिये विषयो नभः  ।८८.००५<br>
शब्दो गुणोऽस्यावस्था तु तुर्यातीता तु पञ्चमी  ॥८८.००५<br>
हेतुः सदाशिवो देव इति तत्त्वादिसञ्चयं  ।८८.००६<br>
सञ्चिन्त्य शान्त्यतीताख्यं विदध्यात्ताडनादिकं  ॥८८.००६<br>
कलापाशं समाताड्य फडन्तेन विभिद्य च  ।८८.००७<br>
प्रविश्यान्तर्नमोऽन्तेन फडन्तेन वियोजयेत् ॥८८.००७<br>
शिखाहृत्सम्पुटीभूतं स्वाहान्तं सृणिमुद्रया  ।८८.००८<br>
पूरकेण समाकृष्य पाशं मस्तकसूत्रतः  ॥८८.००८<br>
कुम्भकेन समादाय रेचकेनोद्भवाख्यया  ।८८.००९<br>
हृत्सम्पुटनमोऽन्तेन वह्निं कुण्डे निवेशयेत् ॥८८.००९<br>
अस्याः पूजादिकं सर्वं निवृत्तेरिव साधयेत् ।८८.०१०<br>
सदाशिवं समावाह्य पूजयित्वा प्रतर्प्य च  ॥८८.०१०<br>
सदा ख्यातेऽधिकारेऽस्मिन्मुमुक्षुं दीक्षयाम्यहं  ।८८.०११<br>
भाव्यं त्वयानुकूलेन भक्त्या विज्ञापयेदिति  ॥८८.०११<br>
पित्रोरावाहनं पूजां कृत्वा तर्पणसन्निधी  ।८८.०१२<br>
हृत्सम्पुटात्मबीजेन शिष्यं वक्षसि ताडयेत् ॥८८.०१२<br>
ओं हां हूं हं फट्<br>
प्रविश्य चाप्यनेनैव चैतन्यं विभजेत्ततः  ।८८.०१३<br>
शस्त्रेण पाशसंयुक्तं ज्येष्ठयाङ्कुशमुद्रया  ॥८८.०१३<br>
<br>
ओं हां हूं हं फट्<sup id="cite_ref-1" class="reference"><a href="#cite_note-1">[१]</a></sup><br>
स्वाहान्तेन तदाकृष्य तेनैव पुटितात्मना  ।८८.०१४<br>
गृहीत्वा तन्नमोऽन्तेन निजात्मनि नियोजयेत् ॥८८.०१४<br>
ओं हां हं हीं आत्मने नमः<sup id="cite_ref-2" class="reference"><a href="#cite_note-2">[२]</a></sup><br>
पूर्ववत्पितृसंयोगं भावयित्वोद्भवाख्यया  ।८८.०१५<br>
वामया तदनेनैव<sup id="cite_ref-3" class="reference"><a href="#cite_note-3">[३]</a></sup> देव्या गर्भे नियोजयेत् ॥८८.०१५<br>
गर्भाधानादिकं सर्वं पूर्वोक्तविधिना चरेत् ।८८.०१६<br>
मूलेन पाशशैथिल्ये निष्कृत्यैव शतं जपेत् ॥८८.०१६<br>
मलशक्तितिरोधाने पाशानाञ्च वियोजने  ।८८.०१७<br>
पञ्चपञ्चाहुतीर्दद्यादायुधेन यथा पुरा  ॥८८.०१७<br>
पाशानायुधमन्त्रेण सप्रवाराभिजप्तया  ।८८.०१८<br>
छिन्द्यादस्त्रेण कर्तर्या कलावीजयुजा यथा  ॥८८.०१८<br>
<br>
ओं हां शान्त्यतीतकलापाशाय हः हूं फट्<br>
विसृज्य वर्तुलीकृत्य पाशानस्त्रेण पूर्ववत् ।८८.०१९<br>
घृतपूर्णे श्रुवे दत्वा कलास्त्रेणैव होमयेत् ॥८८.०१९<br>
अस्त्रेण जुहुयात्पज्च पाशाङ्कुशनिवृत्तये  ।८८.०२०<br>
प्रायश्चित्तनिषेधार्थं दद्यादष्टाहुतीस्ततः  ॥८८.०२०<br>
सदाशिवं हृदावाह्य कृत्वा पूजनतर्पणे  ।८८.०२१<br>
पूर्वोक्तविधिना कुर्यादधिकारसमर्पणं  ॥८८.०२१<br>
ओं हां सदाशिव मनोबिन्दु शुल्कं गृहाण स्वाहा<br>
निःशेषदग्धपाशस्य पशोरस्य सदाशिव  ।८८.०२२<br>
बन्धाय न त्वया स्थेयं शिवाज्ञां श्रावयेदिति  ॥८८.०२२<br>
मूलेन जुहुयात्पूर्णां विसृजेत्तु सदाशिवं  ।८८.०२३<br>
ततो विशुद्धमात्मानं शरच्चन्द्रमिवोदितं  ॥८८.०२३<br>
संहारमुद्रया रौद्र्या संयोज्य गुरुरात्मनि  ।८८.०२४<br>
कुर्वीत शिष्यदेहस्थमुद्धृत्योद्भवमुद्रया  ॥८८.०२४<br>
दद्यादाप्यायनायास्य मस्तकेऽर्घ्याम्बुबिन्दुकं  ।८८.०२५<br>
क्षमयित्वा महाभक्त्या पितरौ विसृजेत्तथा  ॥८८.०२५<br>
खेदितौ शिष्यदीक्षायै यन्मया पितरौ युवां  ।८८.०२६<br>
कारुण्यनान्मोक्षयित्वा तद्व्रज त्वं स्थानमात्मनः  ॥८८.०२६<br>
शिखामन्त्रितकर्तर्या बोधशक्तिस्वरूपिणीं  ।८८.०२७<br>
शिखां छिद्याच्छिवास्त्रेण शिष्यस्य चतुरङ्गुलां  ॥८८.०२७<br>
ओं क्लीं शिखायै हूं फट्<sup id="cite_ref-4" class="reference"><a href="#cite_note-4">[४]</a></sup> ओं हः अस्त्राय हूं फट्<br>
स्रुचि तां घृतपूर्णायां गोविड्गोलकमध्यगां<sup id="cite_ref-5" class="reference"><a href="#cite_note-5">[५]</a></sup>  ।८८.०२८<br>
संविधायास्त्रमन्त्रेण हूं फडन्तेन होमयेत् ॥८८.०२८<br>
ओं हौं हः अस्त्राय हूं फट्<br>
प्रक्षाल्य स्रुक्स्रुवौ शिष्यं संस्नाप्याचम्य च स्वयं  ।८८.०२९<br>
योजनिकास्थानमात्मानं शस्त्रमन्त्रेण ताडयेत् ॥८८.०२९<br>
वियोज्याकृष्य सम्पूज्य<sup id="cite_ref-6" class="reference"><a href="#cite_note-6">[६]</a></sup> पूर्ववद्द्वादशान्ततः  ।८८.०३०<br>
आत्मीयहृदयाम्भोजकर्णिकायां निवेशयेत् ॥८८.०३०<br>
पूरितं श्रुवमाज्येन विहिताधोमुखश्रुचा  ।८८.०३१<br>
नित्योक्तविधिना.अदाय शङ्खसन्निभमुद्रया  ॥८८.०३१<br>
प्रसारितशिरोग्रीवो नादोच्चारानुसारतः  ।८८.०३२<br>
समदृष्टिशिवश्चान्तः परभावसमन्वितः  ॥८८.०३२<br>
कुम्भमण्डलवह्निभ्यः<sup id="cite_ref-7" class="reference"><a href="#cite_note-7">[७]</a></sup> शिष्यादपि निजात्मनः  ।८८.०३३<br>
गृहीत्वा षड्विधविधानं श्रुगग्रे प्राणनाडिकं  ॥८८.०३३<br>
सञ्चिन्त्य बिन्दुवद्ध्यात्वा क्रमशः सप्तधा यथा  ।८८.०३४<br>
प्रथमं प्राणसंयोगस्वरूपमपरन्ततः  ॥८८.०३४<br>
हृदयादिक्रमोच्चारविसृष्टं मन्त्रसञ्ज्ञकं  ।८८.०३५<br>
पूरकं कुम्भकं कृत्वा व्यादाय वदनं मनाक् ॥८८.०३५<br>
सुषुम्णानुगतं नादस्वरूपन्तु तृतीयकं  ।८८.०३६<br>
सप्तमे कारणे त्यागात्प्रशान्तविखरं लयः  ॥८८.०३६<br>
शक्तिनादोर्ध्वसञ्चारस्तच्छक्तिविखरं मतं  ।८८.०३७<br>
प्राणस्य निखिलस्यापि शक्तिप्रमेयवर्जितं  ॥८८.०३७<br>
तत्कालविखरं षष्ठं शक्त्यतीतञ्च सप्तमं  ।८८.०३८<br>
तदेतद्योजनास्थानं विखरन्तत्त्वसञ्ज्ञकं  ॥८८.०३८<br>
पूरकं कुम्भकं कृत्वा व्यादाय वदनं मनाक् ।८८.०३९<br>
शनैरुदीरयन्मूलं कृत्वा शिष्यात्मनो लयं  ॥८८.०३९<br>
हकारे तडिदाकारे षडध्वजप्राणरूपिणि  ।८८.०४०<br>
उकारं परतो नाभेर्वितस्तिं व्याप्य संस्थितं  ॥८८.०४०<br>
ततः परं मकारन्तु हृदयाच्चतुरङ्गुलं  ।८८.०४१<br>
ओङ्कारं वाचकं विष्णोस्ततोऽष्टाङ्गुलकण्ठकं  ॥८८.०४१<br>
चतुरङ्गुलतालुस्थं मकारं रुद्रवाचकं  ।८८.०४२<br>
तद्वल्ललाटमध्यस्थं बिन्दुमीश्वरवाचकं  ॥८८.०४२<br>
नादं सदाशिवं देवं ब्रह्मरन्ध्रावसानकं  ।८८.०४३<br>
शक्तिं च ब्रह्मरन्ध्रस्थां त्यजन्नित्यमनुक्रमात् ॥८८.०४३<br>
दिव्यं पिपीलिकास्पर्शं तस्मिन्नेवानुभूय च  ।८८.०४४<br>
द्वादशान्ते परे तत्त्वे परमानन्दलक्षणे  ॥८८.०४४<br>
भावशून्ये मनोऽतीते शिवे नित्यगुणोदये  ।८८.०४५<br>
विलीय मानसे तस्मिन् शिष्यात्मानं विभावयेत् ॥८८.०४५<br>
विमुञ्चन् सर्पिषो धारां ज्वालान्तेऽपि परे शिवे  ।८८.०४६<br>
योजनिकास्थिरत्वाय वौषडन्तशिवाणुना<sup id="cite_ref-8" class="reference"><a href="#cite_note-8">[८]</a></sup>  ॥८८.०४६<br>
दत्वा पूर्णां विधानेन गुणापदानमचरेत् ।८८.०४७<br>
ओं हां आत्मने<sup id="cite_ref-9" class="reference"><a href="#cite_note-9">[९]</a></sup> सर्वज्ञो भव स्वाहा । ओं हां आत्मने<sup id="cite_ref-10" class="reference"><a href="#cite_note-10">[१०]</a></sup> परितृप्तो भव स्वाहा । ओं ह्रूं आत्मने<sup id="cite_ref-11" class="reference"><a href="#cite_note-11">[११]</a></sup> अनादिबोधो भव स्वाहा । ओं हौं आत्मने<sup id="cite_ref-12" class="reference"><a href="#cite_note-12">[१२]</a></sup> स्वतन्त्रो भव स्वाहा । ओं हौं आत्मन्<sup id="cite_ref-13" class="reference"><a href="#cite_note-13">[१३]</a></sup> अलुप्तशक्तिर्भव स्वाहा । ओं हः आत्मने(६) अनन्तशक्तिर्भव स्वाहा<br>
इत्थं षड्गुणमात्मानं गृहीत्वा परमाक्षरात् ॥८८.०४७<br>
विधिना भावनोपेतः शिष्यदेहे नियोजयेत् ।८८.०४८<br>
तीव्राणुशक्तिसम्पातजनितश्रमशान्तये  ॥८८.०४८<br>
शिष्यमूर्धनि विन्यस्येदर्घ्यादमृतबिन्दुकं  ।८८.०४९<br>
प्रणमय्येशकुम्भादीन् शिवाद्दक्षिणमण्डले<sup id="cite_ref-14" class="reference"><a href="#cite_note-14">[१४]</a></sup>  ॥८८.०४९<br>
सौम्यवक्त्रं व्यवस्थाप्य शिष्यं दक्षिणमात्मनः  ।८८.०५०<br>
त्वयैवानुगृहीतोऽयं मूर्तिमास्थाय मामकीं  ॥८८.०५०<br>
देवे वह्नौ गुरौ तस्माद्भक्तिं चाप्यस्य वर्धय<sup id="cite_ref-15" class="reference"><a href="#cite_note-15">[१५]</a></sup>  ।८८.०५१<br>
इति विज्ञाप्य देवेशं प्रणम्य च गुरुः स्वयं  ॥८८.०५१<br>
श्रेयस्तवास्त्विति ब्रूयादाशिषं शिष्यमादरात् ।८८.०५२<br>
ततः परमया भक्त्या दत्वा देवेऽष्टपुष्पिकां  ।८८.०५२<br>
पुत्रकं शिवकुम्भेन संस्नाप्य विसृजेन्मखं  ॥८८.०५२<br>
<br>
इत्यादिमहापुराणे आग्नेये निर्वाणदीक्षासमापनं नाम अष्टाशीतितमोऽध्यायः ॥<br>
<br>
</span>
