स्कन्द उवाच<br>
वक्ष्ये सन्धिसिद्धरूपं स्वरसन्धिमथादितः ।<br>
दण्डाग्रं सागता दधीदं नदीहते मधूदकं ॥ ३५०.१ ॥<br>
<br>
पितॄषभः लॄकारश्च तवेदं सकलोदकं ।<br>
अर्द्धर्च्चोऽयं तवल्कारः सैषा सैन्द्री तवौदनम् ॥ ३५०.२ ॥<br>
<br>
शट्टौघोऽभवदित्येवं व्यसुधीर्वस्वलङ्कृतं ।<br>
पित्रर्थोपवनं दात्री नायको लावको नयः ॥ ३५०.३ ॥<br>
<br>
तइह तयिहेत्यादि तेऽत्र योत्र जलेऽकजं ।<br>
प्रकृतिर्नो अहो एहि अ अवेहि इ इन्द्रकं ॥ ३५०.४ ॥<br>
<br>
उ उत्तिष्ठ कवी एतौ वायू एतौ वने इमे ।<br>
अमी एते यज्ञभूते एहि देव इमन्नय ॥ ३५०.५ ॥<br>
<br>
वक्ष्ये सन्धि व्यञ्जानानां वाग्यतोऽजेकमातृकः ।<br>
षडेते तदिमे वादिवाङ्‌नीतिः षण्मुखादिकम् ॥ ३५०.६ ॥<br>
<br>
वाङ्‌मनसं वाग्‌भावादिर्वाक् श्लक्ष्णं तच्छरीरकं ।<br>
तल्लुनाति तच्चरेच्च क्रुङ्‌ङास्ते सुगण्णिह ॥ ३५०.७ ॥<br>
<br>
भवांश्चरन् भवांश्छात्रो भवांष्टीका भवांष्ठकः ।<br>
भवांस्तीर्थं भवांस्थेयात् भवांल्लेखा भवाञ्जयः ॥ ३५०.८ ॥<br>
<br>
भवाञ्छेते भवाञ्च्‌शेते भवाञ्‌शेते भवाण्डीनः ।<br>
त्वम्भर्त्ता त्वङ्करोष्यादिः सन्धिर्ज्ञयो विसर्गजः ॥ ३५०.९ ॥<br>
<br>
कश्छिन्द्यात् कश्चरेत् कष्टः कष्ठः कस्थश्च कश्चलेत् ।<br>
क खनेत् क करोति स्म क " पठेत् " फलेत वा ॥ ३५०.१० ॥<br>
<br>
कश्श्वशुरः कः श्वशुरः कस्सावरः कः सावरः ।<br>
कः फलेत कः शयिता कोऽत्र योधः क उत्तमः ॥ ३५०.११ ॥<br>
<br>
देवा एते भो इह सोदरा यान्ति भगो व्रज ।<br>
सुपूः सुदूरात्रिरत्र वायुर्याति पुनर्न हि ॥ ३५०.१२ ॥<br>
<br>
पुनरेति स यातीह एष याति क ईश्वरः ।<br>
ज्योतीरूपं तवच्छत्रं म्लेच्छधीश्छिद्रमच्छिदत् ॥ ३५०.१३ ॥<br>
<br>
इत्यादिमहापुराणे आग्नेये व्याकरणे सन्धिसिद्धरूपं नाम पञ्चाशदधिकत्रिशततमोऽध्यायः ॥<br>
