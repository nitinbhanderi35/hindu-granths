<span style="font-size: 14pt; line-height: 200%">अग्निरुवाच<br>
व्रतं मासोपवासञ्च(१) सर्वोत्कृष्टं वदामि ते  ।२०४.००१<br>
कृत्वा तु वैष्णवं यज्ञं गुरोराज्ञामवाप्य च  ॥२०४.००१<br>
कृच्छ्राद्यैः स्वबलं बुद्ध्वा कुर्यान्मासोपवासकं  ।२०४.००२<br>
वानप्रस्थो यतिर्वाथ नारी वा विधवा मुने  ॥२०४.००२<br>
आश्विनस्यामले पक्षे एकादश्यामुपोषितः  ।२०४.००३<br>
व्रतमेतत्तु गृह्णीयाद्यावत्त्रिंशद्दिनानि तु  ॥२०४.००३<br>
अद्यप्रभृत्यहं विष्णो यावदुत्थानकन्तव  ।२०४.००४<br>
अर्चये त्वामनश्नन् हि यावत्त्रिंशद्दिनानि तु  ॥२०४.००४<br>
कार्त्तिकाश्विनयोर्विष्णोर्यावदुत्थानकन्तव  ।२०४.००५<br>
म्रिये यद्यन्तरालेऽहं व्रतभङ्गो न मे भवेत् ॥२०४.००५<br>
त्रिकालं पूजयेद्विष्णुं त्रिःस्नातो गन्धपुष्पकैः  ।२०४.००६<br>
विष्णोर्गीतादिकं जप्यन्ध्यानं कुर्याद्व्रती नरः  ॥२०४.००६<br>
वृथावादम्परिहरेदर्थाकाङ्क्षां विवर्जयेत्(२)  ।२०४.००७<br>
नाव्रतस्थं स्पृशेत्कञ्चिद्विकर्मस्थान्न चालयेत् ॥२०४.००७<br>
<small><small>टिप्पणी<br>
१ व्रतं मासोपवासाख्यमिति घ.. , ज.. च<br>
२ अन्नाकाङ्क्षां विवर्जयेदिति घ.. , ङ.. च</small><br>
देवतायतने तिष्ठेद्यावत्त्रिंशद्दिनानि तु  ।२०४.००८</small><br>
द्वादश्यां पूजयित्वा तु भोजयित्वा द्विजान्व्रती  ॥२०४.००८<br>
समाप्य दक्षिणां दत्त्वा पारणन्तु समाचरेत् ।२०४.००९<br>
भुक्तिमुक्तिमवाप्नोति कल्पांश्चैव त्रयोदश  ॥२०४.००९<br>
कारयेद्वैष्णवं यज्ञं यजेद्विप्रांस्त्रयोदश  ।२०४.०१०<br>
तावन्ति वस्त्रयुग्मानि भाजनान्यासनानि च  ॥२०४.०१०<br>
छत्राणि सपवित्राणि तथोपानद्युगानि च(१)  ।२०४.०११<br>
योगपट्टोपवीतानि दद्याद्विप्राय तैर्मतः(२)  ॥२०४.०११<br>
अन्यविप्राय शय्यायां हैमं विष्णुं प्रपूज्य च  ।२०४.०१२<br>
आत्मनश्च तथामूर्तिं वस्त्राद्यैश्च प्रपूजयेत् ॥२०४.०१२<br>
सर्वपापविनिर्मुक्तो विप्रो विष्णुप्रसादतः  ।२०४.०१३<br>
विष्णुलोकं गमिष्यामि विष्णुरेव भवाम्यहं  ॥२०४.०१३<br>
व्रज व्रज देवबुद्धे विष्णोः स्थानमनामयं  ।२०४.०१४<br>
विमानेनामलस्तत्र तिष्ठेद्विष्णुस्वरूपधृक् ॥२०४.०१४<br>
द्विजानुक्त्वाथ(३) तां शय्यां गुरवेऽथ निवेदयेत् ।२०४.०१५<br>
कुलानां शतमुद्धृत्य विष्णुलोकन्नयेद्व्रती  ॥२०४.०१५<br>
मासोपवासी यद्देशे स देशो निर्मलो भवेत् ।२०४.०१६<br>
किं पुनस्तत्कुलं सर्वं यत्र मासोपवासकृत् ॥२०४.०१६<br>
व्रतस्थं मूर्छितं दृष्ट्वा क्षीराज्यञ्चैव पाययेत् ।२०४.०१७<br>
नैते व्रतं विनिघ्रन्ति हविर्विप्रानुमोदितं  ॥२०४.०१७<br>
<small><small>टिप्पणी<br>
१ ततः पानयुतानि चेति ख..<br>
२ वै नत इति घ..<br>
३ द्विजान्नत्वाथेति ङ..</small></small><br>
क्षीरं गुरोर्हितौषध्य आपो मूलफलानि च  ।२०४.०१८<br>
विष्णुर्महौषधं कर्ता व्रतमस्मात्समुद्धरेत् ॥२०४.०१८<br>
<br>
इत्याग्नेये महापुराणे मासोपवासव्रतं नाम चतुरधिकद्विशततमोऽध्यायः ॥<br>
<br>
</span>
