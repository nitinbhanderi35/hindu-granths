<span style="font-size: 14pt; line-height: 200%">श्राद्धकल्पकथनं<br>
<br>
पुष्कर उवाच<br>
श्राद्धकल्पं प्रवक्ष्यामि भुक्तिमुक्तिप्रदं शृणु  ।१६३.००१<br>
निमन्त्र्य विप्रान् पूर्वेद्युः स्वागतेनापराह्णतः  ॥१६३.००१<br>
प्राच्योपवेशयेत्पीठे युग्मान्दैवेऽथ पित्रके  ।१६३.००२<br>
अयुग्मान् प्राङ्मुखान्दैवे त्रीन् पैत्रे चैकमेव वा  ॥१६३.००२<br>
मातामहानामप्येवन्तन्त्रं वा वैश्यदेविकं  ।१६३.००३<br>
पाणिप्रक्षालनं दत्त्वा विष्टरार्थं कुशानपि  ॥१६३.००३<br>
आवाहयेदनुज्ञातो विश्वे देवास इत्यृचा  ।१६३.००४<br>
यवैरन्ववकीर्याथ(?) भाजने सपवित्रके  ॥१६३.००४<br>
शन्नोदेव्या पयः क्षिप्त्वा यवोसीति यवांस्तथा  ।१६३.००५<br>
यादिव्या इतिमन्त्रेण हस्ते ह्यर्घं विनिक्षिपेत् ॥१६३.००५<br>
दत्वोदकं गन्धमाल्यं धूपदानं प्रदीपकं  ।१६३.००६<br>
अपसव्यं ततः कृत्वा पितॄणामप्रदक्षिणं  ॥१६३.००६<br>
द्विगुणांस्तु कुशान् कृत्वा ह्युशन्तस्त्वेत्यृचा पितॄन्  ।१६३.००७<br>
आवाह्य तदनुज्ञातो जपेदायान्तु न<sup id="cite_ref-1" class="reference"><a href="#cite_note-1">[१]</a></sup>ः ततः  ॥१६३.००७<br>
यवार्थास्तु तिलैः कार्याः कुर्यादर्घ्यादि पूर्ववत् ।१६३.००८<br>
दत्त्वार्घ्यं संश्रवान् शेषान् पात्रे कृत्वा विधानतः  ॥१६३.००८<br>
पितृभ्यः स्थानमसीति न्युब्जं पात्रं करोत्यधः  ।१६३.००९<br>
अग्नौ करिष्य आदाय पृच्छत्यन्नं घृतप्लुतं  ॥१६३.००९<br>
कुरुष्वेति ह्यनुज्ञातो हुत्वाग्नौ पितृयज्ञवत् ।१६३.०१०<br>
हुतशेषं प्रदद्यात्तु भाजनेषु समाहितः  ॥१६३.०१०<br>
यथालाभोपपन्नेषु रौप्येषु तु विशेषतः  ।१६३.०११<br>
दत्वान्नं पृथिवीपात्रमिति पात्राभिमन्त्रणं  ॥१६३.०११<br>
कृत्वेदं विष्णुरित्यन्ने द्विजाङ्गुष्ठं निवेशयेत् ।१६३.०१२<br>
सव्याहृतिकां गायत्रीं मधुवाता इति त्यचं  ॥१६३.०१२<br>
जप्त्वा यथासुखं वाच्यं भुञ्जीरंस्तेऽपि वाग्यताः  ।१६३.०१३<br>
अन्नमिष्टं हविष्यञ्च दद्याज्जप्त्वा पवित्रकं  ॥१६३.०१३<br>
अन्नमादाय तृप्ताः स्थ शेषं चैवान्नमस्य च  ।१६३.०१४<br>
तदन्नं विकिरेद्भूमौ दद्याच्चापः सकृत्सकृत् ॥१६३.०१४<br>
सर्वमन्नमुपादाय सतिलं दक्षिणामुखः  ।१६३.०१५<br>
उच्छिष्टसन्निधौ पिण्डान् प्रदद्यात्पितृयज्ञवत् ॥१६३.०१५<br>
मातामहानामप्येवं दद्यादाचमनं ततः  ।१६३.०१६<br>
स्वस्ति वाच्यं ततः कुर्यादक्षय्योदकमेव च  ॥१६३.०१६<br>
दत्वा तु दक्षिणां शक्त्या स्वधाकारमुदाहरेत् ।१६३.०१७<br>
वाच्यतामित्यनुज्ञातः स्वपितृभ्यः स्वधोच्यतां(१)  ॥१६३.०१७<br>
<small><small>टिप्पणी<br>
१ मातामहानामित्यादिः, स्वपितृभ्यः स्वधोच्यतामित्यन्तः पाठः झ.. पुस्तके नास्ति</small></small><br>
कुर्युरस्तु स्वधेत्युक्ते भूमौ सिञ्चेत्ततो जलं  ।१६३.०१८<br>
प्रीयन्तामिति वा दैवं विश्वे देवा जलं ददेत् ॥१६३.०१८<br>
दातारो नोऽभिवर्धन्तां वेदाः सन्ततिरेव च  ।१६३.०१९<br>
श्रद्धा च नो माव्यगमद्बहुदेयं च नो .स्त्विति  ॥१६३.०१९<br>
इत्युक्त्वा तु प्रिया वाचः प्रणिपत्य विसर्जयेत् ।१६३.०२०<br>
वाजे वाज इति प्रीतपितृपूर्वं विसर्जनं(१)  ॥१६३.०२०<br>
यस्मिंस्तु संश्रवाः पूर्वमर्घपात्रे निपातिताः  ।१६३.०२१<br>
पितृपात्रं तदुत्तानं कृत्वा विप्रान् विसर्जयेत् ॥१६३.०२१<br>
प्रदक्षिणमनुव्रज्य भक्त्वा तु पितृसेवितं  ।१६३.०२२<br>
ब्रह्मचारी भवेत्तान्तु रजनीं ब्राह्मणैः सह  ॥१६३.०२२<br>
एवं प्रदक्षिणं कृत्वा वृद्धौ नान्दीमुखान् पितॄन्  ।१६३.०२३<br>
यजेत दधिकर्कन्धुमिश्रान् पिण्डान् यवैः क्रिया  ॥१६३.०२३<br>
एकोद्दिष्टं दैवहीनमेकार्घैकपवित्रकं  ।१६३.०२४<br>
आवाहनाग्नौकरणरहितं ह्यपसव्यवत् ॥१६३.०२४<br>
उपतिष्ठतामित्यक्षय्यस्थाने पितृविसर्जने  ।१६३.०२५<br>
अभिरम्यतामिति वदेद्ब्रूयुस्तेऽभिरताः स्म ह  ॥१६३.०२५<br>
गन्धोदकतिलैर्युक्तं कुर्यात्पात्रचतुष्टयं  ।१६३.०२६<br>
अर्घार्थपितृपात्रेषु प्रेतपात्रं प्रसेचयेत् ॥१६३.०२६<br>
ये समाना इति द्वाभ्यां शेषं पूर्ववदाचरेत् ।१६३.०२७<br>
एतत्सपिण्डीकरणमेकोद्दिष्टं स्तिया सह(२)  ॥१६३.०२७<br>
अर्वाक्सपिण्डीकरणं यस्य संवत्सराद्भवेत् ।१६३.०२८<br>
<small><small>टिप्पणी<br>
१ पितृपूर्वं विसर्जयेदिति ख.. , छ.. , झ.. च<br>
२ स्त्र्या अपीति ख.. , छ.. च</small></small><br>
तस्याप्यन्नं सोदकुम्भं दद्यात्संवत्सरं द्विजे  ॥१६३.०२८<br>
मृताहनि च कर्तव्यं प्रतिमासन्तु वत्सरं  ।१६३.०२९<br>
प्रतिसंवत्सरं कार्यं श्राद्धं वै मासिकान्नवत् ॥१६३.०२९<br>
हविष्यान्नेन वै मासं पायसेन तु वत्सरं  ।१६३.०३०<br>
मात्स्यहारिणकौरभ्रशाकुनच्छागपार्षतैः(१)  ॥१६३.०३०<br>
ऐणरौरववाराहशाशैर्मांसैर्यथाक्रमं  ।१६३.०३१<br>
मासवृद्ध्याभितृप्यन्ति दत्तैरेव(२) पितामहाः  ॥१६३.०३१<br>
खड्गामिषं महाशल्कं मधुयुक्तान्नमेव च(३)  ।१६३.०३२<br>
लोहामिषं कालशाकं मांसं वार्धीनसस्य च  ॥१६३.०३२<br>
यद्ददाति गयास्थञ्च सर्वमानन्त्यमुच्यते(४)  ।१६३.०३३<br>
तथा वर्षात्रयोदश्यां मघासु च न संशयः  ॥१६३.०३३<br>
कन्यां प्रजां वन्दिनश्च पशून्मुख्यान् सुतानपि  ।१६३.०३४<br>
घृतं कृषिं च वाणिज्यं द्विशफैकशफं तथा  ॥१६३.०३४<br>
ब्रह्मवर्चस्विनः पुत्रान् स्वर्णरूप्ये सकुप्यके  ।१६३.०३५<br>
ज्ञातिश्रैष्ठ्यं सर्वकामानाप्नोति श्राद्धदः सदा  ॥१६३.०३५<br>
प्रतिपत्प्रभृतिष्वेतान्वर्जयित्वा चतुर्दशीं  ।१६३.०३६<br>
शस्त्रेण तु हता ये वै तेषां तत्र प्रदीयते  ॥१६३.०३६<br>
स्वर्गं(५) ह्यपत्यमोजश्च शौर्यं क्षेत्रं बलं तथा  ।१६३.०३७<br>
पुत्रश्रैष्ठ्यं ससौभाग्यमपत्यं मुख्यतां सुतान्  ॥१६३.०३७<br>
<small><small>टिप्पणी<br>
१ मात्स्याविहारिणौरभ्रशाकुनच्छागपार्षतैरिति छ..<br>
२ दत्तैरिहेति घ.. , ङ.. , ञ.. च<br>
३ मधुमुद्गान्नमेव वेति ङ..<br>
४ सर्वमानन्त्यमश्नुते इति घ.. , ङ.. च<br>
५ स्वर्णमिति ख.. , छ.. च</small></small><br>
प्रवृत्तचक्रतां पुत्रान् वाणिज्यं प्रसुतां तथा  ।१६३.०३८<br>
अरोगित्वं यशो वीतशोकतां परमाङ्गतिं  ॥१६३.०३८<br>
धनं विद्यां भिषकसिद्धिं रूप्यं गाश्चाप्यजाविकं  ।१६३.०३९<br>
अश्वानायुश्च विधिवत्यः श्राद्धं सम्प्रयच्छति  ॥१६३.०३९<br>
कृत्तिकादिभरण्यन्ते स कामानाप्नुयादिमान्  ।१६३.०४०<br>
वसुरुद्रादितिसुताः पितरः श्राद्धदेवताः  ॥१६३.०४०<br>
प्रीणयन्ति मनुष्याणां(१) पितॄन् श्राद्धेन तर्पिताः  ।१६३.०४१<br>
आयुः प्रजां धनं(२) विद्यां स्वर्गं मोक्षं सुखानि च  ॥१६३.०४१<br>
प्रयच्छन्ति तथा राज्यं प्रीता नॄणां पितामहाः(३) ॥४२॥१६३.०४२<br>
<br>
इत्याग्नेये महापुराणे श्राद्धकल्पो नाम त्रिषष्ट्यधिकशततमोऽध्यायः ॥<br>
<br>
</span>
