<span style="font-size: 14pt; line-height: 200%">अग्निरुवाच<br>
नवव्यूहार्चनं वक्ष्ये नारदाय हरीरितं  ।२०१.००१<br>
मण्डलेऽब्जेऽर्चयेन्मध्ये अवीजं वासुदेवकं  ॥२०१.००१<br>
आवीजञ्च सङ्कर्षणं प्रद्युम्नं च दक्षिणे  ।२०१.००२<br>
अः अनुरुद्धं नैऋते ओं नारायणमप्सु च  ॥२०१.००२<br>
तत्सद्ब्रह्माणमनिले हुं विष्णुं क्षौं नृसिंहकं(१)  ।२०१.००३<br>
उत्तरे भूर्वराहञ्च ईशे द्वारि च पश्चिमे  ॥२०१.००३<br>
कं टं सं शं गरुत्मन्तं पूर्ववक्त्रञ्च दक्षिणे(२)  ।२०१.००४<br>
खं छं वं हुं फडिति च खं ठं फं शं गदां विधौ  ॥२०१.००४<br>
बं णं मं क्षं कोणेशञ्च घं दं भं हं श्रियं यजेत् ।२०१.००५<br>
दक्षिणे चोत्तरे पुष्टिं गं डं बं शं स्ववीजकं  ॥२०१.००५<br>
पीठस्य पश्चिमे धं वं वनमालाञ्च पश्चिमे  ।२०१.००६<br>
श्रीवत्सं चैव सं हं लं छं तं यं कौस्तुभं जले  ॥२०१.००६<br>
दशमाङ्गक्रमाद्विष्णोर्नमोऽनन्तमधोऽर्चयेत् ।२०१.००७<br>
दशाङ्गादिमहेन्द्रादीन् पूर्वादौ चतुरो घटान्  ॥२०१.००७<br>
तोरणानि वितानं च अग्न्यनिलेन्दुवीजकैः  ।२०१.००८<br>
मण्डलानि क्रमाद्ध्यात्वा तनुं वन्द्य ततः प्लवेत् ॥२०१.००८<br>
अम्वरस्थं ततो ध्यात्वा सूक्ष्मरूपमथात्मनः  ।२०१.००९<br>
सितामृते निमग्नञ्च(३) चन्द्रविम्वात्स्रुतेन च  ॥२०१.००९<br>
तदेव चात्मनो वीजममृतं प्लवसंस्कृतं  ।२०१.०१०<br>
उत्पाद्यमानं पुरुषमात्मानमुपकल्पयेत् ॥२०१.०१०<br>
उत्पन्नोऽस्मि स्वयं विष्णुर्वीजं द्वादशकं न्यसेत् ।२०१.०११<br>
हृच्छिरस्तु शिखा चैव कवचं चास्त्रमेव च  ॥२०१.०११<br>
वक्षोमूर्धशिखापृष्ठलोचनेषु न्यसेत पुनः  ।२०१.०१२<br>
अस्त्रं करद्वये न्यस्य ततो दिव्यतनुर्भवेत् ॥२०१.०१२<br>
<small><small>टिप्पणी<br>
१ क्रूं विष्णुं क्षौं नृसिंहकमिति ख.. , छ.. , ज.. च<br>
२ पक्षिराजञ्च दक्षिणे इति ङ..<br>
३ सितासिते निमग्नञ्चेति ख.. , ज.. च</small></small><br>
यथात्मनि तथा देवे शिष्यदेहे न्यसेत्तथा  ।२०१.०१३<br>
अनिर्माल्या स्मृता पूजा यद्धरेः पूजनं हृदि  ॥२०१.०१३<br>
सनिर्माल्या मण्डलादौ बद्धनेत्राश्च शिष्यकाः  ।२०१.०१४<br>
पुष्पं क्षिपेयुर्यन्मूर्तौ तस्य तन्नाम कारयेत् ॥२०१.०१४<br>
निवेश्य वामतः शिष्यांस्तिलव्रीहिघृतं हुनेत् ।२०१.०१५<br>
शतमष्टोत्तरं हुत्वा सहस्रं कायशुद्धये  ॥२०१.०१५<br>
नवव्यूहस्य मूर्तीनामङ्गानां च शताधिकं  ।२०१.०१६<br>
पूऋणान्दत्त्वा दीक्षयेत्तान् गुरुः पूज्यश्च तैर्धनैः  ॥२०१.०१६<br>
<br>
इत्याग्नेये महापुराणे नवव्यूहार्चनं नाम एकाधिकद्विशततमोऽध्यायः ॥<br>
<br>
<br>
</span>
