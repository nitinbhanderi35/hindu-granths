धन्वन्तरिरुवाच<br>
सिद्धयोगान् पुनर्वक्ष्ये मृतसञ्जीवनीकरान् ।<br>
आत्रेयभाषितान् दिव्यान् सर्वव्याधिविमर्दनान् ।। २८५.१ ।।<br>
<br>
आत्रेय उवाच <br>
विल्वादिपञ्चमूलस्य क्काथः स्याद्वातिके ज्वरे ।<br>
पावनं पिप्पलीमूलं गुडूची विष्वजोऽथ वा ।। २८५.२ ।।<br>
<br>
आमलक्यभ्या कृष्णा वह्निः सर्वज्वरान्तकः ।<br>
विल्वाग्निमन्थश्योनाककाश्मर्य्यः पारला स्थिरा ।। २८५.३ ।।<br>
<br>
त्रिकण्टकं पृश्निपर्णी वृहती कण्टकारिकाः ।<br>
ज्वराविपाकपार्श्वार्त्तिकाशनुत् कुशमृलकम् ।। २८५.४ ।।<br>
<br>
गुडूची पर्पटी मुस्तं किरातं विश्वभेषजम् ।<br>
वातपित्तज्वरे देयं पञ्चभद्रमिदं स्मृतम् ।। २८५.५ ।।<br>
<br>
त्रिवृद्विशालकटुकात्रिफलारग्बधैः कृतः ।<br>
संस्कारो भेदनक्काथः पेथः सर्वज्वरापहः ।। २८५.६ ।।<br>
<br>
देवदारुबलावासात्रिफलाव्योषपद्मकैः ।<br>
सविडङ्गैः सितातुल्यं तच्चूर्णं पञ्चकाशजित् ।। २८५.७ ।।<br>
<br>
दशमूलीशटीरास्नापिप्पलीविल्वपौष्करैः ।<br>
श्रृङ्गीतामलकीभार्गीगुडूचीनागवल्लिभिः ।। २८५.८ ।।<br>
<br>
यवाग्रं विधिना सिद्धं कषायं वा पिवेन्नरः ।<br>
काशहृद्‌ग्रहणीपार्श्वहिक्काश्वासप्रशान्तये ।। २८५.९ ।।<br>
<br>
मधुकं मधुना युक्तं पिप्पलीं शर्करान्वितां ।<br>
नागरं गुड़संयुक्तं हिक्काघ्नं लावणत्रयम् ।। २८५.१० ।।<br>
<br>
कारव्यजाजीमरिचं द्राक्षा वृक्षाम्लदाड़िमम् ।<br>
सौवर्च्चलं गुड़ं क्षौद्रं सर्वारोचननाशनम् ।। २८५.११ ।।<br>
<br>
श्रृह्गवेररसञ्चैव मधुना सह पाययेत् ।<br>
अरुचिश्वासकाशघ्नं प्रतिश्यायकफान्तकम् ।। २८५.१२ ।।<br>
<br>
वटं श्रृङ्गी शिलालोध्रदाड़िमं मधुकं मधु ।<br>
पिवेत् तण्डुलतोयेन च्छर्दितृष्णानिवारणम् ।। २८५.१३ ।।<br>
<br>
गुडुची वासकं लोध्रं पिप्पलीक्षौद्रसंयुतम् ।<br>
कफान्वितञ्जयेद्रक्तं तृष्णआकासज्वरापहम् ।। २८५.१४ ।।<br>
<br>
वासकस्य रसस्तद्वत् समधुस्ताम्रजो रसः .<br>
शिरीषपुष्पसुरसभावितं मरिचं हितं ।। २८५.१५ ।।<br>
<br>
सर्व्वार्त्तिनुन्मसूरोऽथ पित्तमुक् तण्डुलीयकं ।<br>
निर्ग्गुण्डी शारिवा शेलुरह्कोलश्च  विषापहः ।। २८५.१६ ।।<br>
<br>
महौषधं मृतां क्षुद्रां पुष्करं ग्रन्थिकोद्भवं ।<br>
पिवेत् कणायुतं क्काथं मूर्च्छायाञ्च मदेषु च ।। २८५.१७ ।।<br>
<br>
हिङ्गुसौवर्च्चलव्योषैर्द्विपलांशैर्घृताढकं ।<br>
चतुर्गुणे गवां मूत्रे सिद्धमुन्मादनाशनं ।। २८५.१८ ।।<br>
<br>
शङ्खपुष्पीवचाकुष्ठैः सिद्धं ब्राह्मीरसैर्युतं ।<br>
पुराणआं हन्त्यपस्मारं सोन्मादं मेध्यमुत्तमं ।। २८५.१९ ।।<br>
<br>
पञ्चगव्यं घृतं तद्वत् कुष्ठनुच्चाभ्यायुतं ।<br>
पटोलत्रिफलानिम्बगुडु वीधावणीवृषैः ।। २८५.२० ।।<br>
<br>
सकरञ्जैर्घृतं सिद्धं कुष्ठनुद्वज्र्कं स्मृतं ।<br>
निम्बं पटोलं व्याघ्री च गुडुची वासकं तथा ।। २८५.२१ ।।<br>
<br>
कुर्य्याद्दशपलान् भागान् एकैकस्य सकुट्टितान् ।<br>
जलद्रोणए विपक्तव्यं यावत्‌पादावशेषितं ।। २८५.२२ ।।<br>
<br>
घृतप्रस्थम्प्चेत्तेन त्रिफलागर्भसंयुतं ।<br>
पञ्चतिक्तमिति ख्यातं सर्पिः कुष्ठविनाशनं ।। २८५.२३ ।।<br>
<br>
अशीतिं वातजान् रोगान् चत्वारिंशच्च पैत्तिकान् ।<br>
विंशतिं श्लैष्मिकान् कासपीनसार्शोव्रणादिकान् ।। २८५.२४ ।।<br>
<br>
हन्त्यन्यान् योगराजोषऽयं यथार्कस्तिमिरं खलु ।<br>
त्रिफलायाः कषायेन् भृङ्गराजरसेन च ।। २८५.२५ ।।<br>
ब्रणप्रक्षालनङ्कुर्यादुपदंशप्रशान्तये ।<br>
पटोलदलचूर्णेन दाडिमत्वग्रजोऽथ वा ।। २८५.२६ ।।<br>
<br>
गुण्डयेच्च गजेनापि त्रिफलाचूर्णकेन च ।<br>
त्रिफलायोरजोयष्टिमार्कवोत्पलमारिचै ।। २८५.२७ ।।<br>
<br>
ससैन्धवैः पचेत्तैलमभ्यह्गाच्छर्द्दिकापहं ।<br>
सक्षीरान् मार्कवरसान् द्विप्रस्थमधुकोत्पलैः ।। २८५.२८ ।।<br>
<br>
पचेत्तु तैलकुडवं तन्नस्यं पलितापहं । <br>
निम्बम्पटोलं त्रिफला गुडूची खदिरं वृषं ।। २८५.२९ ।।<br>
<br>
भूनिम्बपाठात्रिफलागुडूचीरक्तचन्दनं ।<br>
योगद्वयं ज्वरं हन्ति कुष्ठविस्फोटकादिकं ।। २८५.३० ।।<br>
<br>
पटोलामृतभूनिम्बवासारिष्टकपर्पटैः । <br>
खदिरान्तयुतैः क्काथो विस्फोटज्वरशान्तिकृत् ।। २८५.३१ ।।<br>
<br>
दशमूली च्छिन्नरुहा पथ्या दारु पुनर्नवा ।<br>
ज्वर्रावद्रधिशोथेषु शिग्रुविश्वजिता हिताः ।। २८५.३२ ।।<br>
<br>
मधूकं निम्बपत्राणि लेपः स्याद् व्रणशोधनः ।<br>
त्रिफला खदिरो दार्वी न्यग्रोधातिबलाकुशाः ।। २८५.३३ ।।<br>
<br>
निम्बमूलकपत्राणां कषायाः शोधने हिताः ।<br>
करञ्जारिष्टनिर्गुण्डीरसो हन्याद् व्रणक्रिमीन् ।। २८५.३४ ।।<br>
<br>
धातकीचन्दनबलासमह्गामधुकोत्पलैः ।<br>
दार्वीमेदोन्वितैर्लेपः ससर्पिर्व्रणरोपणः ।। २८५.३५ ।।<br>
<br>
गुग्गुलुत्रिफलाव्योषसमांशैर्घृतयोगतः ।<br>
नाडी दुष्टवणं शूलम्भगन्दरमुखं हरेत् ।। २८५.३६ ।।<br>
<br>
हरितकीं मूत्रसिद्धां सतैललवणान्वितां ।<br>
प्रातः प्रातश्च सेवेत् कफवातामयापहां ।। २८५.३७ ।।<br>
<br>
त्रिककटुत्रिफलाक्काथं९ सक्षारलवणं पिवेत् ।<br>
कफवातात्मकेष्वेव विंरेकः कफवृद्धिनुत् ।। २८५.३८ ।।<br>
<br>
पिप्पलीपिप्पलीमूलवचाचित्रकनागरैः ।<br>
क्काथितं वा पिवेत्पेयमामवातविनाशनं ।। २८५.३९ ।।<br>
<br>
रास्नां गुडुचीमेरण्डदेवदारुमहौषधं ।<br>
पिवेत् सर्वाड्गिके वाते सामे सन्ध्यस्थिमज्जगे ।। २८५.४० ।।<br>
<br>
दशमूलकषायं वा पिवेद्वा नागराम्भसा ।<br>
सुण्ठीगोक्षुरकक्काथः प्रातः प्रातर्न्निषेवितः ।। २८५.४१ ।।<br>
<br>
सामवातकटीशूलपाचनो रुक्प्रणाशनः ।<br>
समूलपत्रशाखायाः प्रसारण्याश्च तैलकं ।। २८५.४२ ।।<br>
<br>
गुडुच्याः सुरसः कल्कः चूर्णं वा क्काथमेव च ।<br>
प्रभूतकालमासेव्य मुच्यते वातशोणितात् । २८५.४३ ।।<br>
<br>
पिप्पली वर्द्धमानं वा सेव्यं पथ्या गुडेन् वा ।<br>
पटोलत्रिफलातीव्रकटुकामृतसाधितं ।। २८५.४४ ।।<br>
<br>
पक्वं पीत्वा जयत्याशु सदाहं वातशोणितं ।<br>
गुग्गुलं कोष्णशीते तु गुडुची त्रिफलाम्भ्सा ।। २८५.४५ ।।<br>
<br>
बलापुनर्न्नवैरण्डवृहतीद्वयगोक्षुरैः ।<br>
सहिङ्गु लवणैः पीतं सद्यो वातरुजापहं ।। २८५.४६ ।।<br>
<br>
कार्षिकं पिप्पलीलमूलं पञ्चैव लवणानि च ।<br>
पिप्पली चित्रकं शुण्ठी त्रिफ्ला त्रिवृता वचा ।। २८५.४७ ।।<br>
<br>
द्वौ क्षारौ शाद्वला दन्ती स्वर्णक्षीरी विषाणिका ।<br>
कोलप्रमाणां गुटिकां पिवेत् सौवीरकायुतां ।। २८५.४८ ।।<br>
<br>
शोथावपाके त्रिवृता प्रवृद्धे चोदरादिके ।<br>
क्षीरं शोथहरं दारु वर्षाभूर्नागरैः शुभम् ।। २८५.४९ ।।<br>
<br>
सेकस्तथार्कवर्षाभूनिम्बक्काथेन शोथजित् ।<br>
व्योषगर्भं पलाशस्य त्रिगुणे भस्मवारिणि ।। २८५.५० ।।<br>
<br>
साधितं पिवतः सर्पिः पतत्यर्शो न संशयः ।<br>
विश्वक्सेनावनिर्ग्गुण्डीसाधितं चापि लावणं ।। २८५.५१ ।।<br>
<br>
विड़ङ्गानलसिन्धूत्थरास्नाग्रक्षारदारुभिः ।<br>
तैलञ्चतुर्गुणं सिद्धं कटुद्रव्यं जलेन वा ।। २८५.५२ ।।<br>
<br>
गणअडमालापहं तैलमभ्यङ्गात् गलगण्डनुत् ।<br>
शटीकुनागबलयक्काथः क्षीरससे युतम् ।। २८५.५३ ।।<br>
<br>
पयस्यापिप्पलीवासाकल्कं सिद्धंक्षये हितम् ।<br>
वचाविड़भयाशुण्ठीहिङ्गुकुष्ठाग्निदीप्यकान् ।। २८५.५४ ।।<br>
<br>
द्वित्रिषट्‌चतुरेकांशसप्तपञ्चाशिकाः क्रमात् ।<br>
चूर्णं पीतं हन्ति गुल्मं उदरं शूलकासनुत् ।। २८५.५५ ।।<br>
<br>
पाठानिकुम्भत्रिकटुत्रिफलाग्निषु साधितम् ।<br>
मूत्रेण चूर्णगुटिका गुल्मप्लीहादिमर्द्दनी ।। २८५.५६ ।।<br>
<br>
वासानिम्बपटोलानि त्रिफला वातपित्तनुत् ।<br>
लिह्यात् क्षौद्रेण विड़ङ्गं चूर्णं कृमिविनाशनम् ।। २८५.५७ ।।<br>
<br>
विड़ङ्गसैन्धवक्षारमृत्रेनापि हरीतकी ।<br>
शल्लकीवदरीजम्बुपियालाम्रार्जुनत्वचः ।। २८५.५८ ।।<br>
<br>
पीताः क्षीरेण मध्वक्ताः पृथक्शोणितवारणाः ।<br>
विल्वाम्रधातकीपाठाशुण्ठीमोचरसाः समाः ।। २८५.५९ ।।<br>
<br>
पीता रुन्धन्त्यतीसारं गुड़तक्रेण दुर्जयम् ।<br>
चाङ्गेरीकोलदध्यम्बुनागरक्षारसंयुतम् ।। २८५.६० ।।<br>
<br>
घृततयुक्क्काथितं पेयं गुदभ्रंसे रुजापहम् ।<br>
विड़ङ्गातिविषामुस्तं दारुपाठाकलिङ्गकम् ।। २८५.६१ ।।<br>
<br>
मरीचेन समायुक्तं शोथातीसारनाशनम् ।<br>
शर्करासिन्धुशुण्ठीभिः कृष्णामधुगुड़ेन वा ।। २८५.६२ ।।<br>
<br>
द्वे द्वे खादेद्धरीतक्यौ जीवेद्वर्षशतं सुखी ।<br>
त्रिफला पिप्पलीयुक्ता समध्वाज्या तथैव सा ।। २८५.६३ ।।<br>
<br>
चूर्णमामलकं तेन सुरसेन तु भावितम् ।<br>
मध्वाज्यशर्करायुक्तं लिढ्‌वा स्त्रीशः पयः पिवेत् ।। २८५.६४ ।।<br>
<br>
मासपिप्पलिशालीनां यवगोधूमयोस्तथा ।<br>
चूर्णभागैः समांशैश्च पचेत् पिप्पलिकां शुभां ।। २८५.६५ ।।<br>
<br>
तां भक्षयित्वा च पिवेत् शर्करामधुरं पयः ।<br>
नवश्चटकवज्जम्भेद्‌ दशवारान् स्त्रियं ध्रुवम् ।। २८५.६६ ।।<br>
<br>
समङ्गाधातकीपुष्पलोध्रनीलोत्पलानि च ।<br>
एतत् क्षीरेण दातव्यं स्त्रीणां प्रदरनाशनं ।। २८५.६७ ।।<br>
<br>
वीजङ्कौरण्टकञ्चापि मधुकं श्वेतचन्दनं ।<br>
पद्मोत्पलस्य मूलानि मधुकं शर्करातिलान् ।। २८५.६८ ।।<br>
<br>
द्रवमाणेषु गर्भेषु गर्भस्थापनमुत्तमं ।<br>
देवदारु नभः कुष्ठं नलदं विश्वभेषजं ।। २८५.६९ ।।<br>
<br>
लेपः काञ्जिकसम्पिष्टस्तैलयुक्तः शिरोर्त्तिनुत् ।<br>
वस्त्रपूतं क्षिपेत् कोष्णं सिन्धूत्थं कर्णशूलनुत् ।। २८५.७० ।।<br>
<br>
लशुनार्द्रकशिग्रूणां कदल्या वा रसः पृथक् ।<br>
बलाशतावरीरास्नामृताः मैरीयकैः पिवेत् ।। २८५.७१ ।।<br>
<br>
त्रिफलासहितं सर्पिस्तिमिरघ्नमनुत्तमं ।<br>
त्रिफलाव्योषसिन्धूत्थैर्घृतं सिद्धं पिवेन्नरः ।। २८५.७२ ।।<br>
<br>
चाक्षुष्यम्भेदनं हृद्यं दीपनं कफरोगनुत् ।<br>
नीलोत्पलस्य किञ्जल्कं गोशकृद्रससंयुतं ।। २८५.७३ ।।<br>
<br>
गुटिकाञ्जनमेतत् स्यात् दिनरात्र्यन्धयोर्हितं ।<br>
यष्टिमधुवचाकृष्णावीजानं गुटजस्य च ।। २८५.७४ ।।<br>
कल्केनालोड्य निम्बस्य कषायो वमनायसः ।<br>
स्निग्धस्विन्नयवन्तोयं प्रदातव्यं विरेचनम् ।। २८५.७५ ।।<br>
<br>
अन्य्था योजितं कुर्य्यात् मन्दाग्निं गौरवारुचिं।<br>
पथ्यासैन्धवकृष्णानां चूर्णमुष्णाम्बुना पिवेत् ।। २८५.७६ ।।<br>
<br>
विरेकः सर्व्वरोगघनः श्रेष्ठो नाराचसंज्ञकः ।<br>
सिद्धयोगा मुनिभ्यो ये आत्रेयेण प्रदर्शिताः ।। २८५.७७ ।।<br>
<br>
सर्वरोगहराः सर्वयोगाग्र्याः सुश्रुतेन हि ।। २८५.७८ ।।<br>
इत्यादिम्हापुराणे आग्नेये मृतसञ्जीवनीकरसिद्धयोगो नाम पञ्चाशीत्यधिकद्विशततमोऽध्यायः ।।<br>
