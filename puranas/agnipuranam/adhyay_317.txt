ईश्वर उवाच <br>
सकलं निष्कलं शून्यं कलाढयं स्वमलङ्‌कृतम् ।<br>
क्षपणं क्षयमन्तस्थं कण्ठोष्ठं चाष्टमं शिवम् ॥ ३१७.१ ॥<br>
<br>
प्रासादस्य१ पराख्यस्य स्मृतं रुपं गुहाष्टधा ।<br>
सदाशिवश्य शब्दस्य रूपस्याखिलसिद्धये ॥ ३१७.२ ॥<br>
<br>
अमृतश्चांशुमांश्चेन्दुश्चेश्वरश्चोग्र ऊहकः ।<br>
एकपादेन ओजाख्य औषधश्चांशुमान् वशी ॥ ३१७.३ ॥<br>
<br>
अकारादेः क्षकारश्च ककारादेः क्रमादिमे ।<br>
कामदेवः शिखण्डी च गणेशः कालशङ्करौ ॥ ३१७.४ ॥<br>
<br>
एकनेत्रो द्विनेत्रश्च त्रिशिखो दीर्घबाहुकः ।<br>
एकपादर्द्धचन्द्रश्च वलपो योगिनीप्रियः ॥ ३१७.५ ॥<br>
<br>
शक्तीश्वरो महाग्रन्धिस्तर्पकः स्थाणुदन्तुरौ ।<br>
निधीरो नन्दी पद्मश्च तथान्यः शाकिनीप्रियः ॥ ३१७.६ ॥<br>
<br>
मुखविम्वो भीषणश्च कृतान्तः प्राणसंज्ञकः ।<br>
तेजस्वी शक्र उदधिः श्रीकण्ठः सिंह एव च ॥ ३१७.७ ।<br>
<br>
शशङ्गो विश्वरूपश्च क्षश्च स्यान्नरसिहकः ।<br>
सुर्य्यमात्रासमाक्रान्तं विश्वरूपन्तु कारयेत् ॥ ३१८.८ ॥<br>
<br>
अंशुमत्संयुतं कृत्वा शशिवीजं विनायुतम् ।<br>
ईशानमोजसाक्रान्तं प्रथमन्तु समुद्धरेत् ॥ ३१८.९ ।.<br>
<br>
तृतीयं पुरुषं विद्धि दक्षिणं पञ्चमं तथा ।<br>
सप्तमं वामदेवन्तु सद्योजातन्ततः परं ॥ ३१८.१० ॥<br>
<br>
रसयुक्तन्तु नवमं ब्रह्मपञ्चकमीरितम् ।<br>
ओंकाराद्याश्चतुर्थ्यन्ता नमोन्ताः सर्व्वमन्त्रकाः ॥ ३१८.११ ॥<br>
<br>
सद्योदेवा द्वितीयन्तु हृदयञ्चाङ्गसंयुतम् ।<br>
चतुर्थन्तु शिरो विद्धि ईश्वरन्नामनामतः ॥ ३१८.१२ ॥<br>
<br>
ऊहकन्तु शिखा ज्ञेया विश्वरूपसमन्विता ।<br>
तन्मन्त्रमष्टमं ख्यातं नेत्रन्तु दशमं मतम् ॥ ३१८.१३ ॥<br>
<br>
अस्त्रं शशी समाख्यातं शिवसंज्ञं शिखिध्वजः ।<br>
नमः स्वाहा तथा वौषट् ह्रँ च फट्‌कक्रमेण तु ॥ ३१८.१४ ॥<br>
<br>
जातिफट्‌कं हृदादीनां प्रासादं मन्त्रमावदे ।<br>
ईशानाद्रुद्रसंख्यातं प्रोद्धरेच्चांशुरञ्चितम् ॥ ३१८.१५ ॥<br>
<br>
औषधाक्रान्तशिरसमूहकस्योपरिस्थितं ।<br>
अर्द्धचन्द्रोर्द्धनादश्च विन्दुद्वितयमध्यगं ॥ ३१८.१६ ॥<br>
<br>
तदन्ते विश्वरूपन्तु कृटिलन्तु त्रिधा ततः ।<br>
एवं प्रासादमन्त्रश्च सर्व्वकर्म्मकरो मनुः ॥ ३१८.१७ ॥<br>
<br>
शिखाबीजं समुद्‌धृत्य फट्कारान्तन्तु चैव फट् ।<br>
अर्द्धचन्द्रासनं ज्ञेयं कामदेवं ससर्पकम् ॥ ३१८.१८ ॥<br>
<br>
महापाशुपतास्त्रन्तु सर्व्वदुष्टप्रमर्द्दनम् ।<br>
प्रासादः सकलः प्रोक्तो निष्कलः प्रोच्यते ऽधुना ॥ ३१८.१९ ॥<br>
<br>
औषधं विश्वरूपन्तु रुद्राख्यं सूर्य्यमण्डलम् ।<br>
चन्द्रार्द्धं नादसंयोगं विसंज्ञं कुटिलन्ततः ॥ ३१८.२० ॥<br>
<br>
निष्कलोभुक्तिमुक्तौ स्यात्पञ्चाङ्गोऽयं सदाशिवः ।<br>
अंशुमान् विस्वरुपञ्च आवृतं शून्यरञ्जितम् ॥ ३१८.२१ ॥<br>
<br>
ब्रह्माङ्गरहितः शून्यस्तस्य मूर्त्तिरसस्तरुः ।<br>
विघ्ननाशाय भवति पूजितो बालबालिसैः ॥ ३१८.२२ ॥<br>
<br>
अंशुमान् विश्वरूपाख्यमूहकस्योपरि स्थितम् ।<br>
कलाढ्यं सकलस्यैव पूजाङ्गादि च सर्व्वतः ॥ ३१८.२३ ॥<br>
<br>
नरसिंहं कृतान्तस्थं तेजस्विग्राणमूर्द्धगम् ।<br>
अंशुमानूहकाक्रान्तमधोर्द्धं स्वसलङ्‌घृतम् ॥ ३१८.२४ ॥<br>
<br>
चन्द्रार्द्धनादनादानतं ब्रह्मविष्णुविभूषितम् ।<br>
उदधिं नरसिंहञ्च सूर्य्यमात्राविभेदितम् ॥ ३१८.२५ ॥<br>
<br>
यदा कृतं तदा तस्य ब्रह्माण्यङ्गानि पूर्व्ववत् ।<br>
ओजाख्यमंशुमद्‌युक्तं प्रथमं वर्णमुद्धरेत् ॥ ३१८.२६ ॥<br>
<br>
अंशुमच्चांशुनाक्रान्तंक द्वितीयं वर्णनायकम् ।<br>
अंशुमानीश्चरन्तद्वत् तृतीयं मुक्तिदायकम् ॥ ३१८.२७ ॥<br>
<br>
ऊहकञ्चांशुनाक्रान्तं वरुणप्राणतैजसम् ।<br>
पद्ममिन्दुसमाक्रान्तं नन्दीशमेकपादधृक् ॥ ३१८.२८ ॥<br>
<br>
अंशुमानुदकप्राणः सप्तमं वर्णमुद्‌धृतम् ।<br>
अस्यार्द्धं तृतीयञ्चैव पञ्चमं सप्तमं तथा ॥ ३१८.२९ ॥<br>
<br>
प्रथमञ्चान्ततो योज्यं क्षपणं दशवीजकम् ।<br>
अस्यार्द्धंतृतीयञ्चैव पञ्चैमं सप्तमं तथा ॥ ३१८.३० ॥<br>
<br>
सद्योजातन्तु नवमं द्वितीयाद्‌धृदयादिकम् ।<br>
दशार्णप्रणवं यत्तु फडन्तञ्चास्त्रमुद्धरेत् ॥ ३१८.३१ ॥<br>
<br>
नमस्कारयुतान्यत्र ब्रह्माङ्गानि तु नान्यथा ।<br>
द्वितीयादष्टमं यावदष्टौ विद्येश्वरा मताः ॥ ३१८.३२ ॥<br>
<br>
अनन्तेशश्च सूक्षमश्च तृतीयश्च शिवोत्तमः ।<br>
एकमूर्त्त्येकरूपस्तु त्रिमूर्त्तिरपस्तथा ॥ ३१८.३३ ॥<br>
<br>
श्रीकण्ठश्च शिखण्डी च अष्टौ वद्येश्वराः स्मृताः ।<br>
शिखिण्डिनोऽप्यनन्तान्तं मन्त्रान्तं मूर्त्तिरीरीता ॥ ३१८.३४ ॥<br>
<br>
इत्यादिमहापुराणे अग्नेये सकलादिमन्त्रोद्धारो नाम सप्तदशाधिकत्रिशततमोऽध्याय ॥<br>
