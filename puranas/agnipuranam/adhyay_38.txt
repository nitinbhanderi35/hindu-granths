अग्निरुवाच<br>
वासुदेवाद्यालयस्य कृतौ वक्ष्ये फलादिकम्।<br>
चिकीर्षोर्द्देवधामादि सहस्नजनिपापनुत् ॥ १ ॥<br>
<br>
मनसा सद्मकर्त़णां शतजन्माघनाशनम्।<br>
येनुमोदन्ति कृष्णस्य क्रियमाणं नरा गृहम्  ॥ २ ॥<br>
<br>
तेपि पापैर्व्विनिर्मुक्ताः प्रयान्त्यच्युतलोकताम्।<br>
समतीतं भविष्यञ्च कुलानामयुतं नरः ॥ ३ ॥<br>
<br>
विष्णुलोकं नयत्याशु कारयित्वा हरेर्गृहम्।<br>
वसन्ति  पितरो दृष्ट्वा विष्णुलोके ह्यलङ्‌कृताः ॥ ४ ॥<br>
<br>
विमुक्ता नारकैर्दुः खैः कर्त्तुः कृष्णस्य मन्दिरम्।<br>
ब्रह्महत्यादिपापौघघातकं देवतालयम् ॥ ५ ॥<br>
<br>
फलं यन्नाप्यते यज्ञैर्द्धाम कृत्वा तदाप्यते।<br>
देवागारे कृते सर्व्वतीर्थस्नानफलं लभेत् ॥ ६ ॥<br>
<br>
देवाद्यर्थे हतानाञ्च रणे यत्तत्‌फलादिकम्।<br>
शाठ्येन पांशुना वापि कृतं धाम च नाकदम् ॥ ७ ॥<br>
<br>
एकायतनकृत् स्वर्गी त्र्यगारी ब्रह्मलोकभाक्।<br>
पञ्चागारी शम्भुलोकमष्टागाराद्धरौ स्थितिः ॥ ८ ॥<br>
<br>
षोडशालयकारी तु  भुक्तिमुक्तिमवाप्नुयात्।<br>
कनिष्ठं मध्यमं श्रेष्ठं कारयित्वा हरेर्गृहम् ॥ ९ ॥<br>
<br>
स्वर्गं च वैष्णवं लोकं मोक्षमाप्नोति च क्रमात्।<br>
श्रेष्ठमायतनं विष्णोः कृत्वा यद्धनवान् लभेत् ॥ १० ॥<br>
<br>
कनिष्ठेनैव तत् पुण्यं प्राप्नोत्यधनवान्नरः।<br>
समुत्पाद्य धनं कृत्वा स्वल्पेनापि सुरालयम् ॥ ११ ॥<br>
<br>
कारयित्वा हरेः पुण्यं सम्प्राप्नोत्यधिकं वरम्।<br>
लक्षेणाथ सहस्नेण शतेनार्द्धेन वा हरेः ॥ १२ ॥<br>
<br>
कारयन् भबनं याति यत्रास्ते गरुडध्वजः।<br>
बाल्ये तु क्रीडमाना ये पांशुभिर्भवनं हरेः ॥ १३ ॥<br>
<br>
वासुदेवस्य कुर्व्वन्ति तेपि तल्लोकगामिनः।<br>
तीर्थे चायतने पुण्ये सिद्धक्षेत्रे तथाष्टमे ॥ १४ ॥<br>
<br>
कर्त्तुरायतन विष्णोर्यथोक्तात् त्रिगुणं फलम्।<br>
बन्धूकपुष्पविन्यासैः सुधापङ्केन वैष्णवम् ॥ १५ ॥<br>
<br>
ये विलिम्पन्ति भवनं ते यान्ति भगवत्‌पुरम्।<br>
पतितं पतभानन्तु तथार्द्धपतितं नरः ॥ १६ ॥<br>
<br>
समुद्धत्य हरेर्द्धाम प्राप्नोति द्विगुणं फलम्।<br>
पतितस्य तु यः कर्त्ता पतितस्य च रक्षिता ॥ १७ ॥<br>
<br>
विष्णोरायतनस्येह स नरो विष्णुलोकभाक्।<br>
इष्टकानिचयस्तिष्ठेद् यावदायतने हरेः ॥ १८ ॥<br>
<br>
सकुलस्तस्य वै कर्त्ता विष्णुलोके महीयते।<br>
स एव पुण्यवान् पूज्य इह लोके परत्र च ॥ १९ ॥<br>
<br>
कृष्णस्य वासुदेवस्य यः कारयति केतनम्।<br>
जातःस एव सुकृती कुलन्तेनैव पावितम् ॥ २० ॥<br>
<br>
विष्णुरुद्रार्कदेव्यादेर्गृहकर्त्ता स कीर्त्तिभाक्।<br>
किं तस्य वित्तनिचयैर्मूढस्य परिरक्षिणः ॥ २१ ॥<br>
<br>
दुः खार्ज्जितैर्यः कृष्णस्य न कारयति केतनम्।<br>
नोपभोग्यं धनं यस्य पितृविप्रदिवौकसाम् ॥ २२ ॥<br>
<br>
नोपभोगाय बन्धूनां व्यर्थस्तस्य धनागमः।<br>
यथा ध्रुवो नृणां मृत्युर्वित्तनाशस्तथा ध्रुवः ॥ २३ ॥<br>
<br>
मूढस्तत्राऽनुबध्नाति जीवितेथ चले धने।<br>
यदा वित्तं न दानाय नोपभोगाय देहिनाम् ॥ २४ ॥<br>
<br>
नापि कीर्त्यै न धर्मार्थं तस्य स्वाम्येथ को गुणः।<br>
तस्माद्वित्तं समासाद्य दैवाद्वा पौरुषादथ ॥ २५ ॥<br>
<br>
दद्यात् सम्यग् द्विजाग्रथेभ्यः कीर्त्तनानि च कारयेत्।<br>
दानेभ्यस्चाधिकं यस्मात् कीर्त्तनेभ्यो वरं यतः ॥ २६ ॥<br>
<br>
अतस्तत्‌कारयेद्धीमान् विष्ण्वादेर्म्मन्दिरादिकम्।<br>
विनिवेश्य हरेर्द्धाम भक्तिमद्भिर्न्नरोत्तमैः ॥ २७ ॥<br>
<br>
निवेशितं भवेत् कृत्स्नं त्रैलोक्यं सचराचरम्।<br>
भूतं भव्यं भविष्यञ्च स्थूलं सूक्ष्मं तथेतरत्  ॥ २८ ॥<br>
<br>
आब्रह्मस्तम्बपर्य्यन्तं सर्व्वं विष्णोः समुद्भवम्।<br>
तस्य देवादिदेवस्य सर्वगस्य  महात्मनः ॥ २९ ॥<br>
<br>
निवेश्य भवनं विष्णोर्न्न भूयो भुवि जायते।<br>
यथा विष्णोर्द्धामकृतौ फलं तद्वद्दिवौकसाम् ॥ ३० ॥<br>
<br>
शिवब्रह्मार्क्कविध्नेशचण्डीलक्षग्यादिकात्मनाम्।<br>
देवालयकृतेः पुण्यं प्रतिमाकरणेधिकम् ॥ ३१ ॥<br>
<br>
प्रतिमास्थापने यागे फलस्यान्तो न विद्यते।<br>
मृण्मयाद्दारुजे पुण्यं दारुजादिष्टकाभवे ॥ ३२ ॥<br>
<br>
इष्टकोत्थाच्छैलजे स्याद्धेमादेरधिकं फलम्।<br>
सप्तजमन्मकृतं पापं प्रापम्भादेव नश्यति ॥ ३३ ॥<br>
<br>
देवालयस्य स्वर्गी स्यान्नरकं न स गच्छति।<br>
कुलानां शतमुद्धृत्य विष्णुलोकं नयेन्नरः ॥ ३४ ॥<br>
<br>
यमो यमभटानाह देवमन्दिरकारिणः।<br>
यम उवाच<br>
प्रतिमापूजादिकृतो नानेया नरकं नराः ॥ ३५ ॥<br>
<br>
देवालयाद्यकर्त्तार आनेयस्ते तु गोचरे <br>
विचरध्वं यथान्यायन्नियोगो मम पाल्यताम्  ॥ ३६ ॥<br>
<br>
नाझाभङ्गं करिष्यन्ति भवतां जन्तवः क्कचित्।<br>
केवलं ये जगत्तातमनन्तं समुपाश्रिताः ॥ ३७ ॥<br>
<br>
भवद्भिः परिहर्त्तव्यास्तेषां नात्रास्ति संस्थितिः।<br>
येच भागवता लोके तच्चित्तास्तत्‌परायमाः ॥ ३८ ॥<br>
<br>
पूजयन्ति सदा विष्णुं ते वस्त्याज्याः सुदूरतः।<br>
यस्तिष्ठन् प्रस्वपन् गच्छन्नुत्तिष्ठन् स्खलिते स्थिते  ॥ ३९ ॥<br>
<br>
सङ्गीर्त्तयन्ति गोविन्दं ते वस्त्याज्याः सुदूरतः।<br>
नित्यनैमित्तिकैर्द्देवं ये यजन्ति जनार्द्दनम् ॥ ४० ॥<br>
<br>
नावलोक्या भचवद्भिस्ते तद्‌गता यान्ति तद्गतिम्।<br>
ये पुष्पधूपवासोभिर्भूषणैश्चातिवल्लभैः ॥ ४१ ॥<br>
<br>
अर्च्ययन्ति न ते ग्राह्या नराः कृष्णालये गताः ।<br>
उपलेपनकर्त्तारः सम्मार्जनपरश्च ये ॥ ४२ ॥<br>
<br>
कृष्णालये परित्याज्यास्तेषां पुत्रास्तथा कुलम्।<br>
येन चायतनं विष्णोः कारितं तत् कुलोद्भवम् ॥ ४३ ॥<br>
<br>
पुंसां शतं नावलोक्यं भवद्भिर्दुष्टचेतसा।<br>
यस्तु देवालयं विष्णोर्द्दारुशौलमयं तथा ॥ ४४ ॥<br>
<br>
कारयेन्मृण्मयं वापि सर्वपापैः प्रमुच्यते।<br>
अहन्यहनि यज्ञेन यजतो यन्महाफलम् ॥ ४५ ॥<br>
<br>
प्राप्नोति तत् फलं विष्णोर्यः कारयति केतनम्।<br>
सप्तलोकमयो विष्णुस्तस्य यः कुरुते गृहम् ॥ ४६ ॥<br>
<br>
कारयन् भगवद्धाम् नयत्यच्युतलोकताम्।<br>
सप्तलोकमयो विष्णुस्तस्य यः कुरुते गृहम् ॥ ४७ ॥<br>
<br>
तारयत्यक्षयांल्लोकानक्षयान् प्रातिपद्यते।<br>
इष्टकाचयविन्यासो यावनत्यब्दानि तिष्ठति ॥ ४८ ॥<br>
<br>
तावद्वर्षसहस्नाणि तत्‌कर्त्तु र्द्दि वि संस्थितिः।<br>
प्रतिमाकृद्विष्णुलोकं स्थापको लीयते हरौ ॥<br>
<br>
देवसद्मप्रतिकृतिप्रतिष्ठाकृत्तु गोचरे ॥ ४९ ॥<br>
<br>
अग्निरुवाच<br>
यमोक्ता नानयंस्तेथ प्रतिष्ठादिकृतं हरेः।<br>
हयशीर्षः प्रतिष्ठार्थं  देवानां ब्रह्मणेऽब्रवीत् ॥ ५० ॥<br>
<br>
इत्यादिमहापुराणे आग्नेये देवालयादिमाहत्म्यवर्णनं नाम अष्टत्रिंशोऽध्यायः॥<br>
