<span style="font-size: 14pt; line-height: 200%"><br>
भगवानुवाच<br>
वक्ष्याम्यन्यप्रकारेण लिङ्गमानादिकं श्रृणु। <br>
वक्ष्ये लवणजं लिङ्गं घृतजं बुद्धिवर्द्धनम् ॥ १॥<br>
भूतये वस्त्रलिङ्गन्तु लिङ्गन्तात्‌कालिकं विदुः। <br>
पक्कापक्वं मृण्मयं स्यादपक्कात् पक्क्जं वरम् ॥ २ ॥<br>
ततो दारुमयं पुण्यं दारुजात् शैलजं वरम्। <br>
शैलाद्वरं तु मुक्ताजं ततो लौहं सुवर्णजम् ॥ ३ ॥<br>
राजतं कीर्त्तितं ताम्रं पैत्तलं भुक्तिमुक्तिदम्। <br>
रङ्गजं रसलिङ्गञ्च भुक्तिमुक्तिप्रदं वरम् ॥ ४ ॥<br>
रसजं रसलोहादिरत्नगर्भन्तु वर्धयेत्। <br>
मानादि नेष्टं सिद्धादि स्थापितेथ स्वयम्भुवि ॥ ५ ॥<br>
वामे च स्वेच्छया तेषां पीठप्रासादकल्पना। <br>
पूजयेत् सूर्य्यविम्बस्थं दर्पणे प्रतिविम्बितम् ॥ ६ ॥<br>
पूज्यो हरस्तु सर्वत्र लिङ्गे पूर्णार्च्चनं भवेत्। <br>
हस्तोत्तरविधं शैलं दारुजं तद्वदेव हि ॥ ७ ॥<br>
चलमङ्गुलमानेन द्वारगर्भकरैः स्थितम् । <br>
अङ्गुलाद् गृहलिङ्गं स्याद्यावत् पञ्चदशाङ्गुलम् ॥ ८ ॥<br>
द्वारमानात् त्रिसङ्ख्याकं नवधा गर्भमानतः। <br>
नवधा गर्भमानेन लिङ्गन्धाम्नि च पूजयेत् ॥ ९ ॥<br>
एवं लिङ्गानि षट्‌त्रिंशत् ज्ञेयानि ज्येष्ठमानतः। <br>
मध्यमानेन षट्‌त्रिंशत् षट्‌त्रिशदधमेन च ॥ १० ॥<br>
इत्थमैक्येन लिङ्गानां शतमष्टोत्तरं भवेत्। <br>
एकाङ्गुलादिपञ्चान्तं कन्यसञ्चलमुच्यते ॥ ११ ॥<br>
षडादिदशपर्यन्तञ्चलं लिङ्गञ्च मध्यमम्। <br>
एकादशाङ्गुलादि स्यात् ज्येष्ठं पञ्चदशान्तकम् ॥ १२ ॥<br>
षडङ्गुलं महारत्नै रत्नैरन्यैर्न्नवाङ्गुलम्। <br>
रविभिर्हेमभारोत्थं लिङ्गं शेषैस्त्रिपञ्चभिः ॥ १३ ॥<br>
षोडशांशे च वेदांशे युगं लुप्त्वोर्ध्वदेशतः। <br>
द्वात्रिंशत्‌षोडशांशांश्च कोणयोस्तु विलोपयेत् ॥ १४ ॥<br>
चतुर्निवेशनात् कण्ठो विंशतिस्त्रियुगैस्तथा। <br>
पार्श्वाभ्यां तु विलुप्ताभ्यां चललिङ्गं भवेद्वरम् ॥ १५ ॥<br>
धाम्नो युगर्त्तुनागांशैर्द्वारं हीनादितः क्रमात्। <br>
लिङ्गद्वारोच्छयादर्वाग् भवेत् पादोनतः क्रमात् ॥ १६ ॥<br>
गर्भार्द्धेनाधम लिङ्गं भूतांशैः स्यात् त्रिभिर्वरम्। <br>
तयोर्मध्ये च सूत्राणि सप्त सम्पातयेत् समम् ॥ १७ ॥<br>
एवं स्युर्नव सूत्राणि भूतसूत्रैश्च मध्यमम्। <br>
द्व्यन्तरो वामवामश्च लिङ्गनां दीर्घता नव ॥ १८ ॥<br>
हस्ताद्विवर्द्धते हस्तो यावत्स्युर्न्नव पाणयः। <br>
हीनमध्योत्तमं लिङ्गं त्रिविधं त्रिविधात्मकम् ॥ १९ ॥<br>
एकैकलिङ्गमद्येषु त्रीणी च पादशः। <br>
लिङ्गानि घटयेद्धीमान् षटसु चाश्टोत्तरेषु च ॥ २० ॥<br>
स्थिरदीर्घप्रमेयात्तु द्वारगर्भकरात्मिका। <br>
भागेशञ्चाप्यमीशञ्च देवेज्यन्तुल्यसंज्ञितम् ॥ २१ ॥<br>
चत्वारि लिङ्गरुपाणि विष्कम्बेण तु लक्षयेत्। <br>
दीर्घमायान्वितं कृत्वा लिङ्गं कुर्य्यात् त्रिरूपकम् ॥ २२ ॥<br>
चतुरष्टाष्टवृत्तञ्च तत्तवत्रयगुणात्मकम् । <br>
लिङ्गानामीप्सितं दैर्ध्यं तेन कृत्वा ङ्गुलानि वै ॥ २३ ॥<br>
ध्वजाद्यायैः सुरैर्भूतैः शिखिभिर्व्वा हरेत् कृतिम्। <br>
तान्यङ्गुलानि चच्छेषं लक्षयेच्च शुभाशुभम् ॥ २४ ॥<br>
ध्वजाद्या ध्वजसिंहेभवृषा श्रेष्ठाः परे शुभाः। <br>
खरेषु षड्‌जगान्धारपञ्चमाः शुभदायकाः ॥ २५ ॥<br>
भूतेषु च शूबा भूः स्यादग्निष्वाहवनीयकः। <br>
उत्तायामस्य चार्द्धाशे नागांशैर्भाजिते क्रमात् ॥ २६ ॥<br>
रसभूतां शषष्ठांशत्र्यंशाधिकशरैर्भवेत्। <br>
आढ्यानाध्यसुरेज्यार्कतुल्यानाञ्चतुरस्रता ॥ २७ ॥<br>
पञ्चमं वर्द्धमानाख्यं व्यासान्नाहप्रवृद्धितः। <br>
द्विधा भेदा बहून्यत्र वक्ष्यन्ते विश्वकर्म्मतः ॥ २८ ॥<br>
आढ्यादीनां त्रिधा स्थौल्याद्यवधूतं तदष्यथ ।<br>
त्रिधा हस्ताकज्जिनाख्यञ्च युक्तं सर्वसमेन च ॥ २९<br>
पञ्चविंशतिलिङ्गानि नाद्ये देवार्च्चिते तथा। <br>
पञ्चसप्तभिरेकत्वाज्जिनैर्भक्तैर्भवन्ति ॥ ३० ॥<br>
चतुर्दशसहस्त्राणि चतुर्दशशतानि च। <br>
एवमष्टाङऱ्गुलविस्तारो नवैककरगर्भतः ॥ ३१<br>
तेषां कोणार्द्धकोणस्थैश्चिन्त्यात् कोणानि सूत्रकैः।<br>
विस्तारं मध्यतः कृत्वा स्थाप्यं वा मध्यतस्त्रयम् ॥ ३२ ॥<br>
विभागादूद्‌र्ध्वमष्टास्रो द्व्यष्टास्रः स्याच्छिवांशकः।<br>
पादाज्जान्तको ब्रह्मा नाभ्यन्तो विष्णुरित्यतः ॥ ३३ ॥<br>
मूद्‌र्ध्वान्तो भूतभागेशो व्यक्तेऽव्यक्ते च तद्वति। <br>
पञ्चलिङ्गव्यवस्थायां शिरो वर्त्तुलमुच्यते ॥ ३४ ॥<br>
छत्राभं कुक्कुटाभं वा बालेन्दुप्रतिमाकृतिः । <br>
एकैकस्य चतुर्भेदैः काम्यभेदात् फलं वदे ॥ ३५ ॥<br>
लिङ्गमस्तकविस्तारं वसुभक्तन्तु कारयेत्। <br>
आद्यभागं चतुर्द्धा तु विस्तारोच्छायतो भजेत् ॥ ३६ ॥<br>
चत्वारि तत्र सूत्राणि भागभागानुपातनात्। <br>
पुण्डरीकन्तु भागेन विशालाख्यं विलोपनात् ॥ ३७ ॥<br>
त्रिशातनात्तु श्रीवत्सं शत्रुकृद्वेदलोपनात्। <br>
शिरः सर्वसमे श्रेष्ठं कुक्कुटाभं सुराह्वये ॥ ३८ ॥<br>
चतुर्भागात्मके लिङ्गे त्रपुषं द्वयलोपनात्। <br>
अनाद्यस्य शिरः प्रोक्तमर्द्धचन्द्रं शिरः श्रृणु ॥ ३९ ॥<br>
अंशात् प्रान्ते युगांशैश्च त्वेकहान्यामृताक्षकम् । <br>
पूर्णवालेन्दुकुमुदं द्वित्रिवेदक्षयात् क्रमात् ॥ ४० ॥<br>
चतुस्त्रिरेकवदनं सुखलिङ्गमतः श्रृणु। <br>
पूजाभागं प्रकर्त्तव्यं मर्त्त्यग्निपदकल्पितम् ॥ ४१ ।<br>
अर्क्काशंपूर्ववत् त्यक्त्वा षट स्थानानि विवर्त्तयेत्। <br>
शिरोन्नतिः प्रकर्त्तव्या ललाटं नासिका ततः ॥ ४२ ॥<br>
वदनं चिवुकं ग्रीवा युगभागैर्भुजाक्षिभिः। <br>
कराभ्यां मुकुलीकृत्य प्रतिमायाः प्रमाणतः ॥ ४३ ॥<br>
मुखं प्रति समः कार्या विस्तारादष्टमांशतः। <br>
चतुर्मुखं मया प्रोक्तं त्रिमुखञ्चोच्यते श्रृणु ॥ ४४ ॥<br>
कर्णपादाधिकास्तस्य ललाटादीनि निर्दिशेत्। <br>
भुजौ चतुर्भिर्भागैम्तु कर्त्तव्यौ पञ्चिमोर्जितम् ॥ ४५ ॥<br>
विस्तरादष्टमांशेन मुखानां प्रतिनिर्गमः। <br>
एकवक्त्रं तथा कार्य्यं पूर्वस्यां सौम्यलोचनम् ॥ ४६ ॥<br>
ललाटनासिकावक्त्रग्नीवायाञ्च विवर्त्तयेत्। <br>
भुजाच्च पञ्चमांशेन भुजहीनं विवर्तयेत् ॥ ४७ ॥<br>
विस्तारस्य षडंशेन मुखैर्निर्गमनं हितम्। <br>
सर्वषां मुखलिङ्गानां त्रपुषं वाथ कुक्कुटम् ॥ ४८ ॥<br>
<br>
इत्यादिमहापुराणे आग्नेये व्यक्ताव्यक्तलक्षणं नाम चतुःपञ्चाशत्तमोऽध्यायः ।<br>
</span>
