<span style="font-size: 14pt; line-height: 200%"><br>
अग्निरुवाच<br>
प्रियव्रतोत्तानपादौ मनोः स्वायम्भुवात्सुतौ  ।१८.००१<br>
अजीजनत्स तां कन्यां शतरूपां तपोन्विताम्(३)  ॥१८.००१<br>
<small><small>टिप्पणी<br>
३ अजीजनत्सुतां कन्यां सद्रूपाञ्च तपोन्वितामिति ग, चिह्नितपुस्तकपाठः । अजीजनत्सुतां कन्यां शतरूपां तपोन्वितामिति ङ,चिह्नितपुस्तकपाठः</small></small><br>
काम्यां(१) कर्दमभार्यातः सम्राट्कुक्षिर्विराट्प्रभुः  ।१८.००२<br>
सुरुच्यामुत्तमो जज्ञे पुत्र उत्तानपादतः  ॥१८.००२<br>
सुनीत्यान्तु ध्रुवः पुत्रस्तपस्तेपे स कीर्तये  ।१८.००३<br>
ध्रुवो वर्षसहस्राणि त्रीणि दिव्यानि हे मुने  ॥१८.००३<br>
तस्मै प्रीतो हरिः प्रादान्मुन्यग्रे स्थानकं स्थिरम्(२)  ।१८.००४<br>
श्लोकं पपाठ ह्युशना वृद्धिं दृष्ट्वा स तस्य च  ॥१८.००४<br>
अहोऽस्य तपसो वीर्यमहो श्रुतमहोद्भुतम्  ।१८.००५<br>
यमद्य(३) पुरतः कृत्वा ध्रुवं सप्तर्षयः स्थिताः  ॥१८.००५<br>
तस्मात्शिष्टिञ्च(४) भव्यञ्च ध्रुवाच्छम्भुर्व्यजायत  ।१८.००६<br>
शिष्टेराधत्त(५) सुछाया पञ्च पुत्रानकल्मषान्  ॥१८.००६<br>
रिपुं रिपुञ्जयं रिप्रं वृकलं वृकतेजसम्  ।१८.००७<br>
रिपोराधत्त बृहती चाक्षुषं सर्वतेजसम्  ॥१८.००७<br>
अजीजनत्पुष्करिण्यां वीरिण्यां चाक्षुषो मनुम्  ।१८.००८<br>
मनोरजायन्त दश नड्वलायां सुतोत्तमाः  ॥१८.००८<br>
ऊरुः(६) पूरुः शतद्युम्नस्तपस्वी सत्यवाक्कविः  ।१८.००९<br>
अग्निष्टुरतिरात्रश्च सुद्युम्नश्चातिमन्युकः  ॥१८.००९<br>
ऊरोरजनयत्पुत्रान् षडग्नेयो महाप्रभान्  ।१८.०१०<br>
अङ्गं सुमनसं स्वातिं क्रतुमङ्गिरसङ्गयम्  ॥१८.०१०<br>
अङ्गात्सुनीथापत्यं वै वेणमेकं व्यजायत  ।१८.०११<br>
<small><small>टिप्पणी<br>
१ काम्या इति ग, ङ, चिह्नितपुस्तकद्वयपाठः<br>
२ स्थानमुत्तममिति ङ, चिह्नितपुस्तकपाठः<br>
३ यदत्र इति ङ, चिह्नितपुस्तकपाठः<br>
४ तस्मात्श्लिष्टिञ्च इति ग, घ, चिह्नितपुस्तकद्वयपाठः<br>
५ श्लिष्टेआराधत्त इति ख, घ, चिह्नितपुस्तकद्वयपाठः<br>
६ उरूरिति ख,ग, ङ, चिह्नितपुस्तकत्रयपाठः</small></small><br>
अरक्षकः पापरतः स हतो मुनिभिः कुशैः  ॥१८.०११<br>
प्रजार्थमृषयोथास्य ममन्थुर्दक्षिणं करं  ।१८.०१२<br>
वेणस्य मथितो पाणौ सम्बभूव पृथुर्नृपः  ॥१८.०१२<br>
तं दृष्ट्वा मुनयः प्राहुरेष वै मुदिताः प्रजाः  ।१८.०१३<br>
करिष्यति महातेजा यशश्च प्राप्स्यते महत् ॥१८.०१३<br>
स धन्वी कवची जातस्तेजसा निर्दहन्निव  ।१८.०१४<br>
पृथुर्वैण्यः प्रजाः सर्वा ररक्ष क्षेत्रपूर्वजः  ॥१८.०१४<br>
राजसूयाभिषिक्तानामाद्यः(१) स पृथिवीपतिः  ।१८.०१५<br>
तस्माच्चैव समुत्पन्नौ निपुणौ सूतमागधौ  ॥१८.०१५<br>
तत्स्तोत्रञ्चक्रतुर्वीरौ राजाभूज्जनरञ्जनात् ।१८.०१६<br>
दुग्धा गौस्तेन शस्यार्थं प्रजानां जीवनाय च  ॥१८.०१६<br>
सह देवैर्मुनिगणैर्गन्धर्वैः साप्सरोगणैः  ।१८.०१७<br>
पितृभिर्दानवैः सर्पैर्वीरुद्भिः पर्वतैर्जनैः  ॥१८.०१७<br>
तेषु तेषु च पात्रेषु दुह्यमाना वसुन्धरा  ।१८.०१८<br>
प्रादाद्यथेप्सितं क्षीरन्तेन प्राणानधारयत् ॥१८.०१८<br>
पृथोः पुत्रौ तु धर्मज्ञौ जज्ञातेऽन्तर्द्धिपालितौ  ।१८.०१९<br>
शिखण्डिनी हविर्धानमन्तर्धानात्व्यजायत  ॥१८.०१९<br>
हविर्धानात्षडाग्नेयी धिषणाजनयत्सुतान्  ।१८.०२०<br>
प्राचीनबर्हिषं शुक्रं(२) गयं कृष्णं व्रजाजिनौ  ॥१८.०२०<br>
प्राचीनाग्राः कुशास्तस्य पृथिव्यां यजतो यतः  ।१८.०२१<br>
प्राचीनबर्हिर्भगवान्महानासीत्प्रजापतिः  ॥१८.०२१<br>
सवर्णाधत्त(३) सामुद्री दश प्राचीनबर्हिषः  ।१८.०२२<br>
<small><small>टिप्पणी<br>
१ राजसूयाभिव्यक्तानामाद्य इति ख,चिह्नितपुस्तकपाठः<br>
२ शुभ्रमिति ग,चिह्नितपुस्तकपाठः<br>
३ सुवर्णाधत्त इति ग, चिह्नितपुस्तकपाठः</small></small><br>
सर्वे प्रचेतसो नाम धनुर्वेदस्य पारगाः  ॥१८.०२२<br>
अपृथग्धर्मचरणास्ते तप्यन्त महत्तपः  ।१८.०२३<br>
दशवर्षसहस्राणि समुद्रसलिलेशयाः  ॥१८.०२३<br>
प्रजापतित्वं सम्प्राप्य तुष्टा विष्णोश्च निर्गताः  ।१८.०२४<br>
भूः खं व्याप्तं हि तरुभिस्तांस्तरूनदहंश्च ते  ॥१८.०२४<br>
मुखजाग्निमरुद्भ्यां च दृष्ट्वा चाथ द्रुमक्षयम्  ।१८.०२५<br>
उपगम्याब्रवीदेतान् राजा सोमः प्रजापतीन्  ॥१८.०२५<br>
कोपं यच्छत दास्यन्ति कन्यां वो मारिषां वराम्  ।१८.०२६<br>
तपस्विनो मुनेः कण्डोः(१) प्रम्लोचायां ममैव च  ॥१८.०२६<br>
भविष्यं जानता सृष्टा भार्या वोऽस्तु कुलङ्करी  ।१८.०२७<br>
अस्यामुत्पत्स्यते दक्षः प्रजाः संवर्धयिष्यति  ॥१८.०२७<br>
प्रचेतसस्तां जगृहुर्दक्षोस्याञ्च ततोऽभवत् ।१८.०२८<br>
अचरांश्च चरांश्चैव द्विपदोथ चतुष्पदः  ॥१८.०२८<br>
स सृष्ट्वा मनसा(२) दक्षः पश्चादसृजत स्त्रियः  ।१८.०२९<br>
ददौ स दश धर्माय कश्यपाय त्रयोदश  ॥१८.०२९<br>
सप्ताविंशति सोमाय चतस्त्रोऽरिष्टनेमिने  ।१८.०३०<br>
द्वे चैव बहुपुत्राय द्वे चैवाङ्गिरसे अदात्(३)  ॥१८.०३०<br>
तासु देवाश्च नागाद्या मैथुनान्मनसा पुरा  ।१८.०३१<br>
धर्मसर्गम्प्रवक्ष्यामि दशपत्नीषु धर्मतः  ॥१८.०३१<br>
विश्वेदेवास्तु विश्वायाः साध्यान् साध्या व्यजायत  ।१८.०३२<br>
मरुत्त्वया मरुत्त्वन्तो वसोस्तु वसवोऽभवन्  ॥१८.०३२<br>
भानोस्तु भानवः पुत्रा मुहूर्तास्तु मुहूर्तजाः  ।१८.०३३<br>
<small><small>टिप्पणी<br>
१ कण्ठोरिति ग, चिह्नितपुस्तकपाठः कर्णोरिति ङ,चिह्नितपुस्तकपाठः<br>
२ स दृष्ट्वा मनसा इति ख, ग, चिह्नितपुस्तकपाठः<br>
३ द्वे चैव भाण्डवे तत इति ग, चिह्नितपुस्तकपाठः</small></small><br>
सम्बाया(१) धर्मतो घोषो नागवीथी(२) च यामिजा  ॥१८.०३३<br>
पृथिवीविषयं सर्वमरुन्धत्यां व्यजायत  ।१८.०३४<br>
सङ्कल्पायास्तु सङ्कल्पा इन्दोर्नक्षत्रतः सुताः  ॥१८.०३४<br>
आपो ध्रुवञ्च सोमञ्च धरश्चैवानिलोनलः(३)  ।१८.०३५<br>
प्रत्यूषश्च प्रभावश्च वसवोष्टौ च नामतः  ॥१८.०३५<br>
आपस्य पुत्रो वैतण्ड्यः श्रमः शान्तो मुनिस्तथा  ।१८.०३६<br>
ध्रुवस्य कालो लोकान्तो वर्चाः सोमस्य वै सुतः  ॥१८.०३६<br>
धरस्य पुत्रो द्रविणो(४) हुतहव्यवहस्तथा  ।१८.०३७<br>
मनोहरायाः शिशिरः प्राणोथ रमणस्तथा(५)  ॥१८.०३७<br>
पुरोजवोनिलस्यासीदविज्ञातोऽनलस्य च  ।१८.०३८<br>
अग्निपुत्रः कुमारश्च शरस्तम्बे व्यजायत  ॥१८.०३८<br>
तस्य शाखो विशाखश्च नैगमेयश्च पृष्टजः  ।१८.०३९<br>
कृत्तिकातः कार्त्तिकेयो यतिः सनत्कुमारकः(६)  ॥१८.०३९<br>
प्रत्यूषाद्देवलो जज्ञे विश्वकर्मा प्रभावतः  ।१८.०४०<br>
कर्ता शिल्पसहस्राणां त्रिदशानाञ्च वर्धकिः  ॥१८.०४०<br>
मनुष्याश्चोप्जीवन्ति शिल्पं वै भूषणादिकं  ।१८.०४१<br>
सुरभी(७) कश्यपाद्रुद्रानेकादश विजज्ञुषी  ॥१८.०४१<br>
महादेवप्रसादेन तपसा भाविता सती  ।१८.०४२<br>
<small><small>टिप्पणी<br>
१ लम्बाया इति ग,चिह्नितपुस्तकपाठः<br>
२ नगवीथी इति ख, चिह्नितपुस्तकपाठः<br>
३ धर्मश्चैवानिलोनल इति ख, ग, चिह्नितपुस्तकपाठः<br>
४ धरिष इति ग, चिह्नितपुस्तकपाठः<br>
५ मरणस्तथेति ग, चिह्नितपुस्तकपाठः<br>
६ जातः सनत्कुमारत इति ग, चिह्नितपुस्तकपाठः<br>
७ युवती इति ग, चिह्नितपुस्तकपाठः</small></small><br>
अजैकपादहिर्ब्रघ्नस्त्वष्टा रुद्राश्च सत्तम(१)  ॥१८.०४२<br>
त्वष्टुश्चैवात्मजः श्रीमान्विश्वरूपो महायशाः  ।१८.०४३<br>
हरश्च बहुरूपश्च त्र्यम्बकश्चापराजितः  ॥१८.०४३<br>
वृषाकपिश्च शम्भुश्च कपर्दी रैवतस्तथा  ।१८.०४४<br>
मृगव्याधस्य सर्पश्च कपाली दश चैककः  ।१८.०४४<br>
रुद्राणां च शतं लक्षं यैर्व्याप्तं सचराचरं  ॥१८.०४४<br>
<small><small>१ सप्तम इति ख ङ, चिह्नितपुस्तकपाठः</small></small><br>
इत्यादिमाहापुराणे आग्नेये जगत्सर्गवर्णनं नाम अष्टादशोऽध्यायः<br>
<br>
<br>
<br>
</span>
