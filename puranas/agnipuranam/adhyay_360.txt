अग्निरुवाच<br>
स्वर्गादिनामलिङ्गो यो हरिस्तं प्रवदामि ते ।<br>
स्वः स्वर्गनाकत्रिदिवा द्योदिवौ द्वेत्रिपिष्टपं ॥ ३६०.१ ॥<br>
<br>
देवा वृन्दारका लेखा रुद्राद्या गणदेवताः ।<br>
विद्याधरोऽप्सरोयक्षरक्षोगन्धर्वकिन्नराः ॥ ३६०.२ ॥<br>
<br>
पिशाचो गुह्यकः सिद्धो भूतोऽमी देवयोनयः ।<br>
देवद्विषोऽसुरा दैत्याः सुगतः स्यात्तथागतः ॥ ३६०.३ ॥<br>
<br>
ब्रह्मात्मभूः सुरज्येष्ठो विष्णुर्न्नारायणो हरिः ।<br>
रेवतीशो हली रामः कामः परञ्चशरः स्मरः ॥ ३६०.४ ॥<br>
<br>
लक्ष्मीः पद्मालया पद्मा सर्व्वः सर्व्वेश्वरः शिवः ।<br>
कपर्दोऽस्य जटाजूटः पिनाकोऽजगबन्धनुः ॥ ३६०.५ ॥<br>
<br>
प्रमथाः स्युः पारिषदा मृड़ानी चण्डिकाऽम्बिका ।<br>
द्वैमातुरो गजास्यश्च सेनानीरग्निभूर्गुहः ॥ ३६०.६ ॥<br>
<br>
आखण्डलः सुनासीरः सुत्रामाणो दिवस्पतिः ।<br>
पुलोमजा शचीन्द्राणी देवी तस्य तु वल्लभा ॥ ३६०.७ ॥<br>
<br>
स्यात् प्रासादो वैजयन्तो जयन्तः पाकशासनिः ।<br>
ऐशवतेऽभ्रमातह्गैरावणाभ्रमुवल्लभाः ॥ ३६०.८ ॥<br>
<br>
ह्रादिनी वज्रमस्त्री स्यात् कुलिशम्भिदुरं पविः ।<br>
व्योमयानं विमानोऽस्त्री पीयूषममृतं सुधा ॥ ३६०.९ ॥<br>
<br>
स्यात् सुधर्म्मा देवसभा स्वर्गङ्गा सुरदीर्घिका ।<br>
स्त्रियां बहुष्वप्सरसः स्वर्व्वेश्या उर्व्वशीमुखाः ॥ ३६०.१० ॥<br>
<br>
हाहा ह्हूस्च गन्धर्व्वा अग्निर्वग्निर्धनञ्चयः ।<br>
जातवेदाः कृष्णवर्त्मा आश्रयाशश्च पावकः ॥ ३६०.११ ॥<br>
<br>
हिरण्यरेताः सप्तार्च्चिः शुक्रश्चैवाशुशुक्षणिः ।<br>
शुचिरप्‌पित्तमोर्व्वस्तु वाडबो वडवानलः ॥ ३६०.१२ ॥<br>
<br>
वह्नेर्द्वयोर्ज्वालकीलावर्च्चितिः शिखा स्त्रियां ।<br>
त्रिषु स्फुलिङ्गोऽग्रिकणो धर्म्मराजः परेतराट् ॥ ३६०.१३ ॥<br>
<br>
कालोऽन्तको दण्डधरः श्राद्धेदेवोऽथ राक्षसः ।<br>
कौणपास्रपक्रव्यादा यातुधानश्च नैर्ऋतिः ॥ ३६०.१४ ॥<br>
<br>
प्रचेता वरूणः पाशी स्वसनः स्पर्शनोऽनिलः ।<br>
सदागतिर्मातरिश्वा प्राणो मरुत् समीरणः ॥ ३६०.१५ ॥<br>
<br>
जवो रंहस्तरसी तु लघुक्षिप्रमरन्द्रुतम् ।<br>
सत्वरं चपलं सूर्णमविलम्बितमाशु च ॥ ३६०.१६ ॥<br>
<br>
सततेऽनारताश्रान्तसन्तताविरतानिशं ।<br>
नित्यानवलरताजस्रमप्यथातिशयो भरः ॥ ३६०.१७ ॥<br>
<br>
अतिवेलभृशात्यर्थातिमात्रोद्गाढनिर्भरम् ।<br>
तीव्रैकान्तनितान्तानि गाढवाढदृढानि च ॥ ३६०.१८ ॥<br>
<br>
गुह्यकेशो यक्षराजो राजराजो धनाधिपः ।<br>
स्यात् किन्नरः किंपुरुषस्तुरङ्गवदनो मयुः ॥ ३६०.१९ ॥<br>
<br>
निधिर्न्ना शेवधिर्व्योम त्वभ्रं पुष्करमम्बरम् ।<br>
द्योदिवौ चान्तरीक्षं खं काष्ठाशाककुभो दिशः ॥ ३६०.२० ॥<br>
<br>
अभ्यन्तरन्त्वन्तरालञ्चक्रवाड़न्तु मण्डलं ।<br>
तडित्वान् वारिदो मेघस्तनयित्नुर्वलाहकः ॥ ३६०.२१ ॥<br>
<br>
कादम्बिनी मेधमाला स्तनितं गर्जितं तथा ।<br>
शम्पाशतह्नदाह्नादिन्यैरावत्यः क्षणप्रभाः ॥ ३६०.२२ ॥<br>
<br>
तडित्सौदामिनी विद्युच्चञ्चला चपलाऽपि च ।<br>
स्फूर्जथुर्व्वज्रनिष्पेषो वृष्टिघातस्त्ववग्रहः ॥ ३६०.२३ ॥<br>
<br>
धारा सम्पात् आशारः शीकरोऽम्बुकणाः स्मृताः ।<br>
वर्षोपलस्तु करका मेघच्छन्नेऽह्नि दुर्द्दिनं ॥ ३६०.२४ ॥<br>
<br>
अन्तर्धा व्यवधा पुंसि त्वन्तर्द्धिंरपवारणं ।<br>
अपिधानतिरोधानपिधानच्छनानि च ॥ ३६०.२५ ॥<br>
<br>
अब्जो जैवातृकः सोमो ग्लौर्मृगाङ्कः कलानिधिः ।<br>
विधुः कुमुदवन्धुश्च विम्बोऽस्त्री मण्डलं त्रिषु ॥ ३६०.२६ ॥<br>
<br>
कला तु षोडशो भागो भित्तं शकलखण्डके ।<br>
चन्द्रिका कौमुदी ज्योत्स्त्रा प्रसादस्तु प्रसन्नता ॥ ३६०.२७ ॥<br>
<br>
लक्ष्णं लक्ष्मकं चिह्नं शोभा कान्तिद्यु तिश्छविः ।<br>
सुषमा परमा शोभा तुषारस्तुहिनं हिमं ॥ ३६०.२८ ॥<br>
<br>
अवश्यायस्तु नीहारः प्रालेयः शिशिरो हिमः ।<br>
नक्षत्रमृक्षं भन्तारा तारकाप्युडु वा स्त्रियां ॥ ३६०.२९ ॥<br>
<br>
गुरुर्जीव आङ्गिरस उशना भार्गवः कविः ।<br>
विधुन्तुदस्तमो राहुर्ल्लग्नं राश्युदयः स्मृतः ॥ ३६०.३० ॥<br>
<br>
सप्तर्षयो मरीच्यत्रिमुखाश्चित्रशिखण्डिनः ।<br>
इरिदश्वव्रध्नपूषद्युमणिर्म्मिहिरो रविः ॥ ३६०.३१ ॥<br>
<br>
परिवेषस्तु परिधिरुपसूर्य्यकमण्डले ।<br>
किरणोऽस्नमयूखांशुगभस्तिघृणिधूष्णयः ॥ ३६०.३२ ॥<br>
<br>
भानुः करो मरीचिः स्त्रीपुंसयोर्दीधितिः स्त्रियां ।<br>
स्युः प्रभा रुग्रुचिस्त्विड्‌भाभाश्छविद्युतिदीप्तयः ॥ ३६०.३३ ॥<br>
<br>
रोचिः शोचिरुभे क्लीवे प्रकाशो द्योत आतपः ।<br>
कोष्णं कवोष्णं मन्दोष्णं कदुष्णं त्रिषु तद्वति ॥ ३६०.३४ ॥<br>
<br>
तिग्मं तीक्ष्णं खरं तद्वद्‌दिष्टोऽनेहा च कालकः ।<br>
घस्रो दिनाहनी चैध सायंसन्ध्या पितृप्रसूः ॥ ३६०.३५ ॥<br>
<br>
प्रत्यूषोऽहर्मुखं कल्यमुषःप्रत्यूषसी अपि । <br>
प्राह्वापराद्वमध्याह्णास्त्रिसन्ध्यमथ शर्व्वरी ॥ ३६०.३६ ॥<br>
<br>
यामी तमी तमिस्रा च ज्यौत्स्नी चन्द्रिकयान्विता ।<br>
आगामिवर्त्तमानाहर्युक्तायां निशि पक्षिणी ॥ ३६०.३७ ॥<br>
<br>
अर्द्धरात्रानिशीथौ द्वौ प्रदोषो रजनीमुखं ।<br>
स पर्व्वसन्धिः प्रतिपत्पञ्चदश्योर्यदन्तरम् ॥ ३६०.३८ ॥<br>
<br>
पक्षान्तौ पञ्चदश्यौ द्वे पौर्णमासी तु पूर्णिमा ।<br>
कलाहिने सानुमतिः पूर्णे राका निशाकरे ॥ ३६०.३९ ॥<br>
<br>
अमावास्या त्वमावस्या दर्शः सूर्य्येन्दुसङ्गमः ।<br>
सा दृष्टेन्दुः सिनीवाली सा नष्टेन्दुकला हुहूः ॥ ३६०.४० ॥<br>
<br>
संवर्त्तः प्रलयः कल्पः क्षयः कल्पान्त इत्यपि ।<br>
कलुषं वृजिनैनो।़घमंहोदुरितदुष्कृतम् ॥ ३६०.४१ ॥<br>
<br>
स्याद्धर्म्ममस्त्रियां पुण्यश्रेयसी सुकृतं वृषः ।<br>
मुत्प्रीतिः प्रमदो हर्षः प्रमोदामोदसम्मदाः ॥ ३६०.४२ ॥<br>
<br>
स्यादानन्दथुरानन्दः शर्म्मशातसुखानि च ।<br>
श्वाश्रेयसं शिवं भद्रं कल्याणं मड्गलं शुभम् ॥ ३६०.४३ ॥<br>
<br>
भावुकं भविकं भव्यं कुशलं क्षेममस्त्रियां ।<br>
दैवं दिष्टं भागधेयं भाग्यं स्त्री नियतिर्व्विधिः ॥ ३६०.४४ ॥<br>
<br>
क्षेत्रज्ञ आत्मा पुरुषः प्रधानं प्रकृतिः स्त्रियां ।<br>
दैवं दिष्टं भागधेयं भाग्यं स्त्री नियतिर्व्विधिः ॥ ३६०.४५ ॥<br>
<br>
चित्तन्तु चेतो हृदयं स्वान्तं हृन्मानसम्मनः ।<br>
बुद्धिर्म्मनीषा विषणा धीः प्रज्ञा शेमुषी मतिः ॥ ३६०.४६ ॥<br>
<br>
प्रेक्षोपलब्धिश्चित्सम्बित्प्रतिपज्ज्ञप्तिचेतनाः ।<br>
धीर्धारणावती मेधा सङ्कल्पः कर्म्म मानसं ॥ ३६०.४७ ॥<br>
<br>
सङ्‌ख्या विचारणा चर्च्चा विचिकित्सा तु संशयः ।<br>
अध्याहारस्तर्क्क ऊहः समौ निर्णयनिश्चयौ ॥ ३६०.४८ ॥<br>
<br>
मिथ्यादृष्टिर्नाम्तिकता भ्रान्तिर्म्मिथ्यामतिर्भ्रमः ।<br>
अङ्गीकाराभ्युपगमप्रतिश्रवसमाधयः ॥ ३६०.४९ ॥<br>
<br>
मोक्षे धीर्ज्ञानमन्यत्र विज्ञानं शिल्पशास्त्रयोः ।<br>
मुक्तिः कैवल्यनिर्व्वाणश्रेयोनिः श्रेयसामृतं ॥ ३६०.५० ॥<br>
<br>
मोक्षोऽपवर्गोथाज्ञानमविद्याहम्मतिः स्त्रियां ।<br>
विमर्दोत्थे परिमलो गन्धे जनमनोहरे ॥ ३६०.५१ ।.<br>
<br>
आमोदः सोऽतिनिर्हारी सुरभिर्घ्राणतर्पणः ।<br>
शुक्लशुभ्रशुचिश्येतविशदश्वेतपाण्डराः ॥ ३६०.५२ ॥<br>
<br>
अवदातः सितो गौरो बलक्षो धवलोऽर्ज्जुनः ।<br>
हरिणाः पाण्डुरः पाण्डुरीषत्पाण्डुस्तु धूसरः ॥ ३६०.५३ ॥<br>
<br>
कृष्णे नीलासितश्यामकालश्यामलमेचकाः ।<br>
पीतो गौरो हरिद्राभः पालाशो परितो हरित् ॥ ३६०.५४ ॥<br>
<br>
रोहितो लोहितो रक्तः शोणः कोकनदच्छविः ।<br>
अचव्यक्तरागस्त्वरुमः श्वेतरक्तस्तु पाटलः ॥ ३६०.५५ ॥<br>
<br>
श्यावः स्यातकपिशो धूम्रधूमलौ कृष्णलोहिते ।<br>
क्कड़ारः कपिलः पिड्गपिशङ्गौ कद्रुपिङ्गलौ ॥ ३६०.५६ ॥<br>
<br>
चित्रं विर्म्मीरकल्माषशवलैताश्च कर्व्वुरे ।<br>
व्याहार उक्तिर्लपितमपभ्रंशोऽपशब्दकः ॥ ३६०.५७ ॥<br>
<br>
तिङ्‌सुवन्तवयो वाक्यं क्रिया वा कारकान्विता ।<br>
इतिहासः पुरावृत्तं पुराणं पञ्चलक्षणं ॥ ३६०.५८ ॥<br>
<br>
आख्यातिकोपलब्धार्था प्रबन्धः कल्पना कथा ।<br>
समाहारः संग्रहस्तु प्रवह्लिका प्रहेलिका ॥ ३६०.५९ ॥<br>
<br>
समस्या तु समासार्था स्मृतिस्तु धर्म्मसंहिता ।<br>
आख्याह्वे चाभिधानञ्च वार्त्ता वृत्तान्त ईरितः ॥ ३६०.६० ॥<br>
<br>
हूतिराकारणाह्वानमुपन्यासस्तु वाङ्‌मुखं ।<br>
विवादो व्यवहारः स्यात् प्रतिवाक्योत्तरे समे ॥ ३६०.६१ ॥<br>
<br>
उपोद्घात उदाहारो ह्यथ मिथ्याभिसंशनम् ।<br>
अभिशापो यशः कीर्त्तिः प्रश्नः पृच्छानुयोगकः ॥ ३६०.६२ ॥<br>
<br>
आम्रेडितं द्विस्त्रिरुक्तं कुत्सानिन्दे च गर्हणे ।<br>
स्यादाभाषणमालापः प्रलापोऽनर्थकं वचः ॥ ३६०.६३ ॥<br>
<br>
अनुलापो मुहुर्भाषा विलापः परिदेवनं ।<br>
विप्रलापो विरोधोक्तिः संलापो भापणं मिथः ॥ ३६०.६४ ॥<br>
<br>
सुप्रलापः सुवचनमपलापस्तु निह्नवः ।<br>
उषती वागकल्याणी सङ्गतं हृदयङ्गमं ॥ ३६०.६५ ॥<br>
<br>
अत्यर्थमधुरं सान्त्वमबद्धं स्यादनर्थकं ।<br>
निष्ठुराश्लीलपरुषं ग्राम्यं वै सूनृतं प्रिये ॥ ३६०.६६ ॥<br>
<br>
सत्यं तथ्यमृतं सम्यङ्नादनिस्वाननिस्वनाः ।<br>
आरवारावसंरावविरावा अथ मर्म्मरः ॥ ३६०.६७ ॥<br>
<br>
स्वनिते वस्त्रपर्णानां भूषणानान्तु शिञ्जितं ।<br>
वीणाया निक्कणः क्काणः तिरश्चां वाशितं रुतं ॥ ३६०.६८ ॥<br>
<br>
कोलाहलः कलकलो गीतं गानमिमे समे ।<br>
स्त्री प्रतिश्रुत् प्रतिध्वाने तन्त्रीकण्ठान्निसादकः ॥ ३६०.६९ ॥<br>
<br>
काकली तु कले सूक्ष्मे ध्वनौ तु मधुरास्फुटे ।<br>
कलो मन्द्रस्तु गम्भीरे तारोऽत्युच्चैस्त्रयस्त्रिषु ॥ ३६०.७० ॥<br>
<br>
समन्वितलयस्त्वेकतालो वीणा तु वल्लकी ।<br>
विपञ्ची सा तु तन्त्रीभिः सप्तभिः परिवादिनी ॥ ३६०.७१ ॥<br>
<br>
ततं वीणादिकं वाद्यमानद्धं मुरजादिकं ।<br>
वंश्यादिकन्तु शुषिरं कांस्यतालादिकं घनं ॥ ३६०.७२ ॥<br>
<br>
चतुर्व्विधमिदं वाद्यं वादित्राताद्यनामकं ।<br>
मृदङ्गा मुरजा भेदास्त्वङ्क्यालिङ्ग्योऽर्द्धकास्त्रयः ॥ ३६०.७३ ॥<br>
<br>
स्याद्यशःपटहो ढक्का भेर्य्यामानकदुन्दुभिः ।<br>
आनकः भेदा झर्झरीडिण्डिमादयः ॥ ३६०.७४ ॥<br>
<br>
मर्द्दलः पणवस्तुल्यौ क्रियामानन्तु तालकः ।<br>
लयः साम्यं ताण्डवन्तु नाट्यं लास्यञ्च नर्त्तनं ॥ ३६०.७५ ॥<br>
<br>
तौर्य्यत्रिकं नृत्यगीतवाद्यं नाट्यमिदं त्रयम् ।<br>
राजा भट्टारको देवः साभिषेका च देव्यपि ॥ ३६०.७६ ॥<br>
<br>
श्रृङ्गरवीरकरुणाद्भुतहास्यभयानकाः ।<br>
वीभत्सरौद्रे च रसाः श्रृङ्गारः शुचिरुज्ज्वलः ॥ ३६०.७७ ॥<br>
<br>
उत्साहवर्द्धनो वीरः कारुण्यं करुणा घृणा ।<br>
कृपा दया चानुकम्पाऽप्यनुक्रोशोऽप्यथो हसः ॥ ३६०. ७८ ॥<br>
<br>
हासो हास्यञ्च बीभत्सं विकृतं त्रिष्विदं द्वयं ।<br>
विस्मयोऽद्भुतमाश्चर्य्यं चित्रमप्यथ भैरवं ॥ ३६०.७९ ॥<br>
<br>
दारुणं भीषणं भीष्मं घोरं भीमं भयानकं ।<br>
भयङ्करं प्रतिभयं रौद्रस्तुग्रममी त्रिषु ॥ ३६०.८० ॥<br>
<br>
चतुर्द्दश दरत्रासौ भीतिर्भीः साध्वसम्भयं ।<br>
विकारो मानसो भावोऽनुभावो भावबोधनः ॥ ३६०.८१ ॥<br>
<br>
गर्व्वोऽभिमानोऽहङ्कारो मानश्चित्तसमुन्नतिः ।<br>
अनादरः परिभवः परिभावस्तिरस्क्रिया ॥ ३६०.८२ ॥<br>
<br>
व्रीडा लज्जा त्रपा ह्राः स्यादभिध्यानं धने स्पृहा ।<br>
कौतूहलं कौतुकञ्च कुतुकञ्च कुतूहलं ॥ ३६०.८३ ॥<br>
<br>
स्त्रीणं विलासविव्वोकविभ्रमा ललितन्तथा ।<br>
हेला लीलेत्यमी हावाः क्रियाः श्रृङ्गारभावजाः ॥ ३६०.८४ ॥<br>
<br>
द्रवकेलिपरीहासाः क्रोड़ा लीला च कूर्द्दनं ।<br>
स्यादाच्छुरितकं हासः सोत्प्रासः समनाक्‌स्मितं ॥ ३६०.८५ ॥<br>
<br>
अधोभुवनपातालं च्छिद्रं श्वभ्रं वपा शुषिः ।<br>
गर्त्तावटौ भुवि श्वभ्रे तमिशन्तिमिरं तमः ॥ ३६०.८६ ॥<br>
<br>
सर्पः पृदाकुर्भुजगो दन्दशूकों विलेशयः ।<br>
विषं क्ष्वेडश्च गरलं निरयो दुर्गतिः स्त्रियां ॥ ३६०.८७ ॥<br>
<br>
पयः कीलालममृतमुदकं भुवनं वनं ।<br>
भङ्गस्तरङ्गु ऊर्म्मिर्व्वा कल्लोलोल्लोलकौ च तौ ॥ ३६०.८८ ॥<br>
<br>
पृषन्तिविन्दुपृषताः कूलं रोधश्च तीरकं ।<br>
तोयोत्थितं तत् पुलिनं जम्बालं पङ्ककर्दमौ ॥ ३६०.८९ ॥<br>
<br>
जलोच्छ्वासाः परीवाहाः कूपकास्तु विदारकाः ।<br>
आतरस्तरपण्यं स्याद्‌द्रोणी काष्ठाम्बुवाहिनी ॥ ३६०.९० ॥<br>
<br>
कलुषश्चाविलोऽच्छस्तु प्रसन्नोऽथ गभीरकं ।<br>
अगाधं दासकैवर्त्तौ शम्बूका जलशुक्तयः ॥ ३६०.९१ ॥<br>
<br>
सौगन्धिकन्तु कह्लारं नीलमिन्दीवरं कजं ।<br>
स्यादुत्‌पलं कुवलयं सिते कुमुदकैरवे ॥ ३६०.९२ ॥<br>
<br>
शालूकमेषां कन्दः स्यात् पद्मं तामरसङ्कजं ।<br>
नीलोत्पलं कुवलयं रक्तं कोकनदं स्मृतम् ॥ ३६०.९३ ॥<br>
<br>
करहाटः शिफा कन्दं किञ्चल्कः केशरोऽस्त्रियां ।<br>
खनिः स्त्रियामाकरः स्यात् पादाः प्रत्यन्तपर्व्वताः ॥ ३६०.९४ ॥<br>
<br>
उपत्यकाद्रेरासन्ना भूमिरूद्‌र्ध्वमधित्यका ।<br>
स्वर्गपातालवर्गाद्या उक्ता नानार्खकान् श्रृणु ॥ ३६०.९५ ॥<br>
<br>
इत्यादिमहापुराणे आग्नेये स्वर्गपातालवर्गा नाम षष्ट्यधिकत्रिशततमोऽध्यायः ॥<br>
