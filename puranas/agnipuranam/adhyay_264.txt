<span style="font-size: 14pt; line-height: 170%"><br>
पुष्कर उवाच <br>
देवपूजादिकं कर्म वक्ष्ये चोत्पातमर्दनम् ।<br>
आपोहिष्ठेति तिसृभिः स्नातोऽर्घ्यं विष्णवेर्पयेत् ।। २६४.१ ।।<br>
<br>
हिरण्यवर्णा इति च पाद्यञ्च तिसृभिर्द्विज ।<br>
शन्न आपो ह्याचमनमिदमापोऽभिषेचनं ।। २६४.२ ।।<br>
<br>
रथे अक्षे च तिसृभिर्गन्धं युवेति वस्त्रकं ।<br>
पुष्पं पुष्पवतीत्येवं धूपं धूपोसि चाप्यथ ।। २६४.३ ।।<br>
<br>
तेजोसि शुक्रं दीपं स्यान्मधुपर्कं दधीति च ।<br>
हिरण्यगर्भ इत्यष्टावृचः प्रोक्ता निवेदने ।। २६४.४ ।।<br>
<br>
अन्नस्य मनुजश्रेष्ठ पानस्य च सुगन्धिनः ।<br>
चामरव्यजनोपानच्छत्रं यानासने तथा ।। २६४.५ ।।<br>
<br>
यत् किञ्चिदेवमादि स्यात्सावित्रेण निवेदयेत् ।<br>
पौरुषन्तु जपेत् सूक्तं तदेब जुहुयात्तथा ।। २६४.६ ।।<br>
<br>
अर्च्चाभावे तथा वेद्याञ्जले पूर्णघटे तथा ।<br>
नदीतीतरेऽथ कमले शान्तिः स्याद्विष्णुपूजनात् ।। २६४.७ ।।<br>
<br>
ततो होमः प्रकर्त्तव्यो दीप्यमाने विभावसौ ।<br>
परिसम्मृज्य पर्य्युक्ष्य परिस्तीर्य्य परिस्तरैः ।। २६४.८ ।।<br>
<br>
सर्व्वान्नाग्रं समुद्‌धृत्य जुहुयात् प्रयतस्ततः ।<br>
वासुदेवाय देवाय प्रभवे चाव्ययाय च ।। २६४.९ ।।<br>
<br>
अग्नये चैव सोमाय मित्राय वरुणाय च ।<br>
इन्द्राय च महाभाग इन्द्राग्निभ्यां तथैव च ।। २६४.१० ।।<br>
<br>
विश्वेभ्यशचैव देवेब्यः प्रजानां पतये नमः ।<br>
अनुमत्यै तथा राम धन्वन्तरय एव च ।। २६४.११ ।।<br>
<br>
वास्तोष्पत्यै ततो देव्यै ततः स्विष्टिकृतेऽग्नये ।<br>
सच्तुर्थ्यन्तनाम्ना तु हुत्वैतेब्यो बलिं हरेत् ।। २६४.१२ ।।<br>
<br>
तक्षोपतक्षमभितः पूर्वेणाग्निमतः परम् ।<br>
अश्वानामपि धर्मज्ञ ऊर्णानामानि चाप्यथ ।। २६४.१३ ।।<br>
<br>
निरुन्धी धूम्रिणीका च अस्वपन्ती तथैव च ।<br>
मेघपत्नी च नामानि सर्व्वेषामेव भार्गव ।। २६४.१४ ।।<br>
<br>
आग्नेयाद्याः क्रमेणाथ ततः शक्तिषु निक्षिपेत् ।<br>
नन्दिन्यै च सुभाग्यै च सुमङ्गल्यै च भार्गव ।। २६४.१५ ।।<br>
<br>
भद्रकाल्यै ततो दत्वा स्थूणायाञ्च तथा श्रिये ।<br>
हिरणअयकेश्यै च तथा वनस्पतय एव च ।। २६४.१६ ।।<br>
<br>
धर्म्माधर्ममयौ द्वारे गृहमध्ये ध्रुवाय च ।<br>
मृत्यवे च बहिर्दद्याद्वरुणायोदकाशये ।। २६४.१७ ।।<br>
<br>
भूतोभ्यश्च बहिर्द्दद्याच्छरणे धनदाय च ।<br>
इन्द्रायेन्द्रपुरुषेभ्यो दद्यात् पूर्वेण मानवः ।। २६४.१८ ।।<br>
<br>
यमाय तत् पुरुषेभ्यो दद्याद्दक्षिणतस्तथा ।<br>
वरुणाय तत्पुरुषेभ्यो दद्यात्पश्चिमतस्तथा ।। २६४.१९ ।।<br>
<br>
सोमाय सोमपुरुषेभ्य उदग्दद्यादनन्तरं ।<br>
ब्रह्मणे ब्रह्मपुरुषेभ्यो मध्ये दद्यात्तथैव च ।। २६४.२० ।।<br>
<br>
आकाशे च तथा चोद्‌र्ध्वे स्थण्डिलाय क्षितौ तथा ।<br>
दिवा दिवाचरेभ्यश्च रात्रौ रात्रिचरेषु च ।। २६४.२१ ।।<br>
<br>
बलिं बहिस्तथा दद्यात्सायं प्रातस्तु प्रत्यहं ।<br>
पिण्डनिर्वपणं कुर्य्यात् प्रातः सायं न कारयेत् ।। २६४.२२ ।।<br>
<br>
पित्रे तु प्रथमं दद्यात्तत्पित्रे तदनन्तरम् ।<br>
प्रतिपामहाय तन्मात्रे पितृमात्रे ततोऽर्पयेत् ।। २६४.२३ ।।<br>
<br>
तन्मात्रे दक्षिणाग्रेषु कुशेष्वेवं यज्ते पितृन् ।<br>
इन्द्रवारुणवायव्या याम्या वा नैर्ऋताश्च ये ।। २६४.२४ ।।<br>
<br>
ते काकाः प्रतिगृह्णन्तु इमं पिण्डं मयोद्धृतम् ।<br>
काकपिण्डन्तु मन्त्रेण शुनः पिण्डं प्रदापयेत् ।। २६४.२५ ।।<br>
<br>
विवस्वतः कुले जातौ द्वौ श्यावशबलौ शुनौ ।<br>
तेषां पिण्डं प्रदास्यामि पथि रक्षन्तु मे सदा ।। २६४.२६ ।।<br>
<br>
सौरभेय्यः६ सर्वहिताः पवित्राः पापनाशनाः७ ।<br>
प्रतिगृह्लन्तु मे ग्रासं गावस्त्रैलोक्यमातरः ।। २६४.२७ ।।<br>
<br>
गोग्रासञ्च स्वस्त्ययनं कृत्वा बिक्षां प्रदापयेत् ।<br>
अतिथीन्दीनान् पूजयित्वा गृही भुञ्जीत च स्वयं ।। २६४.२८ ।।<br>
<br>
ओं भूः स्वाहा ओं भुवः स्वाहा ओं स्वः स्वाहा ओं भूर्भुवः स्वः स्वाहा ।<br>
<br>
ओं देवकृतस्यैनसोऽवयकजनमसि स्वाहा ।<br>
ओं पितृकृतस्यैनसोऽवयकजनमसि स्वाहा ।।<br>
<br>
ओं आत्मकृतस्यैनसोऽवयजनमसि स्वाहा ।<br>
ओं मनुष्यकृतस्यैनसोऽवयजनमसि स्वाहा ।।<br>
<br>
ओं एनस एनसोऽवयजनमसि स्वाहा ।<br>
यच्चाहमेनो विद्वाश्चकार यच्चाविद्वांस्तस्य ।।<br>
<br>
सर्वस्यैनसोऽवयजनमसि स्वाहा।<br>
अग्नेये स्विष्टिकृते स्वाहा ।<br>
ओं प्र्जापतये स्वाहा ।।<br>
<br>
विष्णुपूजावैश्वदेवबलिस्ते कीर्त्तितो मया ।<br>
<br>
इत्यादिमहापुराणे आग्नेये देवपूजावैश्वदेवबलिर्नाम चतुःषष्ट्यधिकद्विशततमोऽध्यायः ।।<br>
<br>
<br>
</span>
