पुष्कर उवाच <br>
स्नानं माहेश्रं वक्ष्ये राजादेर्जयवर्द्धनम् ।<br>
दानवेन्द्राय बलये यज्जगादोशनाः पुरा ।। २६७.१ ।।<br>
<br>
बास्करेऽनुदिते पीठे प्रातः संस्नापयेद्‌ घटैः ।<br>
ॐ नमो भगवते रुद्राय च बलाय च पाण्डरोचितभस्मानुलिप्तगायाय ।<br>
तद्यथा जय जय सर्वान् शत्रून् मूकय कलहविग्रहविवादेषु भञ्जय ।<br>
ॐ मथ मथ सर्व्वपथिकान् योसौ युगान्तकाले दिधक्षति इमां पूजां रौद्रमूर्त्तिः सहस्त्रांशुः<br>
<br>
शुक्लः स ते रक्षतु जीवतं । <br>
सम्बर्त्तकाग्नितुल्यश्च त्रिपुरान्तकरः शिवः ।<br>
सर्वदेवमयः सोपि तव रक्षतु जीवितं लिखि लिखि खिलि स्वाहा ।।<br>
एवं स्नातस्तु मन्त्रेण जुहुयात्तिलतण्ड्डलम् ।। २६७.२ ।।<br>
<br>
पञ्चामृतैस्तु संस्नाप्य पूजयेच्छूलपाणिनं ।<br>
स्नानान्यन्यानि वक्ष्यामि सर्वदा विजयाय ते ।। २६७.३ ।।<br>
<br>
स्नानं घृतेन कथितमायुष्यवर्द्धनं परम् ।<br>
गोमयेन च लक्ष्मीः स्याद् गोमूत्रेणाघमर्द्दनम् ।। २६७.४ ।।<br>
<br>
क्षीरेण बलबुद्धिः स्याद्दध्ना लक्षअमीविवर्द्धनं ।<br>
कुशोदकेन पापान्तः वञ्चगव्येन सर्वभाक् ।। २६७.५ ।।<br>
<br>
शतमूलेन सर्वाप्तिर्गोश्रृङ्गोदकतोऽर्घजित् ।<br>
पलाशविल्वकमलकुशस्नानन्तु सर्व्वदं ।। २६७.६ ।।<br>
<br>
वचा हरिद्रे द्वे मुस्तं स्नानं रक्षोहणं परं ।<br>
आयुष्यञ्च यशस्यञ्च धर्म्ममेधाविवर्द्धनम् ।। २६८.७ ।।<br>
<br>
हैमाद्भिश्चैव माङ्गल्यं रूप्यताम्रोदकैस्तथा ।<br>
रत्नोदकैस्तु विज्यः सौभाग्यञ्च प्रियङ्गुणा ।। २६८.८ ।।<br>
<br>
फलाद्बिश्च तथारोग्यं धात्र्यद्भिः परमां श्रियम् ।<br>
तिलसिद्धार्थकैर्ल्लक्ष्मीः सौभाग्यञ्च प्रियङ्गुणा ।। २६८.९ ।।<br>
<br>
पद्मोत्पलकदम्बैश्च श्रीर्बलं बलाद्रुमोदकैः ।<br>
विष्णुपादोदकस्नानं सर्वस्नानेभ्य उत्तमम् ।। २६८.१० ।।<br>
<br>
एकाकी एककामायेत्येकोर्कं१ विधिवच्चरेत् ।<br>
अक्रन्दयति सूक्तेन प्रबध्नीयान्मणिं करे ।। २६८.११ ।।<br>
<br>
कुष्ठपाठा वचा शुण्ठी शङ्खलोहादिको मणिः ।<br>
सर्व्वेषामेव कामानामीश्वरो भगवान् हरिः ।। २६८.१२ ।।<br>
<br>
तस्य संपूजनादेव सर्व्वान्कामान्समश्नुते ।<br>
स्नापयित्वा घृतक्षीरैः पूजयित्वा च पित्तहा ।। २६८.१३ ।।<br>
<br>
पञ्चमुद्‌गबलिन्दत्वा अतिसारात् प्रमुच्यते ।<br>
पञ्चगव्येन संस्नाप्य वातव्याधिं विनाशयेत् ।। २६८.१४ ।।<br>
<br>
द्विस्रेहस्नपनात् श्लेष्मरोगहा चातिपूजया ।<br>
घृतं तैलं तथा क्षौद्रं स्नानन्तु त्रिरसं परं ।। २६८.१५ ।।<br>
<br>
स्नानं घृताम्बु द्विस्नेहं समलं घृततैलकम् ।<br>
क्षौद्रमिक्षुरसं क्षीरं स्नानं त्रिमधुरं स्मृतम् ।। २६८.१६ ।।<br>
<br>
घृतमिक्षुरसं तैलं क्षौद्रञ्च त्रिरसं श्रिये ।<br>
अनुलेपस्त्रिशुक्लस्तु कर्पूरोशीरचन्दनैः ।। २६८.१७ ।।<br>
<br>
चन्दनागुरुकर्पूरमृगदर्पैः सकुङ्कुमैः ।<br>
पञ्चानुलेपनं विष्णोः सर्वकामफलप्रदं ।। २६८.१८ ।।<br>
<br>
त्रिसुगन्धञअच कर्पूरं तथा चन्दनकुङ्कुमैः ।<br>
मृगदर्पं सकर्पूरं मलयं सर्व्वकामदम् ।। २६८.१९ ।।<br>
<br>
जातीफलं सकर्पूरं चन्दनञ्च त्रिशीतकम् ।<br>
पीतानि शुक्लवर्णानि तथा शुक्लानि भार्गव ।। २६८.२० ।।<br>
<br>
कृष्णानि चैव रक्तानि पञ्चवर्णानि निर्द्दिशेत् ।<br>
उत्पलं पद्मजाती च त्रिशीतं हरिपूजने ।। २६८.२१ ।।<br>
<br>
कुङ्कुमं रक्तपद्मानि त्रिरक्तं रक्तमुत्पलं ।<br>
धूपदीपादिभिः प्रार्च्य विष्णुं शान्तिर्भवेन्नृणां ।। २६८.२२ ।।<br>
<br>
चतुरस्रकरे कुण्डे ब्राह्मणाश्चाष्ट षोडस ।<br>
लक्षहोमङ्कोटिहोमन्तिलाज्ययवधान्यकैः ।। २६८.२३ ।।<br>
<br>
ग्रहानभ्यर्च्य गायत्र्या सर्व्वशान्तिः क्रमाद्भवेत् ।<br>
<br>
इत्यादिमहापुराणो आग्नेये माहेश्वरस्नानलक्षकोटिहोमादयो नाम सप्तषष्ट्यधिकद्विशततमोऽध्यायः ।
