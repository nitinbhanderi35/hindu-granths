<span style="font-size: 14pt; line-height: 200%">सेवाचक्रं प्रवक्ष्यामि लाभालाभानुसूचकं(२)  ।१३२.००१<br>
पिता माता तथा भ्राता दम्पती च विशेषतः  ॥१३२.००१<br>
<small><small>टिप्पणी<br>
२ लाभालाभार्थसूचकमिति झ.. , ञ.. च</small></small><br>
तस्मिंश्चक्रे तु विज्ञेयं यो यस्माल्लभते फलं  ।१३२.००२<br>
षडूर्ध्वाः स्थापयेद्रेखा भिन्नाश्चाष्तौ तु तिर्यगाः  ॥१३२.००२<br>
कोष्ठकाः पञ्चत्रिंशच्च तेषु वर्णान् समालिखेत् ।१३२.००३<br>
स्वरान् पञ्च समुद्धृत्य स्पर्शान् पश्चात्समालिखेत् ॥१३२.००३<br>
ककारादिहकारान्तान् हीनाङ्गांस्त्रीन्विवर्जयेत् ।१३२.००४<br>
सिद्धः साध्यः सुसिद्धश्च अरिर्मृत्युश्च नामतः  ॥१३२.००४<br>
अरिर्मृत्युअश्च द्वावेतौ वर्जयेत्सर्वकर्मसु  ।१३२.००५<br>
एषां मध्ये यदा नाम लक्षयेत्तु प्रयत्नतः  ॥१३२.००५<br>
आत्मपक्षे(१) स्थिताः सत्त्वाः सर्वे ते शुभदायकाः  ।१३२.००६<br>
द्वितीयः पोषकाश्चैव तृतीयश्चार्थदायकः  ॥१३२.००६<br>
आत्मनाशश्चतुर्थस्तु(२) पञ्चमो मृत्युदायकः  ।१३२.००७<br>
स्थानमेवार्थलाभाय मित्रभृत्यादिवान्धवाः  ॥१३२.००७<br>
सिद्धः साध्यः सुसिद्धश्च सर्वे ते फलदायकाः  ।१३२.००८<br>
अरिर्भृत्यश्च द्वावेतौ वर्जयेत्सर्वकर्मसु(३)  ॥१३२.००८<br>
अकारान्तं यथा प्रोक्तं अ+इ+उ+ए+ओ विदुस्तथा  ।१३२.००९<br>
पुनश्चैवांशकान् वक्ष्ये वर्गाष्टकसुसंस्कृतान्  ॥१३२.००९<br>
देवा अकारवर्गे दैत्याः कवर्गमाश्रिताः  ।१३२.०१०<br>
नागाश्चैव चवर्गाः स्युर्गन्धवाश्च टवर्गजाः  ॥१३२.०१०<br>
<small><small>टिप्पणी<br>
१ स्वार्थपक्षे इति ख.. , घ.. , ज.. , ञ.. च । स्वात्मपक्षे इति झ..<br>
२ स्वार्थनाशश्चतुर्थस्तु इति ख.. , घ.. , ङ.. , ज.. , ञ.. च<br>
३ अरिर्मृत्युरित्यादिः, सर्वकर्मसु इत्यन्तः पाठः छ.. पुस्तके नास्ति</small></small><br>
तवर्गे ऋषयः प्रोक्ताः पवर्गे राक्षसाः स्मृताः  ।१३२.०११<br>
पिशाचाश्च यवर्गे च शवर्गे मानुषाः स्मृताः  ॥१३२.०११<br>
देवेभ्यो बलिनो दैत्या दैत्येभ्यः पन्नगास्तथा(१)  ।१३२.०१२<br>
पन्नगेभ्यश्च गन्धर्वा गन्धर्वादृषयो वराः  ॥१३२.०१२<br>
ऋषिभ्यो राक्षसाः शूरा राक्षसेभ्यः पिशाचकाः  ।१३२.०१३<br>
पिशाचेभ्यो मानुषाः स्युर्दुर्बलं वर्जयेद्बली  ॥१३२.०१३<br>
पुनर्मित्रविभागन्तु ताराचक्रं क्रमाच्छृणु  ।१३२.०१४<br>
नामाद्यक्षरमृक्षन्तु स्फुटं कृत्वा तु पर्वतः  ॥१३२.०१४<br>
ऋक्षे तु संस्थितास्तारा नवत्रिका यथाक्रमात् ।१३२.०१५<br>
जन्म सम्पद्विपत्क्षेमं नामर्क्षात्तारका इमाः  ॥१३२.०१५<br>
प्रत्यरा धनदा षष्ठी नैधनामैत्रके परे  ।१३२.०१६<br>
परमैत्रान्तिमा तारा जन्मतारा त्वशोभना  ॥१३२.०१६<br>
सम्पत्तारा महाश्रेष्ठा विपत्तारा तु निष्फला  ।१३२.०१७<br>
क्षेमतारा सर्वकार्ये प्रत्परा अर्थनाशिनी(२)  ॥१३२.०१७<br>
धनदा राज्यलाभादि नैधना कार्यनाशिनी  ।१३२.०१८<br>
मैत्रतारा च मित्राय परमित्रा हितावहा(३)  ॥१३२.०१८<br>
ताराचक्रम् ।<br>
मात्रा वै स्वरसञ्ज्ञा स्यान्नाममध्ये क्षिपेत्प्रिये  ।१३२.०१९<br>
विंशत्या च हरेद्भागं यच्छेषं तत्फलं भवेत् ॥१३२.०१९<br>
उभयोर्त्रासमध्ये तु लक्षयेच्च धनं ह्यृणं  ।१३२.०२०<br>
हीनमात्रा ह्यृणं ज्ञेयन्धनं मात्राधिकं पुनः  ॥१३२.०२०<br>
<small><small>टिप्पणी<br>
१ पन्नगास्तत्र इति क.. , ग.. , घ.. , ङ.. , ञ.. च । पन्नगाः स्मृता इति झ..<br>
२ प्रत्यरा चात्मनाशिनी इति छ..<br>
३ हिताय चेति ङ..</small></small><br>
धनेन मित्रता नॄणां ऋणेनैव ह्युदासता  ।१३२.०२१<br>
सेवाचक्रमिदं प्रोक्तं लाभालाभादिदर्शकं  ॥१३२.०२१<br>
मेषमिथुनयोः प्रीतिर्मैत्री मिथुनसिंहयोः  ।१३२.०२२<br>
तुलासिंहौ महामैत्री एवं धनुर्घटे पुनः  ॥१३२.०२२<br>
मित्रसेवां न कुर्वीत मित्रौ मीनवृषौ मतौ  ।१३२.०२३<br>
वृषकर्कटयोर्मैत्री कुलीरघटयोस्तथा  ॥१३२.०२३<br>
कन्यावृश्चिकयोरेवन्तथा मकरकीटयोः  ।१३२.०२४<br>
मीनमकरयोर्मैत्री तृतीयैकादशे स्थिता  ॥१३२.०२४<br>
तुलामेषौ महामैत्री विद्विष्टो वृषवृश्चिकौ  ।१३२.०२५<br>
मिथुनधनुषोः प्रीतिः कर्कटमकरयोस्तथा  ॥१३२.०२५<br>
मृगकुम्भकयोः प्रीतिः कनामीनौ तथैव च ॥२६॥१३२.०२६<br>
<br>
इत्याग्नेये महापुराणे युद्धजयार्णवे सेवाचक्रं नाम द्वात्रिंशदधिकशततमोऽध्यायः ॥<br>
<br>
<br>
</span>
