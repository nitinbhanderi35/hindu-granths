<span style="font-size: 14pt; line-height: 200%">ईश्वर उवाच<br>
अर्घमानं प्रवक्ष्यामि उल्कापातोऽथ भूश्चला  ।१२९.००१<br>
निर्घातो ग्रहणं वेशो दिशां दाहो भवेद्यदा  ॥१२९.००१<br>
लक्षयेन्मासि मास्येवं यद्येते स्युश्च चैत्रके  ।१२९.००२<br>
अलङ्कारादि सङ्गृह्य षड्भिर्मासैश्चतुर्गुणम्  ॥१२९.००२<br>
वैशाखे चाष्टमे मासि षड्गुणं सर्वसङ्ग्रहं  ।१२९.००३<br>
ज्यैष्ठे मासि तथाषाढे यवगोधूमधान्यकैः  ॥१२९.००३<br>
श्रावणे घृततैलाद्यैराश्विने वस्त्रधान्यकैः  ।१२९.००४<br>
कार्त्तिके धान्यकैः क्रीतैर्मासे स्यान्मार्गशीर्षके  ॥१२९.००४<br>
पुष्ये कुङ्कुमगन्धाद्यैर् लाभो धान्यैश्च माघके  ।१२९.००५<br>
गन्धाद्यैः फाल्गुने क्रीतैरर्घकाण्डमुदाहृतम्  ॥१२९.००५<br>
<br>
इत्याग्नेये महापुराणे अर्घकाण्डं नाम ऊनत्रिंशदधिकशततमोऽध्यायः ॥<br>
<br>
</span>
