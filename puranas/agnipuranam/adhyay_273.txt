अग्निरुवाच <br>
सूर्य्यवंशं सोमवंशं राज्ञां वंशं वदामि ते ।<br>
हरेर्ब्रह्मा पद्मगोऽभून्मरीचिर्ब्रह्मणाः सुतः ॥ २७३.१ ॥<br>
<br>
मरीचेः कश्यपस्तस्माद्विवस्वांस्तस्य पत्न्यपि ।<br>
संज्ञा राज्ञी प्रभा तिस्रो राज्ञी रैवतपुत्रिका ॥ २७३.२ ॥<br>
<br>
रेवन्तं सुषुवे पुत्रं प्रभातञ्च चप्रभा रवेः ।<br>
त्वाष्ट्री संज्ञा मनुं पुत्रं यमलौ यमुनां यमम् ॥ २७३.३ ॥<br>
<br>
छाया संज्ञा च सावर्णिं मनुं वैवस्वतं सुतम् ।<br>
शनिञ्चि तपतीं विष्टिं संज्ञायाञ्चाश्विनौ पुनः ॥ २७३.४ ॥<br>
<br>
मनोर्वैवस्वतस्यासन् पुत्रा वे न च तत्समाः ।<br>
इक्ष्वाकुश्चैव नाभागो धृष्टः शर्य्यातिरेव च ॥ २७३.५ ॥<br>
<br>
नरिष्यन्तस्तथा प्रांशुर्नाभागादिष्टसत्तमाः ।<br>
करुषश्च पूषध्रश्च अयोध्यायां महाबलाः ॥ २७३.६ ॥<br>
<br>
कन्येला च मनोरासीद्‌बुधात्तस्यां पुरूरवाः ।<br>
पुरूरवसमुत्पाद्य सेला सुद्युम्नताङ्गता ॥ २७३.७ ॥<br>
<br>
सुद्युम्नादुत्कलगयौ विनताश्वस्त्रयो नृपाः ।<br>
उत्कलस्योत्कलं राष्ट्र विनताश्वस्य पश्चिमा ॥ २७३.८ ॥<br>
<br>
दिक्‌ सर्व्वा राजवर्य्यस्य गयस्य तु गयापुरी ।<br>
वशिष्ठवाक्यात् सुद्युम्नः प्रतिष्ठानमवाप ह ॥ २७३.९ ॥<br>
<br>
तत् पुरूरवसे प्रादात्सुद्युम्नो राज्यमाप्य तु ।<br>
नरिष्यतः शकाः पुत्रा नाभागस्य च वैष्णवः ॥ २७३.१० ॥<br>
<br>
अम्बरीषः प्रजापालो धार्ष्टकं धृष्टतः कुलम् ।<br>
सुकल्गनर्त्तौ शर्य्यातेर्वैरोह्यानर्त्ततो नृपः ॥ २७३.११ ॥<br>
<br>
अनार्त्तविषयश्चासीत् पुरी चासीत् कुशस्थली ।<br>
रेवस्य रैवतः पुत्रः ककुद्मी नाम धार्मिकः ॥ २७३.१२ ॥<br>
<br>
ज्येष्ठः पुत्रशतस्यासीद्राज्यं प्राप्य कुशस्थलीम् ।<br>
स कन्यासहितः श्रुत्वा गान्धर्व्वं ब्रह्मणोऽन्तिके ॥ २७३.१३ ॥<br>
<br>
मुहूर्त्तभूतं देवस्य मर्त्ये बहुयुगं गतम् ।<br>
आजगाम जवेनाथ स्वां पुरीं यादवैर्वृताम् ॥ २७३.१४ ॥<br>
<br>
कृतां द्वारवतीं नाम बहुद्वारां मनोरमाम् ।<br>
भोजवृष्णयन्धकैर्गुप्तां वासुदेवपुरोगमैः ॥ २७३.१५ ॥<br>
<br>
रेवतीं बलदेवाय ददौ ज्ञात्वा ह्यनिन्दिताम ।<br>
तपः सुमेरुशिखरे तप्त्वा विष्णवालयं गतः ॥ २७३.१६ ॥<br>
<br>
नाभागस्य च पुत्रौ द्वौ वैश्यौ ब्राह्मणातां गतौ ।<br>
करूषस्य तु कारूषाः क्षत्रिया युद्धदुर्म्मदाः ॥ २७३.१७ ॥<br>
<br>
शूद्रत्वञ्च पृषध्रोऽगाद्धिंसयित्वा गुरोश्च गाम् ।<br>
मनुपुत्रादथेक्षआकोर्विकुक्षइर्देवराडभूत् ॥ २७३.१८ ॥<br>
<br>
विकुक्षेस्तु ककुत्स्थोऽभूत्तस्य पुत्रः सुयोधनः ।<br>
तस्य पुत्रः पृथुर्न्नाम विश्वगश्वः पृथोः सुतः ॥ २७३.१९ ॥<br>
<br>
आयुस्तस्य च पुत्रोऽभुत्तस्य पुत्रः सुथोधनः ।<br>
तस्य पुत्रः पृथुर्न्नाम विश्वगश्वः पृथोः सुतः ॥ २७३.२० ॥<br>
<br>
श्रावन्ताद् वृहदश्वोऽभूत कुबलाश्वस्ततो नृपः ।<br>
धुन्धुमारत्वमगमद्‌धुन्धोर्न्नाम्ना च वै पुरा ॥ २७३.२१ ॥<br>
<br>
धुन्धुमारास्त्रयो भूपा दृढ़ाश्वो दण्ड एव च ।<br>
कपिलोऽथ दृढ़ाश्वात्तु हर्य्यश्वश्च चप्रमोदकः ॥ २७३.२२ ॥<br>
<br>
हर्यश्वाच्च निकुम्भोऽभूत् संहताश्वो निकुम्भतः ।<br>
&nbsp;अकृशाश्वश्च संहताश्वसुतावुभौ ॥ २७३.२३ ॥<br>
<br>
युवनाश्वो रणाश्वस्य मान्धाता युवनाश्वतः ।<br>
मान्धातुः पुरुकुत्सोऽभून्मुचुकुन्दो द्वितीयकः ॥ २७३.२४ ॥<br>
<br>
पुरुकुत्सादसस्युश्च सम्भूतो नर्मदाभवः ।<br>
सम्भूतस्य सुधन्वाऽभूत्त्रिधन्वाथ सुधन्वनः ॥ २७३.२५ ॥<br>
<br>
त्रिधन्वनस्तु तरुणस्तस्य सत्यव्रतः सुतः ।<br>
सत्यव्रतात्सत्यरथो हरिश्चन्द्रश्च तत्‌ सुतः ॥ २७३.२६ ॥<br>
<br>
हरिश्चन्द्राद्रोहिताश्वो रोहिताश्वाद्‌वृकोऽभवत् ।<br>
वृकाद्वाहुश्च वाहोश्च सगरस्तस्य च प्रिया ॥ २७३.२७ ॥<br>
<br>
प्रबा षष्टिसहस्राणां सुतानां जननी ह्यऽभूत् ।<br>
तुष्टादौर्वान्नृपादेकं भानुमत्यसमञ्जसम् ॥ २७३.२८ ॥<br>
<br>
खनन्तः पृथिवीं दग्धा विष्णुना बहुसागराः ।<br>
असमञ्जसोंऽशुमांश्च दिलीपोंऽशुमतोऽभवत् ॥ २७३.२९ ॥<br>
<br>
भगीरथो दिलीपात्तु येन गङ्गावतारिता ।<br>
भगीरथात्तु नाभागो नाभागादम्बरीषकः ॥ २७३.३० ॥<br>
<br>
सिन्धुद्वीपोऽम्बरीषात्तु श्रुतायुस्तत्सुतः स्मृतः ।<br>
श्रुतायोर्ऋतपर्णोऽभूत्तस्य कल्माषपादकः ॥ २७३.३१ ॥<br>
<br>
कल्माषाङ्‌घ्रेः सर्व्वकर्म्मा ह्यनरण्यस्ततोऽभवत् ।<br>
अनरण्यात्तु निघ्नोऽथ अनमित्रस्ततो रघुः ॥ २७३.३२ ॥<br>
<br>
रघोरभूद्दिलीपस्तु दिलीपाच्चाप्यजो नृपः ।<br>
दीर्घवाहुरजात् कालस्त्वजापालस्ततोऽभवत् ॥ २७३.३३ ॥<br>
<br>
तथा दशरथो जातस्तस्य पुत्रचतुष्टयम् ।<br>
नारायणात्मकाः सर्वे रामस्तस्याग्रजोऽभवत् ॥ २७३.३४ ॥<br>
<br>
रावणान्तकरो राजा ह्ययोध्यायां रघूत्तमः ।<br>
वाल्मीकिर्यस्य चरितं चक्रे तन्नारदश्रवात् ॥ २७३.३४ ॥<br>
<br>
रावणान्तकरो राजा ह्ययोध्यायां रघूत्तमः ।<br>
वाल्मीकिर्यस्य चरितं चक्रे तन्नारदश्रवात् ॥ २७३.३५ ॥<br>
<br>
रामपुत्रौ कुशलवौ सीतायां कुलवर्द्धनौ ।<br>
अतिथिश्च कुशाज्जज्ञे निषधस्तस्य चात्मजः ॥ २७३.३६ ॥<br>
<br>
निषधात्तु नलो जज्ञे नभोऽजायत वै नलात् ।<br>
नभसः पुण्डरीकोऽभूत् सुधन्वा च ततोऽभवत् ॥ २७३.३७ ॥<br>
<br>
सुधन्वनो देवानीको ह्यहीनाश्वश्च तुत्सुतः ।<br>
अहीनाश्वात् सहस्राश्वश्चन्द्रालोकस्ततोऽभवत् ॥ २७३.३८ ॥<br>
<br>
चन्द्रावलोकतस्तारापीड़ोऽस्माच्चन्द्रपर्वतः ।<br>
चन्द्रगिरेर्भानुरथः श्रुतायुस्तस्य चात्मजः ॥<br>
<br>
इक्षाकुवंशप्रभवाः सूर्य्यवंशधराः स्मृताः ॥ २७३.३९ ॥<br>
<br>
इत्यादिमहापुराणे आग्नेये सूर्य्यवंशकीर्त्तनं नाम त्रिसप्तत्यधिकद्विशततमोऽध्यायः ॥<br>
