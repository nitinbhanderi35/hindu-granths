<span style="font-size: 14pt; line-height: 200%">ईश्वर उवाच<br>
विश्वरूपं समुद्धृत्य तेजस्युपरि संस्थितम्  ।<br>
नरसिंहं ततोऽधस्तात्कृतान्तं तदधो न्यसेत् ॥०१<br>
प्रणवं तदधःकृत्वा ऊहकं तदधः पुनः  ।<br>
अंशुमान् विश्वमूर्तिस्थं कण्ठोष्ठप्रणवादिकम्  ॥०२<br>
नमोऽन्तः स्याच्चतुर्वर्णो विश्वरूपञ्च कारणम्  ।<br>
सूर्यमात्राहतं ब्रह्मण्यङ्गानीह तु पूर्ववत्(१)  ॥०३<br>
उद्धरेत्प्रणवं पूर्वं प्रस्फुरद्वयमुच्चरेत् ।<br>
घोरघोरतरं पश्चात्तत्र रूपमतः स्मरेत् ॥०४<br>
चटशब्दं द्विधा कृत्वा ततः प्रवरमुच्चरेत् ।<br>
दहेति च द्विधा कार्यं वमेति च द्विधा गतम्(२)  ॥०५<br>
घातयेति द्विधाकृत्य हूंफडन्तं समुच्चरेत् ।<br>
अघोरास्त्रन्तु नेत्रं स्याद्गायत्री चोच्यतेऽधुना  ॥०६<br>
तन्महेशाय विद्महे महादेवाय धीमहि  ।<br>
तत्रः शिवः प्रचोदयात्गायत्री सर्वसाधनी  ॥०६*१<br>
यात्रायां विजयादौ च यजेत्पूर्वङ्गणं श्रिये  ।<br>
तुर्यांशे तु पुरा क्षेत्रे समन्तादर्कभाजिते  ॥०७<br>
चतुष्पदं त्रिकोणे तु त्रिदलं कमलं लिखेत् ।०८</span>
