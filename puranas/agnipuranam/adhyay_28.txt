नारद उवाच<br>
अभिषेकं प्रवक्ष्यामि यथाचार्य्यस्तु पुत्रकः। <br>
सिद्धिबाक् साधको येन रोगी रोगाद्विमुच्यते ।। १ ।।<br>
<br>
राज्यं राजा सुतं स्त्रीञ्च प्राप्नुयान्मलनाशनम्। <br>
मूर्त्तिकुम्भान् सुरत्नाढ्यः मध्यपूर्वादितो न्यसेत् ।। २ ।।<br>
<br>
सहस्त्रावर्त्तितान् कुर्य्यादथवा शतवर्त्तितान्। <br>
मण्डपे मण्डले विष्णुं प्राच्यैशान्याञ्च पीठके ।। ३ ।।<br>
<br>
निवेश्य शकलीकृत्य पुत्रकं शाधकादिकम्। <br>
अभिषेकं समभ्यर्च्च्य कुर्य्याद्‌गीतादिपूर्वकम् ।। ४ ।।<br>
<br>
दद्याच्च योगपीठादींस्त्वनुग्राह्यास्त्वया नराः। <br>
गुरुस्च समायान् ब्रूयाद्‌गुप्तः शिष्योथ सर्वभाक् ।। ५ ।।<br>
<br>
इत्यादिमहापुराणे आग्नेये आचार्य्याभिषेको नाम अष्टाविंशोऽध्यायः।<br>
