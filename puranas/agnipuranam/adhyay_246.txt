अग्निरुवाच <br>
रत्नानां लक्षणां वक्ष्ये रत्नं धार्य्यमिदं नपैः ।<br>
वज्रं मरकतं रत्नं पद्मरागञ्च मौक्तिकं ॥ २४६.१ ॥<br>
<br>
इन्द्रनीलं महानीलं वैदूर्य्यं गन्धशस्यकं ।<br>
चन्द्रकान्तं सूर्यकान्तं स्फटिकं पुलकं तथा ॥ २४६.२ ॥<br>
<br>
कर्केतनं पूष्परागं तथा ज्योतीरसं द्विज ।<br>
स्फटिकं राजपट्टञ्च तथा राजमयं शुभं ॥ २४६.३ ॥<br>
<br>
सौगन्धिकं तथा गञ्जं शङ्खब्र्ह्ममयं तथा ।<br>
गोमेदं रुधिराक्षञ्च तथा भल्लातकं द्विज ॥ २४६.४ ॥<br>
<br>
धूलीं मरकतञ्चैव तुथकं सीसमेव च ।<br>
पीलुं प्रवालकञ्चैव गिरिवज्रं द्विजोत्तम ॥ २४६.५ ॥<br>
<br>
भूजङ्गममणिञ्चैव तथा वज्रमणिं शुभं ।<br>
टिट्टिभञ्च तथा पिण्डं भ्रामरञ्च तथोत्पलं ॥ २४६.६ ॥<br>
<br>
सुवर्णप्रतिबद्धानि रत्नानि श्रीजयादिके ।<br>
अन्तःप्रभावं वैमल्यं सुसंस्थानत्वमेव च ॥ २४६.७ ॥<br>
<br>
सुधार्या नैव धार्य्यास्तु निष्प्रभा मलिनास्तथा ।<br>
खण्डाः सशर्करा ये च प्रशस्तं वज्रधारणम् ॥ २४६.८ ॥<br>
<br>
अम्भस्तरति यद्वज्रमभेद्यं विमलं च यत् ।<br>
षट्कोणं शक्रचापाबं लघु चार्कनिभं शुभम् ॥ २४६.९ ॥<br>
<br>
शुकपक्षनिभः स्निग्धः कान्तिमान्विमलस्तथा ।<br>
स्वर्णचूर्णनिभैः सूक्ष्मैर्मरकतश्च विन्दुभिः ॥ २४६.१० ॥<br>
<br>
स्फटिकजाः पद्मरागाः स्यू रागवन्तोऽतिनिर्म्मलाः ।<br>
जातवङ्गा भवन्तीह कुरुविन्दसमुद्भवाः ॥ २४६.११ ॥<br>
<br>
सौगन्धिकोत्थाः काषाया मुक्ताफलास्तु शुक्तिजाः ।<br>
विमलास्तेभ्य उत्कृष्टा ये च शङखोद्भवा मुने ॥ २४६.१२ ॥<br>
<br>
नागदन्तभवाश्चाग्र्याः कुम्भशूकरमत्स्यजाः ।<br>
वेणुनागभवाः श्रेष्ठा मौक्तिकं नागजं वरं ॥ २४६.१३ ॥<br>
<br>
वृत्तत्वं शुक्लता स्वाच्छ्यं महत्त्वं मौक्तिके गुणाः ।<br>
इन्द्रनीलं शुभं क्षीरे रजते भ्राजतेऽधिकं१ ॥ २४६.१४ ॥<br>
<br>
रञ्जयेत् स्वप्रभावेण तममूल्यं विनिर्द्दिशेत् ।<br>
नीलरक्तन्तु वैदूर्य्यं श्रेष्ठं हारादिकं भजेत्२ ॥ २४६.१५ ॥<br>
<br>
इत्यादिम्हापुराणे आग्नेये रत्नपरिक्षा नाम षट्‌चत्वारिंशदधिकद्विशततमोऽध्यायः ॥<br>
