अग्निरुवाच<br>
ओं विनायकार्चनं वक्ष्ये यजेदाधारशक्तिकम् ।<br>
धर्म्माद्यष्टककन्दञ्च नालं पद्मञ्च कर्णिकाम् ॥ ३१३.१ ॥<br>
<br>
केशरं त्रिगुणं पद्मं तीव्रञ्च ज्वलिनीं यजेत् ।<br>
नन्दाञ्च सुयशाञ्चोग्रां तेजोवतीं विन्ध्यवासिनीं  ॥ ३१३.२ ॥<br>
<br>
गणमूर्त्तिं गणपतिं हृदयं स्याद्‌गणं जयः ।<br>
एकदन्तोत्कटशिरःशिखायाच्लकर्णिने ॥ ३१३.३ ॥<br>
<br>
गजवक्त्राय कवचं चहूँ फडन्तं तथाष्टकं ।<br>
महोदरो दण्डहस्तः पूर्व्वादौ मध्यतो यजेत् ॥ ३१३.४ ॥<br>
<br>
जयो गणाधिपो गणनायकोऽथ गणेश्वरः ।<br>
वक्रतुण्ड एकदन्तोत्कटलम्बोदरो गज ॥ ३१३.५ ॥<br>
<br>
वक्त्रो विकटाननोऽथ हूँ पूर्व्वो विघ्ननाशनः ।<br>
धूम्रवर्णो महेन्द्राद्यो वाह्ये विघ्नेशपूदनम् ॥ ३१३.६ ॥<br>
<br>
त्रिपुरापूजनं वक्ष्ये असिताङ्गो रुरुस्तथा ।<br>
चण्डः क्रोधस्तथोन्मत्तः कपाली भीषणः क्रमात् ॥ ३१३.७ ॥<br>
<br>
संहारो भैरवो ब्राह्मीमुख्या ह्रस्वास्तु भैरवाः ।<br>
ब्रह्माणीषण्मुखा दीर्घा अग्न्यादौ वटुकाः क्रमात् ॥ ३१३.८ ॥<br>
<br>
समयपुत्रो वटुको योगिनीपुत्रकस्तथा ।<br>
सिद्धपुत्रश्च वटुकः कुलपुत्रश्चतुर्थकः ॥ ३१३.९ ॥<br>
<br>
हेतुकः क्षेत्रपालश्च त्रिपुरान्तो द्वितीयकः ।<br>
अग्निवेतालोऽग्निजिह्वः कराली काललोचनः ॥ ३१३.१० ॥<br>
<br>
एकपादश्च भीमाक्ष ऐं क्षें प्रेतस्तथासनं ।<br>
ऐँ ह्रीं द्वौश्च त्रिपुरा पद्मासनसमास्थिता ॥ ३१३.११ ॥<br>
<br>
विभ्रत्यभयपुस्तञ्च वामे बरदमालिकाम् ।<br>
मूलेन हृदयादि स्याज्जालपूर्णञ्च कामकम् ॥ ३१३.१२ ॥<br>
<br>
गोमध्ये नाम संलिख्य चाष्टपत्रे च मध्यतः ।<br>
श्मशानादिपटे श्मशानाङ्गारेण विलेखयेत् ॥ ३१३.१३ ॥<br>
<br>
चिताङ्गारपिष्टकेन मूर्त्तिं ध्यात्वा तु तस्य च ।<br>
क्षिप्त्वोदरे नीलसूत्रैर्वेष्ट्य चोच्चाटनं भवेत् ॥ ३१३.१४ ॥<br>
<br>
ओं नमो भगवति ज्वालामानिनि गृध्रगणपरिवृते स्वाहा ।<br>
युद्ध गच्छन् जपन्मन्त्रं पुमान् साक्षाज्जयी भवेत् ।<br>
<br>
ओं श्रीँ ह्रीँ क्लीँ श्रियै नमः ।<br>
उत्तरादौ च घृणिनी सूर्य्या पूज्या चतुर्द्दले ॥ ३१३.१५ ॥<br>
<br>
आदित्या प्रभावती च हेमाद्रिमधुराश्रियः ।<br>
ओं ह्रीं गौर्य्यै नमः ।<br>
गौरीमन्त्रः सर्व्वकरः होमाद्ध्यानाज्जपार्च्चनात् ॥ ३१३.१६ ॥<br>
<br>
रक्ता चतुर्भुजा पाशवरदा दक्षिणे करे ।<br>
अङ्कुशाभययुक्तान्तां प्रार्थ्य सिद्धात्मना पुमान् ॥ ३१३.१७ ॥<br>
<br>
जीवेद्वर्षशतं धीमान्न चौरारिभयं भवेत् ।<br>
क्रुद्धः प्रसादी भवति युधि मन्त्राम्बुपानतः ॥ ३१३.१८ ॥<br>
<br>
अञ्जनं तिलकं वश्ये जिचह्वाग्रे कविता भवेत् ।<br>
तज्जपान्मैथुनं वश्ये तज्जपाद्योनिवीक्षणप्त् ॥ ३१३.१९ ।.<br>
<br>
स्पर्शाद्वशी तिलहोमात्सर्व्वञ्चैव तु सिध्यति ।<br>
सप्ताभिमन्त्रितञ्चान्नं भुञ्जंस्तस्य श्रियः सदा ॥ ३१३.२० ॥<br>
<br>
अर्द्धनारीशरुपोऽयं लक्ष्मयादिवैष्णवादिकः ।<br>
अनङ्गरूपा शक्तिश्च द्वितीया मदनातुरा ॥ ३१३.२१ ॥<br>
<br>
पवनवेगा भुवनपाला वै सर्व्वसिद्धिदा ।<br>
अनङ्गमदनानङ्गमेखलान्ताञ्जपेच्छ्रिये ॥ ३१३.२२ ॥<br>
<br>
पद्ममध्यदलेषु ह्रीँ स्वरान् कादीस्ततः स्त्रियाः ।<br>
षट्‌कोणे वा घटे वाऽथ लिखित्वा स्याद्वशीकरं ॥ ३१३.२३ ॥<br>
<br>
ओं ह्रीँ छँ नित्यक्लिन्ने मदद्रवे ओं ओं ।<br>
मूलमन्त्रः षडङ्गोयं रक्तवर्णे त्रिकोणके ।<br>
द्रावणी ह्लादकारिणी क्षोभिणी गुरुशक्तिका ॥ ३१३.२४ ॥<br>
<br>
ईशानादौ च मध्ये तां नित्यां पाशाङ्कुशौ तथा ।<br>
कपालकल्पकतरुं वीणा रक्ता च तद्वती ॥ ३१३.२५ ॥<br>
<br>
नित्याभया मङ्गला च नववीरा च मङ्गला ।<br>
दुर्भगा मनोन्मनी पूज्या द्रावा पूर्व्वादितः स्थिता ॥ ३१३.२६ ॥<br>
<br>
ओं ह्रीँ अनङ्गाय नमः ओं ह्रीँ ह्रीँ स्मराय नमः ।<br>
मन्मथाय च माराय कामायैवञ्च पञ्चधा ।<br>
कामाः पाशाङ्गुशौ चापवाणाः ध्येयाश्च विभ्रतः ॥ ३१३.२७ ॥<br>
<br>
रतिश्च विरतिः प्रीतिर्विप्रीतिश्च मतिर्धृतिः ।<br>
विधृतिः पुष्टिरेभिश्च क्रमात् कामादिकैर्युताः ॥ ३१३.२८ ॥<br>
<br>
ओं छँ नित्यक्लिन्ने मदद्रवे ओं ओं । अ आ इ ई उ उ ऋ लृ लॄ ए ऐ<br>
ओ औ अं अः । क ख ग घ ङ च छ ज झ ञ ट ठ ड ढ ण<br>
त थ द ध न प फ ब भ म य र ल व श ष स ह क्ष । ओं छँ <br>
नित्यक्लिन्ने मदद्रवे स्वाहा ।<br>
आधारशक्तिं पद्मञ्च सिंहे देवीं हृदादिषु ॥ ३१३.२९ ॥<br>
<br>
ओं ह्नीँ गौरि रुद्रदयिते योगेश्वरि हूं फट् स्वाहा ।<br>
इत्यादिमहापुराणे आग्नेये नानामन्त्रा नाम त्रयोदशाधिकत्रिशततमोऽध्यायः ॥<br>
