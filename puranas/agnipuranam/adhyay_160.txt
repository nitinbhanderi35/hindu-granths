<span style="font-size: 14pt; line-height: 200%">वानप्रस्थाश्रमः<br>
<br>
पुष्कर उवाच<br>
वानप्रस्थयतीनाञ्च(२) धर्मं वक्ष्येऽधुना शृणु  ।१६०.००१<br>
जटित्वमग्निहोत्रित्वं भूशय्याजिनधारणं  ॥१६०.००१<br>
वने वासः पयोमूलनीवारफलवृत्तिता  ।१६०.००२<br>
प्रतिग्रहनिवृत्तिश्च त्रिःस्नानं ब्रह्मचारिता  ॥१६०.००२<br>
देवातिथीनां पूजा च धर्मोऽयं वनवासिनः  ।१६०.००३<br>
<small><small>टिप्पणी<br>
१ औषधादीति क..<br>
२ यतीनान्तु इति ङ..</small></small><br>
गृही ह्यपत्यापत्यञ्च दृष्ट्वारण्यं(१) समाश्रयेत् ॥१६०.००३<br>
तृतीयमायुषो भागमेकाकी वा सभार्यकः  ।१६०.००४<br>
ग्रीष्मे पञ्चतपा नित्यं वर्षास्वभ्राविकाशिकः  ॥१६०.००४<br>
आर्द्रवासाश्च हेमन्ते तपश्चोग्रञ्चरेद्बली(२)  ।१६०.००५<br>
अपरावृत्तिमास्थाय व्रजेद्दिशमजिह्मगः(३)  ॥१६०.००५<br>
<small><small>टिप्पणी<br>
१ दृष्ट्वावश्यमिति ङ..<br>
२ तपश्चोग्रं वने चरेदिति ङ..<br>
३ भजेद्दिशमजिम्हग इति ङ..</small></small><br>
इत्याग्नेये महापुराणे वानप्रस्थाश्रमो नाम षष्ट्यधिकशततमोऽध्यायः ॥<br>
<br>
</span>
