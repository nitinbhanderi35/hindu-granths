भगवानुवाच<br>
शालग्रामादिचक्राङ्कपूजाः सिद्ध्यैवदामि ते। <br>
त्रिविधास्याद्धरेः पूजा काम्याकाम्योभयात्मिका ॥ १ ॥<br>
<br>
मीनादीनान्त पञ्चानां काम्याथो वोभयात्मिका  <br>
वराहस्प नृसिंहस्य वामनस्य चमुक्तये ॥ २ ॥<br>
<br>
चक्रादीनां त्रयाणान्तु शालग्रामार्च्चनं श्रृणु। <br>
उत्तमा निष्फला पूजा कनिष्ठा सफलार्चना ॥ ३ ॥<br>
<br>
मध्यमा मूर्त्तिपूजा स्याच्चक्राव्जे चतुरस्रके। <br>
प्रणवं हृदि विन्यस्य षडङ्गङ्करदेहयोः ॥ ४ ॥<br>
<br>
कृतमुद्रात्रयश्चक्राद् बहिः पूर्वे गुरुं यजेत्। <br>
आप्ये गणं वायवे च धातारं नैर्ऋते यजेत् ॥ ५ ॥<br>
<br>
विधातारञ्च कर्त्तारं हर्त्तारं दक्षसौम्ययोः। <br>
विष्वकसेनं यजेदीशे आग्नेये क्षेत्रपालकम् ॥ ६ ॥<br>
<br>
ऋगादिवेदान् प्रागादौ आधारानन्तकं भुवम्। <br>
पीठं पद्मं चार्क वन्द्रवह्व्याख्यं मण्डलत्रयम् ॥ ७ ॥<br>
<br>
आसनं द्वादशार्णेन तत्र स्थाप्य शिलां यजेत्।<br>
व्यस्तेन च समस्तेन स्वबीजेन यजेत् क्रमात् ॥ ८ ॥<br>
<br>
पूर्वादावथ वेदाद्यैर्गायत्रीभ्यां जितादिना। <br>
प्रणवेनार्च्चयेत् पञ्चान्मुद्रास्तिस्रः प्रदर्शयेत् ॥ ९ ॥<br>
<br>
विष्वक्‌सेनस्य चक्रस्य क्षेत्रपालस्य दर्शयेत्।<br>
शालग्रामस्य प्रथमा पूजाथो निष्फलोच्यते ॥ १० ॥<br>
<br>
पूर्ववत् षोडशारञ्च सपद्मं मण्डलं लिखेत्। <br>
शङ्खचक्रगदाखड्‌गैर्गुर्वाद्यं पूर्वंवद्यजेत्  ॥ ११ ॥<br>
<br>
पूर्वे सौम्ये धनुर्बाणान् वेदाद्यैरासनं ददेत्। <br>
शिलां न्यसेद् द्वादशार्णैस्तृतीयं पूजनं श्रृणु ॥ १२ ॥<br>
<br>
अष्टारमब्जं विलिखेत् गुर्वाद्यं पूर्ववद्यजेत्। <br>
अष्टर्णेनासनं दत्त्वा तेनैव च शिलां न्यसेत् ॥ १३ ॥<br>
<br>
पूजयेद्दशधा तेन गायत्रीभ्यां जितं तथा ॥ १४ ॥<br>
<br>
इत्यादिमहापुराणे आग्नेये शालग्रामादिपूजाकथनं नाम सप्तचत्वारिंशोऽध्यायः।<br>
