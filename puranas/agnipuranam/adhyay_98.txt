<span style="font-size: 14pt; line-height: 200%">ईश्वर उवाच<br>
वक्ष्ये गौरीप्रतिष्ठाञ्च पूजया सहितां शृणु  ।९८.००१<br>
मण्डपाद्यं पुरो यच्च(१) संस्थाप्य चाधिरोपयेत् ॥९८.००१<br>
शय्यायान्तांश्च विन्यस्य मन्त्रान्मूर्त्यादिकान् गुह  ।९८.००२<br>
आत्मविद्याशिवान्तञ्च(२) कुर्यादीशनिवेशनं  ॥९८.००२<br>
शक्तिं परां ततो(३) न्यस्य हुत्वा(४) जप्त्वा च पूर्ववत् ।९८.००३<br>
सन्धाय च तथा पिण्डीं(५) क्रियाशक्तिस्वरूपिणीं  ॥९८.००३<br>
सदेशव्यापिकां ध्यात्वा न्यस्तरत्नादिकां तथा  ।९८.००४<br>
एवं संस्थाप्य तां पश्चाद्देवीन्तस्यान्नियोजयेत् ॥९८.००४<br>
परशक्तिस्वरूपान्तां स्वाणुना(६) शक्तियोगतः  ।९८.००५<br>
ततो न्यसेत्क्रियाशक्तिं पीठे ज्ञानञ्च विग्रहे  ॥९८.००५<br>
ततोपि व्यापिनीं शक्तिं समावाह्य नियोजयेत् ।९८.००६<br>
अम्बिकां शिवनाम्नीञ्च समालभ्य(७) प्रपूजयेत् ॥९८.००६<br>
ओं आधारशक्तये नमः । ओं कूर्माय नमः । ओं स्कन्दाय च तथा नमः । ओं ह्रीं नारायणाय नमः । ओं ऐश्वर्याय नमः<br>
<small><small>टिप्पणी<br>
१ मण्डपाद्यं प्रविशेच्च इति ग..<br>
२ शिवास्त्रं चेति घ..<br>
३ तथा शक्तिं परामिति ख..<br>
४ स्तुत्वेति ज..<br>
५ चण्डीमिति ख..<br>
६ आत्मनेति छ..<br>
७ त्र्यम्बकेशीति नाम्नीञ्च समारभ्येति ज..</small></small><br>
ओं अं अधश्छदनाय नमः । ओं पद्मासनाय नमः । ओं ऊर्ध्वच्छदनाय नमः । ओं पद्मासनाय नमः । अथ सम्पूज्याः केशवास्तथा । ओं ह्रीं कर्णिकाय नमः । ओं क्षं पुष्कराक्षेभ्य(१) इहार्चयेत् । ओं हां पुष्ट्यै ह्रीं च ज्ञानायै ह्रूं क्रियायै ततो नमः । ओं नालाय नमः । रुं धर्माय नमः(२) । रुं ज्ञानाय वै नमः(३) । ओं वैराग्याय वै नमः । ओं वै अधर्माय नमः(४) । ओं रुं अज्ञानाय वै नमः । ओं अवैराग्याय वै नमः । अं अनैश्वर्याय नमः । हुं वाचे हुं च रागिण्यै क्रैं ज्वालिन्यै ततो नमः । ओं ह्रौं शमायै(५) च नमः । ह्रुं ज्येष्ठायै ततो नमः । ओं ह्रौं रौं क्रौं नवशक्त्यै गौं च गौर्यासनाय च । गौं गौरीमूर्तये नमः । गौर्या मूलमथोच्यते । ओं ह्रीं सः(६) महागौरि रुद्रदयिते स्वाहा । गौर्यै नमः । गां ह्रूं ह्रीं शिवो गूं स्यात्शिवायै कवचाय च । गों नेत्राय च गों अस्त्राय ओं गौं विज्ञानशक्तये, ओं गूं क्रियाशक्तये नमः(७) । पूर्वादौ शाक्रादिकान् । ओं सुं सुभागायै नमः । ह्रीं वीजललिता ततः । ओं ह्रीं कामिन्यै च नमः । ओं<br>
ह्रूं स्यात्कामशालिनीमन्त्रैर्गौरीं प्रतिष्ठाप्य प्रार्च्य जप्त्वाथ सर्वभाक्(८) ॥<br>
<br>
इत्याग्नेये महापुराणे गौरीप्रतिष्ठा नामाष्टनवतितमोऽध्यायः<br>
<small><small>टिप्पणी<br>
१ ओं खं पुष्करेभ्य इति ख..<br>
२ धं धर्माय नम इति ख..<br>
३ वं ज्ञानाय नम इति ख..<br>
४ रुं अधर्माय नम इति ङ..<br>
५ वामायै इति ख.. , ग.. , घ.. , ङ.. च<br>
६ ओं हूं स इति घ..<br>
७ ह्रीं क्रियाशक्तये नम इति झ.. । ओं क्रियाशक्तये नम इति घ..<br>
८ जप्त्वानुरूपतः इति ग.. , छ.. , च</small></small><br>
</span>
