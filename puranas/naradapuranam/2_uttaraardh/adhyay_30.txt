काष्ठीलोवाच ।।<br>
भार्यायास्तद्वचः श्रुत्वा राक्षस्या धर्मसंमितम् ।।<br>
पृष्ठात्करोणुरूपिण्याः सकन्योऽवातरद्द्विजः ।। ३०-१ ।।<br>
<br>
अवतीर्णे द्विजे साभूत्सुरूपा प्रमदा पुनः ।।<br>
क्षपाचरी क्षपानाथवक्त्रा पीनोन्नतस्तनी ।। ३०-२ ।।<br>
<br>
सा कुमारी ततः प्राप्य नगरं स्वपितुः शुभम् ।।<br>
बाह्यरक्षास्थित प्राप्तं पुरपालमुवाच ह ।। ३०-३ ।।<br>
<br>
गच्छ त्वं नृपतेः पार्श्वं पितुर्मम पुराधिप ।।<br>
ब्रूहि मां समनुप्राप्तां रत्नशालां पुरा हृताम् ।। ३०-४ ।।<br>
<br>
रत्नावलिं रत्नभूतां सुद्युम्नस्य महीक्षितुः ।।<br>
तल्पथा रक्षसा रात्रौ स्वपुरस्था हृता द्विज ।। ३०-५ ।।<br>
<br>
पुनः सा समनुप्राप्ता जीवमानाऽक्षता पितः ।।<br>
समाश्वसिहि शोकं त्वं मा कृथा मत्कृते क्वचित् ।। ३०-६ ।।<br>
<br>
अविप्लुतास्मि राजेंद्र गांगा आप इवामलाः ।।<br>
तव कीर्तिकरी तद्वन्मातुः सौशील्यसूचिका ।। ३०-७ ।।<br>
<br>
तत्कुमारीवचः श्रुत्वा पुरापालस्त्वरान्वितः ।।<br>
अबाहुरिति विख्यातः प्राप्तः सुद्युम्रसन्निधौ ।। ३०-८ ।।<br>
<br>
कृतप्रणामः संपृष्टः प्राह राजानमादरात् ।।<br>
राजन्नुपागता नष्टा दिहिता तव मानद ।। ३०-९ ।।<br>
<br>
रत्नावलीति विख्याता सस्त्रीकद्विदजसंयुता ।।<br>
पुरबाह्ये स्थिता दृष्टा मया ज्ञाता न चाभवत् ।। ३०-१० ।।<br>
<br>
तयाहं प्रेरितः प्रागां त्वां विज्ञापयितुं प्रभो ।।<br>
अविप्लुताहं वदति मां जानातु समागताम् ।। ३०-११ ।।<br>
<br>
पितरं मम सत्कृत्यै नात्र कार्या विचारणा ।।<br>
तदद्भुतं वचः श्रुत्वा पुरपालस्य तत्क्षणात् ।। ३०-१२ ।।<br>
<br>
सामात्यः सकलत्रस्तु सद्विजो निर्ययौ नृपः ।।<br>
स तु गत्वा पुराद्ब्राह्ये गंगातीरे व्यवस्थिताम् ।। ३०-१३ ।।<br>
<br>
अपश्यद्भास्कराकारां सस्त्रीकद्विजसंयुताम् ।।<br>
सहजे नैव वेषेण भूषितां भूषणप्रियाम् ।। ३०-१४ ।।<br>
<br>
अम्लानकुसुमप्रख्यां तत्पकांचनसुप्रभाम् ।।<br>
दूराद्दृष्ट्वांतिकं गत्वा पर्यष्वजत भूपतिः ।। ३०-१५ ।।<br>
<br>
पितरं सापि संहृष्टा समाश्लिष्य ननाम ह ।।<br>
ततश्च मात्रा संगम्य हृष्टया हर्षितांतरा ।। ३०-१६ ।।<br>
<br>
प्राह वाक्यं विशालाक्षी संबोध्य पितरं नृपम् ।।<br>
सुप्ताहं रत्नशालायां सखीभिः परिवारिता ।। ३०-१७ ।।<br>
<br>
उदकूकृत्वा शिरस्ताताधौतांघ्रिर्मंचकोपरि ।।<br>
चिंतयत्नी भर्तृयोगं निशीथे रक्षसा हृता ।। ३०-१८ ।।<br>
<br>
स मां गृहीत्वा स्वपुरं प्रागादर्णवगे गिरौ ।।<br>
नानारत्नमये तत्र गुहायां स्थापिता ह्यहम् ।। ३०-१९ ।।<br>
<br>
स तत्रोद्वहनोपायचिंतयांतर्व्यवस्थितः ।।<br>
तस्य भार्या त्वियं सुभ्रूर्या तिष्ठति सुमध्यमा ।। ३०-२० ।।<br>
<br>
बिभ्रती मानुषं रूपं राक्षसी राक्षसप्रिया ।।<br>
अनया बुद्धियोगेन शक्त्या शक्रस्य भूपते ।। ३०-२१ ।।<br>
<br>
घातितो विप्रहस्तेन क्रूरकर्मा पतिः स्वकः ।।<br>
पुरैव मम तं शैलं प्राप्तो देवेन भूसुरः ।। ३०-२२ ।।<br>
<br>
इयं तु राक्षसी दृष्ट्वा पतिं स्वं धर्मदूषकम् ।।<br>
विप्रेण संविदं कृत्वा दांपत्ये निजकर्मणा ।। ३०-२३ ।।<br>
<br>
रूपेणाप्यस्य संमुग्धा घातयामास राक्षसम् ।।<br>
एवं कृत्वा पतिं विप्रं हस्तिनीरूपधारिणी ।। ३०-२४ ।।<br>
<br>
गृहीत्वा वास्तुकं वित्तं पृष्ठमारोप्य मामपि ।।<br>
समायातात्र भूपाल मामत्तुं तव मंदिरम् ।। ३०-२५ ।।<br>
<br>
अनया रक्षिता राजन् राक्षस्याराक्षसात्ततः ।।<br>
तस्मादिमां पूजयस्व सत्कृत्याग्रजसंयुताम् ।। ३०-२६ ।।<br>
<br>
अस्या एवामुमत्या मां देह्यस्मै ब्राह्मणाय हि ।।<br>
अनेनैकासनगता जाता भर्ता स मे भवत् ।। ३०-२७ ।।<br>
<br>
येनैकासनगा नारी भवेद्भर्ता स एव हि ।।<br>
नान्य इत्थँ पुराणेषु श्रूयते ह्यागमेष्वपि ।। ३०-२८ ।।<br>
<br>
अस्याः पृष्ठे निविष्टाहं प्रीत्या सह द्विजन्मना ।।<br>
धर्मत स्तेन मद्भर्ता भवेदेषा मतिर्मम ।। ३०-२९ ।।<br>
<br>
तस्मादिमां सांत्वयित्वा शास्त्रागमविधानतः ।।<br>
देहि विप्राय मां तात पितमन्यं वृणे न च ।। ३०-३० ।।<br>
<br>
तच्छ्रुत्वा दुहितुर्वाक्यं सुद्युम्नो भूपतिस्तदा ।।<br>
सांत्वयामास तन्वंगीं राक्षसीं प्रश्रयानतः ।। ३०-३१ ।।<br>
<br>
सुतैषा धर्मभीता मे त्वामेव शरणं गता ।।<br>
यदर्थं निहतः कांतस्त्वया पूर्वतरः सति ।। ३०-३२ ।।<br>
<br>
त्वदधीना ततो भद्रे जातेयं मत्सुता किल ।।<br>
इममिच्छति भर्तारं योऽयं भर्ता कृतस्त्वया ।। ३०-३३ ।।<br>
<br>
मया प्रणामदानाभ्यां याचिता त्वं निशाचरि ।।<br>
अनुमोदय साहाय्ये सुतां मम सुलोचने ।। ३०-३४ ।।<br>
<br>
त्वद्वाक्याद्भवतु प्रेष्या मत्सुता ब्राह्मणस्य तु ।।<br>
सापत्नभावं त्यक्त्वा तु सुतां मे परिपालय ।। ३०-३५ ।।<br>
<br>
सुताया मम भार्याया मद्बलस्य जनस्य च ।।<br>
पुरस्य विषयस्यापि स्वामिनी त्वं न संशयः ।। ३०-३६ ।।<br>
<br>
तव वाक्ये स्थिता ह्येषा सदैवापि भविष्यति ।।<br>
एतच्छ्रुत्त्वा तु वचनं सुद्युम्नस्य निशाचरी ।। ३०-३७ ।।<br>
<br>
अन्वमोदत शुद्धेन चेतसा सहचारिणी ।।<br>
उवाच च धरापालं प्रदानाय कृतोद्यमम् ।। ३०-३८ ।।<br>
<br>
यदर्थं प्रणतस्त्वं मां सद्भावेन नृपोत्तम ।।<br>
तस्माद्द्वितीया भार्येयं भवत्वस्य द्विजन्मनः ।। ३०-३९ ।।<br>
<br>
अहं च भवता पूज्या कृत्वार्चां देवमंदिरे ।।<br>
सर्वैश्च नागरैः सार्द्धं फाल्गुने धवले दले ।। ३०-४० ।।<br>
<br>
सप्ताहमुत्सवः कार्यो ह्यष्टम्या आचतुर्दशीम् ।।<br>
नटनर्तकयुक्तेन गीतवाद्येन भूरिणा ।। ३०-४१ ।।<br>
<br>
मैरेयमांसरक्तादिबलिभिश्चापि पूजया ।।<br>
एवं प्रकुर्वते तुभ्यं सदा क्षेमकरी ह्यहम् ।। ३०-४२ ।।<br>
<br>
भवेयं नृपशार्दूल स्वं वचः प्रतिपालय ।।<br>
तच्छ्रुत्वा वचनं तस्याः सुद्युम्नो नृपतिस्तदा ।। ३०-४३ ।।<br>
<br>
अंगीचकार तत्सर्वं यदुक्तं प्रीतया तया ।।<br>
प्रतिपन्ने तु वचसि राज्ञा तुष्टा तु राक्षसी ।। ३०-३४ ।।<br>
<br>
उवाच ब्राह्मणं प्रेम्णा कुरु भार्यामिमामपि ।।<br>
राजकन्यां द्विजश्रेष्ठ गृह्योक्तविधिना शुभाम् ।। ३०-४५ ।।<br>
<br>
ईर्ष्यां त्यक्त्वा विशालाक्ष्या भवाम्येषा सहोदरी ।।<br>
राक्षस्या वचनेनेह परिणीय नृपात्मजाम् ।। ३०-४६ ।।<br>
<br>
बहुवित्तयुतां विप्रो महोदयपुरं ययौ ।।<br>
आरुह्य करिणीरूपां राक्षसीं क्षणमात्रतः ।। ३०-४७ ।।<br>
<br>
ततो मया श्रुतं देवि भर्ता ते समुपागतः ।।<br>
धनरत्नसमायुक्तो भार्याद्वयसमन्वितः ।। ३०-४८ ।।<br>
<br>
ततोऽहं बंधुवर्गेण पितृभ्यां च सखीगणैः ।।<br>
बहुशो भर्त्सिता रूक्षैर्वचनैर्मर्मभेदिभिः ।। ३०-४९ ।।<br>
<br>
कथं यास्यसि भर्तारं धनलुब्धे श्रिया वृतम् ।।<br>
यस्त्वया निर्द्धनः पूर्वं परित्यक्तः सुदीनवत् ।। ३०-५० ।।<br>
<br>
चंचलानीह वित्तानि पित्र्याणि किल योषिताम् ।।<br>
कांतार्जितानि सुभगे स्थिराणीति निगद्यते ।। ३०-५१ ।।<br>
<br>
परुषैर्वचनैर्यस्तु क्षिप्तस्तद्भाषणं कथम् ।।<br>
भविष्यति प्रवेशोऽपि दुष्करस्तस्य वेश्मनि ।। ३०-५२ ।।<br>
<br>
गताया अपि ते तत्र शयनं पतिना सह ।।<br>
भविष्यति दुराचारे सुखदं न कदाचन ।। ३०-५३ ।।<br>
<br>
लोकापवादाद्यदि चेद्ग्रहीष्यति पतिस्तव ।।<br>
त्वां स्नेहहीनचित्तस्तु न कदाचिन्मिलिष्यति ।। ३०-५४ ।।<br>
<br>
नेदृशं दुःखदं किंचिद्यादृशं दूरचित्तयोः ।।<br>
दंपकत्योर्मिलनं लोके वैकल्यकरणं महत् ।। ३०-५५ ।।<br>
<br>
एवं बहुविधा वाचः श्रृण्वाना बंधुभाषिताः ।।<br>
अधोमुख्यस्रुपूर्णाक्षी बभूवाहं सुदुःखिता ।। ३०-५६ ।।<br>
<br>
चेतसार्चितयं चाहं पूर्वलोभेन मुह्यती ।।<br>
न दत्तं कंकणं पाणेर्न दत्तं कटिसूत्रकम् ।। ३०-५७ ।।<br>
<br>
न चापि नूपुरे दत्ते येन तुष्टिं व्रजेत्पतिः ।।<br>
धनजीवितयोः स्वामी भर्ता लोकेषु गीयते ।। ३०-५८ ।।<br>
<br>
तन्मयापहृतं वित्तं भवित्री का गतिर्मम ।।<br>
कथं यास्यामि तद्वेश्म कथं संभाषये पुनः ।। ३०-५९ ।।<br>
<br>
यो मया दुष्टया त्यक्तः स प्रत्येति कथं हि माम् ।।<br>
एवं विचिंये यादद्धृदयेन विदूयता ।। ३०-६० ।।<br>
<br>
वेष्टिता बंधुवर्गेण तावद्दोला समागता ।।<br>
छत्रेण शशिवर्णेन शोभमाना सुकोमला ।। ३०-६१ ।।<br>
<br>
आस्तृता रांकवैः पीनैः पुरुषोर्विधृतांसकैः ।।<br>
ते समागत्य पुरुषाः प्रोचुर्मामसकृच्छभे ।। ३०-६२ ।।<br>
<br>
आकारितासि पत्या ते व्रज शीघ्रं मुदान्विता ।।<br>
धनरत्नयुतो भर्ता सद्धिभार्यः समागतः ।। ३०-६३ ।।<br>
<br>
प्रविष्टमात्रेण गृहे त्वामानेतुं वरानने ।।<br>
प्रेषिताः सत्वरं पत्या संस्थितां पितृवेश्मनि ।। ३०-६४ ।।<br>
<br>
ततोऽहं व्रीडिता देवि भर्तुस्तद्वीक्ष्य चेष्टितम् ।।<br>
नैवोत्तरमदां तेभ्यः किंचिन्मौनं समास्थिता ।। ३०-६५ ।।<br>
<br>
ततोऽहं बंधुवर्गेण भूयोभूयः प्रबोधिता ।।<br>
आहूता स्वामिना गच्छ सम्मानेन तदंतिकम् ।। ३०-६६ ।।<br>
<br>
स्वामिनाकारिता पत्नी या न याति तदंतिकम् ।।<br>
सा तु ध्वांक्षी भवेत्पुत्रि जन्मानि दश पंच च ।। ३०-६७ ।।<br>
<br>
एवमुक्त्वा समाश्वास्य मां गृहीत्वा त्वरान्विताः ।।<br>
दोलामारोप्य गच्छेति प्रोचुः स्निग्धा मुहुर्मुर्हुः ।। ३०-६८ ।।<br>
<br>
ततस्ते पुरुषा दोलां निधायांसेषु सत्वरम् ।।<br>
जग्मुर्महोदयपुरं यत्र तिष्ठति मे पतिः ।। ३०-६९ ।।<br>
<br>
दृष्टं मया गृहं तस्य सर्वतः कांचनावृतम् ।।<br>
आसनीयैश्च भोज्यैश्च धनैर्वस्त्रैर्युतं ततः ।। ३०-७० ।।<br>
<br>
अथ सा राक्षसी देवी सा चापि नृपनंदिनी ।।<br>
प्रीत्या च भक्त्या कुरुतां प्रणतिं मम सुन्दरि ।। ३०-७१ ।।<br>
<br>
ततस्ताभ्यामहं प्रेम्णा यथार्हमभिपूजिता ।।<br>
भर्तृवाक्येन संप्रीता स्नात्वाभुजं तथाहृता ।। ३०-७२ ।।<br>
<br>
ततोऽस्तसमयात्पश्चाद्भर्ता चाहूय सत्वरम् ।।<br>
परिष्वज्य चिरं दोर्भ्यां पर्यंके संन्यवेशयत् ।। ३०-७३ ।।<br>
<br>
ततो निशाचरीं राजपुत्रीं चाहूय सोऽब्रवीत् ।।<br>
भक्त्या युवाभ्यां कर्तव्यमस्याश्चरणसेवनम् ।। ३०-७४ ।।<br>
<br>
इयं प्राक्कालिकी भार्या ज्येष्ठा च युवयोर्द्भुवम् ।।<br>
पत्युर्वाक्यात्ततस्ताभ्यां गृहीतौ चरणौ मम ।। ३०-७५ ।।<br>
<br>
सापत्नभावजामीर्ष्यां परित्यज्य सुलोचने ।।<br>
ततः प्रेष्यान्समाहूय भर्ता मे वाक्यमब्रवीत् ।। ३०-७६ ।।<br>
<br>
यत्किंचिद्रक्षसः पार्श्वान्मया प्राप्तं पुरा वसु ।।<br>
सुतामुद्वहतो राज्ञो यच्च लब्धं मयाखिलम् ।। ३०-७७ ।।<br>
<br>
तत्सर्वं भक्तिभावेन समानयत मा चिरम् ।।<br>
इयं हि स्वामिनी प्राप्ता तस्य वित्तस्य किंकराः ।। ३०-७८ ।।<br>
<br>
तद्वाक्यात्सहसा प्रेष्यैः समानीतं धनं शुभे ।।<br>
भर्ता समर्पयामास प्रीत्या युक्तोऽखिलं तदा ।। ३०-७९ ।।<br>
<br>
सत्कृत्य भूषणैर्वस्त्रैख्यलीकेन चेतसा ।।<br>
उभयोस्तत्र पश्यंत्यो राक्षसीराजकन्ययोः ।। ३०-८० ।।<br>
<br>
पर्यंकस्थां परिष्वज्य मां चुंचुबाधरे शुभे ।।<br>
तद्दृष्ट्वा चाद्भुतं भर्तुर्देहवित्तसमर्पणम् ।। ३०-८१ ।।<br>
<br>
उल्लासकरण वाक्यं करेण कुचपीडनम् ।।<br>
छिन्ना गौरिव खङ्गेन गताः प्राणा ममाभवन् ।। ३०-८२ ।।<br>
<br>
ततोऽहं यमनिर्द्दिष्टां प्राप्ता नरकयातनाम् ।।<br>
तामतीत्य सुदुःखार्ता काष्ठीला चाभवं शुभे ।। ३०-८३ ।।<br>
<br>
यास्यामि पुनरेवाहं तिर्यग्योनिं सहस्रशः ।।<br>
या भर्तुर्नापयेद्वित्तं जीवितं च शुभानने ।। ३०-८४ ।।<br>
<br>
सापीदृशीमवस्था वै यास्यत्येव न संशयः ।।<br>
एवं ज्ञात्वानिशं रक्षेत्पत्युर्वित्तं च जीवितम् ।। ३०-८५ ।।<br>
<br>
पतिर्माता पिता वित्तं जीवितं च गुरुर्गतिः ।। ३०-८६ ।।<br>
<br>
प्रयाति नारी बहुभिः सुपुण्यैः सहैव भर्त्रा स्वशरीरदाहात् ।।<br>
विष्णोः पदं वित्तशरीरलुब्धा प्रयाति यामीं च कुयोनिपीडाम् ।। ३०-८७ ।।<br>
<br>
इति श्रीबृहन्नारदीयपुराणोत्तरभागे मोहिनीचरिते काष्ठीलाचरितं नाम त्रिंशत्तमोऽध्यायः ।। ३० ।।
