सनत्कुमार उवाच-<br>
शुणु नारद वक्ष्यामि दिव्यान्नरहरेर्मनून् <br>
यान्समाराध्य ब्रह्माद्याश्चक्रुः सृष्ट्यादि कर्म वै १<br>
संवर्तकश्चन्द्र मौलिर्मनुर्वह्निविभूषितः <br>
एकाक्षरः स्मृतो मन्त्रो भजतां सुरपादपः २<br>
मुनिरत्रिश्च जगती छन्दो बुद्धिमतां वर <br>
देवता नृहरिः प्रोक्तो विनियोगोऽखिलाप्तये ३<br>
क्षं बीजं शक्तिरी प्रोक्ता षड्दीर्घेण षडङ्गकम् <br>
अर्केन्दुवह्निनयनं शरदिन्दुरुचं करैः ४<br>
धनुश्चक्राभयवरान्दधतं नृहरिं स्मरेत् <br>
लक्षं जपस्तद्दशांशहोमश्च घृतपायसैः ५<br>
यजेत्पीठे वैष्णवे तु केसरेष्वङ्गपूजनम् <br>
खगेशं शंकरं शेषं शतानन्दं दिगालिषु ६<br>
श्रियं ह्रियं धृतिं पुष्टिं कोणपत्रेषु पूजयेत् <br>
दन्तच्छदेषु नृहरींस्तावतः पूजयेत्क्रमात् ७<br>
कृष्णो रुद्रो  महाघोरो भीमो भीषण उज्ज्वलः <br>
करालो विकरालश्च दैत्यान्तो मधुसूदनः ८<br>
रक्ताक्षः पिगलाक्षश्चाञ्जनो दीप्तरुचिस्तथा <br>
सुघोरकश्च सुहनुर्विश्वको राक्षसान्तकः ९<br>
विशालको धूम्रकेशो हयग्रीवो घनस्वनः <br>
मेघवर्णः कुम्भकर्णः कृतान्ततीव्रतेजसौ १०<br>
अग्निवर्णो महोग्रश्च ततो विश्वविभूषणः <br>
विघ्नक्षमो महासेनः सिंहा द्वात्रिंशदीरिताः ११<br>
तद्बहिः प्रार्चयेद्विद्वाँ ल्लोकपालान्सहेतिकान् <br>
एवं सिद्धे मनौ मन्त्री साधयेदखिलेप्सितान् १२<br>
विष्णुः प्रद्युम्नयुक् शार्ङ्गी साग्निर्वीरं महांस्ततः <br>
विष्णुं ज्वलन्तं भृग्वीशो जलं पद्मासनं ततः १३<br>
हरिस्तु वासुदेवाय वैकुण्ठो विष्णुसंयुतः <br>
गदी सेन्दुनृसिंहं च भीषणं भद्र मेव च १४<br>
मृत्युमृत्युं ततः शौरिर्भानोर्नारायणान्वितः <br>
नृहरेर्द्वाविंशदर्णोऽय मन्त्रः साम्राज्यदायकः १५<br>
ब्रह्मा मुनिस्तु गायत्री छन्दोऽनुष्टुबुदाहृतम् <br>
देवता नृहरिश्चास्य सर्वेष्टफलदायकः १६<br>
हं बीजं इं तथा शक्तिर्विनियोगोऽखिलाप्तये <br>
वेदैश्चतुर्भिर्वसुभिः षड्भिः षड्भिर्युगाक्षरैः १७<br>
षडङ्गानि निधायाथ मूर्ध्नि भाले च नेत्रयोः <br>
मुखबाह्वङिघ्रसन्ध्यग्रेष्वथ कुक्षौ तथा हृदि १८<br>
गले पार्श्वद्वये पृष्ठे ककुद्यर्णान्मनूद्भवान् <br>
प्रणवान्तरितान् कृत्वा न्यसेत्साधकसत्तमः १९<br>
नृसिंहसान्निध्यकरो न्यासो दशविधो यथा <br>
कराङ्घ्र्यष्टाद्यङ्गुलीषु पृथगाद्यन्तपर्वणोः २०<br>
सर्वाङ्गुलीषु विन्यस्यावशिष्टं तलयोर्न्यसेत् <br>
शिरोललाटे भ्रूमध्ये नेत्रयोः कर्णयोस्तथा २१<br>
कपोलकर्णमूले च चिबुकोर्द्ध्वाधरोष्ठके <br>
कण्ठे घोणे च भुजयोर्हृत्तनौ नाभिमण्डले २२<br>
दक्षान्पदोस्तले कट्यां मेढ्रोर्वोजानुजङ्घयोः <br>
गुल्फे पादकराङ्गुल्योः सर्वसन्धिषु रोमसु २३<br>
रक्तास्थिमज्जासु तनौ न्यसेद्वर्णान्विचक्षणः <br>
वर्णान्पदे गुल्फजानुकटिनाभिहृदि स्थले २४<br>
बाह्वोः कण्ठे च चिबुके चौष्ठे गण्डे प्रविन्यसेत् <br>
कर्णयोर्वदने नासापुटे नेत्रे च मूर्द्धनि २५<br>
पदानि तु मुखे मूर्ध्नि नसि चक्षुषि कर्णयोः <br>
आस्ये च हृदये नाभौ पादान्सर्वाङ्गके न्यसेत् २६<br>
अर्द्धद्वयं न्यसेन्मूर्ध्नि आहृत्पादात्तदङ्गकम् <br>
उग्रादीनि पदानीह मृत्युमृत्युं नमाम्यहम् २७<br>
इत्यन्तान्यास्यकघ्राणचक्षुः श्रोत्रेषु पक्ष्मसु <br>
हृदि नाभौ च कट्यादिपादान्तं नवसु न्यसेत् २८<br>
वीराद्यानपि तान्येव यथापूर्वं प्रविन्यसेत् <br>
नृसिंहाद्यानि तान्येव पूर्ववद्विन्यसेत्सुधीः २९<br>
चन्द्रा ग्निवेदषड्रामनेत्रदिग्बाहुभूमितान् <br>
विभक्तान्मन्त्रवर्णांश्च क्रमात्स्थानेषु विन्यसेत् ३०<br>
मूले मूलाच्च नाभ्यन्तं नाभ्यादि हृदयावधि <br>
हृदयाद्भ्रूयुगान्तं तु नेत्रत्रये च मस्तके ३१<br>
बाह्वोरङ्गुलिषु प्राणे मूर्द्धादि चरणावधि <br>
विन्यसेन्नामतो धीमान्हरिन्यासोऽयमीरितः ३२<br>
न्यासस्यास्य तु माहात्म्यं जानात्येको हरिः स्वयम् <br>
एवं न्यासविधिं कृत्वा ध्यायेच्च नृहरिं हृदि ३३<br>
गलासक्तलसद्बाहुस्पृष्टकेशोऽब्जचक्रधृक् <br>
नखाग्रभिन्नदैत्येशो ज्वालामालासमन्वितः ३४<br>
दीप्तजिह्वस्त्रिनयनो दंष्ट्रोग्रं वदनं वहन् <br>
नृसिंहोऽस्मान्सदा पातु स्थलांबुगगनोपगः ३५<br>
ध्यात्वैवं दर्शयेन्मुद्रा ं! नृसिंहस्य महात्मनः <br>
जानुमध्यगतौ कृत्वा चिबुकोष्ठौ समावुभौ ३६<br>
हस्तौ च भूमिसंलग्नौ कम्पमानः पुनः पुनः <br>
मुखं विजृन्भितं कृत्वा लेलिहानां च जिह्विकाम् ३७<br>
एषा मुद्रा  नारसिंही प्रधानेति प्रकीर्तिता <br>
वामस्याङ्गुष्ठतो बद्ध्वा कनिष्ठामन्गुलीत्रयम् ३८<br>
त्रिशूलवत् संमुखोर्द्ध्वे कुर्यान्मुद्रा ं! नृसिंहगाम् <br>
अङ्गुष्ठाभ्यां च करयोस्तथाऽक्रम्य कनिष्ठके ३९<br>
अधोमुखाभिः शिष्टाभिः शेषाभिर्नृहरौ ततः <br>
हस्तावधोमुखौ कृत्वा नाभिदेशे प्रसार्य च ४०<br>
तर्जनीभ्यां नयेत्स्कन्धौ प्रोक्ता चान्त्रणमुद्रि का <br>
हस्तावूर्द्ध्वमुखौ कृत्वा तले संयोज्य मध्यमे ४१<br>
अनामायां तु वामायां दक्षिणां तु विनिक्षिपेत् <br>
तर्जन्यौ पृष्ठतो लग्नौ अङ्गुष्ठौ तर्जनीश्रितौ ४२<br>
चक्रमुद्रा  भवेदेषा नृहरेः सन्निधौ मता <br>
चक्रमुद्रा  तथा कृत्वा तर्जनीभ्यां तु मध्यमे ४३<br>
पीडयेद्दंष्ट्रमुद्रै षा सर्वपापप्रणाशिनी <br>
एता मुद्रा  नृसिंहस्य सर्वमन्त्रेषु सम्मताः ४४<br>
वर्णलक्षं जपेन्मन्त्रं तद्दशांशं च पायसैः <br>
घृताक्तैर्जुहुयाद्वह्नौ पीठे पूर्वोदितेऽचयेत् ४५<br>
अङ्गा न्यादौ समाराध्यदिक्पत्रेषु यजेत्पुनः <br>
गरुडादीन् श्रीमुखांश्च विदिक्षु लोकपान्बहिः ४६<br>
एवं संसाधितो मन्त्रः सर्वान्कामान्प्रपूरयेत् <br>
सौम्ये कार्ये स्मरेत्सौम्यं क्रूरं क्रूरे स्मरेद्बुधः ४७<br>
पूर्वमृत्युपदे शत्रोर्नाम कृत्वा स्वयं हरिः <br>
निशितैर्नखदंष्ट्राग्रैः खाद्यमानं च संस्मरेत् ४८<br>
अष्टोत्तरशतं नित्यं जपेन्मन्त्रमतन्द्रि तः <br>
जायते मण्डलादर्वाक् शत्रुर्वै शमनातिथिः ४९<br>
ध्यानभेदानथो वक्ष्ये सर्वसिद्धिप्रदायकान् <br>
श्रीकामः सततं ध्यायेत्पूर्वोक्तं नृहरिं सितम् ५०<br>
वामाङ्कस्थितया लक्ष्म्यालिङ्गितं पद्महस्तया <br>
विषमृत्यूपरोगादिसर्वोपद्र वनाशनम् ५१<br>
नरसिंहं महाभीमन कालानलसमप्रभम् <br>
आन्त्रमालाधरं रौद्रं  कण्ठहारेण भूषितम् ५२<br>
नागयज्ञोपवीतं च पञ्चाननसुशोभितम् <br>
चन्द्र मौलि नीलकण्ठं प्रतिवक्त्रं त्रिनेत्रकम् ५३<br>
भुजैः परिघसङ्काशैर्द्दशभिश्चोपशोभितम् <br>
अक्षस्रूत्रं गदापद्मं शङ्खं गोक्षीरसन्निभम् ५४<br>
धनुश्च मुशलं चैव बिभ्राणं चक्रमुत्तमम् <br>
खड्गं शूलं च बाणं च नृहरिं रुद्र रूपिणम् ५५<br>
इन्द्र गोपाभनीलाभं चन्द्रा भं स्वर्णसन्निभम् <br>
पूर्वादि चोत्तरं यावदूर्ध्वास्यं सर्ववर्णकम् ५६<br>
एवं ध्यात्वा जपेन्मन्त्री सर्वव्याधिविमुक्तये <br>
सर्वमृत्युहरं दिव्यं स्मरणात्सर्वसिद्धिदम् ५७<br>
ध्यायेद्यदा महत्कर्म तदा षोडशहस्तवान् <br>
नृसिंहः सर्वलोकेशः सर्वाभरणभूषितः ५८<br>
द्वौ विदारणकर्माप्तौ द्वौ चान्त्रोद्धरणान्वितौ <br>
शङ्खचक्रधरौ द्वौ तु द्वौ च बाणधनुर्द्धरौ ५९<br>
खड्गखेटधरौ द्वौ च द्वौ गदापद्मधारिणौ <br>
पाशाङ्कुशधरौ द्वौ च द्वौ रिपोर्मुकुटार्पितौ ६०<br>
इति षोडशदोर्दण्डमण्डितं नृहरिं विभुम् <br>
ध्यायेन्नारद नीलाभमुग्रकर्मण्यनन्यधीः ६१<br>
ध्येयो महत्तमे कार्ये द्वात्रिंशद्धस्तवान्बुधैः <br>
नृसिंहः सर्वभूतेशः सर्वसिद्धिकरः परः ६२<br>
दक्षिणे चक्रपद्मे च परशुं पाशमेव च <br>
हलं च मुशलं चैव अभयं चाङ्कुशं तथा ६३<br>
पट्टिशं भिन्दिपालं च खड्गमुद्गरतोमरान् <br>
वामभागे करैः शङ्खं खेटं पाशं च शूलकम् ६४<br>
अग्निं च वरदं शक्तिं कुण्डिकां च ततः परम् <br>
कार्मुकं तर्जनीमुद्रा ं! गदां डमरुशूर्पकौ ६५<br>
द्वाभ्यां कराभ्यां च रिपोर्जानुमस्तकपीडनम् <br>
ऊर्द्ध्वीकृताभ्यां बाहुभ्यां आन्त्रमालाधरं विभुम् ६६<br>
अधः स्थिताभ्यां बाहुभ्यां हिरण्यकविदारणम् <br>
प्रियङ्करं च भक्तानां दैत्यानां च भयङ्करम् ६७<br>
नृसिंहं तं स्मरेदित्थं महामृत्युभयापहम् <br>
एवं ध्यात्वा जपेन्मन्त्री सर्वकार्यार्थसिद्धये ६८<br>
अथोच्यते ध्यानमन्यन्मुखरोगहरं शुभम् <br>
स्वर्णवर्णसुपर्णस्थं विद्युन्मालासटान्वितम् ६९<br>
कोटिपूर्णेन्दुवर्णं च सुमुखं त्र्! यक्षिवीक्षणम् <br>
पीतवस्त्रोरुभूषाढ्यं नृसिहं शान्तविग्रहम् <br>
चक्रशङ्खाभयवरान्दधतं करपल्लवैः ७०<br>
क्ष्वेडरोगादिशमनं स्वैर्ध्यानैः सुरवन्दितम् <br>
शत्रोः सेनानिरोधेन यत्नं कुर्याच्च साधकम् ७१<br>
अक्षकाष्ठैरेधितेऽग्नौ विचिन्त्य रिपुमर्दनम् <br>
देवं नृसिंहं सम्पूज्य कुसुमाद्युपचारकैः ७२<br>
समूलमूलैर्जुहुयाच्छरैर्दशशतं पृथक् <br>
रिपुं खादन्निव जपेन्निर्दहन्निव तं क्षिपेत् ७३<br>
हुत्वा सप्तदिनं मन्त्री सेनामिष्टां महीपतेः <br>
प्रस्थापयेच्छुभे लग्ने परराष्ट्रजयेच्छया ७४<br>
तस्याः पुरस्तान्नृहरिं निघ्नन्तं रिपुमण्डलम् <br>
स्मृत्वा जपं प्रकुर्वीत यावदायाति सा पुनः ७५<br>
निर्जित्य निखिलाञ्छत्रून्सह वीरश्रिया सुखात् <br>
प्रीणयेन्मन्त्रिणं राजा विभवैः प्रीतमानसः ७६<br>
गजाश्वरथररत्नैश्च ग्रामक्षेत्रधनादिभिः <br>
यदि मन्त्री न तुष्येत तदानर्थो महीपतेः ७७<br>
जायते तस्य राष्ट्रेषु प्राणेभ्योऽपि महाभयम् <br>
अष्टोत्तरशतमूलमन्त्रमन्त्रितभस्मना ७८<br>
नाशयेन्मूषिकालूतावृश्चिकाद्युत्थितं विषम् <br>
लिप्ताङ्गः सर्वरोगैश्च मुच्यते नात्र संशयः ७९<br>
सेवन्तीकुसुमैर्हुत्वा महतीं श्रियमाप्नुयात् <br>
औदुम्बरसमिद्भिस्तु भवेद्धान्यसमृद्धिमान् ८०<br>
अपूपलक्षहोमे तु भवेद्वैश्रवणोपमः <br>
क्रुद्धस्य सन्निधौ राज्ञो जपेदष्टोत्तरं शतम् ८१<br>
सद्यो नैर्मल्यमाप्नोति प्रसादं चाधिगच्छति <br>
कुन्दप्रसूनैरुदयं मोचाभिर्विघ्ननाशनम् ८२<br>
तुलसीपत्रहोमेन महतीं कीर्तिमाप्नुयात् <br>
शाल्युत्थसक्तुहोमेन वशयेदखिलं जगत् ८३<br>
मधूकपुष्पैरिष्टं स्यात्स्तम्भनं धात्रिखण्डकैः <br>
दधिमध्वाज्यमिश्रां तु गुडूचीं चतुरङ्गुलाम् ८४<br>
जुहुयादयुतं योऽसौ शतं जीवति रोगजित् <br>
शनैश्चरदिनेऽश्वत्थं स्पृष्ट्वा चाष्टोत्तरं शतम् ८५<br>
जपेज्जित्वा सोऽपमृत्युं शतवर्षाणि जीवति <br>
अथ ते सम्प्रवक्ष्यामि यन्त्रं त्रैलोक्यमोहनम् ८६<br>
यस्य सन्धारणादेव भवेयुः सर्वसम्पदः <br>
श्वेतभूर्ज्जे लिखेत्पद्मं द्वात्रिंशत्सिंहसंयुतम् ८७<br>
मध्ये सिंहे स्वबीजं च लिखेत्पूर्ववदेव तु <br>
श्रीबीजेन तु संवेद्य वलयत्रयसंयुतम् ८८<br>
पाशाङ्कुशैश्च संवेष्ट्य पूजयेद्यन्त्रमुत्तमम् <br>
त्रैलोक्यमोहनं नाम सर्वकामार्थसाधनम् ८९<br>
चक्रराजं महाराजं सर्वचक्रेश्वरेश्वरम् <br>
धारणाज्जयमाप्नोति सत्यं सत्यं न संशयः ९०<br>
अथ यन्त्रान्तरं वक्ष्ये शुणु नारद सिद्धिदम् <br>
अष्टारं विलिखेद्यन्त्रं श्लक्ष्णं कर्णिकया युतम् ९१<br>
मूलमन्त्रं लिखेत्तत्र प्रणवेन समन्वितम् <br>
एकाक्षरं नारसिंहं मध्ये चैव ससाध्यकम् ९२<br>
जपेदष्टसहस्रं तु सूत्रेणावेष्ट्य तद्बहिः <br>
स्वर्णरौप्यसुताम्रैश्च वेष्टयेत्क्रमतः सुधीः ९३<br>
लाक्षया वेष्टितं कृत्वा पुनर्मन्त्रेण मन्त्रयेत् <br>
कण्ठे भुजे शिखायां वा धारयेद्यन्त्रमुत्तमम् ९४<br>
नरनारीनरेन्द्रा श्च सर्वे स्युर्वशगा भुवि <br>
दुष्टास्तं नैव बाधन्ते पिशाचोरगराक्षसाः ९५<br>
यन्त्रराजप्रसादेन सर्वत्र जयमाप्नुयात् <br>
अथान्यत्सम्प्रवक्ष्यामि यन्त्रं सर्ववशङ्करम् ९६<br>
द्वादशारं महाचक्रं पूर्ववद्विलिखेत्सुधीः <br>
मात्राद्वादशसम्भिन्नदलेन विलिखेद्बुधः ९७<br>
मध्ये मन्त्रं शक्तियुक्तं श्रीबीजेन तु वेष्टयेत् <br>
कालान्तकं नाम चक्रं सुरासुरवशङ्करम् ९८<br>
चक्रमुल्लेखयेद्भूर्जे सर्वशत्रुनिवारणम् <br>
यस्य धारणमात्रेण सर्वत्र विजयी भवेत् ९९<br>
अथ सर्वेष्टदं ज्वालामालिसंज्ञं वदाम्यहम् <br>
बीजं हृद्भगवान्ङेन्तो नरसिंहाय तत्परम् १००<br>
ज्वालिने मालिने दीप्तदंष्ट्राय अग्निने पदम् <br>
त्राय सर्वादिरक्षोघ्नाय च नः सर्वभूपदम् १०१<br>
हरिर्विनाशनायान्ते सर्वज्वरविनाशनः <br>
नामान्ते दहयुग्मं च पचद्वयमुदीरयेत् १०२<br>
रक्षयुग्मं च वर्मास्त्रठद्वयान्तो ध्रुवादिकः <br>
अष्टषष्ट्यक्षरैः प्रोक्तो ज्वालामाली मनूत्तमः १०३<br>
पुण्यादिकं तु पूर्वोक्तं त्रयोदशभिरक्षरैः <br>
पङिक्तभी रुद्र सङ्ख्याकैरष्टादशभिरक्षरैः १०४<br>
भानुभिः करणैर्मन्त्री वरेरंगानि कल्पयेत् <br>
पूर्वोक्तरूपिणं ज्वालामालिनं नृहरिं स्मरेत् १०५<br>
लक्षं जपो दशांशं च जुहुयात्कपिलाधृतैः <br>
रौद्रा पस्मारभूतादिनाशकोऽय मनूत्तमः १०६<br>
प्राणो माया नृसिहश्च सृष्टिर्ब्रह्मास्त्रमीरितः <br>
षडक्षरो महामन्त्रः सर्वाभीष्टप्रदायकः १०७<br>
मुनिर्ब्रह्मा तथा छन्दः पङिक्तर्देवो नृकेसरी <br>
षड्दीर्घभाजा बीजेन षडङ्गानि समाचरेत् १०८<br>
पूर्वोक्तेनैव विधिना ध्यानं पूजां समाचरेत् <br>
सिद्धेन मनुनानेन सर्वसिद्धिर्भवेन्नृणाम् १०९<br>
रमाबीजादिकोऽनुष्टुप् त्रयस्त्रिंशार्णवान्मनुः <br>
प्रजापतिर्मुनिश्च्छन्दोऽनुष्टुप् लक्ष्मीनृकेसरी ११०<br>
देवता च पदैः सर्वेणाङ्गकल्पनमीरितम् <br>
विन्यस्यैवं तु पञ्चाङ्गं स्वात्मरक्षां समाचरेत् १११<br>
संस्पृशन् दक्षिणं बाहुं शरभस्य मनुं जपेत् <br>
प्रणवो हृच्छिवायेति महते शरभाय च ११२<br>
वह्निप्रियान्तो मन्त्रस्तु रक्षार्थे समुदाहृतः <br>
अथवा राममन्त्रान्ते परं क्षद्वितयं पठेत् ११३<br>
अथवा केशवाद्यैस्तु रक्षां कुर्यात्प्रयत्नतः <br>
केशवः पातु पादौ मे जङ्घे नारायणोऽवतु ११४<br>
माधवो मे कटिं पातु गोविन्दो गुह्यमेव च <br>
नाभिं विष्णुश्च मे पातु जठरं मधुसूदनः ११५<br>
ऊरू त्रिविक्रमः पातु हृदयं पातु मे नरः <br>
श्रीधरः पातु कण्ठं च हृषीकेशो मुखं मम ११६<br>
पद्मनाभः स्तनौ पातु शीर्षं दामोदरोऽवतु <br>
एवं विन्यस्य चाङ्गेषु जपकाले तु साधकः ११७<br>
निर्भयो जायते भूतवेतालग्रहराक्षसात् <br>
पुनर्न्यसेत्प्रयत्नेन ध्यानं कुर्वन्समाहितः ११८<br>
पुरस्तात्केशवः पातु चक्री जांबूनदप्रभः <br>
पश्चान्नारायणः शङ्खी नीलजीमूतसन्निभः ११९<br>
ऊर्द्ध्वमिन्दीवरश्यामो माधवस्तु गदाधरः <br>
गोविन्दो दक्षिणे पार्श्वे धन्वी चन्द्र प्रभो महान् १२०<br>
उत्तरे हलधृग्विष्णुः पद्मकिञ्जल्कमसन्निभः <br>
आग्नेय्यामरविन्दाक्षो मुसली मधुसूदनः १२१<br>
त्रिविक्रमः खड्गपाणिर्नैरृत्यां ज्वलनप्रभः <br>
वायव्यां माधवो वज्री तरुणादित्यसन्निभः १२२<br>
एशान्यां पुण्डरीकाक्षः श्रीधरः पट्टिशायुधः <br>
विद्युत्प्रभो हृषीकेश ऊर्द्ध्वे पातु समुद्गरः १२३<br>
अधश्च पद्मनाभो मे सहस्रांशुसमप्रभः <br>
सर्वायुधः सर्वशक्तिः सर्वाद्यःसर्वतोमुखः १२४<br>
इन्द्र गोपप्रभः पायात्पाशहस्तोऽपराजितः <br>
स बाह्याभ्यन्तरे देहमव्याद्दामोदरो हरिः १२५<br>
एवं सर्वत्र निश्छिद्रं  नामद्वादशपञ्जरम् <br>
प्रविष्टोऽह न मे किञ्चिद्भयमस्ति कदाचन १२६<br>
एवं रक्षां विधायाथ दुर्द्धर्षो जायते नरः <br>
सर्वेषु नृहरेर्मन्त्रवर्गेष्वेवं विधिर्मतः १२७<br>
पूर्वोक्तविधिना सर्वं ध्यानपूजादिकं चरेत् <br>
जितं ते पुण्डरीकाक्ष नमस्ते विश्वभावन १२८<br>
नमस्तेऽस्तु हृषीकेश महापुरुष ते नमः <br>
इत्थं सम्प्रार्थ्य जप्त्वा च पठित्वा विसृजेद्विभुम् १२९<br>
एवं सिद्धे मनौ मन्त्री जायते सम्पदां पदम् <br>
जयद्वयं श्रीनृसिंहेत्यष्टार्णोऽय मनूत्तमः १३०<br>
मुनिर्ब्रह्माथ गायत्री छन्दः प्रोक्तोऽस्य देवता <br>
श्रीमाञ्जयनृसिंहस्तु सर्वाभीष्टप्रदायकः १३१<br>
सेन्दुगोविन्दपूर्वेण वियता सेन्दुनापुनः <br>
षड्दीर्घाढ्ये न कुर्वीत षडंगानि विशालधीः १३२<br>
ततो ध्यायेद्धृदि विभुं नृसिंहं चन्द्र शेखरम् १३३<br>
श्रीमन्नृकेसरितनो जगदेकबन्धो श्रीनीलकण्ठ करुणार्णव सामराज <br>
वह्नीन्दुतीव्रकरनेत्र पिनाकपाणे शीतांशुशेखर रमेश्वर पाहि विष्णो १३४<br>
ध्यात्वैवं प्रजपेल्लक्षाष्टकं मन्त्री दशांशतः <br>
साज्येन पायसान्नेन जुहुयात्प्राग्वदर्चनम् १३५<br>
तारो माया स्वबीजान्ते कर्णोग्रं वीरमीरयेत् <br>
महाविष्णुं ततो ब्रूयाज्ज्वलन्तं सर्वतोमुखम् १३६<br>
स्फुरद्द्वयं प्रस्फुरेति द्वयं घोरपदं ततः <br>
वदेद्घोरतरं ते तु तनुरूपं च ठद्वयम् १३७<br>
प्रचटद्वयमाभाष्य कहयुग्मन च मद्वयम् <br>
बन्धद्वयं घातयेति द्वयं वर्मास्त्रमीरयेत् १३८<br>
नृसिंहं भीषणं भद्रं  मृत्युमृत्युं नमाम्यहम् <br>
पञ्चाशीत्यक्षरो मन्त्रो भजतामिष्टदायकः १३९<br>
ऋषी ह्यघोरब्रह्माणौ तथा त्रिष्टुबनुष्टुभौ <br>
छन्दसी च तथा घोरनृसिंहो देवता मतः १४०<br>
ध्यानार्चनादिकं चास्य कुर्यादानुष्टुभं सुधीः <br>
विशेषान्मन्त्रवर्योऽय सर्वरक्षाकरो मतः १४१<br>
बीजं जययुगं पश्चान्नृसिंहेत्यष्टवर्णवान् <br>
ऋषिः प्रजापतिश्चास्यानुष्टुप्छन्द उदाहृतम् १४२<br>
विदारणनृसिंहोऽस्य देवता परिकीर्तितः <br>
जं बीजं हं तथा शक्तिर्विनियोगोऽखिलाप्तये १४३<br>
दीर्घाढ्येन नृसिंहेन षडङ्गन्यासमाचरेत् <br>
रौद्रं  ध्यायेन्नृसिंहं तु शत्रुवक्षोविदारणम् १४४<br>
नखदंष्ट्रायुधं भक्ताभयदं श्रीनिकेतनम् <br>
तप्तहाटककेशान्तज्वलत्पावकलोचनम् १४५<br>
वज्राधिकनखस्पर्श दिव्यसिंह नमोऽस्तु ते <br>
मुनिर्ब्रह्मा समाख्यातोऽनुष्टुप्छन्दः समीरितः १४६<br>
देवतास्य रदार्णस्य दिव्यपूर्वो नृकेसरी <br>
पादैश्चतुर्भिः सर्वेण पञ्चाङ्गानि समाचरेत् १४७<br>
ध्यानपूजादिकं सर्वं प्राग्वत्प्रोक्तं मुनीश्वर <br>
पूर्वोक्तानि च सर्वाणि कार्याण्यायान्ति सिद्धताम् १४८<br>
तारो नमो भगवते नरसिंहाय हृच्च ते <br>
जस्तेजसे आविराविर्भव वज्रनखान्ततः १४९<br>
व्रजदंष्ट्रेति कर्मान्ते त्वासयाक्रन्दयद्वयम् <br>
तमो ग्रसद्वयं पश्चात्स्वाहान्ते चाभयं ततः १५०<br>
आत्मन्यन्ते च भूयिष्ठा ध्रुवो बीजान्तिमो मनुः <br>
द्विषष्ट्यर्णोऽस्य मुन्यादि सर्वं पूर्ववदीरितम् १५१<br>
तारो नृसिंहबीजं च नमो भगवते ततः <br>
नरसिंहाय तारश्च बीजमस्य यदा ततः १५२<br>
रूपाय तारः स्वर्बीजं कूर्मरूपाय तारकम् <br>
बीजं वराहरूपाय तारो बीज नृसिंहतः १५३<br>
रूपाय तार स्वं बीजं वामनान्ते च रूपतः <br>
पापध्रुवत्रयं बीजं रामाय निगमादितः १५४<br>
बीजं कृष्णाय तारान्ते बीजं च कल्किने ततः <br>
जयद्वयं ततः शालग्रामान्ते च निवासिने १५५<br>
दिव्यसिंहाय डेन्तः स्यात्स्वयम्भूः पुरुषाय हृत् <br>
तारः स्वं बीजमित्येष महासाम्राज्यदायकः १५६<br>
नृसिंहमन्त्रः खाङ्कार्णो मुनिरत्रिः प्रकीर्तितः <br>
छन्दोऽतिजगती प्रोक्तं देवता कथिता मनोः १५७<br>
दशावतारो नृहरिं बीजं खं शक्तिरव्ययः <br>
षड्दीर्घाढ्येन बीजेन कृत्वाङ्गानि च भावयेत् १५८<br>
अनेकचन्द्र प्रतिमो लक्ष्मीमुखकृतेक्षणः <br>
दशावतारैः सहितस्तनोतु नृहरिः सुखम् १५९<br>
जपोऽयुतं दशांशेन होमः स्यात्पायसेन तु <br>
प्रागुक्ते पूजयेत्पीठे मूर्तिं सङ्कल्प्य मूलतः १६०<br>
अंगान्यादौ च मत्स्याद्यान्दिग्दलेषु ततोऽचयेत् <br>
इन्द्रा द्यानपि वज्राद्यान्सम्पूज्येष्टमवाप्नुयात् १६१<br>
सहस्रार्णं महामन्त्रं वक्ष्ये तन्त्रेषु गोपितम् <br>
तारो माया रमा कामो बीजं क्रोधपदं ततः १६२<br>
मूर्ते नृसिंहशब्दान्ते महापुरुष ईरयेत् <br>
प्रधानधर्माधर्मान्ते निगडेतिपदं वदेत् १६३<br>
निर्मोचनान्ते कालेति ततः पुरुष ईरयेत् <br>
कालान्तकसदृक्तोयं स्वेश्वरान्ते सदृग्जलम् १६४<br>
श्रान्तान्ते तु निविष्टेति चैतन्यचित्सदा ततः <br>
भासकान्ते तु कालाद्यतीतनित्योदितेति च १६५<br>
उदयास्तमयाक्रान्तमहाकारुणिकेति च <br>
हृदयाब्जचतुश्चोक्ता दलान्ते तु निविष्टितः १६६<br>
चैतन्यात्मन्श्चतुरात्मन्द्वादशात्मन्स्ततः परम् <br>
चतुर्विंशात्मन्नन्ते तु पञ्चविंशात्मन्नित्यपि १६७<br>
बको हरिः सहस्रान्ते मूर्ते एह्येहि शब्दतः <br>
भगवन्नृसिंहपुरुष क्रोधेश्वर रसा सह १६८<br>
स्रवन्दितान्ते पादेति कल्पान्ताग्निसहस्र च <br>
कोट्याभान्ते महादेव निकायदशशब्दतः १६९<br>
शतयज्ञातलं ज्ञेयं ततश्चामलयुग्मकम् <br>
पिङ्गलेक्षणसटादंष्ट्रा दंष्ट्रायुध नखायुध १७०<br>
दानवेन्द्रा न्तकावह्निणशोणितपदं ततः <br>
संसक्तिविग्रहान्ते तु भूतापस्मारयातुधान् १७१<br>
सुरासुरवन्द्यमानपादपङ्कजशब्दतः <br>
भगवन्व्योमचक्रेश्चरान्ते तु प्रभावप्यय १७२<br>
रूपेणोत्तिष्ठ चोत्तिष्ठ अविद्यानिचयं दह <br>
दहज्ञानैश्वर्यमन्ते प्रकाशययुगं ततः १७३<br>
ॐ सर्वज्ञ अरोषान्ते जम्भाजृम्भ्यवतारकम् <br>
सत्यपुरुषशब्दान्ते सदसन्मध्य ईरयेत् १७४<br>
निविष्टं मम दुःस्वप्नभयं निगडशब्दतः <br>
भयं कान्तारशब्दान्ते भयं विषपदात्ततः १७५<br>
ज्वरान्ते डाकिनी कृत्याध्वरेवतीभयं ततः <br>
अशन्यन्ते भयं दुर्भिक्षभयं मारीशब्दतः १७६<br>
भयं मारीचशब्दान्ते भयं छायापदं ततः <br>
स्कन्दापस्मारशब्दान्ते भयं चौरभयं ततः १७७<br>
जलस्वप्नाग्निभयं गजसिंहभुजङ्गतः <br>
भयं जन्मजरान्ते मरणादिशब्दमीरयेत् १७८<br>
भयं निर्मोचययुगं प्रशमययुगं ततः <br>
ज्ञेयरूपधारणान्ते नृसिंहबृहत्सामतः १७९<br>
पुरुषान्ते सर्वभयनिवारणपदं ततः <br>
अष्टाष्टकं चतुःषष्टिः चेटिकाभयमीरयेत् १८०<br>
विद्यावृतस्त्रयस्त्रिंशद्देवताकोटिशब्दतः <br>
नमितान्ते पदपदात्पङ्कजान्वित ईरयेत् १८१<br>
सहस्रवदनान्ते तु सहस्रोदर संवदेत् <br>
सहस्रेक्षणशब्दान्ते सहस्रपादमीरयेत् १८२<br>
सहस्रभुज सम्प्रोच्य सहस्रजिह्व संवदेत् <br>
सहस्रान्ते ललाटेति सहस्रायुधतोधरात् १८३<br>
तमःप्रकाशक पुरमथनान्ते तु सर्व च  <br>
मन्त्रे राजेश्वरपदाद्विहायसगतिप्रद १८४<br>
पातालगतिप्रदान्ते यन्त्रमर्द्दन ईरयेत् <br>
घोराट्टहासहसितविश्वावासपदं ततः १८५<br>
वासुदेव ततोऽक्रूर ततो हयमुखेति च <br>
परमहंसविश्वेश विश्वान्ते तु विडम्बन १८६<br>
निविष्टान्ते ततः प्रादुर्भावकारक ईरयेत् <br>
हृषीकेश च स्वच्छन्द निःशेषजीव विन्यसेत् १८७<br>
ग्रासकान्ते महापश्चात्पिशितासृगितीरयेत् <br>
लंपटान्ते खेचरीति सिद्ध्य्न्ते तु प्रदायक १८८<br>
अजेयाव्यय अव्यक्त ब्रह्माण्डोदर इत्यपि <br>
ततो ब्रह्मसहस्रान्ते कोटिस्रग्रुण्डशब्दतः १८९<br>
माल पण्डितमुण्डेति मत्स्य कूर्म ततः परम् <br>
वराहान्ते नृसिंहेति वामनान्ते समीरयेत् १९०<br>
त्रैलोक्याक्रमणान्ते तु पादशालिक ईरयेत् <br>
रामत्रय ततो विष्णुरूपान्ते धर एव च १९१<br>
तत्त्वत्रयान्ते प्रणवाधारतस्तच्छिखां पदम् <br>
निविष्टवह्निजायान्ते स्वधा चैव ततो वषट् १९२<br>
नेत्र वर्मास्त्रमुच्चार्य्यप्राणाधार इतीरयेत् <br>
आदिदेवपदात्प्राणापानपश्चान्निविष्टितः १९३<br>
पाञ्चरात्रिक दितिज विनिधनान्ते करेति च <br>
महामाया अमोघान्ते दर्यं दैत्येन्द्र शब्दतः १९४<br>
दर्यान्ते दलनेत्युक्ता तेजोराशिन् ध्रुवं स्मरः <br>
तेजस्वरान्ते पुरुष्पंङेन्ते सत्यपूरुष १९५<br>
अस्त्रतारोऽच्युतास्त्रं च तारो वाचा सुदेव फट् <br>
तारमायामूर्तेः फट् वः कामः स्वरादिमः १९६<br>
मूर्तेस्त्रमव्ययोबीजं विश्वमूर्तेस्त्रिमव्ययः <br>
मायाविश्वात्मने षट् च तारः सौचं तुरात्मने १९७<br>
फट् तारोहं विश्वरूपिन्नस्त्रं च तदनन्तरम् <br>
तारौह्रैपरमान्ते तु ह्रंसफट्प्रणवस्ततः १९८<br>
ह्रः हिरण्यगर्भरूप धारणान्ते च फट् ध्रुवः <br>
ह्रौं अनौपम्यरूपधारिणास्त्रं ध्रुवस्ततः १९९<br>
क्षौं नृसिंहरूपधारिन् ॐ क्लं श्लश्च स्वरादिकः <br>
ष्टाङ्गविन्यासविन्यस्तमूर्तिधारिंस्ततश्च फट् २००<br>
ह्रौं निसर्गसिद्ध्य्कैरूपधारिंस्ततश्च फट् <br>
तारो वर्मत्रयं संकरं वं चामुकमस्तकम् २०१<br>
खण्डद्वयं खादयेतिद्वयं क्लीं साध्यमानय <br>
द्वयं ततो महात्मन्स्यान्सम्यग्दर्शययुग्मकम् २०२<br>
षड्दीर्घाड्यां स्वबीजं च क्षपितान्ते तु कल्मष <br>
उत्तरायं द्वयं पञ्चबाणबीजानि वोच्चरेत् २०३<br>
नृसिंहान्ते ततो ज्वालात्मने स्वाहा समीरयेत् <br>
नृसिंहान्ते ततः कालात्मने स्वाहा ध्रुवस्ततः २०४<br>
खबीजं कामबीजं च लक्ष्मीबीजद्वयं ततः <br>
मायातारान्तिमो मन्त्रः सहस्राक्षरसम्मितः २०५<br>
कपिलोऽस्य मुनिश्छन्दो जगती देवता पुनः <br>
श्रीलक्ष्मीर्नृहरिर्बीजं क्षौं शक्तिर्वह्निवल्लभा २०६<br>
श्वेतो वर्ण उदात्तश्च स्वरः प्रोक्तो मनीषिभिः <br>
क्षेत्रं च परमात्मा तु विनियोगोऽखिलाप्तये २०७<br>
क्षः सहस्रबाहवेन्ते सहस्रायुधधराय च <br>
नृसिहान्तं वह्निजायास्त्रायफट् मन्त्र ईरितः २०८<br>
अनेन करशुद्धिं च कृत्वाङ्गानि समाचरेत् <br>
तारः क्षां च सहस्रान्ते क्षरशब्दाद्विजृम्भितम् २०९<br>
नृसिंहायाग्निजायान्तो हृदये मनुरीरितः <br>
मारः क्षीं च महातेनुं प्रभान्ते विकरेति च २१०<br>
नृसिंहायाग्निजायान्ते शिरोमन्त्रः प्रकीर्तितः <br>
तारः क्षूं तप्तयंहायश्चादृक् केशान्त ईरयेत् २११<br>
ज्वलत्यावकलो कूर्मो दीर्घा वज्राधिकेति च <br>
नखस्पर्शाद्दिव्यासिंह नमोऽस्तु भगवन् हरिः २१२<br>
महाध्वस्त जगद्रू प नृसिंहाय द्वयंद्वयम् <br>
अनेन च शिखा प्रोक्ता कवचं तदनन्तरम् २१३<br>
तारः क्षैं च सुवर्णं ते मदमत्तपदं ततः <br>
विह्वलितनृसिंहाय स्वाहान्तं कवचं स्मृतम् २१४<br>
तारः क्षौं च सहस्राय विश्वरूपपदं वदेत् <br>
धारणेग्निप्रियान्तोऽय नेत्रमन्त्रः प्रकीर्तितः २१५<br>
तारो क्षश्च सहस्रान्ते वारावेपदमीरयेत् <br>
सहस्रान्ते युधायाथ नृसिंहायाग्निसुन्दरी ११६<br>
अस्त्रमन्त्रः समाख्यातस्ततो ध्यायेन्नृकेसरीम् <br>
उद्यदर्कसहस्राभं त्रीक्षणं भीमभूषणम् २१७<br>
सुतीक्ष्णाग्रभुजो दण्डेर्दैत्यदारणकं स्मरेत् <br>
एवं ध्यात्वा जपेन्मन्त्री सहस्रं पायसेन च २१८<br>
आज्यप्लुतेन जुहुयात्सम्यक्सिद्धो भवेन्मनुः <br>
प्रागुक्ते वैष्णवे पीठे मूर्तिं सङ्कल्प्य मूलतः २१९<br>
सम्पूज्य नृहरिं पश्चादादावङ्गानि पूजयेत् <br>
चक्रं शङ्खं च पाशं वाङ्कुशं कुलिशमेव च २२०<br>
गदाकृपाणिक्ष्वेडानि दलेषु परिपूजयेत् <br>
लोकेशानपि वज्राद्यान्पूजयेत्तदनन्तरम् २२१<br>
एवं सिद्धे मनौ मन्त्री प्रयोगान्कर्तुमर्हति <br>
भस्माभिमन्त्रितं कृत्वा ग्रहग्रस्तं विलेपयेत् २२२<br>
भस्मसंलेपनादेव सर्वग्रहविनाशनम् <br>
अनेनैव विधानेन यक्षराक्षसकिन्नराः २२३<br>
भूतप्रेतपिशाचाश्च नश्यन्त्येव न संशयः <br>
पराभिचारकृत्यानि मनुनानेन मन्त्रितम् २२४<br>
भस्म संलेपयेत्सद्यो दुराधर्षो भवेन्नरः <br>
सुदिने स्थापयेत्कुम्भे सर्वतोभद्र मण्डले २२५<br>
तीर्थतोयेन सम्पूर्य जपेदष्टोत्तरं शतम् <br>
तेनाभिषिक्तो मनुजः सर्वापत्तिं तरेद् ध्रुवम् २२६<br>
किं बहूक्तेन सर्वेष्टदायकोऽय मनूत्तमः <br>
वज्रनखाय विद्महे तीक्ष्णदंष्ट्राय धीमहि <br>
तन्नो नृसिंहः शब्दान्ते वदेच्चैव प्रचोदयात् २२७<br>
एषा नृसिंहगायत्री सर्वाभीष्टप्रदायिनी <br>
एतस्याः स्मरणादेव सर्वपापक्षयो भवेत् २२८<br>
इति श्रीबृहन्नारदीयपुराणे पूर्वभागे बृहदुपाख्याने तृतीयपादे नृसिंहोपासनामन्त्रगायत्र्यादिनिरूपणं नामैकसप्ततितमोऽध्यायः ७१<br>
<br>
