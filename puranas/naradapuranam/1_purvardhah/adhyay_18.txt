सनक उवाच ॥<br>
अन्यद्व्रतवरं वक्ष्य श्रृणुष्व मुनिसत्तम ॥<br>
सर्वपापहरं पुण्यं सर्वदुःखनिबर्हणम् ॥ १८-१ ॥<br>
<br>
ब्राह्मणक्षत्रियविशां शूद्राणां योषितां तथा ॥<br>
समस्तकामफलदं सर्वव्रतफलप्रदम् ॥ १८-२ ॥<br>
<br>
दुःस्वन्पनाशनं धर्म्‌यं दुष्टग्रहनिवारणम् ॥<br>
सर्वलोकेषु विख्यातं पूर्णिमाव्रतमुत्तम् ॥<br>
येन चीर्णेन पापानां राशिकोटिः प्रशाम्यति ॥ १८-३ ॥<br>
<br>
मार्गशीर्षे सितेपक्षे पूर्णायां नियतः शुचिः ॥<br>
स्नानं कुर्याद्यथाचारं दन्तधावनपूर्वकम् ॥ १८-४ ॥<br>
<br>
शुक्लाम्बरधरः शुद्धो गृहमागगत्य वाग्यतः ॥<br>
प्रक्षाल्य पादावाचम्य स्मरत्रारायणं प्रभुम् ॥ १८-५ ॥<br>
<br>
नित्यं देवार्चनं कृत्वा पश्वात्संकल्पपूर्वकम् ॥<br>
लक्ष्मी नारायणं देवमर्चयेद्भक्तिभावतः ॥ १८-६ ॥<br>
<br>
आवाहनासनाद्यैश्च गन्धपुष्पादिभिर्व्रती ॥<br>
नमो नारायणायेति पूजयेद्भक्तितत्परः ॥ १८-७ ॥<br>
<br>
गीतैर्वाद्यैश्च नृत्यैश्च पुराणपठनादिभिः ॥<br>
स्तोत्रैर्वाराधयेद्देवं व्रतकृत्सुसमाहितः ॥ १८-८ ॥<br>
<br>
देवस्य पुरतः कृत्वा स्थण्डिलं चतुरस्रेकम् ॥<br>
अरत्निमात्रं तत्रान्गिं स्थापयेद्गृह्यमार्गतः ॥<br>
आज्यभागान्तर्पयन्तं कृत्वा पुरुषसूक्ततः ॥<br>
चरणा च तिलैश्वापि घृतेन जुहुयात्तथा ॥ १८-९ ॥<br>
<br>
एकवारं द्विवारं वात्रिवारं वापि शक्तितः ॥<br>
होमं कुर्यात्प्रयत्नेन सर्वपापनिवृत्तये ॥ १८-१० ॥<br>
<br>
प्रायश्चित्तादिकं सर्वं स्वगृह्योक्तविधानतः ॥<br>
समाप्य होमं विधिवच्‌छान्तिसूक्तं जपेद्रुधः ॥ १८-११ ॥<br>
<br>
पश्चाद्देवं समागत्य पुनः पूजां प्रकल्पयेत् ॥<br>
तथोपवासं देवाय ह्यर्पयेद्भक्तिसंयुतः ॥ १८-१२ ॥<br>
<br>
पौर्णमास्यां निराहारः स्थित्वा देव तवाज्ञया ॥<br>
भोक्ष्यामि पुण्डरीकाक्ष परेऽह्नि शरणं भव ॥ १८-१३ ॥<br>
<br>
इति विज्ञाप्य देवायह्यर्घ्यं दद्यात्तथैन्दवे ॥<br>
जानुभ्यामवनीं गत्वा शुक्लपुष्पाक्षतान्वितः ॥ १८-१४ ॥<br>
<br>
क्षीरोदार्णवसंभूत अत्रिगोत्रसमुद्भव ॥<br>
ग्रहाणार्घ्यं मया दत्तं रोहिणीनायक प्रभो ॥<br>
<br>
एवमर्घ्यं प्रदायेन्दोः प्रार्थयेत्प्राञ्जलिस्ततः ॥ १८-१५ ॥<br>
तिष्टन्पूर्वमुखो भूत्वा पश्यन्निन्दुं च नारद ॥ १८-१६ ॥<br>
<br>
नमः शुक्लांशवे तुभ्यं द्विजराजाय ते नमः ॥<br>
रोहिणीपतये  तुभ्यं लक्ष्मीभ्रात्रे नमोऽस्तु ते ॥ १८-१७ ॥<br>
<br>
ततश्च  जागरं कुर्यात्पुराणश्रवणादिभिः ॥<br>
जितेन्द्रियश्च संशुद्धः पाषण्डालोकवर्जितः ॥ १८-१८ ॥<br>
<br>
ततः प्रातः प्रकुर्वीत स्वाचारं च यथाविधि ॥<br>
पुनः संपूजयेद्देवं यथाविभवविस्तरम् ॥ १८-१९ ॥<br>
<br>
ब्राह्मणान्भोजयेच्छक्त्या ततश्च प्रयतो नरः ॥<br>
बन्धुभृत्यादिभिः सार्धं स्वयं भुञ्जीत वाग्यतः ॥ १८-२० ॥<br>
<br>
एवं पौषादिमासेषु पूर्णमास्यामुपोषितः ॥<br>
अर्चयेद्भक्तिसंयुक्तो नारायणमनायमम् ॥ १८-२१ ॥<br>
<br>
एवं संवत्सरं कृत्वा कार्तिक्यां पूर्णिमादिने ॥<br>
उद्यापनं प्रकुर्वीत तद्विधानं वदामि ते ॥ १८-२२ ॥<br>
<br>
मण्डपं कारयेद्दिव्यं चतुरस्त्रं सुमङ्गलम् ॥<br>
शोभितं पुष्पमालाभिर्वितानध्वजराजितम् ॥ १८-२३ ॥<br>
<br>
बहुदापसमाकीर्णं किङ्किणीजालशोभितम् ॥<br>
दर्पंणैश्चामरैश्चैव कलशैश्च समावृतम् ॥ १८-२४ ॥<br>
<br>
तन्मध्ये सर्वतोभद्रं पञ्चवर्‌णविराजितम् ॥<br>
जलपूर्णं ततः कुम्भं न्यसेत्तस्योपरि द्विज ॥ १८-२५ ॥<br>
<br>
पिधाय कुम्भं वस्त्रेण सुसूक्ष्मेणाति शोभितम् ॥<br>
हेम्ना वा रजतेनापि तथा ताम्रेण वा द्विज ॥<br>
लक्ष्मीनारायणं देवं कृत्वा तस्योपरि न्यसेत् ॥ १८-२६ ॥<br>
<br>
पञ्चामृतेन संस्नाप्याभ्यर्च्यगन्धादिभिः क्रमात् ॥<br>
भक्ष्मैर्भोज्यादिनैवेद्यैर्भक्तितः संयतेन्द्रियः ॥ १८-२७ ॥<br>
<br>
जागरं च तथा कुर्यार्त्सम्यक्छ्ररद्धासमन्वितः ॥<br>
परेऽह्नि प्रातर्विधिवत्पूर्ववद्विष्णुमर्चयेत् ॥ १८-२८ ॥<br>
<br>
आचार्याय प्रदातव्या प्रतिमा दक्षिणान्विता ॥<br>
ब्राह्मणान्भोजयेच्छक्त्या विभवे सत्यवारितम् ॥ १८-२९ ॥<br>
<br>
तिलदानं प्रकुर्वीत यथाशक्त्या समाहितः ॥<br>
कुर्यादग्नौ च विधिवतिलहोमं विचक्षणः ॥ १८-३० ॥<br>
<br>
एवं कृत्वा नरः सम्यक् लक्ष्मीनारायणव्रतम् ॥<br>
इह भुक्त्वा महाभोगान्पुत्रपौत्रसमन्वितः ॥ १८-३१ ॥<br>
<br>
सर्वपापविनिर्मुक्तः कुलायुतसमन्वितः ॥<br>
प्रयाति विष्णुभवनं योगिनामपि दुर्लभम् ॥ १८-३२ ॥<br>
<br>
इति श्रीबृहन्नारदीयपुराणे पूर्वभागे प्रथमपादे व्रताख्याने मागशीर्षपौर्णिमायां लक्षघ्मीनारायणव्रतं नामाष्टादशोऽध्यायः ॥<br>
