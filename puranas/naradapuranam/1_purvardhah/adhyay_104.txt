ब्रह्मोवाच ॥<br>
श्रृणु वत्स प्रवक्ष्यामि पुराणं स्कन्दसंज्ञकम् ॥<br>
यस्मिन्प्रतिपदं साक्षान्महादेवो व्यवस्थितः ॥ १०४-१ ॥<br>
<br>
पुराणे शतकोटो तु यच्छैवं वर्णितं मया ॥<br>
लक्षं तस्यार्थं जातस्य सारो व्यासेन कीर्तितः ॥ १०४-२ ॥<br>
<br>
स्कन्दाह्वयस्तत्र खण्डाः सप्तैव परिकल्पिताः ॥<br>
एकाशीतिसहस्रं तु स्कान्दं सर्वोघकृतंनम् ॥ १०४-३ ॥<br>
<br>
यः श्रृणोति पठेद्वापि स तु साक्षाच्छिवः स्थितः ॥<br>
यत्र माहेश्वरा धर्माः षण्मुखेन प्रकाशिताः ॥ १०४-४ ॥<br>
<br>
कल्पे तत्पुरुषे वृत्ताः सर्वसिद्धिविधायकाः ॥<br>
तस्य माहेश्वरश्चाथ खंडः पापप्रणाशनः ॥ १०४-५ ॥<br>
<br>
किंचिन्न्यूनार्कसाहस्रो बहुपुण्यो बृहत्कथः ॥<br>
सुचरित्रशतैर्युक्तः स्कन्दमाहात्म्यसूचकः ॥ १०४-६ ॥<br>
<br>
यत्र केदारमाहात्म्ये पुराणोपक्रमः पुरा ॥<br>
दक्षयज्ञकथा पश्चाच्छिवलिंगार्चने फलम् ॥ १०४-७ ॥<br>
<br>
समुद्रमथनाख्यानं देवेंद्रचरितं ततः ॥<br>
पार्वत्याः समुपाख्यानं विवाहस्तदनंतरम् ॥ १०४-८ ॥<br>
<br>
कुमारोत्पत्तिकथनं ततस्तारकसंगरः ॥<br>
ततः पाशुपताख्यानं चंडाख्यानसमन्वितम् ॥ १०४-९ ॥<br>
<br>
द्यूतप्रवर्तनाख्यानं नारदेन समागमः ॥<br>
ततः कुमारमाहात्म्ये पंचतीर्थकथानकम् ॥ १०४-१० ॥<br>
<br>
धर्मवर्मनृपाख्यानं नदीसागरकीर्तनम् ॥<br>
इंद्रद्युम्नकथा पस्चान्नाडीजंघकथान्वितम् ॥ १०४-११ ॥<br>
<br>
प्रादुर्भावस्ततो मह्याः कथा दमनकस्य च ॥<br>
महीसागरसंयोगः कुमारेशकथा ततः ॥ १०४-१२ ॥<br>
<br>
ततस्तारकयुद्धं च नानाख्यानसमन्वितम् ॥<br>
वधश्च तारकस्याथ पंचलिंगनिवेशनम् ॥ १०४-१३ ॥<br>
<br>
द्वीपाख्यानं ततः पुण्यमूर्द्धलोकव्यवस्थितिः ॥<br>
ब्रह्मांडस्थितिमानं च वर्करेशकथानकम् ॥ १०४-१४ ॥<br>
<br>
महाकालसमुद्भूतिः कथा चास्य महाद्भुता ॥<br>
वासुदेवस्य माहात्म्यं कोटितीर्थं ततः परम् ॥ १०४-१५ ॥<br>
<br>
नानातीर्थसमाख्यानं गुप्तक्षेत्रे प्रकीर्तितम् ॥<br>
पांडवानां कथा पुण्या महाविद्याप्रसाधनम् ॥ १०४-१६ ॥<br>
<br>
तीर्थयात्रासमाप्तिश्च कौमारमिदमद्भुतम् ॥<br>
अरुणाचलमाहात्म्यं सनकब्रह्मसंकथा ॥ १०४-१७ ॥<br>
<br>
गौरीतपः समाख्यानं तत्तत्तीर्थनिरूपणम् ॥<br>
माहिषासुरमाख्यानं वधश्चास्य महाद्भुतः ॥ १०४-१८ ॥<br>
<br>
द्रोणाचले शिवास्थानं नित्यदापरिकीर्तितम् ॥<br>
इत्येष कथितः स्कांदे खंडो माहेश्वरोऽद्भुतः ॥ १०४-१९ ॥<br>
<br>
द्वितीयो वैष्णवः खंडस्तस्याख्यानानि मे शुणु ॥<br>
प्रथमं भूमिवाराहसमाख्यानं प्रकीर्तितम् ॥ १०४-२० ॥<br>
<br>
यत्र वेंकटकुध्रस्य माहात्म्यं पापनाशनम् ॥<br>
कमलायाः कथा पुण्या श्रीनिवासस्थितिस्ततः ॥ १०४-२१ ॥<br>
<br>
कुला लाख्यानकं चात्र सुवर्णमुखरी कथा ॥<br>
नानाख्यानसमायुक्ता भारद्वाजकथाद्भुता ॥ १०४-२२ ॥<br>
<br>
मतंगांजनसंवादः कीर्तितः पापनाशनः ॥<br>
पुरुषोत्तममाहात्म्यं कीर्तितं चोत्कले ततः ॥ १०४-२३ ॥<br>
<br>
मार्कंडेयसमाख्यानमंबरीषस्य भूपतेः ॥<br>
इंद्रद्युम्नस्य चाख्यानं विद्यापतिकथा शुभा ॥ १०४-२४ ॥<br>
<br>
जैमिनेः समुपाख्यानं नारदस्यापि वाडव ॥<br>
नीलकंठसमाख्यानं नरसिंहोपवर्णनम् ॥ १०४-२५ ॥<br>
<br>
अश्वमेधकथा राज्ञो ब्रह्मलोकगतिस्तथा ॥<br>
रथयाव्राविधिः पश्चाज्जन्मस्थानविधिस्तथा ॥ १०४-२६ ॥<br>
<br>
दक्षिणामूर्त्युपाख्यानं गुंडिवाख्यानकं ततः ॥<br>
रथरक्षाविधानं च शयनोत्सवकीर्तनम् ॥ १०४-२७ ॥<br>
<br>
श्वेतोपाख्यानमत्रोक्तं पृथुत्सवनिरूपणम् ॥<br>
दोलोत्सवो भगवतो व्रतं सांवत्सराभिधम् ॥ १०४-२८ ॥<br>
<br>
पूजा चाकामिका विष्णोरुद्दालकनियोगतः ॥<br>
योगसाधनमत्रोक्तं नानायोगनिरूपणम् ॥ १०४-२९ ॥<br>
<br>
दशावतारकथनं स्रानादिपरिकीर्तनम् ॥<br>
ततो बदरिकायाश्च माहात्म्यं पापनाशनम् ॥ १०४-३० ॥<br>
<br>
अग्न्यादितीर्थमाहात्म्यं वैनतेयशिलाभवम् ॥<br>
कारणं भगवद्वासे तीर्थं कापालमोचनम् ॥ १०४-३१ ॥<br>
<br>
पंचधाराभिधं तीर्थं मेरुसंस्थापनं तथा ॥<br>
ततः कार्तिकमाहात्म्ये माहात्म्यं मदनालसम् ॥ १०४-३२ ॥<br>
<br>
धूम्रकेशसमाख्यानं दिनकृत्यानि कार्तिके ॥<br>
पंचभीष्मव्रताख्यानं कीर्तितं भुक्तिमुक्तिदम् ॥ १०४-३३ ॥<br>
<br>
ततो मार्गस्य माहात्म्ये विधानं स्नानजं तथा ॥<br>
पुंड्रादिकीर्तनं चात्र मालाधारणपुण्यकम् ॥ १०४-३४ ॥<br>
<br>
पंचामृतस्नानपुण्यं घंटानादादिजं फलम् ॥<br>
नानापुष्पार्चनफलं तुलसीदलजं फलम् ॥ १०४-३५ ॥<br>
<br>
नैवेद्यस्य च माहात्म्यं हरिवासरकीर्तनम् ॥<br>
अखंडैकादशीपुण्यं तथा जागरणस्य च ॥ १०४-३६ ॥<br>
<br>
यस्योत्सवविधानं च नाममाहात्म्यकीर्तनम् ॥<br>
ध्यानादिपुण्यकथनं माहात्म्यं मथुराभवम् ॥ १०४-३७ ॥<br>
<br>
मथुरातीर्थमाहात्म्यं पृथगुक्तं ततः परम् ॥<br>
वनानां द्वादशानां च माहात्म्यं कीर्तितं ततः ॥ १०४-३८ ॥<br>
<br>
श्रीमद्भागवतस्यात्र माहात्म्यं कीर्तितं परम् ॥<br>
वज्रशांडिल्यसंवाद अंतर्लीलाप्रकाशकम् ॥ १०४-३९ ॥<br>
<br>
ततो माघस्य माहात्म्यं स्नानदानजपोद्भवम् ॥<br>
नानाख्यानसमायुक्तं दशाध्यायैर्निरूपितम् ॥ १०४-४० ॥<br>
<br>
ततो वैष्णवमाहात्म्ये शय्यादानादिजं फलम् ॥<br>
जलदा नादिविधयः कामाख्यानमतः परम् ॥ १०४-४१ ॥<br>
<br>
श्रुतदेवस्य चरितं व्याधोपाख्यानमद्भुतम् ॥<br>
तथाक्षयतृतीयादेर्विशेषात्पुण्यकीर्तनम् ॥ १०४-४२ ॥<br>
<br>
ततस्त्वयोध्यामाहात्म्ये चक्रब्रह्माह्वतीर्थके ॥<br>
सुरापापविमोक्षाख्ये तथाधारसहस्रकम् ॥ १०४-४३ ॥<br>
<br>
स्वर्गद्वारं चंद्रहरिधर्महर्युपवर्णनम् ॥<br>
स्वर्णवृष्टेरुपाख्यानं तिलोदासरयूयुतिः ॥ १०४-४४ ॥<br>
<br>
सीताकुंडं गुप्तहरिसरंयुघर्घरान्वयः ॥<br>
गोप्रतारं च दुग्धोदं गुरुकुंडादिपञ्चकम् ॥ १०४-४५ ॥<br>
<br>
सोमार्का दीनि तीर्थानि त्रयोदश ततः परम् ॥<br>
गयाकूपस्य माहात्म्यं सर्वाघविनिवर्तकम् ॥ १०४-४६ ॥<br>
<br>
मांडव्याश्रमपूर्वाणि तीर्थानि तदनन्तरम् ॥<br>
अजितादि मानसादितीर्थानि गदितानि च ॥ १०४-४७ ॥<br>
<br>
इत्येष वैष्णवः खंडो द्वितीयः परिकीर्तितः ॥<br>
अतः परं ब्रह्मखंडं मरीचे श्रृणु पुण्यदम् ॥ १०४-४८ ॥<br>
<br>
यत्र वै सेतुमाहात्म्ये फलं स्नाने क्षणोद्भवम् ॥<br>
गालवस्य तपश्चर्या राक्षसाख्यानकं ततः ॥ १०४-४९ ॥<br>
<br>
चक्रतीर्थादिमाहात्म्यं देवीपत्तनसंयुते ॥<br>
वेतालतीर्थमहिमा पापनाशादिकीर्तनम् ॥ १०४-५० ॥<br>
<br>
मंगलादिकमाहात्म्यं ब्रह्मकुंडादिवर्णनम् ॥<br>
हनुमत्कुंडमहिमागस्त्यतीर्थभवं फलम् ॥ १०४-५१ ॥<br>
<br>
रामतीर्थादिकथनं लक्ष्मीतीर्थनिरूपणम् ॥<br>
शंखादितीर्थमहिमा तथा साध्यामृतादिजः ॥ १०४-५२ ॥<br>
<br>
धनुष्कोट्यादिमाहात्म्यं क्षीरकुंडादिजं तथा ॥<br>
गायत्र्यादिकतीर्थानां माहात्म्यं चात्र कीर्तितम् ॥ १०४-५३ ॥<br>
<br>
रामनाथस्य महिमा तत्त्वज्ञानोपदेशनम् ॥<br>
यात्राविधानकथनं सेतै मुक्तिप्रदं नृणाम् ॥ १०४-५४ ॥<br>
<br>
धर्मारण्यस्य माहात्म्यं ततः परमुदीरितम् ॥<br>
स्थाणुः स्कन्दाय भगवान्यत्र तत्त्वमुपादिशत् ॥ १०४-५५ ॥<br>
<br>
धर्मारण्यसुसंभूतिस्तत्पुण्यपरिकीर्त्तनम् ॥<br>
कर्म्मसिद्धेः समाख्यानं ऋषिवंशनिरूपणम् ॥ १०४-५६ ॥<br>
<br>
अप्सरस्तीर्थमुख्यानां माहात्म्यं यत्र कीर्तितम् ॥<br>
वर्णानामाश्रमाणां च धर्मतत्त्वनिरूपणम् ॥ १०४-५७ ॥<br>
<br>
दिवः स्थानविभागश्च बकुलार्ककथा शुभा ॥<br>
छत्रानन्दा तथा शांता श्रीमाता च मतंगिनी ॥ १०४-५८ ॥<br>
<br>
पुण्यदा च समाख्याता यत्र देव्यः समास्थिताः ॥<br>
इन्द्रेश्वरादिमाहात्म्यं द्वारकादिनिरूपणम् ॥ १०४-५९ ॥<br>
<br>
लोहासुरसमाख्यानं गंगाकूपनिरूपणम् ॥<br>
श्रीरामचरितं चैव सत्यमंदिरवर्णनम् ॥ १०४-६० ॥<br>
<br>
जीर्णोद्धा रस्य कथनमासनप्रतिपादनम् ॥<br>
जातिभेदप्रकथनं स्मृतिधर्मनिरूपणम् ॥ १०४-६१ ॥<br>
<br>
ततस्तु वैष्णवा धर्मा नानाख्यानैरुदीरिताः ॥<br>
चातुर्मास्ये ततः पुण्ये सर्वधर्मनिरूपणम् ॥ १०४-६२ ॥<br>
<br>
दानप्रशंसा तत्पश्चाद्व्रतस्य महिमा ततः ॥<br>
तपश्चैव पूजायाः सच्छिद्रकथनं ततः ॥ १०४-६३ ॥<br>
<br>
तद्वृत्तीनां भिदाख्यानं शालग्रामनिरूपणम् ॥<br>
भारकस्य वधोपायो वृक्षाचामहिमा तथा ॥ १०४-६४ ॥<br>
<br>
विष्णोः शापश्च वृक्षत्वं पार्वत्यनुतपस्ततः ॥<br>
हरस्य तांडवं नृत्यं रामनामनिरूपणम् ॥ १०४-६५ ॥<br>
<br>
हरस्य लिंगपतनं कथा बैजवनस्य च ॥<br>
पार्वतीजन्मचरितं तारकस्य वधोऽद्भुतः ॥ १०४-६६ ॥<br>
<br>
प्रणवैश्वर्यकथनं तारकाचरितं पुनः ॥<br>
दक्षयज्ञसमाप्तिश्च द्वादशाक्षरभूषणम् ॥ १०४-६७ ॥<br>
<br>
ज्ञानयोगसमाख्यानं महिमा द्वादशाक्षरेः ॥<br>
श्रवणादिकपुण्यं च कीर्तितं शर्मदं नृणाम् ॥ १०४-६८ ॥<br>
<br>
ततो ब्राह्मोत्तरे भागे शिवस्य महिमाद्भुतः ॥<br>
पंचाक्षरस्य महिमा गोकर्णमहिमा ततः ॥ १०४-६९ ॥<br>
<br>
शिवरात्रैश्च महिमा प्रदोषव्रतकीर्तनम् ॥<br>
सोमवारव्रतं चापि सीमंतिन्याः कथानकम् ॥ १०४-७० ॥<br>
<br>
भद्रायुत्पत्तिकथनं सदाचारनिरूपणम् ॥<br>
शिववर्मसमुद्देशो भद्रायूद्वाहवर्णनम् ॥ १०४-७१ ॥<br>
<br>
भद्रायुमहिमा चापि भस्ममाहात्म्यकीर्तनम् ॥<br>
शबराख्यानकं चैव उमामाहेश्वरं व्रतम् ॥ १०४-७२ ॥<br>
<br>
रुद्राक्षस्य च माहात्म्यं रुद्राध्यायस्य पुण्यकम् ॥<br>
श्रवणादिकपुण्यं च ब्रह्मखंडोऽयमीरितः ॥ १०४-७३ ॥<br>
<br>
अतः परं चतुर्थँ तु काशीखंडमनुत्तमम् ॥<br>
विंध्यनारदयोर्यत्र संवादः परिकीर्तितः ॥ १०४-७४ ॥<br>
<br>
सत्यलोकप्रभावश्चागस्त्यावासे सुरागमः ॥<br>
पतिव्रताचरित्रं च तीर्थयात्रा प्रशंसनम् ॥ १०४-७५ ॥<br>
<br>
ततश्च सप्तपुर्याख्या संयमिन्या निरूपणम् ॥<br>
बुधस्य च तथेंद्राग्न्योर्लोकाप्तिः शिवशर्मणः ॥ १०४-७६ ॥<br>
<br>
अग्नेः समुद्भवश्चैव क्रव्याद्वरुणसंभवः ॥<br>
गंधवत्यलकापुर्योरीश्वर्याश्च समुद्भवः ॥ १०४-७७ ॥<br>
<br>
चंद्रार्कबुधलोकानां कुजेज्यार्कभुवां क्रमात् ॥<br>
मम विष्णोर्ध्रुवस्यापि तपोलोकस्य वर्णनम् ॥ १०४-७८ ॥<br>
<br>
ध्रुवलोककथा पुण्या सत्यलोकनिरीक्षणम् ॥<br>
स्कंदागस्त्यसमालापो मणिकर्णीसमुद्भवः ॥ १०४-७९ ॥<br>
<br>
प्रभावश्चापि गंगाया गंगानामसहस्रकम् ॥<br>
वाराणसीप्रशंसा च भैरवाविर्भवस्ततः ॥ १०४-८० ॥<br>
<br>
दंडपाणिज्ञानवाप्योरुद्भवः समनंतरम् ॥<br>
ततः कलावत्याख्यानं सदाचारनिरूपणम् ॥ १०४-८१ ॥<br>
<br>
ब्रह्मचारिसमाख्यानं ततः स्त्रीलक्षणानि च ॥<br>
कृत्याकृत्यविनिर्देशो ह्यविमुक्तेशवर्णनम् ॥ १०४-८२ ॥<br>
<br>
गृहस्थयोगिनो धर्माः कालज्ञानं ततः परम् ॥<br>
दिवोदासकथा पुण्या काशिकावर्णनं ततः ॥ १०४-८३ ॥<br>
<br>
मायागणपतेश्चाथ भुवि प्रादुर्भवस्ततः ॥<br>
विष्णुमायाप्रपंचोऽथ दिवोदासविमोक्षणम् ॥ १०४-८४ ॥<br>
<br>
ततः पंचनदोत्पर्त्तिर्बिंदुमाधवसंभवः ॥<br>
ततो वैष्णवतीर्थाख्या शूलिनः काशिकागमः ॥ १०४-८५ ॥<br>
<br>
जैगीषव्येन संवादो ज्येष्ठेशाख्या महेशितुः ॥<br>
क्षेत्राख्यानं कंदुकेशः व्याघ्रेश्वरसमुद्भवः ॥ १०४-८६ ॥<br>
<br>
शैलेशरत्नेश्वरयोः कृत्तिवासस्य चोद्भवः ॥<br>
देवतानामधिष्टानं दुर्गासुरपराक्रमः ॥ १०४-८७ ॥<br>
<br>
दुर्गाया विजयश्चाथ ॐकारेशस्य वर्णनम् ॥<br>
पुनरोंकार माहात्म्य त्रिलोचोनसमुद्भवः ॥ १०४-८८ ॥<br>
<br>
केदाराख्या च धर्मेश कथा विष्णुभुजोद्भवा ॥<br>
वीरेश्वरसमाख्यानं गंगामाहात्म्यकीर्तनम् ॥ १०४-८९ ॥<br>
<br>
विश्वकर्मेशमहिमा दक्षयज्ञोद्भवस्तथा ॥<br>
सतीशस्यामृतेशादेर्भुजस्तंभः पराशरे ॥ १०४-९० ॥<br>
<br>
क्षेत्रतीर्थकदंबश्च मुक्तिमडपसंकथा ॥<br>
विश्वेशविभवश्चाथ ततो यात्रापरिक्रमः ॥ १०४-९१ ॥<br>
<br>
अतः परं त्ववंत्याख्यं श्रृणु खंड च पंचमम् ॥<br>
महाकालवनाख्यानं ब्रह्मशीर्षच्छिदा ततः ॥ १०४-९२ ॥<br>
<br>
प्रायश्चित्तविधिश्चाग्नेरुत्पत्तिश्च सुरागमः ॥<br>
देवदीक्षा शिवस्तोत्रं नानापातकनाशनम् ॥ १०४-९३ ॥<br>
<br>
कपोलमोचनाख्यानं महाकालवनस्थितिः ॥<br>
तीर्थं कनखलेशस्य सर्वपापप्रणाशनम् ॥ १०४-९४ ॥<br>
<br>
कुंडमप्सरसंज्ञं च सरो रुद्रस्य पुण्यदम् ॥<br>
कुडवेशं च विद्याध्रं मर्कटेश्वरतीर्थकम् ॥ १०४-९५ ॥<br>
<br>
स्वर्गद्वारचतुःसिंधुतीर्थं शंकरवापिका ॥<br>
शंकराक गन्धवतीतीर्थं पापप्रणाशनम् ॥ १०४-९६ ॥<br>
<br>
दशाश्वमेधिकानंशतीर्थे च हरिसिद्धिदम् ॥<br>
पिशाचकादियात्रा च हनुमत्कवचेश्वरौ ॥ १०४-९७ ॥<br>
<br>
महाकालेशयात्रा च वल्मीकेश्वरतीर्थकम् ॥<br>
शुक्रे च पञ्चमे चाख्ये कुशस्थल्याः प्रदक्षिणाः ॥ १०४-९८ ॥<br>
<br>
अक्रूरसंज्ञकन्त्वेकपादं चंद्रार्कवैभवम् ॥<br>
करभेशाख्यतीर्थं च लटुकेशादितीर्थकम् ॥ १०४-९९ ॥<br>
<br>
मार्कंडेशं यज्ञवापी सोमेशं नरकांतकम् ॥<br>
केदारेश्वररामेशसौभाग्येशनरार्ककम् ॥ १०४-१०० ॥<br>
<br>
केशवार्कं शक्तिभेदं स्वर्णसारमुखानि च ॥<br>
ॐकारेशादितीर्थानि अंधकश्रुतिकीर्तनम् ॥ १०४-१०१ ॥<br>
<br>
कालारण्ये लिंगसंख्या स्वर्णश्रृंगाभिधानकम् ॥<br>
कुशस्थल्या अवंत्याश्चोज्जयिन्या अभिधानकम् ॥ १०४-१०२ ॥<br>
<br>
पद्मावतीवै कुमुद्वत्यमरावतिनामकम् ॥<br>
विशालाप्रतिकल्पाभिधानं च ज्वरशांतिकम् ॥ १०४-१०३ ॥<br>
<br>
शिवानामादिकफलं नागोद्गीता शिवस्तुतिः ॥<br>
हिरण्याक्षवधाख्यानं तीर्थं सुंदरकुंडकम् ॥ १०४-१०४ ॥<br>
<br>
नीलगंगापुष्कराख्यं विंध्यवासनतीर्थकम् ॥<br>
पुरुषोत्तमाभिधानं तु तत्तीर्थं चाघनाशनम् ॥ १०४-१०५ ॥<br>
<br>
गोमती वामनं कुंडो विष्णोर्नामसहस्रकम् ॥<br>
वीरेश्वरसरः कालभैरवस्य च तीर्थकम् ॥ १०४-१०६ ॥<br>
<br>
महिमा नागपंचम्या नृसिंहस्य जयंतिका ॥<br>
कुटुम्बेश्वरयात्रा च देवसाधककीर्तनम् ॥ १०४-१०७ ॥<br>
<br>
कर्कराजाख्यतीर्थं च विघ्नेशादिसुरोहनम्॥<br>
रुंद्रकुंडप्रभृतिषु बहुतीर्थनिरूपणम् ॥ १०४-१०८ ॥<br>
<br>
यात्राष्टतीर्थजा पुण्या रेवामाहात्म्यमुच्यते ॥<br>
धर्मपुत्रस्य वैराग्यो मार्कंडेयेन संगमः ॥ १०४-१०९ ॥<br>
<br>
प्राग्रीयानुभवाख्यानममृतापरिकीर्त्तनम् ॥<br>
कल्पे कल्पे पृथङ् नाम नर्मदायाः प्रकीर्तितम् ॥ १०४-११० ॥<br>
<br>
स्तवमार्षं नामेदं च कालरात्रिकथा ततः ॥<br>
महादेवस्तुतिः पश्चात्पृथक्कल्पकथाद्भुता ॥ १०४-१११ ॥<br>
<br>
विशल्याख्यानकं पश्चाज्जालेश्वरकथा तथा ॥<br>
गोरीव्रत समाख्यानं त्रिपुरज्वालनं ततः ॥ १०४-११२ ॥<br>
<br>
देहपातविधानं च कावेरीसंगमस्ततः ॥<br>
दारुतीर्थं ब्रह्मावर्तं यत्रेश्वरकथानकम् ॥ १०४-११३ ॥<br>
<br>
अग्नितीर्थं रवितीर्थं मेघनादादिदारुकम् ॥<br>
देवतीर्थं नर्मदेशं कपिलाख्यं करंजकम् ॥ १०४-११४ ॥<br>
<br>
कुंडलेशं पिप्पलादं विमलेशं च शूलभित् ॥<br>
शचीहरणमाख्या नमभ्रकस्य वधस्ततः ॥ १०४-११५ ॥<br>
<br>
शूलभेदोद्भवो यत्र दानधर्माः पृथग्विधाः ॥<br>
आख्यानं दीर्घतपस ऋष्यश्रृंगकथा ततः ॥ १०४-११६ ॥<br>
<br>
चित्रसेनकथापुण्या काशिराज्यस्य लक्षणम् ॥<br>
ततो देवशिलाख्यानं शबरीतीर्थकान्वितम् ॥ १०४-११७ ॥<br>
<br>
व्याधाख्यानं ततः पुण्यं पुष्करिण्यर्कतीर्थकम् ॥<br>
आप्रेत्येश्वरतीर्थं च शक्रतीर्थं करोटिकम् ॥ १०४-११८ ॥<br>
<br>
कुमारेशमगस्त्येशमानंदेशं च मातृजम् ॥<br>
लोकेशं धनदेशं च मंगलेशं च कामजम् ॥ १०४-११९ ॥<br>
<br>
नागेशं चापि गोपारं गौतमं शंखचूडकम् ॥<br>
नारदेशं नंदिकेशं वरुणेश्वरतीर्थकम् ॥ १०४-१२० ॥<br>
<br>
दधिस्कंदादितीर्थानि हनूमतेश्वरं ततः ॥<br>
रामेश्वरादि तीर्थानि सोमेशं पिंगलेश्वरम् ॥ १०४-१२१ ॥<br>
<br>
ऋणमोक्षं कपिलेशं पूतिकेशं जलेशयम् ॥<br>
चंडार्कं यमतीर्थं च काल्होडीशं वनादिके ॥ १०४-१२२ ॥<br>
<br>
नारायणं च कोटीशं व्यासतीर्थं प्रभासकम् ॥<br>
नागेशसंकर्षणकं प्रश्रयेश्वरतीर्थकम् ॥ १०४-१२३ ॥<br>
<br>
ऐरंडीसंगमं पुण्यं सुवर्णशिलतीर्थकम् ॥<br>
करंजं कामहं तीर्थं भांडीरो रोहिणीभवम् ॥ १०४-१२४ ॥<br>
<br>
चक्रतीर्थं दौतपापं स्कंदमांगिरसाह्वयम् ॥<br>
कोटितीर्थमयोन्यख्यमंगाराख्यं त्रिलोचनम् ॥ १०४-१२५ ॥<br>
<br>
इंद्रेशं कंबुकेशं च सोमेशं कोहनं शकम् ॥<br>
नार्मदं चार्कमाग्नेयं भार्गवेश्वरमुत्तमम् ॥ १०४-१२६ ॥<br>
<br>
ब्राह्मं दैवं च मार्गेशमादिवाराहकेश्वरम् ॥<br>
रामेशमथ सिद्धेशमाहल्यं कंकटेश्वरम् ॥ १०४-१२७ ॥<br>
<br>
शाक्रं सौम्यं च नादेशं तोयेशं रुक्मिणीभवम् ॥<br>
योजनेशं वराहेशं द्वादशीशिवतीर्थकम् ॥ १०४-१२८ ॥<br>
<br>
सिद्धेशं मंगलेशं च लिंगवाराहतीर्थकम् ॥<br>
कुण्डेशं श्वेतवाराहं गर्भावेशं रवीश्वरम् ॥ १०४-१२९ ॥<br>
<br>
शुक्लादीनि च तीर्थानि हुंकारस्वामितीर्थकम् ॥<br>
संगमेशं नहुषेशं मोक्षणं पञ्चगोपकम् ॥<br>
नागशावं च सिद्धेशं मार्कण्डांक्रूरतीर्थके ॥ १०४-१३० ॥<br>
<br>
कामोदशूलारोपाख्ये मांडव्यं गोपकेश्वरम् ॥<br>
कपिलेशं पिंगलेशं भूतेशं गांगगौतमे ॥ १०४-१३१ ॥<br>
<br>
आस्वमेधं भृगुकच्छं केदारेशं च पापनुत् ॥<br>
कलकलेशं जालेशं शालग्रामं वराहकम् ॥ १०४-१३२ ॥<br>
<br>
चंद्रप्रभासमादित्यं श्रीपत्याख्यं च हंसकम् ॥<br>
मूल्यस्थानं च शूलेशमुग्राख्यं चित्रदैवकम् ॥ १०४-१३३ ॥<br>
<br>
शिखीशं कोटितीर्थं च दशकन्यं सुवणकम् ॥<br>
ऋणमोक्षं भारभूति पुंखां मुडिं च डिंडिमम् ॥ १०४-१३४ ॥<br>
<br>
आमलेशं कपालेशं शृंगैरंडीभवं ततः ॥<br>
कोटितीर्थं लोटणेषं फलस्तुतिरतः परम् ॥ १०४-१३५ ॥<br>
<br>
दृमिजंगलमाहात्म्ये रोहिताश्वकथा ततः ॥<br>
धुन्धुमारसमाख्यानं वधोपायस्ततोऽस्य वै ॥ १०४-१३६ ॥<br>
<br>
वधौ धुंधोस्ततः पश्चात्ततश्चित्रवहोद्भवः ॥<br>
महिमास्य ततश्चडीशप्रभावो रतीश्वरः ॥ १०४-१३७ ॥<br>
<br>
केदारेशो लक्षतीर्थं ततो विष्णुपदीभवम् ॥<br>
मुखारं च्यवनांधास्यं ब्रह्मणश्च सरस्ततः ॥ १०४-१३८ ॥<br>
<br>
चक्राख्यं ललिताख्यानं तीर्थं च बहुगोमयम् ॥<br>
रुद्रावर्तं च मर्कंडं तीर्थं पापप्रणाशनम् ॥ १०४-१३९ ॥<br>
<br>
श्रवणेशं शुद्धपटं देवांधुप्रेततीर्थकम् ॥<br>
जिह्वोदतीर्थंसंभूतिः शिवोद्भंदं फलस्तुतिः ॥ १०४-१४० ॥<br>
<br>
एष खंडो ह्यवंत्याख्यः श्रृण्वतां पापनाशनः ॥<br>
अतः परं नागराख्यः खंडः षष्ठोऽभिधीयते ॥ १०४-१४१ ॥<br>
<br>
लिंगोत्पत्तिसमाख्यानं हरिश्चन्द्रकथा शुभा ॥<br>
विश्वामित्रस्य माहात्म्यं त्रिशंकुस्वर्गतिस्तथा ॥ १०४-१४२ ॥<br>
<br>
हाटकेश्वरमाहात्म्ये वृत्रासुरवधस्तथा ॥<br>
नागबिलं शंखतीर्थमचलेश्वरवर्णनम् ॥ १०४-१४३ ॥<br>
<br>
चमत्कारपुराख्यानं चमत्कारकरं परम् ॥<br>
गयशीर्षं बालशाख्यं वालमंडं मृगाह्वयम् ॥ १०४-१४४ ॥<br>
<br>
विष्णुपादं च गोकर्णं युगरूपं समाश्रयः ॥<br>
सिद्धेश्वरं नागसरः सप्तार्षेयं ह्यगस्त्यकम् ॥ १०४-१४५ ॥<br>
<br>
भ्रूणगर्तं नलेशं च भैष्मं वैडुरमर्ककम् ॥<br>
शारमिष्ठं सोमनाथं च दौर्गमातर्जकेश्वरम् ॥ १०४-१४६ ॥<br>
<br>
जामदग्न्यवधाख्यानं नैःक्षत्रियकथानकम् ॥<br>
रामह्रदं नागपुरं ष़ड्लिंगं चैव यज्ञभूः ॥ १०४-१४७ ॥<br>
<br>
मुण्डीरादित्रिकार्कं च सतीपरिणयाह्वयम् ॥<br>
रुद्रशीर्षं च यागेशं वालखिल्यं च गारुडम् ॥ १०४-१४८ ॥<br>
<br>
लक्ष्मीशापः सप्तविंशसोमप्रासादमेव च ॥<br>
अंबाबद्धं पांडुकाख्यमाग्नेयं ब्रह्मकुंडकम् ॥ १०४-१४९ ॥<br>
<br>
गोमुखं लोहयष्ट्याख्यमजापालेश्वरी तथा ॥<br>
शानैश्चरं राजवापी रामेशो लक्ष्मणेश्वरः ॥ १०४-१५० ॥<br>
<br>
कुशेशाख्यं लवेशाख्यं लिंगं सर्वोत्तमोत्तमम् ॥<br>
अष्टषष्टिसमाख्यानं दमयंत्यास्त्रिजातकम् ॥ १०४-१५१ ॥<br>
<br>
ततो वै रेवती चात्र भक्तिकातीर्थसंभवः ॥<br>
क्षेमंकरी च केदारं शुक्लतीर्थमुखारकम् ॥ १०४-१५२ ॥<br>
<br>
सत्यसंधेश्वराख्यानं तथा कर्णोत्पलाकथा ॥<br>
अटेश्वरं याज्ञवल्क्य गौर्यं गाणेशमेव च ॥ १०४-१५३ ॥<br>
<br>
ततो वास्तुपदाऽख्यानमजागृहकथानकम् ॥<br>
सौभाग्यांधुश्च शुलेशं धर्मराजकथानकम् ॥ १०४-१५४ ॥<br>
<br>
मिष्टान्नेदश्वराख्यानं गाणापत्यत्रयं ततः ॥<br>
जाबालिचरितं चैव मकरेशकथा ततः ॥ १०४-१५५ ॥<br>
<br>
कालेश्वर्यंधकाख्यानं कुंडमाप्यरसं तथा ॥<br>
पुष्यादित्यं रौहिताश्वं नागरोत्पत्तिकीर्त्तनम् ॥ १०४-१५६ ॥<br>
<br>
भार्गवं चरितं चैव वैश्वामैत्रं ततः परम् ॥<br>
सारस्वतं पैप्पलादं कंसारीशं च पैंडकम् ॥ १०४-१५७ ॥<br>
<br>
ब्रह्मणो यज्ञचरितं सावित्र्याख्यानसंयुतम् ॥<br>
रैवतं भार्तयज्ञाख्यं मुख्यतीर्थनिरीक्षणम् ॥ १०४-१५८ ॥<br>
<br>
कौरवं हाटकेशाख्यं प्रभासं क्षेत्रकत्रयम् ॥<br>
पौष्करं नैमिषं धार्ममरण्य त्रितयं स्मृतम् ॥ १०४-१५९ ॥<br>
<br>
वाराणसी द्वारकाख्यावन्त्याख्येति पुरीत्रयम् ॥<br>
बृन्दावनं खांडवाख्यमद्वैकाख्यं वनत्रयम् ॥ १०४-१६० ॥<br>
<br>
कल्पः शालस्तथा नन्दिग्रामत्रयमनुत्तमम् ॥<br>
असिशुक्लपितृसंज्ञं तीर्थत्रयमुदाहृतम् ॥ १०४-१६१ ॥<br>
<br>
श्र्यर्बुदौ रैवतश्चैव पर्वतत्रयमुत्तमम् ॥<br>
नदीनां त्रितयं गंगा नर्मदा च सरस्वती ॥ १०४-१६२ ॥<br>
<br>
सार्द्धकोटित्रयफलमेकैकं चैषु कीर्त्तितम् ॥<br>
कूषिका शंखतीर्थं चामरकं बालमण्डनम् ॥ १०४-१६३ ॥<br>
<br>
हाटकेशक्षेत्रफलप्रदं प्रोक्तं चतुष्टयम् ॥<br>
सांबादित्यं श्राद्धकल्पं यौधिष्ठिरमथांधकम् ॥ १०४-१६४ ॥<br>
<br>
जलशायि चतुर्मासमशून्यशयनव्रतम् ॥<br>
मंकणेशं शिवरात्रिस्तुलापुरुषदानकम् ॥ १०४-१६५ ॥<br>
<br>
पृथ्वीदानं वानकेशं कपालमोचनेश्वरम् ॥<br>
पापपिंडं मासलैंगं युगमानादिकीर्तनम् ॥ १०४-१६६ ॥<br>
<br>
निंवेशशाकंभर्याख्या रुद्रैकादशकीर्तनम् ॥<br>
दानमाहात्म्यकथनं द्वादशादित्यकीर्तनम् ॥ १०४-१६७ ॥<br>
<br>
इत्येषनागरः खंडः प्रभासाख्योऽधुनोच्यते ॥<br>
सोमेशो यत्र विश्वेशोऽर्कस्थलं पुण्यदं महत् ॥ १०४-१६८ ॥<br>
<br>
सिद्धेश्वरादिकाख्यानं पृथगत्र प्रकीर्तितम् ॥<br>
अग्नितीर्थं कपद्दर्शिं केदारेशं गतिप्रदम् ॥ १०४-१६९ ॥<br>
<br>
भीमभैरवचण्डीशभास्करेन्दुकुजेश्वराः ॥<br>
बुधेज्यभृगुसौरागुशिरवीशा हरविग्रहाः ॥ १०४-१७० ॥<br>
<br>
सिद्धेश्वराद्याः पंचान्ये रुद्रास्तत्र व्यवस्तत्र व्यवस्थिताः ॥<br>
वरारोहा ह्यजा पाला मंगला ललितेश्वरी ॥ १०४-१७१ ॥<br>
<br>
लक्ष्मीशो वाडवेशश्चोर्वीशः कामेस्वरस्तथा ॥<br>
गौरीशवरुणेशाख्यं दुर्वासेशं गणेश्वरम् ॥ १०४-१७२ ॥<br>
<br>
कुमारेशं चंडकल्पं शकुलीश्वरसंज्ञकम् ॥<br>
ततः प्रोक्तोऽथ कोटीशबालब्रह्यादिसत्कथा ॥ १०४-१७३ ॥<br>
<br>
नरकेशसंवर्त्तेशनिधीश्वरकथा ततः ॥<br>
बलभद्रेश्वरस्याथ गंगाया गणपस्य च ॥ १०४-१७४ ॥<br>
<br>
जांबवत्याख्यसरितः पांडुकूपस्य सत्कथा ॥<br>
शतमेधलक्षमेधकोटिमेधकथा तथा ॥ १०४-१७५ ॥<br>
<br>
दुर्वासार्कघटस्थानहिरण्यासंगमोत्कथा ॥<br>
नगरार्कस्य कृष्णस्य संकर्षणसमुद्रयोः ॥ १०४-१७६ ॥<br>
<br>
कुमार्याः क्षेत्रपास्य ब्रह्येशस्य कथा पृथक् ॥<br>
पिंगलासंगमेशस्य शंकरार्कघटेशयोः ॥ १०४-१७७ ॥<br>
<br>
ऋषितीर्थस्य नंदार्कत्रितकूपस्य कीर्तनम् ॥<br>
ससोपानस्य पर्णार्कन्यंकुमत्योः कथाद्भुता ॥ १०४-१७८ ॥<br>
<br>
वाराहस्वामिवृत्तांतं छायालिंगाख्यगुल्फयोः ॥<br>
कथा कनकनंदायाः कुतीगंगेशयोस्तथा ॥ १०४-१७९ ॥<br>
<br>
चमसोद्बेदविदुरत्रिलोकेशकथा ततः ॥<br>
मंकणेशत्रैपुरेशषंडतीर्थकथास्तथा ॥ १०४-१८० ॥<br>
<br>
सूर्यप्राची त्रीक्षणयोरुमानातकथा तथा ॥<br>
भूद्धारशूलस्थलयोश्च्यवनार्केशयोस्तथा ॥ १०४-१८१ ॥<br>
<br>
अजापालेशबालार्ककुबेरस्थलजा कथा ॥<br>
ऋषितोया कथा पुण्या संगालेश्वरकीर्तनम् ॥ १०४-१८२ ॥<br>
<br>
नारदादित्यकथनं नारायणनिरूपणम् ॥<br>
तप्तकुंडस्य माहात्म्यं मूलचंडीशवर्णनम् ॥ १०४-१८३ ॥<br>
<br>
चतुर्वक्त्रगणाध्यक्षकलंबेश्वरयोः कथा ॥<br>
गोपालस्वामिव कुलस्वामिनोर्मरुतां कथा ॥ १०४-१८४ ॥<br>
<br>
क्षेमार्कोन्नतविघ्नेशजलस्वामिकथा ततः ॥<br>
कालमेघस्य रुक्मिण्या दुर्वासेश्वरभद्रयोः ॥ १०४-१८५ ॥<br>
<br>
शंखावर्तमोक्षतीर्थगोष्पदाच्युतसद्मनाम् ॥<br>
जालेश्वरस्य हुंकारेश्वरचंडीशयोः कथा ॥ १०४-१८६ ॥<br>
<br>
आशापुरस्थविघ्नेशकलाकुंडकथाद्भुता ॥<br>
कपिलेशस्य च कथा जरद्गवशिवस्य च ॥ १०४-१८७ ॥<br>
<br>
नलकर्कोटेश्वरयोर्हाटकेश्वरजा कथा ॥<br>
नारदेशयंत्रभूषादुर्गकूटगणेशजा ॥ १०४-१८८ ॥<br>
<br>
सुपर्णैलाख्यभैरव्योर्भल्लतीर्थभवा कथा ॥<br>
कीर्तनं कर्दमालस्य गुप्तसोमेश्वस्य च ॥ १०४-१८९ ॥<br>
<br>
बहुस्वर्णेशश्रृंगेशकोटीश्वरकथा ततः ॥<br>
मार्कंडेश्वरकोटीशदामोदरगृहोत्कथा ॥ १०४-१९० ॥<br>
<br>
स्वर्णरेखा ब्रह्मकुंडं कुंतीभीमेश्वरौ तथा ॥<br>
मृगीकुंडं च सर्वस्वं क्षेत्रे वस्त्रापथे स्मृतम् ॥ १०४-१९१ ॥<br>
<br>
दुर्गाभिल्लेशगंगेशरैवतानां कथाद्भुता ॥<br>
ततोऽर्बुदेश्वर कथा अचलेश्वरकीर्तनम् ॥ १०४-१९२ ॥<br>
<br>
नागतीर्थस्य च कथा वसिष्टाश्रमवर्णनम् ॥<br>
भद्रकर्णस्य माहात्म्यं त्रिनेत्रस्य ततः परम् ॥ १०४-१९३ ॥<br>
<br>
केदारस्य च माहात्म्यं तीर्थांगमनकीर्तनम् ॥<br>
कोटीश्वररूपतीर्थहृषीकेशकथारस्ततः ॥ १०४-१९४ ॥<br>
<br>
सिद्धेशशुक्रेश्वरयोर्मणिकर्णीशकीर्तनम् ॥<br>
पंगुतीर्थयमतीर्थवाराहतीर्थवर्णनम् ॥ १०४-१९५ ॥<br>
<br>
चंद्रप्रभासर्पिडोदश्रीमाताशुक्लतीर्थजम् ॥<br>
कात्यायन्याश्च माहात्म्यं ततः पिंडारकस्य च ॥ १०४-१९६ ॥<br>
<br>
ततः कनखलस्याथ चक्रमानुषतीर्थयोः ॥<br>
कपिलाग्नितीर्थकथा तथा रक्तानुबंधजा ॥ १०४-१९७ ॥<br>
<br>
गणेशपार्थेश्वरयोर्यांत्रायामुज्ज्वलस्य  च ॥<br>
चंडीस्थाननागोद्भवशिवकुंडमहेशजा ॥ १०४-१९८ ॥<br>
<br>
कामेश्वरस्य मार्कंडेयोत्पत्तेश्च कथा ततः ॥<br>
उद्दालकेशसिद्धेशगततीथकथा पृथक् ॥ १०४-१९९ ॥<br>
<br>
श्रीदेवरवातोत्पत्तिश्च व्यासगौतमतीर्थयोः ॥<br>
कुलसंतारमाहात्म्यं रामकोट्याह्वतीर्थयोः ॥ १०४-२०० ॥<br>
<br>
चंद्रोद्भेदेशानश्रृंगब्रह्मस्थानोद्भवोऽद्भुतम् ॥<br>
त्रिपुष्कररुद्रह्रदगुहेश्वर कथा शुभा ॥ १०४-२०१ ॥<br>
<br>
अविमुक्तस्य माहात्म्यमुमामाहेश्वरस्य च ॥<br>
महौजसः प्रभावश्च जंबूतीर्थस्य वर्णनम् ॥ १०४-२०२ ॥<br>
<br>
गंगाधरमिश्रकयोः कथा वाथफलस्तुतिः ॥<br>
द्वारकायाश्च माहात्म्ये चंद्रशर्मकथानकम् ॥ १०४-२०३ ॥<br>
<br>
जागराद्यर्चनाद्याख्या व्रतमेकादशीभवम् ॥<br>
महाद्वादशिकाख्यानं प्रह्लादर्षिसमागमः ॥ १०४-२०४ ॥<br>
<br>
दुर्वासस उपाख्यानं यात्रोपक्रमकीर्तनम् ॥<br>
गोमत्युत्पत्तिकथनं तस्यां स्नानादिजं फलम् ॥ १०४-२०५ ॥<br>
<br>
चक्रतीर्थस्य माहात्म्यं गोमत्युदधिसंगमः ॥<br>
सनकादिह्रदाख्यानं नृगतीर्थकथा ततः ॥ १०४-२०६ ॥<br>
<br>
गोप्रचारकथा पुण्या गोपीनां द्वारकागमः ॥<br>
गोपीसरः समाख्यानं ब्रह्मतीर्थादिकीर्तनम् ॥ १०४-२०७ ॥<br>
<br>
पंचनद्यागमाख्यानं नानाख्यानसमन्वितम् ॥<br>
शिवलिंगगदातीर्थकृष्णपूजादिकीर्तनम् ॥ १०४-२०८ ॥<br>
<br>
त्रिविक्रमस्य मूर्ताख्या दुर्वासःकृष्णसंकथा ॥<br>
कुशदैत्यवधोञ्चारविशेषार्चनजं फलम् ॥ १०४-२०९ ॥<br>
<br>
गोमत्यां द्वारकायां च तीर्थागमनकीर्तनम् ॥<br>
कृष्णमंदिरसंप्रेक्षा द्रारवत्यभिषेचनम् ॥ १०४-२१० ॥<br>
<br>
तत्रतीर्थावासकथा द्वारकापुण्यकीर्तनम् ॥<br>
इत्येष सप्तमः प्रोक्तः खंडः प्राभासिको द्विजाः ॥ १०४-२११ ॥<br>
<br>
स्कांदेसर्वोत्तरकथे शिबमाहात्म्यवर्णने ॥<br>
लिखित्वैतत्तु यो दद्याद्धेमशूलसमन्वितम् ॥ १०४-२१२ ॥<br>
<br>
माध्यां सत्कृत्य विप्राय स शैवे मोदते पदे ॥ १०४-२१३ ॥<br>
<br>
इति श्रीबृहन्नारदीय पुराणे पूर्वभागे बृहदुपाख्याने चतुर्थपादे स्कंदपुराणानुक्रमणीवर्णनं नाम चतुरधिकशततमोऽध्यायः ॥ १०४ ॥<br>
