नारद उवाच ।।<br>
<br>
श्रुतं मया महामाग तापत्रयचिकित्सितम् ।।<br>
तथापि मे मनो भ्रांतं न स्थितिं लभतेंऽजसा ।। ४८-१ ।।<br>
<br>
आत्मव्यतिक्रमं ब्रह्मन्दुर्जनाचरितं कथम् ।।<br>
सोढुं शक्येत मनुजैस्तन्ममाख्याहि मानद ।। ४८-२ ।।<br>
<br>
सूत उवाच ।।<br>
तच्छ्रृत्वा नारदेनोक्तं ब्रह्मपुत्रः सनंदनः ।।<br>
उवाच हर्षसंयुक्तः स्मरन्भरतचेष्टितम् ।। ४८-३ ।।<br>
<br>
सनंदन उवाच ।।<br>
अत्र ते कथयिष्यामि इतिहासं पुरातनम् ।।<br>
यं श्रुत्वा त्वन्मनो भ्रांतमास्थानं लभते भृशम् ।। ४८-४ ।।<br>
<br>
आसीत्पुरा मुनिश्रेष्ट भरतो नाम भूपतिः ।।<br>
आर्षभो यस्य नाम्नेदं भारतं खण्डमुच्यते ।। ४८-५ ।।<br>
<br>
स राजा प्राप्तराज्यस्तु पितृपैतामहं क्रमात् ।।<br>
पालयामास धर्मेण पितृवद्रंजयन् प्रजाः ।। ४८-६ ।।<br>
<br>
ईजे च विविधैर्यज्ञैर्भगवंतमधोक्षजम् ।।<br>
सर्वदेवात्मकं ध्यायन्नानाकर्मसु तन्मतिः ।। ४८-७ ।।<br>
<br>
ततः समुत्पाद्य सुतान्विरक्तो विषयेषु सः ।।<br>
मुक्त्वा राज्यं ययौ विद्वान्पुलस्त्यपुहाश्रमम् ।। ४८-८ ।।<br>
<br>
शालग्रामं महाक्षेत्रं मुमुक्षुजनसेवितम् ।।<br>
तत्रासौ तापसो तापसो भूत्वा विष्णोराराधनं मुने ।। ४८-९ ।।<br>
<br>
चकार भक्तिभावेन यथालब्धसपर्यया ।।<br>
नित्यं प्रातः समाप्लुत्य निर्मलेऽभलि नारद ।। ४८-१० ।।<br>
<br>
उपतिष्टेद्रविं भक्त्या गृणन्ब्रह्माक्षरं परम् ।।<br>
अथाश्रमे समागत्य वासुदेवं जगत्पतिम् ।। ४८-११ ।।<br>
<br>
समाहृतैः स्वयं द्रव्यैः समित्कुशमृदादिभिः ।।<br>
फलैः पुष्पैंस्तथा पत्रैस्तुलस्याः स्वच्छवारिभिः ।। ४८-१२ ।।<br>
<br>
पूजयन्प्रयतो भूत्वा भक्तिप्रसरसंप्लुतः ।।<br>
सचैकदा महाभागः स्नात्वा प्रातः समाहितः ।। ४८-१३ ।।<br>
<br>
चक्रनद्यां जपंस्तस्थौ मुहुर्तत्रयमंबुनि ।।<br>
अथाजगाम तत्तीरं जलं पातुं पिपासिता ।। ४८-१४ ।।<br>
<br>
आसन्नप्रसवा ब्रह्मन्नैकैव हिणी वनात् ।।<br>
ततः समभवत्तत्र पीतप्राये जले तया ।। ४८-१५ ।।<br>
<br>
सिंहस्य नादः सुमहान् सर्वप्राणिभयंकरः ।।<br>
ततः सा सिंहसन्नादादुत्प्लुता निम्नगातटम् ।। ४८-१६ ।।<br>
<br>
अत्युञ्चारोहणेनास्या नद्यां गर्भः पपात ह ।।<br>
तमुह्यमानं वेगेन वीचिमालापरिप्लुतम् ।। ४८-१७ ।।<br>
<br>
जग्राह भरतो गर्भात्पतितं मृगपोतकम् ।।<br>
गर्भप्रच्युतिदुःखेन प्रोत्तुंगाक्रणेन च ।। ४८-१८ ।।<br>
<br>
मुनीन्द्र सा तु हरिणी निपपात ममार च ।।<br>
हरिणीं तां विलोक्याथ विपन्नां नृपतापसः ।। ४८-१९ ।।<br>
<br>
मृगपोतं समागृह्य स्वमाश्रममुपागतः ।।<br>
चकारानुदिनं चासौ मृगपोतस्य वै नृपः ।। ४८-२० ।।<br>
<br>
पोषणं पुष्यमाणश्च स तेन ववृधे मुने ।।<br>
चचाराश्रमपर्यंतं तृणानि गहनेषु सः ।। ४८-२१ ।।<br>
<br>
दूरं गत्वा च शार्दूलत्रासादभ्याययौ पुनः ।।<br>
प्रातर्गत्वादिदूरं च सायमायात्यथाश्रमम् ।। ४८-२२ ।।<br>
<br>
पुनश्च भरतस्याभूदाश्रमस्योटजांतरे ।।<br>
तस्यतस्मिन्मृगे दूरसमीपपरिवर्तिनि ।। ४८-२३ ।।<br>
<br>
आसीञ्चेतः समासक्तं न तथा ह्यच्युते मुने ।।<br>
विमुक्तराज्यतनयः प्रोज्झिताशेषबांधवः ।।. ४८-२४ ।।<br>
<br>
ममत्व स चकारोञ्चैस्तस्मिन्हरिणपोतके ।।<br>
किं वृकैभक्षितो व्याघ्नैः किं सिंहेन निपातितः ।। ४८-२५ ।।<br>
<br>
चिरायमाणे निष्कांते तस्यासीदिति मानसम् ।।<br>
प्रीतिप्रसन्नवदनः पार्श्वस्थे चाभवन्मृगे ।। ४८-२६ ।।<br>
<br>
समाधिभंगस्तस्यासीन्ममत्वाकृष्टमानसः ।।<br>
कालेन गच्छता सोऽथ कालं चक्रे महीपतिः ।। ४८-२७ ।।<br>
<br>
पितेव सास्त्रं पुत्रेण मृगपोतेन वीक्षितः ।।<br>
मृगमेव तदाद्राक्षीत्त्यजन्प्राणानसावपि ।। ४८-२८ ।।<br>
<br>
मृगो बभूव स मुने तादृशीं भावनां गतः ।।<br>
जाति स्मरत्वादुद्विग्नः संसारस्य द्विजोत्तम ।। ४८-२९ ।।<br>
<br>
विहाय मातरं भूयः शालग्राममुपाययौ ।।<br>
शुष्कैस्तृणैस्तथा पर्णैः स कुर्वन्नात्मपोषणम् ।। ४८-३० ।।<br>
<br>
मृगत्वहेतुभूतस्य कर्मणो निष्कृतिं ययौ ।।<br>
तत्र चोत्सृष्टदेहोऽसौ जज्ञे जातिस्मरो द्विजः ।। ४८-३१ ।।<br>
<br>
सदाचारवतां शुद्धे यागिनां प्रवरे कुले ।।<br>
सर्वविज्ञान संपन्नः सर्वशास्त्रार्थतत्त्ववित् ।। ४८-३२ ।।<br>
<br>
अपश्यत्स मुनिश्रेष्टः स्वात्मानं प्रकृतेः परम् ।।<br>
आत्मनोधिगतज्ञानाद्द्वेवादीनि महामुने ।। ४८-३३ ।।<br>
<br>
सर्वभूतान्यभे देन ददर्श स महामतिः ।।<br>
न पपाठ गुरुप्रोक्तं कृतोपनयनः श्रुतम् ।। ४८-३४ ।।<br>
<br>
न ददर्श च कर्माणि शास्त्राणि जगृहे न च ।।<br>
उक्तोऽपि बहुशः किंचिज्जंड वाक्यमभाषत ।। ४८-३५ ।।<br>
<br>
तदप्यसंस्कारगुणं ग्रामभाषोक्तिसंयुतम् ।।<br>
अपद्धस्तवपुः सोऽपि मलिनांबरधृङ् मुने ।। ४८-३६ ।।<br>
<br>
क्लिन्नदंतांतरः सर्वैः परिभूतः स नागरैः ।।<br>
संमानेन परां हानिं योगर्द्धेः कुरुते यतः ।। ४८-३७ ।।<br>
<br>
जनेनावमतो योगी योगसिद्धिं च विंदति ।।<br>
तस्माञ्चरेत वै योगी सतां धर्ममदूषयन् ।। ४८-३८ ।।<br>
<br>
जना यथावमन्येयुर्गच्छेयुर्नैव संगतिम् ।।<br>
हिरण्यगर्भवचनं विचिंत्येत्थं महामतिः ।। ४८-३९ ।।<br>
<br>
आत्मानं दर्शयामास जडोन्मत्ताकृतिं जने ।।<br>
भुंक्ते कुल्माषवटकान् शाकं त्रन्यफलं कणान् ।। ४८-४० ।।<br>
<br>
यद्यदाप्नोति स बहूनत्ति वै कालसंभवम् ।।<br>
पितर्युपरते सोऽथ भ्रातृभ्रातृव्यबांधवैः ।। ४८-४१ ।।<br>
<br>
कारितः क्षेत्रकर्मादि कदन्नाहारपोषितः ।।<br>
सरूक्षपीनावयवो जडकारी च कर्मणि ।। ४८-४२ ।।<br>
<br>
सर्वलोकोपकरणं बभूवाहारवेतनः ।।<br>
तं तादृशमसंस्कारं विप्राकृतिविचेष्टितम् ।। ४८-४३ ।।<br>
<br>
क्षत्ता सौवीरराज्यस्य विष्टियोग्यममन्यत ।।<br>
स राजा शिबिकारूढो गंतुं कृतमतिर्द्विज ।। ४८-४४ ।।<br>
<br>
बभूवेक्षुमतीतीरे कपिलर्षेर्वराश्रमम् ।।<br>
श्रेयः किमत्र संसारे दुःखप्राये नृणामिति ।। ४८-४५ ।।<br>
<br>
प्रष्टुं तं मोक्षधर्मज्ञं कपिलाख्यं महामुनिम् ।।<br>
उवाह शिबिकामस्य क्षत्तुर्वचनचोदितः ।। ४८-४६ ।।<br>
<br>
नृणां विष्टिगृहीतानामन्येषां सोऽपि मध्यगः ।।<br>
गृहीतो विष्टिना विप्र सर्वज्ञानैकभाजनम् ।। ४८-४७ ।।<br>
<br>
जातिस्मरोऽसौ पापस्य क्षयकाम उवाह ताम् ।।<br>
ययौ जडगतिस्तत्र युगमात्रावलोकनम् ।। ४८-४८ ।।<br>
<br>
कुर्वन्मतिमतां श्रेष्टस्ते त्वन्ये त्वरितं ययुः ।।<br>
विलोक्य नृपतिः सोऽथ विषमं शिबिकागतम् ।। ४८-४९ ।।<br>
<br>
किमेतदित्याह समं गम्यतां शिबिकावहाः ।।<br>
पुनस्तथैव शिबिकां विलोक्य विषमां हसन् ।। ४८-५० ।।<br>
<br>
नृपः किमेऽतदित्याह भवद्भिर्गम्यतेऽन्यथा ।।<br>
भूपतेर्वदतस्तस्य श्रुत्वेत्थं बहुशो वचः ।।<br>
शिबिकावाहकाः प्रोचुरयं यातीत्यसत्वरम् ।। ४८-५१ ।।<br>
<br>
राजोवाच ।।<br>
किं श्रांतोऽस्यल्पमध्वानं त्वयोढा शिबिका मम ।।<br>
किमायाससहो न त्वं पीवा नासि निरीक्ष्यसे ।। ४८-५२ ।।<br>
<br>
ब्राह्मण उवाच ।।<br>
नाहं पीवा न चैवोढा शिबिका भवतो मया ।।<br>
न श्रांतोऽस्मि न चायासो वोढान्योऽस्ति महीपते ।। ४८-५३ ।।<br>
<br>
राजोवाच ।।<br>
प्रत्यक्षं दृश्यते पीवात्वद्यापि शिबिका त्वयि ।।<br>
श्रमश्च भारो द्वहने भवत्येव हि देहिनाम् ।। ४८-५४ ।।<br>
<br>
ब्राह्मण उवाच ।।<br>
प्रत्यक्षं भवता भूप यद्दृष्टं मम तद्वद ।।<br>
बलवानबलश्चेति वाच्यं पश्चाद्विशेषणम् ।। ४८-५५ ।।<br>
<br>
त्वयोढा शिबिका चेति त्वय्यद्यापि च संस्थिता ।।<br>
मिथ्या तदप्यत्र भवान् श्रृणोतु वचनं मम ।। ४८-५६ ।।<br>
<br>
भूमौ पादयुगं चाथ जंघे पादद्वये स्थिते ।।<br>
ऊरु जंघाद्वयावस्थौ तदाधारं तथोदरम् ।। ४८-५७ ।।<br>
<br>
वक्षस्थलं तथा बाहू स्कंधौ चोदरसंस्थितौ ।।<br>
स्कंधाश्रितयें शिबिका ममाधारोऽत्र किंकृतः ।। ४८-५८ ।।<br>
<br>
शिबिकायां स्थितं चेदं देहं त्वदुपलक्षितम् ।।<br>
तत्र त्वमहमप्यत्रेत्युच्यते चेदमन्यथा ।। ४८-५९ ।।<br>
<br>
अहं त्वं च तथान्ये च भूतैरुह्याश्च पार्थिव ।।<br>
गुणप्रवाहपतितो भूतवर्गोऽपि यात्ययम् ।। ४८-६० ।।<br>
<br>
कर्मवश्या गुणश्चैते सत्त्वाद्याः पृथिवीपते ।।<br>
अविद्यासंचितं कर्मतश्चाशेषेषु जंतुषु ।। ४८-६१ ।।<br>
<br>
आत्मा शुद्धोऽक्षरः शांतो निर्गुणः प्रकृते परः ।।<br>
प्रवृद्ध्यपचयौ न स्त एकस्याखिलजंतुषु ।। ४८-६२ ।।<br>
<br>
यदा नोपचयस्तस्य नचैवापचयो नृप ।।<br>
तदापि बालिशोऽसि त्वं कया युक्त्या त्वयेरितम् ।। ४८-६३ ।<br>
<br>
भूपादजंघाकट्यूरुजठरादिषु संस्थिता ।।<br>
शिबिकेयं यदा स्कंधे तदा भारः समस्त्वया ।। ४८-६४ ।।<br>
<br>
तथान्यजंतुभिर्भूप शिबिकोढान केवलम् ।।<br>
शैलद्रुमगृहोत्थोऽपि पृथिवीसंभवोऽपि च ।। ४८-६५ ।।<br>
<br>
यथा पुंसः पृथग्भावः प्राकृतैः करणैर्नृप ।।<br>
सोढव्यः सुमहान्भारः कतमो नृप ते मया ।। ४८-६६ ।।<br>
<br>
यद्द्रव्यो शिबिका चेयं तद्द्रव्यो भूतसंग्रहः ।।<br>
भवतो मेऽखिलस्यास्य समत्वेनोपबृंहितः ।। ४८-६७ ।।<br>
<br>
सनंदन उवाच ।।<br>
एवमुक्त्वाऽभवंन्मौनी स वहञ्शिबिकां द्विजः ।।<br>
सोऽपि राजाऽवतीर्योर्व्यां तत्पादौ जगृहे त्वरन् ।। ४८-६८ ।।<br>
<br>
राजोवाच ।।<br>
भो भो विसृज्य शिबिकां प्रसादं कुरु मे द्विज ।।<br>
कथ्यतां को भवानत्र जाल्मरुपधरः स्थितः ।। ४८-६९ ।।<br>
<br>
यो भवान्यदपत्यं वा यदागमनकारणम् ।।<br>
तत्सर्वं कथ्यतां विद्वन्मह्यं शुश्रूषवे त्वया ।। ४८-७० ।।<br>
<br>
ब्राह्मण उवाच ।।<br>
श्रूयतां कोऽहमित्येतद्वक्तुं भूप न शक्यते ।।<br>
उपयोगनिमित्तं च सर्वत्रागमनक्रिया ।। ४८-७१ ।।<br>
<br>
सुखदुःखोपभोगौ तु तौ देहाद्युपपादकौ ।।<br>
धर्माधर्मोद्भवौ भोक्तुं जंतुर्देहादिमृच्छति ।। ४८-७२ ।।<br>
<br>
सर्वस्यैव हि भूपाल जंतोः सर्वत्र कारणम् ।।<br>
धर्माधर्मौ यतस्तस्मात्कारणं पृच्छ्यते कुतः ।। ४८-७३ ।।<br>
<br>
राजोवाच ।।<br>
धर्माधर्मौ न संदेहः सर्वकार्येषु कारणम् ।।<br>
उपभोगनिमित्तं च देहाद्देहांतरागमः ।। ४८-७४ ।।<br>
<br>
यत्त्वेतद्भवता प्रोक्तं कोऽहमित्येतदात्मनः ।।<br>
वक्तुं न शक्यते श्रोतुं तन्ममेच्चा प्रवर्तते ।। ४८-७५ ।।<br>
<br>
योऽस्ति योऽहमिति ब्रह्मन्कथं वक्तुं न शक्यते ।।<br>
आत्मन्येव न दोषाय शब्दोऽहमिति यो द्विजा ।। ४८-७६ ।।<br>
<br>
ब्राह्मण उवाच ।।<br>
शब्दोऽहमिति दोषाय नात्मन्येवं तथैव तत् ।।<br>
अनात्मन्यात्मविज्ञानं शब्दो वा श्रुतिलक्षणः ।। ४८-७७ ।।<br>
<br>
जिह्वा ब्रवीत्यहमिति दंतौष्टतालुक नृप ।।<br>
एतेनाहं यतः सर्वे वाङ्निष्पादनहेतवः ।। ४८-७८ ।।<br>
<br>
किं हेतुभिर्वदूत्येषा वागेवाहमिति स्वयम् ।।<br>
तथापि वागहमेद्वक्तुमित्थं न युज्यते ।। ४८-७९ ।।<br>
पिंडः पृथग्यतः पुंसः शिरःपाण्यादिलक्षणः ।।<br>
ततोऽहमिति कुत्रैनां संज्ञां राजन्करोम्यहम् ।। ४८-८० ।।<br>
<br>
यद्यन्योऽस्ति परः कोऽपि मत्तः पार्थिवसत्तम् ।।<br>
न देहोऽहमयं चान्ये वक्तुमेवमपीष्यते ।। ४८-८१ ।।<br>
<br>
यदा समस्तदेहेषु पुमानेको व्यवस्थितः ।।<br>
तददा हि को भवान्कोऽहमित्येतद्विफलं वचः ।। ४८-८२ ।।<br>
<br>
त्वं राजा शिबिका चेयं वयं वाहाः पुरः सराः ।।<br>
अयं च भवतो लोको न सदेतन्नृपोच्यते ।। ४८-८३ ।।<br>
<br>
वृक्षाद्दारु ततश्चेयं शिबिका त्वदधिष्टिता ।।<br>
क्व वृक्षसंज्ञा वै तस्या दारुसंज्ञाथवा नृप ।। ४८-८४ ।।<br>
<br>
वृक्षारूढो महाराजो नायं वदति ते जनः ।।<br>
न च दारुणि सर्वस्त्वां ब्रवीति शिबिकागतम् ।। ४८-८५ ।।<br>
<br>
शिबिकादारुसंघातो स्वनामस्थितिसंस्थितः ।।<br>
अन्विष्यतां नृपश्रेष्टानन्ददाशिबिका त्वया ।। ४८-८६ ।।<br>
<br>
एवं छत्रं शलाकाभ्यः पृथग्भावो विमृश्यताम् ।।<br>
क्व जातं छत्रमित्येष न्यायस्त्वयि तथा मयि ।। ४८-८७ ।।<br>
<br>
पुमान्स्त्री गौरजा बाजी कुंजरो विहगस्तरुः ।।<br>
देहेषु लोकसंज्ञेयं विज्ञेया कर्महेतुषु ।। ४८-८८ ।।<br>
<br>
पुमान्न देवो न नरो न पशुर्न च पादपः ।।<br>
शरीराकृतिभेदास्तु भूपैते कर्मयोनयः ।। ४८-८९ ।।<br>
<br>
वस्तु राजेति यल्लेके यञ्च राजभटात्मकम् ।।<br>
।। तथान्यश्च नृपेत्थं तन्न सत्यं कल्पनामयम् ।। ४८-९० ।।<br>
<br>
यस्तु कालांतरेणापि नाशसंज्ञामुपैति वै ।।<br>
परिणामादिसंभूतं तद्वस्तु नृप तञ्च किम् ।। ४८-९१ ।।<br>
<br>
त्वं राजा सर्वसोकस्य पितुः पुत्रो रिपो रिपुः ।।<br>
पत्न्याः पतिः पिता सूनोः कस्त्वं भूप वदाम्यहम् ।। ४८-९२ ।।<br>
<br>
त्वं किमेतच्चिरः किं तु शिरस्तव तथो दरम् ।।<br>
किमु पादादिकं त्वेतन्नैव किं ते महीपते ।। ४८-९३ ।।<br>
<br>
समस्तावयवेभ्यस्त्वं पृथग्भूतो व्यवस्थितः ।।<br>
कोऽहमित्यत्र निपुणं भूत्वा चिंतय पार्थिव ।। ४८-९४ ।।<br>
<br>
एवं व्यवस्थिते तत्त्वे मयाहमिति भावितुम् ।।<br>
पृथकूचरणनिष्पाद्यं शक्यं तु नृपते कथम् ।। ४८-९५ ।।<br>
<br>
इति श्रृबृहन्नारदीयपुराणे पूर्वभागे बृहदुपाख्याने द्वि.पा.ष्टचत्वारिंशोऽध्यायः ।।<br>
