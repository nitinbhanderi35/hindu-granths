नातद उवाच ॥<br>
श्रुतं तु गङ्गामाहात्म्यं वाञ्छितं पापनाशनम् ।<br>
अधुना लक्षणं ब्रूहि भ्रातर्मे दानपात्रघयोः ॥ १२-१ ॥<br>
<br>
सनक उवाच ॥<br>
सर्वेषामेव वर्णानां ब्रह्मणः परमो गुरुः ॥<br>
तस्मै दानानि देयानि दत्तस्यानन्त्यमिच्छता ॥ १२-२ ॥<br>
<br>
ब्राह्मणः प्रतिगृह्णीयात्सर्वतो भयवर्जितः ॥<br>
न कदापि क्षत्रविशो गृह्णीयातां प्रतिग्रहम् ॥ १२-३ ॥<br>
<br>
चण्डस्य पुत्रहीनस्य दम्भाचाररतस्य च ॥<br>
स्वकर्मत्यागिनश्चापि दत्तं भवति निष्फलम् ॥ १२-४ ॥<br>
<br>
परदाररतस्यापि परद्रव्याभिलिषिणः ॥<br>
नक्षत्रसूचकस्यापि दत्तं भवति निष्फलम् ॥ १२-५ ॥<br>
<br>
असूयाविष्टमनसः कृतन्घस्य च मायिनः ॥<br>
अयाज्ययाजकस्यापि दत्तं भवति निष्फलम् ॥ १२-६ ॥<br>
<br>
नित्यं याच्ञापरस्यापि हिंसकस्य खलस्य च ॥<br>
रसविक्रयिणश्वैव दत्तं भवति निष्फलम् ॥ १२-७ ॥ नामैका द<br>
<br>
वेदविक्रयिणश्चापि स्मृतिविक्रयिणस्तथा ॥<br>
धर्मविक्रयिणो विप्र दत्तं भवति निष्फलम् ॥ १२-८ ॥<br>
<br>
गानेन जीविका यस्य यस्य भार्या च पुश्चली ॥<br>
परोपतापिनश्चापि दत्तं भवति निष्फलम् ॥ १२-९ ॥<br>
<br>
असिजीवी मषीजीवी देवलो ग्रामयाजकः ॥<br>
धावको वा भवेत्तेषां दत्तं भवति निष्फलम् ॥ १२-१० ॥<br>
<br>
पाककर्तुः परस्यार्थे कवये गदहारिणे ॥<br>
अभक्ष्य भक्षकस्यापि दत्तं भवति निष्फलम् ॥ १२-११ ॥<br>
<br>
शूद्रान्नभोजिनश्चैव शूद्राणां शवदाहिनः ॥<br>
पौंश्वलान्नभुजश्चापि दत्तं भवति निष्फलम् ॥ १२-१२ ॥<br>
<br>
नामविक्रयिणो विष्णोः संध्याकर्म्मोर्ज्झितस्य च ॥<br>
दुष्प्रतिग्रहदग्धस्य दत्तं भवति निष्फलम् ॥ १२-१३ ॥<br>
<br>
दिवाशयनशीलस्य तथा मैथुनकारिणः ॥<br>
सध्याभोजिन एवापिदत्तं भवति निष्फलम् ॥ १२-१४ ॥<br>
<br>
महापातकयुक्तस्य त्यक्तस्य ज्ञातिबान्धवैः ॥<br>
कुण्डस्य चापि गोलस्य दत्तं भवति निष्फलम् ॥ १२-१५ ॥<br>
<br>
परिवित्तेः शठस्यापि परिवत्तुः प्रमादिनः ॥<br>
स्त्रीजितस्यातिदुष्टस्य दत्तं भवित निष्फलम् ॥ १२-१६ ॥<br>
<br>
मद्यमांसाशिनश्चापि स्त्रीविटस्यातिलोभिनः ॥<br>
चौरस्य पिशुनस्यापि दत्तं भवति निष्फलम् ॥ १२-१७ ॥<br>
<br>
ये केचित्पापनिरता निन्दिताः सुजनैः सदा ॥<br>
न तेभ्यः प्रतिगृह्णीयान्न च वद्याद्दिजोत्तम ॥<br>
सत्कर्मनिरतायापि देयं यत्नेन नारद ॥ १२-१८ ॥<br>
<br>
यद्दानं श्रद्धया दत्तं तथा विष्णुसमर्पणम् ॥<br>
याचितं वापि पात्रेण भवेत्तद्दानमुत्तमम् ॥ १२-१९ ॥<br>
<br>
परलोकं समुद्दश्य ह्यैहिकं वापि नारद ॥<br>
यद्दानं दीयते पात्रे तत्काम्यं मध्यमं स्मृतम् ॥ १२-२० ॥<br>
<br>
दग्भेन चापि हिंसार्थं परस्याविधिनापि च ॥<br>
क्रुद्धेनाश्रद्धयापात्रे तद्दानं मध्यमं स्मृतम् ॥ १२-२१ ॥<br>
<br>
अधमं बलितोषायमध्यमं स्वार्थसिद्धये ॥<br>
उत्तमं हरिप्रीत्यर्थं प्राहुर्वेदविदां वराः ॥ १२-२२ ॥<br>
<br>
दानभोगविनाशाश्च रायः स्युर्गतयस्त्रिधा ॥ १२-२३ ॥<br>
<br>
यो ददाति च नोभुक्ते तद्धनं नाशकारणम् ॥<br>
धनं धर्मफलं विप्र धर्मो माधवतुष्टिकृत् ॥ १२-२४ ॥<br>
<br>
तरवः किं न जीवन्ति तेऽपि लोके परार्थकाः ॥<br>
यत्र मूलफलैर्वृक्षाः परकार्यं प्रकुर्वते ॥ १२-२५ ॥<br>
<br>
मनुष्या यदि विप्राग्थ्र न परार्थास्तदा मृताः ॥<br>
परकार्यं न ये मर्त्याः कायेनापि धनेन वा ॥ १२-२६ ॥<br>
<br>
मनसा वचसा वापि ते ज्ञेयाः पापकृत्तमाः ॥<br>
अत्रेतिहासं वक्ष्यामि श्रृणु नारद तत्त्वतः ॥ १२-२७ ॥<br>
<br>
यत्र दानादिकानां तु लक्षणं परिकीर्तितम् ॥<br>
गङ्गामाहात्म्यसहितं सर्वपापप्रणाशनम् ॥ १२-२८ ॥<br>
<br>
भगीरथस्य धर्मस्य संवादं पुण्यकारणम् ॥<br>
आसीद्भगीरथो राजा सगरान्वयसंभवः ॥ १२-२९ ॥<br>
<br>
शशास पृथिवीं मेतां सत्पद्वीपां ससागराम् ॥<br>
सर्वधर्मरतो नित्यं सत्यसंधः प्रतापवान् ॥ १२-३० ॥<br>
<br>
कन्दर्पसद्दशो रुपे यायजृको विचक्षणः ॥<br>
प्रालेयाद्रिसमो धैर्ये धर्मे धर्मसमो नृपः ॥ १२-३१ ॥<br>
<br>
सर्वलक्षणसंपन्नः सर्वशास्त्रार्थपारगः ॥<br>
सर्वसंपत्समायुक्तः सर्वानन्दकरो मुने ॥ १२-३२ ॥<br>
<br>
आतिथ्यप्रयतो नित्यं वासुदेवार्चनेरतः ॥<br>
पराक्रमी गुणनिधिर्मैत्रः कारुणिकः सधीः ॥ १२-३३ ॥<br>
<br>
एतादृशं तं राजानं ज्ञात्वा हृष्टो भगीरथम् ॥<br>
धर्मराजो द्विजश्रेष्ठ कदाचिद्द्रष्टुमागतः ॥ १२-३४ ॥<br>
<br>
समागतं धर्मराजमर्हयामास भूपतिः ॥<br>
शास्त्रदृष्टेन विधिना धर्मः प्री उवाच तम् ॥ १२-३५ ॥<br>
<br>
धर्मराज उवाच ॥<br>
राजन्धर्मविदां श्रेष्टप्रसिद्धोऽसि जगत्र्रये ॥<br>
धर्मराजोऽथ कीर्तिं ते श्रुत्वा त्वां द्रष्टुमागतः ॥ १२-३६ ॥<br>
<br>
सन्मार्गनिरतं सत्यं सर्वभूतहिते रतम् ॥<br>
द्रष्टुमिच्छन्ति विबुधारतवोत्कुष्टगुणप्रियाः ॥ १२-३७ ॥<br>
कीर्तिर्नीतिश्च संपत्तिर्वर्तते यत्र भूपते ॥<br>
वसन्ति तत्र नियतं गुणास्सन्तश्च देवताः ॥ १२-३८ ॥<br>
<br>
अहो राजन्महाभाग शोभनीचरितं तव ॥<br>
सर्वभूतहितत्वादि मादृशामपि दुर्लभम् ॥ १२-३९ ॥<br>
<br>
इत्युक्तवन्तं तं धर्मं प्रणिपत्य भगीरथः ॥<br>
प्रोवाच विनयाविष्टः संहृष्टः श्लक्ष्णया गिरा ॥ १२-४० ॥<br>
<br>
भगीरथ उवाच ॥<br>
भगवन्सर्वधर्मज्ञ समदर्शित् सुरेश्वर ॥<br>
कृपया परयाविष्टो यत्पृच्छामि वदस्व तत् ॥ १२-४१ ॥<br>
<br>
धर्मा कीदृग्विधाः प्रोक्ताः के लोका धर्मशालिनाम् ॥<br>
कियत्यो यातनाः प्रोक्ताः केषां ताः परिकीर्तिताः ॥ १२-४२ ॥<br>
<br>
त्वया संमाननीया ये शासनीयाश्च ये यथा ॥<br>
तत्सर्वं मे महाभाग विस्तराद्वक्तुमर्हसि ॥ १२-४३ ॥<br>
<br>
धर्मराज उवाच ॥<br>
साधु साधु महाबुद्धे मतिस्ते विमलोर्जिता ॥<br>
धर्माधर्मान्प्रवक्ष्यामितत्त्वतः श्रृणु भक्तितः ॥ १२-४४ ॥<br>
<br>
धर्मा बहुविधाः प्रोक्ताः पुण्यलोकप्रदायकाः ॥<br>
तथैव यातनाः प्रोक्ता असंख्या घोरदर्शताः ॥ १२-४५ ॥<br>
<br>
विस्तराद्गदितुं नालमपि वर्षशतायुतैः ॥<br>
तस्मातंसमासतो वक्ष्ये धर्माधर्मनिदर्शनम् ॥ १२-४६ ॥<br>
<br>
वृत्तिदानं द्विजानां वै महापुण्यं प्रकीर्ततम् ॥<br>
तथैवाध्यात्मविदुषो दत्तं भवति चाक्षयम् ॥ १२-४७ ॥<br>
<br>
कुटुम्बिनं या शास्त्रज्ञं श्रोत्रियं वा गुणान्वितम् ॥<br>
यो दत्त्वा स्यापयेदृतिं तस्य पुण्यफलं श्रृणु ॥ १२-४८ ॥<br>
<br>
मातृताः पितृतश्चैव द्विजः कोटिकुलन्वितः ॥<br>
निर्विश्य विष्णुभवनं कल्पं तत्रैव मोदते ॥ १२-४९ ॥<br>
<br>
गण्यन्ते पांसवो भूमेर्गण्यन्ते वृष्टिविन्दवः ॥<br>
न गण्यन्ते विधात्रापि ब्रहह्मवृत्तिफलानि वै ॥ १२-५० ॥<br>
<br>
समस्तदेवतारुपो ब्राह्मणः परिकीर्तितः ॥<br>
जीवनं ददतस्तस्य कः पुण्यं गदितुं क्षमः ॥ १२-५१ ॥<br>
<br>
यो विप्रहितकृन्नित्यं स सर्वान्कृतवान्मखान् ॥<br>
स स्नातः सर्वतीर्थेषु तप्तं तेनाखिलं तपः ॥ १२-५२ ॥<br>
<br>
यो ददस्वेति विप्राणां जीवनं प्रेरयेत्परम् ॥<br>
सोऽपि तत्फलमाप्नोति किमन्यैर्बहुभाषितैः ॥ १२-५३ ॥<br>
<br>
तडागं कारयेद्यस्तु स्वयमेवापरेण वा ॥<br>
वक्तुं तत्पुण्यसंख्यानं नालं वर्षशतायुषा ॥ १२-५४ ॥<br>
<br>
एकश्चेदध्वगो राजंस्तडागस्य जलं पिबेत् ॥<br>
कत्कर्तुः सर्वपापानि नश्यन्त्येव न संशयः ॥ १२-५५ ॥<br>
<br>
एकाहमपि यत्कुर्याद्भूमिस्थमुदकं नरः ॥<br>
स मुक्तः सर्वपापेभ्यः शतवर्षं वसेद्दिवि ॥ १२-५६ ॥<br>
<br>
कर्तुं तडागं यो मर्त्यः साह्यकः शक्तितो भवेत् ॥<br>
सोऽपि तत्फलमाप्नोति तुष्टः प्रेरक एव च ॥ १२-५७ ॥<br>
<br>
मृदं सिद्धार्थमात्रां वा तडागाद्यो वहिः क्षिपेत् ॥<br>
तिष्टत्यब्दशतं स्वर्गे विमुक्तः पापकोटिभिः ॥ १२-५८ ॥<br>
<br>
देवता यस्य तुष्यन्ति गुरवो वा नृपोत्तम ॥<br>
तडागपुण्यभाक्स स्यादित्येषा शाश्वती श्रुतिः ॥ १२-५९ ॥<br>
<br>
इतिहासं प्रवक्ष्यामि तवात्र नृपसत्तम ॥<br>
यं श्रृत्वा सर्वपापेभ्यो मुच्यते नात्र संशयः ॥ १२-६० ॥<br>
<br>
गौडदेशेऽतिविख्यातो राजासीद्वीरभद्रकः ॥<br>
महाप्रतापी विद्यावान्सदा विप्रप्रपूजकः ॥ १२-६१ ॥<br>
<br>
वेदशास्त्रकुलाचारयुक्तो मित्रक्विर्धनः ॥<br>
तस्य राज्ञी महाभागा नान्मा चम्पकमञ्जरी ॥ १२-६२ ॥<br>
<br>
तस्य राज्ञो महामात्याः कृत्माकृस्यविचारणाः ॥<br>
धर्माणां धर्मशास्त्रेस्तु सदा कुर्वन्ति निश्चयम् ॥ १२-६३ ॥<br>
<br>
प्रायश्चित्तं चिकित्त्सां च ज्योतिषे धर्मनिर्णयम् ॥<br>
विनाशास्त्रेण यो ब्रूयात्तमाहुर्ब्रह्यघातकम् ॥ १२-६४ ॥<br>
<br>
इति निश्चित्य मनसा मन्वादीरितधर्मकान् ॥<br>
आचार्येभ्यः सदा भूपः श्रृणोति विधिपूर्वकम् ॥ १२-६५ ॥<br>
<br>
न कोऽप्यन्यायवर्ती तस्य राज्येऽवरोऽपि च ॥<br>
धर्मेण पाल्यमानस्य तस्य देशस्य भूपतेः ॥ १२-६६ ॥<br>
<br>
जातं समत्वं स्वर्गस्य सौराज्यस्य शुभावहम् ॥<br>
स चैकदा तु नृपतिर्मृगयायां महावने ॥ १२-६७ ॥<br>
<br>
मन्त्र्यादिभिः परिवृतो बभ्राम मध्यभास्करम् ॥<br>
दैवादाखेटशून्यस्य ह्यतिश्रान्तस्य तत्र वै ॥ १२-६८ ॥<br>
<br>
नृपरीतस्य संजातं सरसो दर्शनं नृप ॥<br>
ततः शुष्कां तु सरसीं दृष्ट्वा तत्र व्यचिन्तयत् ॥ १२-६९ ॥<br>
<br>
किमयं सरसीश्रृङ्गेभुवः केन  विनिर्मिता ॥<br>
कथं जलं भवेदत्र येन जीवेदयं नृपः ॥ १२-७० ॥<br>
<br>
ततो बुद्धिः समभवत्खाते तस्या नृपोत्तम ॥<br>
हस्तमात्रं ततो गर्त्तं खात्वा तोयमवाप्तवान् ॥ १२-७१ ॥<br>
<br>
तेन तोयेन पीतेन राज्ञस्तृत्पिरजायत ॥<br>
मन्त्रिणश्चापि भूमिश बुद्धिसागरसंज्ञिनः ॥ १२-७२ ॥<br>
<br>
स बुद्धिसागरो भूपं प्राह धर्मार्थकोविदः ॥<br>
राजन्नियं पुष्करिणी वर्षाजलवती पुरा ॥ १२-७३ ॥<br>
<br>
अद्यैनां बद्धवप्रां च कर्त्तुं जाता मतिर्मम ॥<br>
तद्भवान्मोदतां देव दत्तादाज्ञां च मेऽनघ ॥ १२-७४ ॥<br>
<br>
इति श्रुत्वा वचस्तस्य मन्त्रिणो नृपसत्तमः ॥<br>
मुमुदेऽतितरां भूपः स्वयं कर्तुं समुद्यतः ॥ १२-७५ ॥<br>
<br>
तमेव मन्त्रिणां तत्र युयोज शुभकर्मणि ॥<br>
ततो राजाज्ञया सोऽपि बुद्धिसागरको मुदा ॥ १२-७६ ॥<br>
<br>
सरसीं सागरं कर्त्तुमुद्यतः पुण्यकृत्तमः ॥<br>
धनुषां चैव पञ्चाशत्सर्वतो विस्तृतायताम् ॥ १२-७७ ॥<br>
<br>
सरसीं बद्धसु शिलां चकारागाधशम्बराम् ॥<br>
तां विनिर्माय सरसीं राज्ञे सर्वं न्यवेदयत् ॥ १२-७८ ॥<br>
<br>
तस्यां ततः प्रभृति वै सर्वेऽपि वनचारिणः ॥<br>
पान्थाः पिपासिता भूप लभन्ते स्म जलं शुभम् ॥ १२-७९ ॥<br>
<br>
कदाचित्स्वायुषश्चान्ते स मन्त्री बुद्धिसागरः ॥<br>
प्रमृतो गतवाँल्लोकं लोकशास्तुर्मम प्रभो ॥ १२-८० ॥<br>
<br>
तदर्थं तु मया पृष्टो धर्मो धर्मलिपिंकरः ॥<br>
चित्रगुत्पस्तु तत्कर्म मह्यं सर्वं न्यवेदयत् ॥ १२-८१ ॥<br>
<br>
उपदेष्टा स्वयं चासौ धर्मकार्यस्य भूपतेः ॥<br>
तस्माद्धर्मविमानं तु समारोढुमिहार्हति ॥ १२-८२ ॥<br>
<br>
इत्युक्ते चित्रगुप्तेन समाज्ञप्तो मया नृप ॥<br>
विमानं धर्मसंज्ञं तु आरोढुं बुद्धिसागरः ॥ १२-८३ ॥<br>
<br>
अथ कालान्तरे राजन्सराजा वीरभद्रकः ॥<br>
मृतो गतो मम स्थानं नमश्चक्रे मुदान्वितः ॥ १२-८४ ॥<br>
<br>
मया तु तत्र तस्यापि पृष्टं कर्माखिलं नृप ॥<br>
कथितं चित्रगुत्पेन धर्मं सरसिसंभवम् ॥ १२-८५ ॥<br>
<br>
तदा सम्यङ्मया राजा बोधितोऽभूद्यथाश्रृणु ॥<br>
अधित्यकायां भूपाल सैकतस्य गिरेः परा ॥ १२-८६ ॥<br>
<br>
लावकेनामुनाचञ्च्वा खातं द्व्यंङ्गुप्रलमबुनि ॥<br>
ततः कालान्तरे तेन वाराहेण नृपोत्तम ॥ १२-८७ ॥<br>
<br>
खनितं हस्तमात्रं तु जलं तुण्डेन चात्मनः ॥<br>
ततोऽन्यदाऽमुया काल्याहस्त युग्ममितः कृतः ॥ १२-८८ ॥<br>
<br>
खातो जले महाराज तोयं मासद्वयं स्थितम् ॥<br>
पीतं क्षुद्रैर्वनचरैः सत्त्वैस्तृष्णासमाकुलैः ॥ १२-८९ ॥<br>
<br>
ततो वर्षत्रायान्ते तु गजतानेन सुव्रत ॥<br>
हस्तत्रयमितः खातः कृतस्तत्राधिकं जलम् ॥ १२-९० ॥<br>
<br>
मासत्रये स्थितं तच्च पयो जीवैर्वनेचरैः ॥<br>
भवांस्तत्र समायातो जलशोषादनन्तरम् ॥ १२-९१ ॥<br>
<br>
मासे तत्र तु संप्रात्पं हस्तं खात्वा जलं नृप ॥<br>
ततस्तस्योपदेशेन मन्त्रिणो नृपते त्वया ॥ १२-९२ ॥<br>
<br>
पञ्चाशद्धनुरुत्खातं जातं तत्र महाजलम् ॥<br>
पुनः शिलाभिः सुदृढं बद्धं जातं महत्सरः ॥<br>
वृक्षाश्च रोपितास्तत्र सर्वलोकोपकारिणः ॥ १२-९३ ॥<br>
<br>
तेन स्वस्वेन पुण्येन पञ्चैते जगतीपते ॥<br>
विमानं धर्म्यमारुढास्त्वमाण्येनं समारुह ॥ १२-९४ ॥<br>
<br>
इति वाक्यं समाकर्ण्य मम राजा स भूमिप ॥<br>
आरुरोह विमानं तत्षष्ठो राजा समांशभाक् ॥ १२-९५ ॥<br>
<br>
इति ते सर्वमाख्यातं तडागजनितं फलम् ॥<br>
श्रुत्वैतन्मुच्यते पापादाजन्ममरणान्तिकात् ॥ १२-९६ ॥<br>
<br>
यो नरः श्रद्धयो युक्तो व्याख्यातं श्रुणुयात्पठेत् ॥<br>
सोऽप्याप्नोत्यखिलं पुण्यं सरोनिर्माणसंभवम् ॥ १२-९७ ॥<br>
<br>
इति श्रीबृहन्नारदीयपुराणे पूर्वभागे प्रथमपादे धर्माख्याने द्वादशोऽध्यायः ॥ १२ ॥<br>
