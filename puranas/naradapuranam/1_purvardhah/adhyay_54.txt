सनंदन उवाच ॥<br>
ज्योतिषांगं प्रवक्ष्यामि यदुक्तं ब्रह्मणा पुरा ॥<br>
यस्य विज्ञान मात्रेण धर्मसिद्धिर्भवेन्नृणाम् ॥ ५४-१ ॥<br>
<br>
त्रिस्कंधं ज्यौतिषां शास्त्रं चतुर्लक्षमुदाहृतम् ॥<br>
गणितं जातकं विप्र संहितास्कंधसंज्ञिताः ॥ ५४-२ ॥<br>
<br>
गणिते परिकर्मादि खगमध्यस्फुटक्रिंये ॥<br>
अनुयोगश्चंद्रसूर्यग्रहणं तचोदस्याकम् ॥ ५४-३ ॥<br>
<br>
छाया श्रृङ्गोन्नतियुती पातसाधानमीरितम् ॥<br>
जातके राशिभेदाश्च ग्रहयोनिश्च योनिजम् ॥ ५४-४ ॥<br>
<br>
निषेकजन्मारिष्टानि ह्यायुर्दायो दशाक्रमः ॥<br>
कर्माजीवं चाष्टवर्गो राजयोगाश्च नाभसाः ॥ ५४-५ ॥<br>
<br>
चंद्रयोगाः प्रव्रज्याख्या राशिशीलं च दृक्फलम् ॥<br>
ग्रहभावफलं चैवाश्रययोगप्रकीर्णके ॥ ५४-६ ॥<br>
<br>
अनिष्टयोगाः स्रीजन्मपलं निर्याणमेव च ॥<br>
नष्टजन्मविधानं च तथा द्रेष्काणलक्षणम् ॥ ५४-७ ॥<br>
<br>
संहिताशास्त्ररूपं च ग्रहचारोऽब्दलक्षणम् ॥<br>
तिथिवासरनक्षत्रयोगतिथ्यर्द्धसंज्ञकाः ॥ ५४-८ ॥<br>
<br>
मुहूर्तोपग्रहाः सूयसंक्रांतिर्गोचरः क्रमात् ॥<br>
चंद्रता राबलं चैव सर्वलग्रार्तवाह्वयः ॥ ५४-९ ॥<br>
<br>
आधानपुंससीमंतजातनामान्नभुक्तयः ॥<br>
चौलङ्कर्ण्ययणं मौंजी क्षुरिकाबंधनं तथा ॥ ५४-१० ॥<br>
<br>
समावर्तिनवैवाहप्रतिष्टासद्मलक्षणम् ॥<br>
यात्राप्रवेशनं सद्योवृष्टिः कर्मविलक्षणम् ॥ ५४-११ ॥<br>
<br>
उत्पत्तिलक्षणं चैव सर्वं संक्षेपतो ब्रुवे ॥<br>
एकं दश शतं चैव सहस्रायुतलक्षकम् ॥ ५४-१२ ॥<br>
<br>
प्रयुतं कोटिसंज्ञां चार्बुदमब्जं च रर्ववकम् ॥<br>
निरवर्व च महापद्मं शंकुर्जलधिरेव च ॥ ५४-१३ ॥<br>
<br>
अत्यं मध्यं परार्द्धं च संज्ञा दशगुणोत्तराः ॥<br>
क्रमादुत्क्रमतो वापि योगः कार्योत्तरं तथा ॥ ५४-१४ ॥<br>
<br>
हन्याद्गुणेन गुण्यं स्यात्तैनैवोपांतिमादिकान् ॥<br>
शुद्धेद्धरोयद्गुणश्चभाज्यांत्यात्तत्फलं मुने ॥ ५४-१५ ॥<br>
<br>
समांकतोऽथो वर्गस्यात्तमेवाहुः कृतिं बुधाः ॥<br>
अंत्यात्तु विषमात्त्यक्त्वा कृतिं मूलंन्यसेत्पृथक् ॥ ५४-१६ ॥<br>
<br>
द्विगुणेनामुना भक्ते फलं मूले न्यसेत्क्रमात् ॥<br>
तत्कृतिं च त्यजेद्विप्र मूलेन विभजेत्पुनः ॥ ५४-१७ ॥<br>
<br>
एवं मुहुर्वर्गमूलं जायते च मुनीश्वर ॥<br>
समत्र्यङ्कहतिः प्रोक्तो घनस्तत्रविधिः पदे ॥ ५४-१८ ॥<br>
<br>
प्रोच्यते विषमं त्वाद्यं समे द्वे च ततः परम् ॥<br>
विशोध्यं विषमादंत्याद्धनं तन्मूलमुच्यते ॥ ५४-१९ ॥<br>
<br>
त्रिघ्नाद्भजन्मूलकृत्या समं मूले न्यसेत्फलम् ॥<br>
तत्कृतित्वेन निहतान्निघ्नीं चापि विशोधयेत् ॥ ५४-२० ॥<br>
<br>
घनं च विषमादेवं घनमूलं मुर्हुभवेत् ॥<br>
अन्योन्यहारनिहतौ हरांशौ तु समुच्छिदा ॥ ५४-२१ ॥<br>
<br>
लवा लवघ्नाश्च हरा हरघ्ना हि सवर्णनम् ॥<br>
भागप्रभागे विज्ञेयं मुने शास्रार्थचिंतकैः ॥ ५४-२२ ॥<br>
<br>
अनुबंधेऽपवाहे चैकस्य चेदधिकोनकः ॥<br>
भागास्तलस्थहारेण हरं स्वांशाधिकेन तान् ॥ ५४-२३ ॥<br>
<br>
ऊनेन चापि गुणयेद्धनर्णं चिंतयेत्तथा ॥<br>
कार्यस्तुल्यहरां शानां योगश्चाप्यंततो मुने ॥ ५४-२४ ॥<br>
<br>
अहारराशौ रूप्यं तु कल्पयेद्धरमप्यथा ॥<br>
अंशाहतिश्छेदघातहृद्भिन्नगुणने फलम् ॥ ५४-२५ ॥<br>
<br>
छेदं चापि लवं विद्वन्परिवर्त्य हरस्य च ॥<br>
शेषः कार्यो भागहारे कर्तव्यो गुणनाविधिः ॥ ५४-२६ ॥<br>
<br>
हारांशयोः कृती वर्गे घनौ घनविधौ मुने ॥<br>
पदसिद्ध्यै पदे कुर्यादथोरवं सर्वतश्च रवम् ॥ ५४-२७ ॥<br>
<br>
छेदं गुणं गुणं छेदं वर्गं मूलं पदं कृतिम् ॥<br>
ऋणं स्वं स्वमृणं कुर्यादृश्ये राशिप्रसिद्धये ॥ ५४-२८ ॥<br>
<br>
अथ स्वांशाधिकोने तु लवाढ्यो नो हरो हरः ॥<br>
अंशस्त्वविकृतस्तत्र विलोमे शेषमुक्तवत् ॥ ५४-२९ ॥<br>
<br>
उद्दिष्टाराशिः संक्षिप्तौ हृतोंऽशै रहितो युतः ॥<br>
इष्टघ्नदृष्टेनैतेन भक्तराशिरनीशितः ॥ ५४-३० ॥<br>
<br>
योगोन्तरेणोनयुतोद्वितोराशीतसंक्रमे ॥<br>
राश्यंतरहृतं वर्गोत्तरं योसुतश्च तौ ॥ ५४-३१ ॥<br>
<br>
गजग्रीष्टकृतिर्व्यैका दलिता चेष्टभाजिता ॥<br>
एकोऽस्य वर्गो दलितः सैको राशिः परो मतः ॥ ५४-३२ ॥<br>
<br>
द्विगुणेष्टहृतं रूपं श्रेष्टं प्राग्रूपकं परम् ॥<br>
वर्गयोगांतरे व्येके राश्योर्वर्गोस्त एतयोः ॥ ५४-३३ ॥<br>
<br>
इष्टवगेकृतिश्चेष्टघनोष्टग्रौ च सौककौ ॥<br>
एषीस्यानामुभे व्यक्ते गणिते व्यक्तमेव च ॥ ५४-३४ ॥<br>
<br>
गुणघ्नमूलोनयुतः सगुणार्द्धे कृतं पदम् ॥<br>
दृष्टस्य च गुणार्द्धो न युतं वर्गीकृतं गुणः ॥ ५४-३५ ॥<br>
<br>
यदा लवोनपुम्राशिर्दृश्यं भागोनयुग्भुवा ॥<br>
भक्तं तथा मूलगुणं ताभ्यां साध्योथ व्यक्तवत् ॥ ५४-३६ ॥<br>
<br>
प्रमाणेच्छे सजातीये आद्यंते मध्यगं फलम् ॥<br>
इच्छघ्नमाद्यहृत्सेष्टं फलं व्यस्ते विपर्ययात् ॥ ५४-३७ ॥<br>
<br>
पंचरास्यादिकेऽन्योन्यपक्षं कृत्वा फलच्छिदाम् ॥<br>
बहुराशिवधं भक्ते फलं स्वल्पवधेन च ॥ ५४-३८ ॥<br>
<br>
इष्टकर्मवधेमूलं च्युतं मिश्रात्कलांतरे ॥<br>
मानघ्नकालश्चातीतकालाघ्नफलसंहृताः ॥ ५४-३९ ॥<br>
<br>
स्वयोगभक्तानिघ्नाः स्युः संप्रयुक्तदलानि च ॥<br>
बहुराशिपलात्स्वल्पराशिमासफलं बहु ॥ ५४-४० ॥<br>
<br>
चेद्राशिविवरं मासफलांतरहृतं च यः ॥<br>
क्षेपा मिश्रहताः क्षेपोयोगभक्ताः फलानि च ॥ ५४-४१ ॥<br>
<br>
भजेच्छिदोंशैस्तैर्मिश्रै रूपं कालश्च पूर्तिकृत् ॥<br>
पूर्णोगच्छेत्समेध्यव्येसमेवर्गोर्द्धितेत्यतः ॥ ५४-४२ ॥<br>
<br>
व्यस्तं गच्छतं फलं यद्गुणवर्गं भचहि तत् ॥<br>
व्येकं व्येकगुणाप्तं च प्राध्नं मानं गुणोत्तरे ॥ ५४-४३ ॥<br>
<br>
भुजकोटिकृतियोगमूलं कर्णश्च दोर्भवेत् ॥<br>
श्रुतिकृत्यंतरपद कोटिर्दोः कर्णवर्गयोः ॥ ५४-४४ ॥<br>
<br>
विंवरात्तत्कर्णपदं क्षेत्रे त्रिचतुरस्रके ॥<br>
राश्योरंतरवर्गेण द्विघ्ने घाते युते तयोः ॥ ५४-४५ ॥<br>
<br>
वर्गयोगोथ योगांतहंतिर्वर्गांतरं भवेत् ॥<br>
व्यास आकृतिसंक्षण्णोव्यासास्यात्परिधिर्मुने ॥ ५४-४६ ॥<br>
<br>
ज्याव्यासयोगविवराहतमूलोनितोऽर्द्धितः ॥<br>
व्यासः शरः शरोनाञ्च व्यासाच्छरगुणात्पदम् ॥ ५४-४७ ॥<br>
<br>
द्विघ्नं जीवाथ जीवार्द्धवर्गे शरहृते युते ॥<br>
व्यासोष्टतेभवेदेवं प्रोक्तं गणितकोविदैः ॥ ५४-४८ ॥<br>
<br>
चापोननिघ्नः परिधिः प्रगङ्लः परिधेः कृते ॥<br>
तुर्यांशेन शरध्नेनाघेनिनाधं चतुर्गणम् ॥ ५४-४९ ॥<br>
<br>
व्यासध्नं प्रभजेद्विप्र ज्या काशं जायते स्फुटा ॥<br>
ज्यांघ्रीषुध्नोवृत्तवर्गोबग्धिघ्नव्यासाढ्यमौर्विहृत् ॥ ५४-५० ॥<br>
<br>
लब्धोनवृत्तवर्गाद्रिपदेर्धात्पतिते धनुः ॥<br>
स्थूलमध्यापृवन्नवेधो वृत्तांकाशेषभागिकः ॥ ५४-५१ ॥<br>
<br>
वृत्तांगांशकृतिर्वेधनिप्रीयनकरामितौ ॥<br>
वारिव्यासहतं दैर्ध्यंवेधांगुलहतं पुनः ॥ ५४-५२ ॥<br>
<br>
खरवेंदुरामविहतं मानं द्रोणादिवारिणः ॥<br>
विस्तारायामवेधानांमंगुल्योन्यनाडिघ्नाः ॥ ५४-५३ ॥<br>
<br>
रसांकाभ्राब्धिभिर्भक्ता धान्ये द्रोणादिकामितिः ॥<br>
उत्सेधव्यासदैर्ध्याणामंगुल्यान्यस्य नो द्विज ॥ ५४-५४ ॥<br>
<br>
मिथोघ्नाति भजेत्स्वाक्षेशैर्द्रोणादिमितिर्भवेत् ॥<br>
विस्ताराद्यं गुलान्येवं मिथोघ्नान्यपसांभवेत् ॥ ५४-५५ ॥<br>
<br>
वाणेभमार्गणैर्लब्धं द्रोणाद्यं मानमादिशेत् ॥<br>
दीपशंकुतलच्छिद्रघ्नः शंकुर्भैवंभवेन्मुने ॥ ५४-५६ ॥<br>
<br>
नरोन दीपकशिखौच्यभक्तो ह्यथ भोद्वने ॥<br>
शंकौनृदीपाधश्छिद्रघ्नैर्दीपौच्च्यं नरान्विते ॥ ५४-५७ ॥<br>
<br>
विंशकुदीपौच्चगुणाच्छाया शंकूद्धृता भवेत् ॥<br>
दीपशंक्वंतरं चाथ च्छायाग्रविवरघ्नभा ॥ ५४-५८ ॥<br>
<br>
मानांतरद्रुद्भूमिः स्यादथोभूनराहतिः ॥<br>
प्रभाप्ता जायते दीपशिखौच्च्यं स्यात्त्रिराशिकात् ॥ ५४-५९ ॥<br>
<br>
एतत्संक्षेपतः प्रोक्तं गणिते परिकर्मकम् ॥<br>
ग्रहमध्यादिकं वक्ष्ये गणिते नातिविस्तरान् ॥ ५४-६० ॥<br>
<br>
युगमानं स्मृतं विप्र खचतुष्करदार्णवाः ॥<br>
तद्दशांशास्तु चत्वारः कृताख्यं पादमुच्यते ॥ ५४-६१ ॥<br>
<br>
त्रयस्रेता द्वापरः द्वौ कलिरेकः प्रकीर्तितः ॥<br>
मनुकृताब्दसहिता युगानामेकसप्ततिः ॥ ५४-६२ ॥<br>
<br>
विधेर्द्दिने स्युर्विप्रेंद्र मनवस्तु चतुर्दश ॥<br>
तावत्येव निशा तस्य विप्रेंद्र परिकीर्तिता ॥ ५४-६३ ॥<br>
<br>
स्वयंभुवा शरगतानब्दान्संपिंड्य नारद ॥<br>
खचरानयनं कार्यमथवेष्टयुगादितः ॥ ५४-६४ ॥<br>
<br>
युगे सूर्यज्ञशुक्राणां खचतुष्करदार्णवाः ॥<br>
पूजार्किगुरुशुक्राणां भगणापूर्वपापिनाम् ॥ ५४-६५ ॥<br>
<br>
इंदोरसाग्नित्रिषु सप्त भूधरमार्गणाः ॥<br>
दस्रत्र्याष्टरसांकाश्विलोचनानि कुजस्य तु ॥ ५४-६६ ॥<br>
<br>
बुधशीघ्रस्य शून्यर्तुखाद्रित्र्यंकनगेंदवः ॥<br>
बृहस्पतेः खदस्राक्षिवेदस्रङ्हूयस्तथा ॥ ५४-६७ ॥<br>
<br>
शितशीघ्रस्य यष्णसत्रियमाश्विस्वभूधराः ॥<br>
शनेर्भुजगषट्पचरसवेदनिशाकराः ॥ ५४-६८ ॥<br>
<br>
चंद्रोञ्चस्याग्निशून्याक्षिवसुसर्पार्णवा युगे ॥<br>
वामं पातस्य च स्वग्नियमाश्विशिखिदस्रकाः ॥ ५४-६९ ॥<br>
<br>
उदयादुदयं भानोर्भूमैः साचेन वासराः ॥<br>
वसुव्द्यष्टाद्रिरूपांकसप्ताद्रितिथयो युगे ॥ ५४-७० ॥<br>
<br>
षड् वहित्रिहुताशांकतिथयश्चाधिमासकाः ॥<br>
तिथिक्षयायमार्थाक्षिद्व्यष्टव्योमशराश्विनः ॥ ५४-७१ ॥<br>
<br>
रवचतुष्का समुद्राष्टकुर्पचरविमासकाः ॥<br>
षट्त्र्यग्निवेदग्निपंचशुभ्रांशुमासकाः ॥ ५४-७२ ॥<br>
<br>
प्रागातेः सूर्यमंदस्य कल्पेसप्ताष्टवह्नयः ॥<br>
कौजस्य वेदस्वयमा बौधस्याष्टर्तुवह्नयः ॥ ५४-७३ ॥<br>
<br>
रवरवरंध्राणि जैवस्य शौक्रस्यार्धगुणेषवः ॥<br>
गोग्नयः शनिमंदस्य पातानामथवा मतः ॥ ५४-७४ ॥<br>
<br>
मनुदस्रास्तु कौजस्य बौधस्याष्टाष्टसागराः ॥<br>
कृताद्रिचंद्राजैवस्य रवैकस्याग्निरवनंदकाः ॥ ५४-७५ ॥<br>
<br>
शनिपातस्य भगणाः कल्पे यमरसर्तवः ॥<br>
वर्तमानयुगे पानावत्सराभगणाभिधाः ॥ ५४-७६ ॥<br>
<br>
मासीकृतायुता मासैर्मधुशुक्लादिभिर्गतैः ॥<br>
पृथक्त्थासिधिमासग्रासूर्यमासविभाजिताः ॥ ५४-७७ ॥<br>
<br>
अथाधिमासकैर्युक्ता दिनीकृत्य दिनान्विताः ॥<br>
द्विस्थास्तितिक्षयाभ्यस्ताश्चांद्रवासरभाजिताः ॥ ५४-७८ ॥<br>
<br>
लथोनरात्रिरहितालंकार्यामर्द्धरात्रिकाः ॥<br>
सावनोद्यूगसारर्कादिर्दिनमासाब्दयास्ततः ॥ ५४-७९ ॥<br>
<br>
सप्तिभिः क्षपितः शेषः मूर्याद्योवासरेश्वरः ॥<br>
मासाब्ददिनसंख्यासंद्वित्रिघ्नं रूपसंयुतम् ॥ ५४-८० ॥<br>
<br>
सप्तोर्द्धनावशेषौ तौ विज्ञेयौ मासवर्षपौ ॥<br>
स्नेहस्य भगणाभ्यस्तो दिनराशिः कुवासरैः ॥ ५४-८१ ॥<br>
<br>
विभाजितो मध्यगत्या भगणादिर्ग्रहो भवेत् ॥<br>
एवं ह्यशीघ्रमंदाञ्चये प्रोक्ताः पूर्वपापिनः ॥ ५४-८२ ॥<br>
<br>
विलोमगतयः पातास्तद्वञ्चक्राष्विशोधिताः ॥<br>
योजनानि शतान्यष्टौ भूकर्णौ द्विगुणाः स्मृतः ॥ ५४-८३ ॥<br>
<br>
तद्वर्गतो दशगुणात्पद भूपरिधिर्भवेत् ॥<br>
लंबज्याघ्नस्वजीवाप्तः स्फुटो भूपरिधिः स्वकः ॥ ५४-८४ ॥<br>
<br>
तेन देशांतराभ्यस्ता ग्रहभुक्तिर्विभाजिता ॥<br>
कलादितत्फलं प्रार्च्याः ग्रहेभ्यः परिशोधयेत् ॥ ५४-८५ ॥<br>
<br>
रेखाप्रतीचिसंस्थाने प्रक्षिपेत्स्युः स्वदेशतः ॥<br>
राक्षसातपदेवौकः शैलयोर्मध्यसूत्रगाः ॥ ५४-८६ ॥<br>
<br>
अवंतिकारोहतिकं तथा सन्निहितं सरः ॥<br>
वारप्रवृत्तिवाग्देशे क्षयार्द्धेभ्यधिको भवेत् ॥ ५४-८७ ॥<br>
<br>
तद्देशांतरनाडीभिः पश्चादूने विनिर्दिशेत् ॥<br>
इष्टनाडीगुणा भुक्तिः षष्ट्या भक्ता कलादिकम् ॥ ५४-८८ ॥<br>
<br>
गते शोद्ध्यं तथा योज्यं गम्ये तात्कालिको ग्रहः ॥<br>
भचक्रलिप्ताशीत्यंशः परमं दक्षिणोत्तरम् ॥ ५४-८९ ॥<br>
<br>
विक्षिप्यते स्वपातेन स्वक्रांत्यंतादनुष्णगुः ॥<br>
तत्र वासं द्विगुणितजीवस्रिगुणितं कुजः ॥ ५४-९० ॥<br>
<br>
बुधशुक्रार्कजाः पातैर्विक्षिप्यंते चतुर्गुणम् ॥<br>
राशिलिप्ताष्टमो भागः प्रथमं ज्यार्द्धमुच्यते ॥ ५४-९१ ॥<br>
<br>
ततो द्विभक्तलब्धोनमिश्रितं तद्द्वितीयकम् ॥<br>
आद्येनैव क्रमात्पिंडान्भक्ताल्लब्धोनितैर्युतान् ॥ ५४-९२ ॥<br>
<br>
खंडकाः स्युश्चतुर्विशा ज्यार्द्धपिंडाः क्रमादमी ॥<br>
परमा पक्रमज्या तु सप्तरंध्रगुणेंदवः ॥ ५४-९३ ॥<br>
<br>
तद्गुमज्या त्रिजिवाप्ता तञ्चापं क्रांतिरुच्यते ॥<br>
ग्रहं संशोध्य मंदोञ्चत्तथा शीघ्नाद्विशोध्य च ॥ ५४-९४ ॥<br>
<br>
शेषं कंदपदंतस्माद्भुजज्या कोटिरेव च ॥<br>
गताद्भुजज्याविषमे गम्यात्कोटिः पदे भवेत् ॥ ५४-९५ ॥<br>
<br>
समेति गम्याद्वाहुदज्या कोटिज्यानुगता भवेत् ॥<br>
लिप्तास्तत्त्वयमैर्भक्ता लब्धज्यापिंडकं गतम् ॥ ५४-९६ ॥<br>
<br>
गतगम्यांतराभ्यस्तं विभजेत्तत्त्वलोचनैः ॥<br>
तदवाप्तफलं योज्यं ज्यापिंडे गतसंज्ञके ॥ ५४-९७ ॥<br>
<br>
स्यात्क्रमज्याविधिश्चैवमुत्क्रमज्यागता भवेत् ॥<br>
लिप्तास्तत्त्वयमैर्भक्ता लब्धज्या पिंडकं गतम् ॥ ५४-९८ ॥<br>
<br>
गतगम्यांतराभ्यस्तं विभजेत्तत्त्वलोचनैः ॥<br>
तदवाप्तफलं योज्यं ज्यापिंडे गतसंज्ञके ॥ ५४-९९ ॥<br>
<br>
स्यात्क्रमज्याविधिश्चैवमुक्रमज्यास्वपिस्मृतः ॥<br>
ज्यां प्रोह्य शेषं तत्त्वताश्वि हंतं तद्विवरोद्धृम् ॥ ५४-१०० ॥<br>
<br>
संख्यातत्त्वाश्विसंवर्ग्यसंयोज्यं धनुरुच्यते ॥<br>
रवेर्मंदपरिध्यंशा मनवः शीतगोरदाः ॥ ५४-१०१ ॥<br>
<br>
युग्मांते विषमांते तुनखलिप्तोनितास्तयोः ॥<br>
युग्मांतेर्थाद्रयः खाग्निसुराः सूर्यानवार्णवाः ॥ ५४-१०२ ॥<br>
<br>
ओजेद्व्यगा च सुयमारदारुद्रागजाब्धयः ॥<br>
कुजादीनामतः शौघ्न्यायुग्मांतेर्थाग्निदस्रकाः ॥ ५४-१०३ ॥<br>
<br>
गुणाग्निचंद्राः खनगाद्विरसाक्षीणि गोऽग्रयः ॥<br>
ओजांते द्वित्रियमताद्विविश्वेयमपर्वताः ॥ ५४-१०४ ॥<br>
<br>
खर्तुदस्नाविपद्वेदाः शीघ्नकर्मणि कीर्तिताः ॥<br>
ओजयुग्मांतरगुणाभुजज्यात्रिज्ययोद्धृताः ॥ ५४-१०५ ॥<br>
<br>
युग्मवृत्तेधनर्णश्यादोजादूनेऽधिके स्फुटम् ॥<br>
तद्गुणे भुजकोटिज्येभगणांशविभाजिते ॥ ५४-१०६ ॥<br>
<br>
तद्भुजज्याफलधनुर्मांदं लिप्तादिकं फलम् ॥<br>
शैऽयकोटिफलं केंद्रे मकरादौ धनं स्मृतम् ॥ ५४-१०७ ॥<br>
<br>
संशोध्यं तु त्रिजीवायां कर्कादौ कोटिजं फलम् ॥<br>
तद्बाहुफलवर्गैक्यान्मूलकर्णश्चलाभिधः ॥ ५४-१०८ ॥<br>
<br>
त्रिज्याभ्यस्तं भुजफलं मकरादौ धनं स्मृतम् ॥<br>
संशोध्यं तु त्रिजीवायां कर्कादौ कोटिजं फलम् ॥ ५४-१०९ ॥<br>
<br>
तद्बाहुफलवर्गैक्यान्मूलं कर्णश्चलाभिधः ॥<br>
त्रिज्याभघ्यस्तं भुजफलं पलकर्णविभाजितम् ॥ ५४-११० ॥<br>
<br>
लब्धस्य चापं लिप्तादि फलं शैध्र्यमिदं स्मृतम् ॥<br>
एतदादौ कुजादीनां चतुर्थे चैव कर्मणि ॥ ५४-१११ ॥<br>
<br>
मांद्यं कर्मैकमर्केंद्वोर्भौद्वोर्भौमादीनामाथोच्यते ॥<br>
शैध्र्यं माद्यं पुनर्मांद्यं शैघ्र्यं चत्वार्यनुक्रमात् ॥ ५४-११२ ॥<br>
<br>
अजादिकेंद्रे सर्वेषां मांद्ये शैघ्र्ये च कर्मणि ॥<br>
धनं ग्रहाणां लिप्तादि तुलादावृणमेव तत् ॥ ५४-११३ ॥<br>
<br>
अर्कबाहुफलाभ्यस्ता ग्रहभुक्तिविभाजिताः ॥<br>
भचक्रकलिकाभिस्तु लिप्ताः कार्या ग्रहेऽर्कवत् ॥ ५४-११४ ॥<br>
<br>
ग्रहभक्तः फलं कार्यं ग्रहवन्मंदकर्मणि ॥<br>
कर्कादौ तद्धनं तत्र मकरादावृणं स्मृतम् ॥ ५४-११५ ॥<br>
<br>
दोर्ज्योत्तरगुणाभुक्तिस्तत्त्वनेत्रोद्धृता पुनः ॥<br>
स्वमंदपरिधिक्षुण्णा भगणांशोद्धृताःकलाः ॥ ५४-११६ ॥<br>
<br>
मंदस्फुटकृता भुक्तिः शीघ्नोच्चभुक्तितः ॥<br>
तच्छेषं विवरेणाथ हन्यात्रिज्यांककर्णयोः ॥ ५४-११७ ॥<br>
<br>
चक्रकर्णहृतं भुक्तौ कर्णे त्रिज्याधिके धनम् ॥<br>
ऋणमूनेऽधिके प्रोह्य शेषं वक्रगतिर्भवेत् ॥ ५४-११८ ॥<br>
<br>
कृतर्तुचंद्रैर्वेदेंद्रैः शून्यत्र्येकैर्गुणाष्टभिः ॥<br>
शररुद्रैश्चतुर्यांशुकेंद्रांशेर्भूसुतादयः ॥ ५४-११९ ॥<br>
<br>
वक्रिणश्चक्रशुद्धैस्तैरंशैरुजुतिवक्रताम् ॥<br>
क्रमज्या विषुवद्भाघ्नी क्षितिज्या द्वादशोद्धृता ॥ ५४-१२० ॥<br>
<br>
त्रिज्यागुणा दिनव्यासभक्ता चापं च शत्रवः ॥<br>
तत्कार्मुकमुदक्रांतौ धनहीनो पृथक्क्षते ॥ ५४-१२१ ॥<br>
<br>
स्वाहोरात्रचतुर्भागेदिनरात्रिदले स्मृते ॥<br>
याम्यक्रांतौ विपर्यस्ते द्विगुणैते दिनक्षये ॥ ५४-१२२ ॥<br>
<br>
भभोगोऽष्टशतीर्लिप्ताः स्वाशिवशैलोस्तथात्तिथेः ॥<br>
ग्रहलिप्ता भगाभोगाभानि भुक्त्यादिनादिकम् ॥ ५४-१२३ ॥<br>
<br>
रवींदुयोगलिप्तास्तु योगाभभोगभाजिताः ॥<br>
गतगम्याश्च षष्टिघ्ना भुक्तियोगाप्तनाडिकाः ॥ ५४-१२४ ॥<br>
<br>
अर्कोनचंद्रलिप्तास्तु तिथयो भोगभाजिताः ॥<br>
गतगम्याश्च षष्टिघ्ना नाऽतोभुक्ततरोद्धृताः ॥ ५४-१२५ ॥<br>
<br>
तिथयः शुक्लप्रतिपदो द्विघ्नाः सैका न गाहताः ॥<br>
शेषं बवो बालवश्च कौलवस्तैतिलो गरः ॥ ५४-१२६ ॥<br>
<br>
वणिजोभ्रे भवेद्विष्टिः कृष्णभूतापरार्द्धतः ॥<br>
शकुनिर्नागाश्च चतुष्पद किंस्तुघ्नमेव च ॥ ५४-१२७ ॥<br>
<br>
शिलातलेवसंशुद्धे वज्रलेपेतिवासमे ॥<br>
तत्र शकांगुलैरिष्टैः सममंडलमालिखेत् ॥ ५४-१२८ ॥<br>
<br>
तन्मध्ये स्थापयेच्छंकुं कल्पना द्द्वादशांगुलम् ॥<br>
तच्छायाग्रं स्पृशेद्यत्र दत्तं पूर्वापराह्णयोः ॥ ५४-१२९ ॥<br>
<br>
तत्र बिंदुं विधायोभौ वृत्ते पूर्वापराभिधौ ॥<br>
तन्मध्ये तिमिना रेखा कर्तव्या दक्षिणोत्तत ॥ ५४-१३० ॥<br>
<br>
याम्योत्तरदिशोर्मध्ये तिमिना पूर्वपश्चिमा ॥<br>
दिग्मध्यमत्स्यैः संसाध्या विदिशस्तद्वदेव हि ॥ ५४-१३१ ॥<br>
<br>
चतुरस्तं बहिः कुर्यात्सूत्रैर्मध्याद्विनिःसृतैः ॥<br>
भुजसूत्रांगुलैस्तत्र दत्तैरिष्टप्रभा मता ॥ ५४-१३२ ॥<br>
<br>
प्रांक्पश्चिमाश्रिता रेखा प्रोच्यते सममंडलम् ॥<br>
भमंडलं च विषुवन्मंडलं परिकीर्तितम् ॥ ५४-१३३ ॥<br>
<br>
रेखा प्राच्यपरा साध्या विषुवद्भाग्रया तथा ॥<br>
इष्टच्छायाविषुवतोर्मध्येह्यग्राभिधीयते ॥ ५४-१३४ ॥<br>
<br>
शंकुच्छायाकृतियुतेर्मूलं कंर्णोऽय वर्गतः ॥<br>
प्रोह्य शंकुकृते मूलं छाया शेकुविपर्ययात् ॥ ५४-१३५ ॥<br>
<br>
त्रिंशत्कृत्योयुगे भानां चक्रं प्राक्परिलंबते ॥<br>
तद्गुणाद्भदिनैर्भक्त्या द्युगणाद्यदवाप्यते ॥ ५४-१३६ ॥<br>
<br>
तद्दोस्रिव्नादशाध्नांशा विज्ञेया अयतानिधाः ॥<br>
तत्संस्वकृताद्धहात्कांतिच्छायावरदलादिकम् ॥ ५४-१३७ ॥<br>
<br>
शंकुच्छायाहते त्रिज्ये विषुवत्कर्कभाजिते ॥<br>
लंबाक्षज्ये तयोस्छाये लंबाक्षौ दक्षिमौ सदा ॥ ५४-१३८ ॥<br>
<br>
साक्षार्कापक्रमयुतिर्द्दिक्साम्येंतरमन्यथा ॥<br>
शेषह्यानांशाः सूर्यस्य तद्वाहुज्याथ कोटिजाः ॥ ५४-१३९ ॥<br>
<br>
शंकुमानांगुलाभ्यस्ते भुजत्रिज्ये यथांक्रमम् ॥<br>
कोटीज्ययाविभज्याप्ते छायाकर्माबहिर्द्दले ॥ ५४-१४० ॥<br>
<br>
स्वाक्षार्कनतभागानां दिक्साम्येऽतरमन्यथा ॥<br>
दिग्भेदोपक्रमः शेषस्तस्य ज्या त्रिज्यया हता ॥ ५४-१४१ ॥<br>
<br>
परमोपक्रमज्याप्त चापमेपादिगो रविः ॥<br>
कर्कादौ प्रोह्यचक्रार्द्धात्तुलादौ भार्द्धसंयुतात्त ॥ ५४-१४२ ॥<br>
<br>
मृगादौ प्रोह्यचक्रात्तु मध्याह्नेऽर्कः स्फुटो भवेत् ॥<br>
तन्मंदमसकृद्धामंफलं मध्यो दिवाकरः ॥ ५४-१४३ ॥<br>
<br>
ग्रहोदयाः प्राणहताः खखाष्टैकोद्धता गतिः ॥<br>
चक्रासवो लब्धयुती स्व्रहोरात्रासवः स्मृताः ॥ ५४-१४४ ॥<br>
<br>
त्रिभद्युकर्णार्द्धगुणा स्वाहोरात्रार्द्धभाजिताः ॥<br>
क्रमादेकद्वित्रिभघाज्या तच्चापानि पृथक् पृथक् ॥ ५४-१४५ ॥<br>
<br>
स्वाधोधः प्रविशोध्याथ मेषाल्लंकोदयासवः ॥<br>
स्वागाष्टयोर्थगोगैकाः शरत्र्येकं हिमांशवः ॥ ५४-१४६ ॥<br>
<br>
स्वदेशचरखंडोना भवंतीष्टोदयासवः ॥<br>
व्यस्ताव्यस्तैर्युतास्तैस्तैः कर्कटाद्यास्ततस्तु यः ॥ ५४-१४७ ॥<br>
<br>
उत्क्रमेण षडेवैते भवंतीष्टास्तुलादयः ॥<br>
गतभोग्यासवः कार्याः सायनास्स्वेष्टभास्कराः ॥ ५४-१४८ ॥<br>
<br>
स्वोदयात्सुहता भक्ता भक्तभोग्याः स्वमानतः ॥<br>
अभिष्टधटिकासुभ्यो भोग्यासून्प्रविशोधयेत् ॥ ५४-१४९ ॥<br>
<br>
तद्वदेवैष्यलग्नासूनेवं व्याप्तास्तथा क्रमात् ॥<br>
शेषं त्रिंशत्क्रमाद्ध्यस्तमशुद्धेन विभाजितम् ॥ ५४-१५० ॥<br>
<br>
भागयुक्तं च हीनं च व्ययनांशं तनुः कुजे ॥<br>
प्राक्पश्चान्नतनाडीभ्यस्तद्वल्लंकोदयासुभिः ॥ ५४-१५१ ॥<br>
<br>
भानौ क्षयधने कृत्वा मध्यलग्नं तदा भवेत् ॥<br>
भोग्यासूनूनकस्याथ भुक्तासूनधिकस्य च ॥ ५४-१५२ ॥<br>
<br>
सपिंड्यांतरलग्नासूनेवं स्यात्कालसाधनम् ॥<br>
विराह्वर्कभुजांशाश्चेदिंद्राल्पाः स्याद् ग्रहो विधोः ॥ ५४-१५३ ॥<br>
<br>
तेषां शिवघ्नाः शैलाप्ता व्यावर्काजः शरोंगुलैः । <br>
अर्कं विधुर्विधुं भूभा छादयत्यथा छन्नकम् ॥ ५४-१५४ ॥<br>
<br>
छाद्यछादकमानार्धं शरोनं ग्राह्यवर्जितम् ॥<br>
तत्स्वच्छन्नं च मानैक्यार्द्धांशषष्टं दशाहतम् ॥ ५४-१५५ ॥<br>
<br>
छन्नघ्नमस्मान्मूलं तु खांगोनग्लौवपुर्हृतम् ॥<br>
स्थित्यर्द्धं घटिकादिस्याद्व्यंगबाह्वंशसंमितैः ॥ ५४-१५६ ॥<br>
<br>
इष्टैः पलैस्तदूनाढ्यं व्यगावूनेऽर्कषङ्गुणः ॥<br>
तदन्यथाधिके तस्मिन्नेवं स्पष्टे सुखांत्यगे ॥ ५४-१५७ ॥<br>
<br>
ग्रासेन स्वाहतेच्छाद्यमानामे स्युर्विशोपकाः ॥<br>
पूर्णांतं मध्यमत्र स्याद्दर्शांतेंजं त्रिभोनकम् ॥ ५४-१५८ ॥<br>
<br>
पृथक् तत्क्रांत्यक्षभागसंस्कृतौ स्युर्नतांशकाः ॥<br>
तद्दिघ्नांशकृतिद्व्यूनार्द्धार्कयुता हरिः ॥ ५४-१५९ ॥<br>
<br>
त्रिभानांगार्कविश्लेषांशोंशोनघ्नाः ॥ <br>
पुरंदराः ॥<br>
हराप्तालंबनं स्वर्णवित्रिभेर्काधिकोनके ॥ ५४-१६० ॥<br>
<br>
विश्वघ्नलंबनकलाढ्योनस्तु तिथिवद्यगुः ॥<br>
शरोनोलंबनषडघ्ने तल्लवाढ्योनवित्रिभात् ॥ ५४-१६१ ॥<br>
<br>
नतांशास्तजांसाने प्राधृतस्तद्विवर्जित ॥<br>
शब्देंदुलिप्तैः षड्भिस्तु भक्तानतिर्नतिर्नतांशदिक् ॥ ५४-१६२ ॥<br>
<br>
तयोर्नाट्योहभिन्नैकदिक् शरः स्फुटतां व्रजेत् ॥<br>
ततश्छन्नस्थितिदले साध्ये स्थित्यर्द्धषट्त्रिभिः ॥ ५४-१६३ ॥<br>
<br>
अंशस्तैर्विंत्रिभंद्विस्थंलंबनेतयोः पूर्ववत् ॥<br>
संस्कृतेस्ताभ्यां स्थित्यर्द्धे भवतः स्फुटे ॥ ५४-१६४ ॥<br>
<br>
ताभ्यां हीनयुतो मध्यदर्शः कालौ मुखांतगौ ॥<br>
अर्काद्यूना विश्व ईशा नवपंचदशांशकाः ॥ ५४-१६५ ॥<br>
<br>
कालांशास्तैरूनयुक्ते रवौ ह्यस्तोदयौ विधोः ॥<br>
दृष्ट्वा ह्यादौ खेटबिंबं दृगौञ्च्ये लंबमीक्ष्य च ॥ ५४-१६६ ॥<br>
<br>
तल्लुंबपापबिंबांतर्दृणौ व्याप्तरविघ्नभाः ॥<br>
अस्ते सावयवा ज्ञेया गतैष्यास्तिथयो बुधैः ॥ ५४-१६७ ॥<br>
<br>
व्यस्ते युक्तांतिभागैश्च द्विघ्नतिथ्याहृता स्फुटम् ॥<br>
संस्कारदिकलंबनमंगुलाद्यं प्रजायते ॥ ५४-१६८ ॥<br>
<br>
सेष्वशोनाः सितं तिथ्यो बलन्नाशोन्नतं विधोः ॥<br>
श्रृङ्गमन्यत्र उद्वाच्यं बलनांगुललेखनात् ॥ ५४-१६९ ॥<br>
<br>
पंचत्वे गोंकविशिखाः शेषकर्णहताः पृथक् ॥<br>
विकृज्यकांगसिद्धाग्निभक्तालब्धोनसंयुताः ॥ ५४-१७० ॥<br>
<br>
त्रिज्याधिकोने श्रवणे वपूंषि स्युर्हृताः कुजात् ॥<br>
ऋज्वोरनृज्वोर्विवरं गत्यंतरविभाजितम् ॥ ५४-१७१ ॥<br>
<br>
वक्रर्त्वोर्गतियोगामं गम्येतीते दिनादिकम् ॥<br>
खनत्यासंस्कृतौव्वेषूदक्साम्येन्येंतरं युतिः ॥ ५४-१७२ ॥<br>
<br>
याम्योदक्खेटविवरं मानौक्याद्धोल्पकं यदा ॥<br>
यदा भेदोलंबनाद्यं स्फुटार्थं सूर्यपर्ववत् ॥ ५४-१७३ ॥<br>
<br>
एकायनगतौ स्यातां सूर्याचन्द्रमसौ यदा ॥<br>
तयुते मंडले क्रांत्यौ तुल्यत्वे वै धृताभिधः ॥ ५४-१७४ ॥<br>
<br>
विपटीतायनगतौ चंद्रार्कौ क्रांतिलिप्तिकाः ॥<br>
समास्तदा व्यतीपातो भगणार्द्धे तपोयुतौ ॥ ५४-१७५ ॥<br>
<br>
भास्करेंद्वो र्भचक्रांत चक्रार्द्धावधिसंस्थयोः ॥<br>
दृक्कल्पसाधितांशादियुक्तयोः स्वावपक्रमौ ॥ ५४-१७६ ॥<br>
<br>
अथोजपदगम्येंदोः क्रांतिर्विक्षेपसंस्कृताः ॥<br>
यदि स्यादधिका भानोः क्रांतेः पातो गतस्तदा ॥ ५४-१७७ ॥<br>
<br>
न्यूना चेत्स्यात्तदा भावी वामं युग्मपदस्य च ॥<br>
यदान्यत्वं विधोः क्रांतिः क्षेपाच्चेद्यदि शुद्ध्यति ॥ ५४-१७८ ॥<br>
<br>
क्रांत्योर्जेत्रिज्ययाभिस्ते परमायक्रमोद्धते ॥<br>
तच्चापांतर्मर्द्धवायोर्ज्यभाविनशीतगौ ॥ ५४-१७९ ॥<br>
<br>
शोध्यं चंद्राद्गते पाते तत्सूयगतिताडितम् ॥<br>
चंद्रभुक्त्या हृतं भानौ लिप्तादिशशिवत्फलम् ॥ ५४-१८० ॥<br>
<br>
तदूच्छशांकपातस्य फलं देयं विपर्ययात् ॥<br>
कर्मैतदसकृत्तावत्क्रांती यावत्समेतयोः ॥ ५४-१८१ ॥<br>
<br>
क्रांत्योः समत्वे पातोऽथ प्रक्षिप्तांशोनिते विधौ ॥<br>
हीनेऽर्द्वरात्रघिकाघतो भावी तात्कालिकेऽधिका ॥ ५४-१८२ ॥<br>
<br>
स्थिरीकृतार्द्धरा त्रार्द्धौ द्वयोर्विवरलिप्तकाः ॥<br>
षष्टिश्चाचंद्रभुक्ताप्ता पातकालस्य नाडिकाः ॥ ५४-१८३ ॥<br>
<br>
रवींद्वोर्मानयोगार्द्धं षष्ट्या संगुण्य भाजयेत् ॥<br>
तयोर्भुक्तयंतरेणाप्तं स्थित्यमर्द्धां नाडिकादिवत् ॥ ५४-१८४ ॥<br>
<br>
पातकालः स्फुटो मध्यः सोऽपि स्थित्यर्द्धवर्जितः ॥<br>
तस्य संभवकालः स्यात्तत्संयोगेक्तसंज्ञकः ॥ ५४-१८५ ॥<br>
<br>
आद्यंतकालयोर्मध्ये कालो ज्ञेयोऽतिदारुणः ॥<br>
प्रज्वलज्ज्वलनाकारः सर्वकर्मसु गर्हितः ॥ ५४-१८६ ॥<br>
<br>
इत्येतद्गणितो किंचित्प्रोक्तं संक्षेपतो द्विज ॥<br>
जातकं वाच्मि समयाद्राशिसंज्ञापुरःसरम् ॥ ५४-१८७ ॥<br>
<br>
इति श्रीबृहन्नारदीयपुराणे पूर्वभागे बृहदुपाख्याने द्वितीयपादे ज्योतिषवर्णनं नाम चतुःपञ्चाशत्तमोऽध्यायः ॥<br>
