ब्रह्मोवाच ।।<br>
मरीचे श्रृणु वक्ष्याभि पुराणं गारुडं शुभम् ।।<br>
गरुडायाब्रवीत्पृष्टो भगवान्गरुडासनः ।। १०८-१ ।।<br>
<br>
एकोनविंशसाहस्रं तार्क्ष्यकल्पकथान्वितम् ।।<br>
पुराणोपक्रमप्रश्नः सर्गः संक्षेपतस्ततः ।। १०८-२ ।।<br>
<br>
सूर्यादिपूजनविधिर्दीक्षाविधिरतः परम् ।।<br>
श्राद्धपूजा ततः पश्चान्नवव्यूहार्चनं द्विज ।। १०८-३ ।।<br>
<br>
पूजाविधानं च तथा वैष्णवं पंजरं ततः ।।<br>
योगाध्यायस्ततो विष्णोर्नामसाहस्रकीर्तनम् ।। १०८-४ ।।<br>
<br>
ध्यानं विष्णोस्ततः सूर्यपूजा मृत्युंजयार्चनम् ।।<br>
मालामंत्रः शिवार्चाथ गणपूजा ततः परम् ।। १०८-५ ।।<br>
<br>
गोपालपूजा त्रैलोक्यमोहनश्रीधरार्चनम् ।।<br>
विष्ण्वर्चा पंचतत्त्वार्चा चक्रार्चा देवपूजनम् ।। १०८-६ ।।<br>
<br>
न्यासादिसंध्योपास्तिश्च दुर्गार्चाथ सुरार्चनम् ।।<br>
पूजा माहेश्वरी चातः पवित्रारोपणार्चनम् ।। १०८-७ ।।<br>
<br>
मूर्तिध्यांनवास्तुमानं प्रासादानां च लक्षणम् ।। <br>
प्रतिष्ठा सर्वदेवानां पृथक्पूजा विधानतः ।। १०८-८ ।।<br>
<br>
योगोऽषटांगो दानधर्माः प्रयश्चित्तविधिक्रिया ।।<br>
द्वीपेशनरकाख्यानं सूर्यव्यूहश्च ज्योतिषम् ।। १०८-९ ।।<br>
<br>
सामुद्रिकं स्वरज्ञानं नवरत्नपरीक्षणम् ।।<br>
माहात्म्यमथ तीर्थानां गयामाहात्म्यमुत्तमम् ।। १०८-१० ।।<br>
<br>
ततो मन्वंतराख्यानं पृथक्पृथग्विभागशः ।।<br>
पित्राख्यानं वर्णधर्मा द्रव्यशुद्धिः समर्पणम् ।। १०८-११ ।।<br>
<br>
श्राद्धं विनायकस्यार्चा ग्रहयज्ञस्तथआ श्रमाः ।।<br>
जननाख्यं प्रेतशौचं नीतिशास्त्रं व्रतोक्तयः ।। १०८-१२ ।।<br>
<br>
सूर्यवंशः सोमवंशोऽवतारकथनं हरेः ।।<br>
रामायणं हरेर्वंशो भारताख्यानकं ततः ।। १०८-१३ ।।<br>
<br>
आयुर्वेदनिदानं प्राक् चिकिकत्सा द्रव्यजा गुणाः ।।<br>
रोगघ्नं कवचं विष्णोर्गारुडं त्रैपुरो मनुः ।। १०८-१४ ।।<br>
<br>
प्रश्नचूडामणिश्चांतो हयायुर्वेदकीर्तनम् ।।<br>
ओषघीनाम कथनं ततो व्याकरणोहनम् ।। १०८-१५ ।।<br>
<br>
छंदः शास्त्रं सदाचारस्ततः स्नानविधिः स्मृतः ।।<br>
तर्पणं वैश्वदेवं च संध्या पार्वणकर्म च ।। १०८-१६ ।।<br>
<br>
नित्यश्राद्धं सर्पिडाख्यं धर्मसारोऽघनिष्कृतिः ।।<br>
प्रतिसंक्रम उक्ताः स्म युगधर्माः कृतेः फलम् ।। १०८-१७ ।।<br>
<br>
योगशास्त्रं विष्णुभक्तिर्नमस्कृतिफलं हरेः ।।<br>
माहात्म्यं वैष्णवं चाथ नारसिंहस्तवोत्तमम् ।। १०८-१८ ।।<br>
<br>
ज्ञानामृतं गुहुष्टकं स्तोत्रं विष्ण्वर्चनाह्वयम् ।।<br>
वेदांतसांख्यसिद्धांतो ब्रह्मज्ञानं तथात्मकम् ।। १०८-१९ ।।<br>
<br>
गीतासारः फलोत्कीर्तिः पूर्वखंडोऽयमीरितः ।।<br>
अथास्यैवोत्तरे खंडे प्रेतकल्पः पुरोदितः ।। १०८-२० ।।<br>
<br>
यत्र तार्क्ष्येण संपृष्टो भगवानाह वाडवाः ।।<br>
धर्मप्रकटनं पूर्वं योगिनां गतिकारणम् ।। १०८-२१ ।।<br>
<br>
दानादिकं फलं चापि प्रोक्तमन्त्रोर्द्धदैहिकम् ।।<br>
यमलोकस्थमार्गस्य वर्णन च ततः परम् ।। १०८-२२ ।।<br>
<br>
षोडशश्राद्धफलको वृत्तांतश्चात्र वर्णितः ।।<br>
निष्कृतिर्यममार्गस्य धर्मराजस्य वैभवम् ।। १०८-२३ ।।<br>
<br>
प्रेतपीडांविनिर्द्देशः प्रेतचिह्ननिरूपणम् ।।<br>
प्रेतानां चरिताख्यानं कारणं प्रेततां प्रति ।। १०८-२४ ।।<br>
<br>
प्रेतकृत्यविचारश्च सर्पिडीकरणोक्तयः ।।<br>
प्रेतत्वमोक्षणाख्यानं दानानि च विमुक्तये ।। १०८-२५ ।।<br>
<br>
आवश्यकोत्तमं दानं प्रेतसौख्यकरोहनम् ।।<br>
शारीरकविनिर्देशो यमलोकस्य वर्णनम् ।। १०८-२६ ।।<br>
<br>
प्रेतत्वोद्धारकथनं कर्मकृर्त्तृविनिर्णयः ।।<br>
मृत्योः पूर्वक्रियाख्यानं पश्चात्कर्मनिरूपणम् ।। १०८-२७ ।।<br>
<br>
मध्यषोडशकश्राद्धं स्वर्गप्राप्तिक्रियोहनम् ।।<br>
सूतकस्याथ संख्यांनं नारायणबलिक्रिया ।। १०८-२८ ।।<br>
<br>
वृषोत्सर्गस्य माहात्म्यं निषिद्धपरिवर्जनम् ।।<br>
अपमृत्युक्रियोक्तिश्च विपाकः कर्मणां नृणाम् ।। १०८-२९ ।।<br>
<br>
कृत्याकृत्यविचारश्च विष्णुध्यानविमुक्तये ।।<br>
स्वर्गतौ विहिताख्यानं स्वर्गसौख्यनिरूपणम् ।। १०८-३० ।।<br>
<br>
भूर्लोकवर्णनं चैव सप्ताधोलोकवर्णनम् ।।<br>
पंचोर्द्ध्वलोककथनं ब्रह्मांडस्थितिकीर्तनम् ।। १०८-३१ ।।<br>
<br>
ब्रह्मांडानेकचरितं ब्रह्मजीवनिरूपणम् ।।<br>
आत्यंतिकं लयाख्यानं फलस्तुति निरूपणम् ।। १०८-३२ ।।<br>
<br>
इत्येतद्गारुडं नाम पुराणं भुक्तिमुक्तिदम् ।।<br>
कीर्तितं पापशमनं पठतां श्रृण्वतां नृणाम् ।। १०८-३३ ।।<br>
<br>
लिखित्वैतत्पुराणं तु विषुवे यः प्रयच्छति ।।<br>
सौवर्णहंसयुग्माढ्यं विप्राय स दिवं व्रजेत् ।। १०८-३४ ।।<br>
<br>
इति श्रीबृहन्नारदीयपुराणे पूर्वभागे बृहदुपाख्याने चतुर्थपादे गारुडानुक्रमणीवर्णनं नामाष्टोत्तरशततमोऽध्यायः ।। १०८ ।।
