नारद उवाच ।।<br>
कथितो भवता सम्यग्वर्णाश्रमविधिर्मुने ।।<br>
इदानीं श्रोतुमिच्छामि यममार्गं सुदुर्गमम् ।। ३१-१ ।।<br>
<br>
सनक उवाच ।।<br>
श्रृणु विप्र प्रवक्ष्यामि यममार्गं सुदुर्गमम् ।।<br>
सुखदं पुण्यशीलानां पापिनां भयदायकम् ।। ३१-२ ।।<br>
<br>
षडशीतिसहस्त्राणि योजनार्निनि मुनीश्वर ।।<br>
यममार्गस्य विस्तारः कथितः पूर्वसूरिभिः ।। ३१-३ ।।<br>
<br>
ये नरा दानशीलास्तु ते यांति सुखिनो द्विज ।।<br>
धर्मशून्या नरा यांति दुःखेन भृशमर्दिताः ।। ३१-४ ।।<br>
<br>
अतिभीता विवश्त्राश्च शुष्ककंठौष्ठतालुकाः ।।<br>
क्रदंतो विस्तरं दीनाः पापिनो यांति तत्पथि ।। ३१-५ ।।<br>
<br>
हन्यमाना यमभटैः प्रतोदाद्यैस्तथायुधैः ।। ३१-६ ।।<br>
इतस्ततः प्रधावंतो यांति दुःखेन तत्पथि ।।<br>
<br>
क्वचित्पंकः क्वचिदूह्निः क्वचित्सेतप्तसैकतम् ।।<br>
क्वचिद्वै दावरुपेणः तीक्ष्णधाराः शिलाः क्वचित् ।। ३१-७ ।।<br>
<br>
क्वचित्कंटकवृक्षाश्च दुःखारोहशिला नगाः ।।<br>
गाढांधकाराश्च गुहाः कंटकावरणं महत् ।। ३१-८ ।।<br>
<br>
वप्राग्रारोहणं चैव कन्दरस्य प्रवेशनम् ।।<br>
शर्कराश्च तथा लोष्टाः सूचीतुल्याश्च कण्टकाः ।। ३१-९ ।।<br>
<br>
शैवालं च क्वचिन्मार्गे क्वचित्कीचकपंक्तयः ।।<br>
क्वचिव्द्याव्राश्च गर्जंते वर्धंते च क्वचिज्ज्वराः ।। ३१-१० ।।<br>
<br>
एवं बहुविधक्लेशाः पापिनो यांति नारद ।।<br>
क्रोशंतश्च रुदन्तश्च म्लायंतश्चैव पापिनः ।। ३१-११ ।।<br>
<br>
पाशेन यंत्रिताः केचित्कृष्यमाणास्तथांकुशैः ।।<br>
शास्त्रास्त्रैस्ताड्यमानाश्च पृष्टतो यांति पापिनः ।। ३१-१२ ।।<br>
<br>
नासाग्रपाशकृष्टाश्च केचिदंत्रैश्च बधिताः ।।<br>
वहंतश्चायसां भारं शिश्राग्रेण प्रयांति वै ।। ३१-१३ ।।<br>
<br>
अयोभारद्वयं केचिन्नासाग्रेण तथापरे ।।<br>
कर्णाभ्यां च तथा केचिद्वहंतो यांति पापिनः ।। ३१-१४ ।।<br>
<br>
केचिच्च स्खलिता यांति ताड्यमानास्तथापरे ।।<br>
अत्यर्थोच्ङ्वसिताः केचित्केचिदाच्छत्रलोचनाः ।। ३१-१५ ।।<br>
<br>
छायाजलविहीने तु पथि यांत्यतिदुःखिताः ।।<br>
शोचन्तः स्वानि कर्मणि ज्ञानाज्ञानकृतानि च ।। ३१-१६ ।।<br>
<br>
ये तु नारद धर्मिष्ठा दानशीला सुबुद्धयः ।।<br>
अतीव सुखसंपन्नास्ते यांति धर्ममंदिरम् ।। ३१-१७ ।।<br>
<br>
अन्नदास्तु मुनुश्रेष्ट भुंजंतः स्वादु यांति वै ।।<br>
नीरदा यांति सुखिनः पिबंतः क्षीरमुत्तममम् ।।<br>
<br>
तक्रदा दधिदाश्चैव तत्तद्भोगं लभंति वै ।।<br>
घृतदा मधुदाश्चैव क्षीरदाश्च द्विजोत्तम ।। ३१-१८ ।।<br>
<br>
सुधापानं प्रकुर्वंतो यांति वै धर्ममंदिरम् ।।<br>
शाकदाः पायसं भुंजंन्दीपदो ज्वलयन्दिशः ।। ३१-१९ ।।<br>
<br>
वस्त्रदो मुनुशार्दूल याति दिव्याम्बरावृतः ।।<br>
पुराकरप्रदो याति स्तूयमानोऽमरैः पथि ।। ३१-२० ।।<br>
<br>
गोदानेन नरो याति सर्वसौख्यसमन्वितः ।।<br>
भूमिदो गृहदश्चैव विमाने सर्वसंपदि ।। ३१-२१ ।।<br>
<br>
अप्सरोगणसंकीर्णे क्रीडन्याति वृषालयम् ।।<br>
हयदो यानदश्चापि गजदश्च द्विजोत्तम ।। ३१-२२ ।।<br>
<br>
धर्मालयं विमानेन याति भोगान्वितेन वै ।।<br>
अनडुद्दो मुनिश्रेष्ट यानारुढः प्रयाति वै ।। ३१-२३ ।।<br>
<br>
फलदः पुष्पदश्चापि याति संतोषसंयुतः ।।<br>
तांबूलदो नरो याति प्रहृष्टो धर्ममंदिरम् ।। ३१-२४ ।।<br>
<br>
मातापित्रोश्च शुश्रूषां कृतवान्यो नरोत्तमः ।।<br>
स याति परितुष्टात्मा पूज्यमानो दिविस्थितैः ।। ३१-२५ ।।<br>
<br>
शुश्रूषां कुरुते यस्तु यतीनां व्रतचारिणाम् ।।<br>
द्विजाग्र्यब्राह्मणानां च स यात्यतिसुखान्वितः ।। ३१-२६ ।।<br>
<br>
सर्वभूतदयायुक्तः पूज्यमानोऽमरैर्द्विजः ।।<br>
सर्वभोगान्वितेनासौ विमानेन प्रयाति च ।। ३१-२७ ।।<br>
<br>
विद्यादानरतो याति पूज्यमानोऽब्जसूनुभिः ।।<br>
पुराणपठको याति स्तूयमानो मुनीश्वरैः ।। ३१-२८ ।।<br>
<br>
एवं धर्मपरा यांति सुखं धर्मस्य मंदिरम् ।।<br>
यमश्चतुर्मुखो भूत्वा शंखचक्रगदासिभृत् ।। ३१-२९ ।।<br>
<br>
पुण्यकर्मरतं सम्यक्स्नेहान्मित्रमिवार्चति ।।<br>
भो भो बुद्धिमतां श्रेष्ठानरकक्लेषभीरवः ।। ३१-३० ।।<br>
<br>
युष्माभिः साधितं पुण्यमत्रामुत्रसुखावहम् ।।<br>
मनुष्य जन्म यः प्राप्य सुकृतं न करोति च ।। ३१-३१ ।।<br>
<br>
स एव पापिनां श्रेष्ट आत्मघातं करोति च ।।<br>
अनित्यं प्राप्य मानुष्यं नित्यं यस्तु न साधयेत् ।। ३१-३२ ।।<br>
<br>
स याति नरकं घोरं कोऽन्यस्तस्मादचेतनः ।।<br>
शरीरं यातनारुपं मलाद्यैः परिदूषितम् ।। ३१-३३ ।।<br>
<br>
तस्मिन्यो याति विश्वासं तं विद्यादात्मघातकम् ।।<br>
सर्वेषु प्राणिनः श्रेष्टास्तेषु वै बुद्धिजीविनः ।। ३१-३४ ।।<br>
<br>
बुद्धिमस्तु नराः श्रेष्टा नरेषु ब्राह्मणास्तथा ।।<br>
ब्राह्मणेषु च विद्वांसो विद्वत्सु कृतबुद्धयः ।। ३१-३५ ।।<br>
<br>
कृतबुद्धिषु कर्त्तारः कर्तृषु ब्रह्मवादिनः ।।<br>
ब्रह्मवादिष्वपि तथा श्रेष्टो निर्मम उच्यते ।। ३१-३६ ।।<br>
<br>
एतेभ्योऽपि परो ज्ञेयो नित्यं ध्यानपरायणः ।।<br>
तस्मात्सर्वप्रयत्नेन कर्त्तव्यो धर्मसंग्रहः ।। ३१-३७ ।।<br>
<br>
सर्वत्र पूज्यते जंतुर्धर्मवान्नात्र संशयः ।।<br>
गच्छ स्वपुण्यैर्मत्स्थानं सर्वभोगसमन्वितम् ।। ३१-३८ ।।<br>
<br>
अस्ति चेद्दुष्कृतं किंचित्पश्चादत्रैव भोक्ष्यसे ।।<br>
एवं यमस्तमभ्यर्च्य प्रापयित्वा च सद्गतिम् ।। ३१-३९ ।।<br>
<br>
आहूय पापिनश्चैव कालदंडेन तर्जयेत् ।।<br>
प्रलयांबुदनिर्घोषो ह्यंजनाद्रिसमप्रभः ।। ३१-४० ।।<br>
<br>
विद्युत्प्र भायुर्घोर्भीमो द्वात्रिंशद्भुजसंयुतः ।।<br>
योजनत्रयविस्तारो रक्ताक्षो दीर्घनासिकः ।। ३१-४१ ।।<br>
<br>
दंष्ट्राकरालवदनो वापीतुल्योग्रलोचनः ।।<br>
मृत्युज्वरादिभिर्युक्तश्चित्रगुत्पोऽपि भीषणः ।। ३१-४२ ।।<br>
<br>
सर्वे दूताश्च गर्जंति यमतुल्यविभीषणाः ।।<br>
ततो ब्रवीति तान्सर्वान्कंपमानांश्च पापिनः ।। ३१-४३ ।।<br>
<br>
शोचन्तः स्वानि कर्माणि चित्रगुत्पो यमाज्ञया ।।<br>
भो भो पापा दुराचारा अहंकारप्रदूषिताः ।। ३१-४४ ।।<br>
<br>
किमर्थमर्जितं पापं युष्माभिरविवेकिभिः ।।<br>
कामक्तोधादिदृष्टेन सगर्वेण तु चेतसा ।। ३१-४५ ।।<br>
<br>
यद्यत्पापतरं तत्तत्किमर्थं चरितं जनाः ।।<br>
कृतवंतः पुरा पापान्यत्यंतहर्षिताः ।। ३१-४६ ।।<br>
<br>
तथैव यातना भोज्याः किं वृथा ह्यतिदुरिवताः ।।<br>
भृत्यमित्रकलत्रार्थं दुष्कृतं चरितं यथा ।। ३१-४७ ।।<br>
<br>
तथा कर्मवशात्प्राप्ता यूयमत्रातिदुःखिताः ।।<br>
युष्माभिः पोषिता ये तु पुत्राद्या अन्यतोगताः ।। ३१-४८ ।।<br>
<br>
युष्माकमेव तत्पापं प्राप्तं किं दुःखकारणम् ।।<br>
यथा कृतानि पापानि युष्माभिः सुबहूनि वै ।। ३१-४९ ।।<br>
<br>
तथा प्राप्तनि दुःखानि किमर्थमिह दुःखिताः ।।<br>
विचारयध्वं यूयं तु युष्माभिश्चारितं पुरा ।। ३१-५० ।।<br>
<br>
यमः करिष्यते दंडमिति किं न विचारितम् ।।<br>
दरिद्रेऽपि च मूर्खे च पंडिते वा श्रियान्विते ।। ३१-५१ ।।<br>
<br>
कांदिशीके च वीरे च समवर्तीः यमः स्मृतः ।।<br>
चित्रगुप्तेरितं वाक्यं श्रुत्वा ते पापिनस्तदा ।। ३१-५२ ।।<br>
<br>
शौचंतः स्वानि कर्मणि तूष्णीं तिष्टंति भीषिताः ।।<br>
यमाज्ञाकारिणः क्रूरश्चंडा दूता भयानकाः ।। ३१-५३ ।।<br>
<br>
चंडलाद्याः प्रसह्यैतान्नरकेषु क्षिपंति च ।।<br>
स्वदुष्कर्मफलं ते तु भुक्त्वांते पापशेषतः ।। ३१-५४ ।।<br>
<br>
महीतलं च संप्राप्य भवंति स्थावरादयः ।।<br>
नारद उवाच ।।<br>
भगवन्संशयो जातो मच्चेतसि दयानिधे ।। ३१-५५ ।।<br>
<br>
त्वं समर्थोऽसि तच्छेत्तुं यतो नो ह्यग्रजो भवान् ।।<br>
धर्माश्च विविधाः प्रोक्ताः पापान्यपि बहूनि च ।। ३१-५६ ।।<br>
<br>
चिरभोज्यं फलं तेषामुक्तं बहुविदा त्वया ।।<br>
दिनांते ब्रह्मणः प्रोक्तो नाशो लोकत्रयस्य वै ।। ३१-५७ ।।<br>
<br>
परार्द्धद्वितयांते तु ब्रह्माण्डस्यापि संक्षयः ।।<br>
ग्रामदानादिपुण्यानां त्वयैव विधिनंदन ।। ३१-५८ ।।<br>
<br>
कल्पकोटिसहस्त्रेषु महान्भोग उदाहृतः ।।<br>
सर्वेषामेव लोकानां विनाशः प्राकृते लये ।। ३१-५९ ।।<br>
<br>
एकः शिष्यत एवेति त्वया प्रोक्तं जनार्दनः ।।<br>
एष मे संशयो जातस्तं भवाञ्छेत्तुमर्हति ।। ३१-६० ।।<br>
<br>
पुण्यपापोपभोगानां समाप्तिर्नास्य संप्लवे ।।<br>
सनक उवाच ।।<br>
साधु साधु महाप्राज्ञ गुह्याद्गुह्यतमं त्विदम् ।। ३१-६१ ।।<br>
<br>
पृष्टं तत्तेऽभिधास्यामि श्रृणुष्व सुसमाहितः ।।<br>
नारायणोऽक्षरोऽनंतः परं ज्योतिः सनातनः ।। ३१-६२ ।।<br>
<br>
विशुद्धो निर्गुणो नित्यो मायामोहविवर्जितः ।।<br>
निर्गुणोऽपि परानन्दो गुणवानिव भाति यः ।। ३१-६३ ।।<br>
<br>
ब्रह्मविष्णुशिवाद्यैस्तु भेदवानिव लक्ष्यते ।।<br>
गुणोपाधिकभेदेषु त्रिष्वेतेषु सनातन ।। ३१-६४ ।।<br>
<br>
संयोज्य मायामखिलं जगत्कार्यं करोति च ।।<br>
ब्रह्मरुपेण सृजति विष्णुरुपेण पाति च ।। ३१-६५ ।।<br>
<br>
अंते च रुद्ररुपेण सर्वमत्तीति निश्चितम् ।।<br>
प्रसयांते समुत्थाय ब्रह्मरुपी जनार्दनः ।। ३१-६६ ।।<br>
<br>
चराचरात्मकं विश्वं यथापूर्वमकल्पयत् ।।<br>
स्थावराद्याश्च विप्रेंद्र यत्र यत्र व्यवस्थिताः ।। ३१-६७ ।।<br>
<br>
ब्रह्मा तत्तज्जगत्सर्वं यथापूर्वं करोति वै ।।<br>
तस्मात्कृतानां पापानां पुण्यानां चैव सत्तम ।। ३१-६८ ।।<br>
<br>
अवश्यमेव भोक्तव्यं कर्मणां ह्यक्षयं फलम् ।।<br>
नाभुक्तं क्षीयते कर्म कल्पकोटिशतैरपि ।। ३१-६९ ।।<br>
<br>
अवश्यमेव भोक्तव्यं कृतं कर्म शुभाशुभम् ।।<br>
यो देवः सर्वलोकानामंतरात्मा जगन्मयः ।।<br>
<br>
सर्वकर्मफलं भुक्ते परिपूर्णः सनातनः ।। ३१-७० ।।<br>
योऽसौ विश्वंभरो देवो गुणमेदव्यवस्थितः ।।<br>
<br>
सूजत्यवति चात्त्येतत्सर्वं सर्वभुगव्ययः ।। ३१-७१ ।।<br>
<br>
इति श्रीबृहन्नारदीयपुराणे पूर्वभागे प्रथमपादे यमदूतकृत्यनिरुपणं नामैकत्रिंशोऽध्यायः ।।<br>
