सनंदन उवाच-।<br>
क्रमाच्चैत्रादिमासेषु मेषाद्याः संक्रमा मताः।<br>
चैत्रशुक्लप्रतिपदि यो वारः स नृपः स्मृतः 1.56.१।<br>
मेषप्रवेशे सेनानीः कर्कटे सस्यपो भवेत्।<br>
समोद्यधीश्वरः सूर्यो मध्यमश्चोत्तमो विधुः २।<br>
नेष्टः कुजो बुधो जीवो भृगुस्त्वतिशुभङ्करः।<br>
अधमो रविजो वाच्यो ज्ञात्वा चैषां बलाबलम् ३।<br>
दण्डाकारे कबंधेवा ध्वांक्षाकारेऽथ कीलके।<br>
दृष्टेऽकमण्डले व्याधिर्भ्रांतिश्चोरार्थनाशनम् ४।<br>
छत्रध्वजपताकाद्यसन्निभस्तिमितैर्ध्वनैः।<br>
रविमण्डलगैर्धूम्रैः सस्फुलिंगैर्जगत् क्षयः ५।<br>
सितरक्तैः पीतकृष्णैर्वर्णैर्विप्रादिपीडनम्।<br>
घ्नंति द्वित्रिचतुर्वर्णैर्भुवि राजजनान्मुने ६।<br>
ऊर्द्ध्वैर्भानुकरैस्ताम्रैर्नाशं याति चमूपतिः।<br>
पीतैर्नृपसुतः श्वेतैः पुरोधश्चित्रितैर्जनाः ७।<br>
धूम्रैर्नृपपिशंगैस्तु जलदाधोमुखैर्जगत्।<br>
शुभोर्कः शिशिरे ताम्रः कुंकुमाभा वसन्तिके ८।<br>
ग्रीष्मश्चापांडुरश्चैव विचित्रो जलदागमे।<br>
पद्मोदराभः शरदि हेमंते लोहितच्छविः ९।<br>
पीतः शीते सिते वृष्टौ ग्रीष्मे लोहितभा रविः।<br>
रोगानावृष्टिभयकृत् क्रमादुक्तो मुनीश्वर १०।<br>
इन्द्र चापार्द्धमूर्तिस्तु भानुर्भूपविरोधकृत्।<br>
शशरक्तनिभे भानौ संग्रामो न चिराद्भुवि ११।<br>
मयूरपत्रसङ्काशो द्वादशाब्दं न वर्षति।<br>
चन्द्रमासदृशो भानुः कुर्याद्भूपांतरं क्षितौ १२।<br>
अर्के श्यामे कीटभयं भस्माभे राष्ट्रजं तथा।<br>
छिद्रे ऽर्कमण्डले दृष्टं महाराजविनाशनम् १३।<br>
घटाकृतिः क्षुद्भयकृत्पुरहा तोरणाकृतिः।<br>
छत्राकृते देशहतिः खंडभानुनृपांतकृत् १४।<br>
उदयास्तमये काले विद्युदुल्काशनिर्यदि।<br>
तदा नृपवधो ज्ञेयस्त्वथवा राजविग्रहः १५।<br>
पक्षं पक्षार्धमर्केन्दु परिविष्टावहर्निशम्।<br>
राजानमन्यं कुरुतो लोहिताम्बुदयास्तगौ १६।<br>
उदयास्तमये भानुराच्छिन्नः शस्त्रसन्निभैः।<br>
घनैर्युद्धं खरोष्ष्ट्राद्यैः पापरूपैर्भयप्रदम् १७।<br>
याम्य शृङ्गोन्नतश्चन्द्रः शुभदो मीनमेषयोः।<br>
सौम्य शृङ्गोन्नतः श्रेष्ठो नृयुङ्मकरयोस्तथा १८।<br>
घटोक्ष्णस्तु समः कर्कचापयोः शरसन्निभः।<br>
चापवत्कौर्महर्योश्च शूलवत्तुलकर्कयोः १९।<br>
विपरीतोदितश्चन्द्रो दुर्भिक्षकलहप्रदः।<br>
आषाढद्वयमूलेन्द्र धिष्ण्यानां याम्यगः शशी २०।<br>
अग्निप्रदस्तेयचरवनसर्पविनाशकृत्।<br>
विशाखा मित्रयोर्याम्यपार्श्वगः पापगः शशी २१।<br>
मध्यमः पितृदैवत्ये द्विदैवे सौम्यगः शशी।<br>
अप्राप्यपौष्णभाद्रौद्रामदुक्षाविशशी शुभः २२।<br>
मध्यगो द्वारदक्षाणि अतीत्य नववासवात्।<br>
यमेंद्रा हीशनोयेशमरुतश्चार्द्धतारकाः २३।<br>
ध्रुवादिति द्विदैवाः स्युरध्यर्द्धांश्चापराः समाः।<br>
याम्यशृंगोन्नतो नेष्टः शुभः शुक्ले पिपीलिका २४।<br>
कार्यहानिः कार्यवृद्धिर्हानिर्वृद्धिर्यथाक्रमम्।<br>
सुभिक्षकृद्विशालेंदुरविशालोघनाशनः २५।<br>
अधोमुखे शस्त्रभयं कलहो दंडसन्निभे।<br>
कुजाद्यैर्निहते शृंगे मंडले वा यथाक्रमम् २६।<br>
क्षेमाद्यं वृष्टिभूपालजननाशः प्रजायते।<br>
सत्याष्टनवमर्क्षेषु सोदयाद्वक्रिमे कुजे २७।<br>
तद्वक्रमुष्णं संज्ञं स्यात्प्रजापीडाग्निसंभवः।<br>
दशमैकादशे ऋक्षे द्वादशर्वाग्रतीपयः २८।<br>
कूक्रं वक्रमुखं ज्ञेयं सस्यवृष्टिविनाशकृत्।<br>
कुजे त्रयोदशे ऋक्षे वक्रिते वा चतुर्दशे २९।<br>
बालस्यचक्रं तत्तस्मिन्सस्यवृष्टिविनाशनम्।<br>
पंचदशे षोडशर्क्षे वक्रे स्याद्रुधिराननम् ३०।<br>
दुर्भिक्षं क्षुद्भयं रोगान्करोति क्षितिनंदनः।<br>
अष्टादशे सप्तदशे तद्वक्रं मुशलाह्वयम् ३१।<br>
दुर्भिक्षं धनधान्यादिनाशने भयकृत् सदा।<br>
फाल्गुन्योरुदितो भौमो वैश्वदेवे प्रतीपगः ३२।<br>
अस्तगश्चतुरास्यार्क्षे लोकत्रयविनाशकृत्।<br>
उदितः श्रवणे पुष्ये वक्तृगोश्वनहानिदः ३३।<br>
यद्दिग्गोऽभ्युदितो भौमस्तद्दिग्भूपभयप्रदः।<br>
मघामध्यगतो भौमस्तत्र चैव प्रतीपगः ३४।<br>
अवृष्टिशस्त्रभयदः पीड्यं देवा नृपांतकृत्।<br>
पितृद्विदैवधातॄणां भिद्यन्ते गंडतारकाः ३५।<br>
दुर्भिक्षं मरणं रोगं करोति क्षितिजस्तदा।<br>
त्रिषूत्तरासु रोहिण्यां नैरृते श्रवणे मृगे ३६।<br>
अवृष्टिदश्चरन्भौमो दक्षिणे रोहिणीस्थितः।<br>
भूमिजः सर्वधिष्ण्यानामुदगामी शुभप्रदः ३७।<br>
याम्यगोऽनिष्टफलदो भवेद्भेदकरो नृणाम्।<br>
विनोत्पातेन शशिनः कदाचिन्नोदयं व्रजेत् ३८।<br>
अनावृष्टाग्निभयकृदनर्थनृपविग्रहः।<br>
वसुवैष्णवविश्वेन्दुधातृभेषु चरन्बुधः ३९।<br>
भिनत्ति यदि तत्तारां बाधावृष्टिभयंकरः।<br>
आद्रा र्!दिपितृभांतेषु दृश्यते यदि चन्द्र जः ४०।<br>
तदा दुर्भिक्षकलहरोगानावृष्टिभीतिकृत्।<br>
हस्तादिषट्सु तारासु विचरन्निन्दुनंदनः ४१।<br>
क्षेमं सुभिक्षमारोग्यं कुरुते रोगनाशनम्।<br>
अहिर्बुध्न्यार्यमाग्नेययाम्यभेषु चरन्बुधः ४२।<br>
भिषक्तरंगवाणिज्यवृत्तीनां नाशकृत्तदा।<br>
पूर्वात्रयेचरन्सौम्यो योगतारां भिनत्ति चेत् ४३।<br>
क्षुच्छस्त्रानलचौरेभ्यो भयदः प्राणिनां तदा।<br>
याम्याग्निधातृवायव्यधिष्ण्येषु प्राकृता गतिः ४४।<br>
रौद्रे न्दुसार्पपित्र्! येषु ज्ञेया मिश्राह्वया गतिः।<br>
भाग्यार्यमेज्यादितिषु संक्षिप्ता गतिरुच्यते ४५।<br>
गतिस्तीक्ष्णाजचरणाहिर्बुघ्न्यभाश्रिभेषुया।<br>
योमातिकातिविश्वांबुमूलमत्स्यैन्यजस्य च ४६।<br>
घोरा गतिर्हरित्वाष्ट्रवसुवारुणभेषु च।<br>
इंद्रा ग्निमित्रमार्तंडभेषु पापाह्वयागतिः ४७।<br>
प्राकृताद्यासु गतिषु ह्युदितोऽस्तमियोपिवा।<br>
यावंत्येव दिनान्येष दृश्यस्तावत्यदृश्यगः ४८।<br>
चत्वारिंशत्क्रमात्र्त्रिशद्र वींदू भूसुतो नव।<br>
पंचदशैकादशभिर्दिवसैः शशिनंदनः ४९।<br>
प्राकृतायां गतः सौम्यः क्षेमारोग्यसुभिक्षकृत्।<br>
मिश्रसक्षिप्तयोर्मध्ये फलदोऽन्यासु वृष्टिदः 1.56.५०।<br>
वैशाखे श्रावणे पौषे आषाढेऽभ्युदितो बुधः।<br>
जगतां पापफलदस्त्वितरेषु शुभप्रदः ५१।<br>
इषोर्जमासयोः शस्त्रदुर्भिक्षाग्निभयप्रदः।<br>
उदितश्चंद्र जः श्रेष्ठो रजतस्फटिकोपमः ५२।<br>
द्विभाटजोदिमास्तस्य पंचमैकादशास्त्रिभात्।<br>
यन्नक्षत्रोदितो जीवस्तन्नक्षत्राख्यवत्सरः ५३।<br>
कार्तिको मार्गशीर्षश्च नृणां दुष्टफलप्रदः।<br>
शुभप्रदौ पौषमाघौ मध्यमौ फाल्गुनो मधुः ५४।<br>
माधवः शुभदो ज्येष्ठो नृणां मध्यफलप्रदः।<br>
शुचिर्मध्यो नभः श्रेष्ठो भाद्र ः! श्रेष्ठः क्वचिन्नरः ५५।<br>
अतिश्रेष्ठ इषः प्रोक्तो मासानां फलमीदृशम्।<br>
सौम्ये भागे चरन्भानां क्षेमारोग्यसुभिक्षकृत् ५६।<br>
विपरीतो गुरुर्याम्ये मध्ये चरति मध्यमम्।<br>
पीताग्निश्यामहरितरक्तवणेगिराः क्रमात् ५७।<br>
व्याध्यग्निचौरशस्त्रास्त्रभयदः प्राणिनां भवेत्।<br>
अनावृष्टिं भूम्ननिभः करोति सुरपूजितः ५८।<br>
दिवादृष्टो नृपवध्यामयंवाराष्ट्रनाशनम्।<br>
संवत्सरशरीरं स्यात्कृत्तिका रोहिणी तथा ५९।<br>
नाभिस्त्वापाठयुगलमाद्री हृत्कुसुमं मघा।<br>
दुर्भिक्षाग्निमरुद्भीतिः शरीरं क्रूरपीडिते ६०।<br>
नाभ्यां क्षुत्तृड्भयं पुष्ये सम्यङ्मूलफलक्षयः।<br>
हृदयेशस्य निधनं शुभं स्यात्संयुतैः शुभैः ६१।<br>
शस्यवृद्धिः प्रजारोग्यं युद्धं जीवात्यवर्षणम्।<br>
इति द्विजातिमध्यां तु गोनृपस्त्रीसुखं महत् ६२।<br>
निःस्वनावृष्टिफणिभिर्वृष्टिः स्वास्थ्यं महोत्सवः।<br>
महार्घमपि संपत्तिर्देशनाशोऽतिवर्षणम् ६३।<br>
अवैरं रोगमभयं रोगभीः सस्यवर्षणे।<br>
रोगो धान्यं नभोऽदृष्टिमघाद्यृक्षगते गुरौ ६४।<br>
सौम्यमध्यमयाम्येषु मार्गेषु वीथिकात्रयम्।<br>
शुक्रस्य दस्रभाज्ज्ञेयं पर्यायैश्च त्रिभिस्त्रिभिः ६५।<br>
नागेभैरावताश्चैव वृषभोष्ट्र्रखराह्वयाः।<br>
मृगांजदहनाख्याः स्युर्याम्यांता वीथयो नव ६६।<br>
सौम्यमार्गे च तिसृषु चरन्वीथिषु भार्गवः।<br>
धान्यार्थवृष्टिसस्यानां परिपूर्तिं करोति हि ६७।<br>
मध्मार्गे च तिसृषु सर्वमप्यधमं फलम्।<br>
पूर्वस्यां दिशि मेघस्तु शुभदः पितृपंचके ६८।<br>
स्वातित्रये पश्चिमायां तस्यां शुक्रस्तथाविधः।<br>
विपरीते त्वनावृष्टिर्वृष्टिकृद्बुधसंयुतः ६९।<br>
कृष्णाष्टम्यां चतुर्दश्याममायां च यदा सितः।<br>
उदयास्तमनं याति तदा जलमयी मही ७०।<br>
मिथः सप्तमराशिस्थौ पश्चात्प्राग्वीथिसंस्थितौ।<br>
गुरुशुक्रावनावृष्टिदुर्भिक्षसमरप्रदौ ७१।<br>
कुजज्ञजीवरविजाः शुक्रस्याग्रेसरा यदि।<br>
युद्धातिवायुर्दुर्भिक्षजलनाशकरामताः ७२।<br>
जलमित्रार्यमाहींद्र नक्षत्रेषु सुभिक्षकृत्।<br>
सच्छस्त्रावृष्टिदो मूलेऽहिर्बुध्न्यांत्यभयोर्भयम् ७३।<br>
श्रवणानिलहस्ताद्रा र्भ!रणीभाग्यभेषु च।<br>
चरञ्छनैश्चरो नॄणां सुभिक्षारोग्यसस्यकृत् ७४।<br>
मुखे चैकं गुदे द्वे च त्रीणि के नयने द्वयम्।<br>
हृदये पञ्च ऋक्षाणि वामहस्ते चतुष्टयम् ७५।<br>
वामपादे तथा त्रीणि दक्षिणे त्रीणि भानि च।<br>
चत्वारि दक्षिणे हस्ते जन्मभाद्र विजस्थितिः ७६।<br>
रोगो लाभस्तथा हानिर्लाभः सौख्यं च बंधनम्।<br>
आयासः श्रेष्ठयात्रा च धनलाभः क्रमात्फलम् ७७।<br>
बहुधारविजस्त्वेतद्वक्रगः फलमीदृशम्।<br>
करोत्येव समः साम्यं शीघ्रगेषूत्क्रमात् फलम् ७८।<br>
विष्णुचक्रोत्कृत्तशिराः पङ्गुः पीयूषपानतः।<br>
अमृत्युतां गतस्तत्र खेटत्वे परिकल्पितः ७९।<br>
वरणधातुरर्केन्दू तुदते सर्वपर्वणि।<br>
विक्षेपावनतेर्वंगाद्रा हुर्दूरगतस्तयोः ८०।<br>
षण्मासवृद्ध्या ग्रहणं शोधयेद्र विचंद्र योः।<br>
पर्वेशास्तु तथा सत्यदेवा रव्यादितः क्रमात् ८१।<br>
ब्रह्मेन्द्विन्द्र धनाधीशवरुणाग्नियमाह्वयाः।<br>
पशुसस्यद्विजातीनां वृद्धिर्ब्राह्मे तु पर्वणि ८२।<br>
तद्वदेव फलं सौम्ये श्लेष्मपीडा च पर्वणि।<br>
विरोधो भूभुजां दुःखमैंद्रे सस्यविनाशनम् ८३।<br>
धनिनां धनहानिः स्यात्कौबेरं धान्यवर्धनम्।<br>
नृपाणामशिवं क्षेममितरेषां च वारुणे ८४।<br>
प्रवर्षणं सस्यवृद्धिः क्षेमं हौताशपर्वणि।<br>
अनावृष्टिः सस्यहानिर्दुर्भिक्षं याम्यपर्वणि ८५।<br>
वेलाहीने सस्यहानिर्नृपाणां दारुणं रणम्।<br>
अतिवेले पुष्पहानिर्भयं सस्यविनाशनम् ८६।<br>
एकस्मिन्नेव मासे तु चंद्रा र्कग्रहणं यदा।<br>
विरोधो धरणीशानामर्थवृष्टिविनाशनम् ८७।<br>
ग्रस्तोदितावस्तमितौ नृपधान्यविनाशदौ।<br>
सर्वग्रस्ताविनेंदू तु क्षुद्व्याध्यग्निभयप्रदौ ८८।<br>
सौम्यायने क्षत्रविप्रानितरां हन्ति दक्षिणे।<br>
द्विजातीं श्चक्रमाद्धंति राहुदृष्टोरगादितः ८९।<br>
तथैव ग्रामभेदाः स्युर्मोक्षभेदास्तथा दश।<br>
नो शक्ता लक्षितुं देवाः किं पुनः प्राकृता जनाः ९०।<br>
आनीय खेटान्गणितांस्तेषां वारं विचिंतयेत्।<br>
शुभाशुभान्यैः कालस्य ग्राहयामो हि लक्षणम् ९१।<br>
तस्मादन्वेषणीयं तत्कालज्ञानाय धीमता।<br>
उत्पातरूपाः केतूनामुदयास्तमया नृणाम् ९२।<br>
दिव्यांतरिक्षा भौमास्ते शुभाशुभफलप्रदाः।<br>
यज्ञध्वजास्त्रभवनरक्षवृद्धिंगजोपमाः ९३।<br>
स्तम्भशूलांकुशाकारा आंतरिक्षाः प्रकीर्तिताः।<br>
नक्षत्रसंस्थिता दिव्या भौमा ये भूमिसंस्थिताः ९४।<br>
एकोऽपि भिन्नरूपः स्याज्जंतुर्नाम शुभाय वै।<br>
यावन्तो दिवसान्केतुर्दृश्यते विविधात्मकः ९५।<br>
तावान्मासैः फलं यच्छत्यष्टौ सारव्यवत्सरैः।<br>
ये दिव्याः केतवस्तेपि शश्वज्जीवफलप्रदाः ९६।<br>
ह्रस्वः स्निग्धः सुप्रसन्नः श्वेतकेतुः सुवृष्टिकृत्।<br>
क्षिप्रादस्तमयं याति दीर्घकेतुरवृष्टिकृत् ९७।<br>
अनिष्टदो धूमकेतुः शक्रचापसमप्रभः।<br>
द्वित्रिचतुःशूलरूपः स च राज्यांतकृन्मतः ९८।<br>
मणिहारस्तु वर्णाभा दीप्तिमंतोऽकसूनवः।<br>
केतवश्चोदिताः पूर्वापरयोर्नृपहानिदाः ९९।<br>
वंसुकबिंबक्षितजच्छुकतुंडादिसन्निभाः।<br>
हुताशनोदितास्तेऽपि केतवः फलदाः स्मृताः 1.56.१००।<br>
भूसुता जलतैलाभा वर्तुलाः क्षुद्भयप्रदाः।<br>
सुभिक्षक्षेमदाः श्वेतकेतवः सोमसूनवः १०१।<br>
पितामहात्मजः केतुस्त्रिवर्णस्त्रिदशान्वितः।<br>
ब्रह्मदंडाद्धूमकेतुः प्रजानामंतकृन्मतः १०२।<br>
एशान्यां भार्गवसुताः श्वेतरूपास्त्वनिष्टदाः।<br>
अनिष्टदाः पंगुसुता विशिखाः कमकाह्वयाः १०३।<br>
विकचाख्या गुरुसुता वेष्टा याम्ये स्थिता अपि।<br>
सूक्ष्माः शुक्ला बुधसुताश्चौररोगभयप्रदाः १०४।<br>
कुजात्मजाः कुंकुमाख्या रक्ताः शूलास्त्वनिष्टदाः।<br>
अग्निजा विश्वरूपाख्या अग्निवर्णाः सुखप्रदाः १०५।<br>
अरुणाः श्यामलाकारा अर्कपुत्राश्च पापदाः।<br>
शुक्रजा ऋक्षसदृशाः केतवः शुभदायकाः १०६।<br>
कृत्तिकासु भवो धूमकेतुर्नूनं प्रजाक्षयः।<br>
प्रासादवृक्षशैलेषु जातो राज्ञां विनाशकृत् १०७।<br>
सुभिक्षकृत्कौमुदाख्यः केतुः कुमुदसन्निभः।<br>
आवर्तकेतुसंध्यायां शशिरो नेष्टदायकः १०८।<br>
ब्रह्मदेवमनोर्मानं पित्र्यं सौरं च सावनम्।<br>
चांद्रमार्क्षं गुरोर्मानमिति मानानि वै नव १०९।<br>
एतेषां नवमानानां व्यवहारोऽत्र पञ्चभिः।<br>
तेषां पृथक्पृथक्कार्यं वक्ष्यते व्यवहारतः ११०।<br>
ग्रहाणां निखिलश्चारो गृह्यते सौरमानतः।<br>
वृष्टेर्विधानं स्त्रीगर्भः सावनेनैव गृह्यते १११।<br>
प्रवर्षणां समे गर्भो नाक्षत्रेण प्रगृह्यते।<br>
यात्रोद्वाहव्रतक्षौरे तिथिवर्षेशनिर्णयः ११२।<br>
पर्ववास्तूपवासादि कृत्स्नं चांद्रे ण गृह्यते।<br>
गृह्यते गुरुमानेन प्रभवाद्यब्दलक्षणम् ११३।<br>
तत्तन्मासैर्द्वादशभिस्तत्तदष्टौ भवेत्ततः।<br>
गुरुमध्यमचारेण षष्ट्यब्दाः प्रभवादयः ११४।<br>
प्रभवो विभवः शुक्लः प्रमोदोऽथ प्रजापतिः।<br>
अंगिराः श्रीमुखो भावो युवा धाता तथैव च ११५।<br>
ईश्वरो बहुधान्यश्च प्रमाथी विक्रमो वृषः।<br>
चित्रभानुस्सुभानुश्च तारणः पार्थिवोऽव्ययः ११६।<br>
सर्वजित्सर्वधारी च विरोधी विकृतः खरः।<br>
नंदनो विजयश्चैव जयो मन्मथदुर्मुखौ ११७।<br>
हेमलंबो विलंबश्च विकारी शार्वरी लवः।<br>
शुभकृच्छोभनः क्रोधी विश्वावसुपराभवौ ११८।<br>
प्लवंगः कीलकः सौम्यः सामाप्तश्च विरोधकृत्।<br>
र्प्भावी प्रमादी च आनन्दो राक्षसोऽनलः ११९।<br>
पिंगलः कालयुक्तश्च सिद्धार्थो रौद्र दुर्मतीः।<br>
दुंदुभी रुधिरोद्गारी रक्ताक्षः क्रोधनः क्षयः १२०।<br>
नामतुल्यफलाः सर्वे विज्ञेयाः षष्टिवत्सराः।<br>
युगं स्थात्पंचभिर्वर्षैर्युगान्येवं तु द्वादश १२१।<br>
तेषामीशाः क्रमाज्ज्ञेया विष्णुर्देवपुरोहितः।<br>
पुरंदरो लोहितश्च त्वष्टाहिर्बुध्न्यसंज्ञकः १२२।<br>
पितरश्च ततो विश्वे शशींद्रा ग्न्यश्विनो भगः।<br>
तथा युगस्य वर्षेशास्त्वग्निनेंदुविधीश्वराः १२३।<br>
अथाद्वेशचमूनाथसस्यपानां बलाबलम्।<br>
तत्कालं ग्रहचारं च सम्यग् ज्ञात्वा फलं वदेत् १२४।<br>
सौम्यायनं मासषट्कं मृगाद्यं भानुभुक्तितः।<br>
अहः सुराणां तद्रा त्रिः कर्काद्यं दक्षिणायनम् १२५।<br>
गृहप्रवेशवैवाहप्रतिष्ठामौंजिबन्धनम्।<br>
मघादौ मंगलं कर्म विधेयं चोत्तरायणे १२६।<br>
याम्यायने गर्हितं च कर्म यत्नात्प्रशस्यते।<br>
माघादिमासौ द्वौ द्वौ च ऋतवः शिशिरादयः १२७।<br>
मृगाच्छिशिरवसंतश्च ग्रीष्माः स्युश्चोत्तरायणे।<br>
वर्षा शरच्च हेमंतः कर्काद्वै दक्षिणायने १२८।<br>
चांद्रो दर्शावधिः सौरः संक्रात्या सावनो दिनैः।<br>
त्रिंशद्भिश्चंद्र भगणो मासो नाक्षत्रसंज्ञकः १२९।<br>
मधुश्च माधवः शुक्रः शुचिश्चाथ नभस्ततः।<br>
नभस्य इषःऊर्जश्च सहाश्चैव सहस्यकः १३०।<br>
तपास्तपस्य क्रमशश्चैत्रादीनां समाह्वयाः।<br>
यस्मिन्मासे पौर्णमासी येन धिष्ण्येन संयुता १३१।<br>
तन्नक्षत्राह्वयो मासः पौर्णमासी तदाह्वया।<br>
तत्पक्षौ दैव पित्राख्यौ शुक्लकृष्णौ तथापरे १३२।<br>
शुभाशुभे कर्मणि च प्रशस्तौ भवतः सदा।<br>
क्रमात्तिथीनां ब्रह्माग्नी विरिंचिविष्णुशैलजाः १३३।<br>
विनायकयमौ नागचंद्रौ स्कंदोऽकवासवौ।<br>
महेन्द्र वासवौ नागदुर्गादंडधराह्वयः १३४।<br>
शिवविष्णू हरिरवीकामः सर्वः कलीततः।<br>
चन्द्र विश्वेदर्शसंज्ञतिथीशाः पितरः स्मृताः १३५।<br>
नंदाभद्रा जयारिक्तापूर्णाः स्युस्तिथयः पुनः।<br>
त्रिरावृत्त्या क्रमाज्ज्ञेया नेष्टमध्येष्टदाः सिते १३६।<br>
कृष्णपक्षे त्विष्टमध्यानिष्टदाः क्रमशस्तदा।<br>
अष्टमी द्वादशी षष्ठी चतुर्थी च चतुर्दशी १३७।<br>
तिथयः पक्षरंध्राख्या ह्यतिरूक्षा प्रकीर्तिताः।<br>
समुद्र मनुरंध्रांकतत्त्वसंख्यास्तुनाडिकाः १३८।<br>
त्याज्याः स्युस्तासु तिथिषु क्रमात्पंच च सर्वदा।<br>
अमावास्या च नवमी हित्वा विषमसज्ञिका १३९।<br>
तिथयस्तुप्रशस्तास्युर्मध्यमा प्रतिपत्सिता।<br>
षष्ठ्यां तैलं तथाष्टम्यां मासं क्षौरं कलेस्तिथौ १४०।<br>
पूर्णिमादर्शयोर्नारीसेवनं परिवर्जयेत्।<br>
दर्शे षष्ठ्यां प्रतिपदि द्वादश्यां प्रतिपर्वसु १४१।<br>
नवम्यां च न कुर्वीत कदाचिद्दंतधावनम्।<br>
व्यतीपाते च संक्रांतावेकादश्यां च पर्वसु १४२।<br>
अर्कभौमदिने षष्ठ्यां नाभ्यंगो वैधृतौ तथा।<br>
यः करोति दशम्यां च स्नानमामलकैर्नरः १४३।<br>
पुत्रहानिर्भवेत्तस्य त्रयोदश्यां धनक्षयः।<br>
अर्थपुत्रक्षयस्तस्य द्वितीयायां न संशयः १४४।<br>
अमायां च नवम्यां च सप्तम्यां च कुलक्षयः।<br>
या पौर्णिमा दिवा चंद्र मती सानुमती स्मृता १४५।<br>
रात्रौ चन्द्र वती राकाप्यमावास्या तथा द्विधा।<br>
सिनीवाली चेंदुमती कुहूर्नेंदुमती मता १४६।<br>
कार्तिके शुक्लनवमी त्वादिः कृतयुगस्य च।<br>
त्रेतादिर्माधवे शुक्ले तृतीया पुण्यसंज्ञिता १४७।<br>
कृष्णापंचदशी माघे द्वापरादिरुदीरिता।<br>
कल्पादिः स्यात्कृष्णपक्षे नभस्यस्य त्रयोदशी १४८।<br>
द्वादश्यूर्जे शुक्लपक्षे नवम्यच्छेश्वयुज्यपि।<br>
चेत्रे भाद्र पदे चैव तृतीया शुक्लसंज्ञिता १४९।<br>
एकादशी सिता पौषे ह्याषाढेर्देशमीसिता।<br>
माघे च सप्तमी शुक्ला नभस्ये त्वसिताष्टमी 1.56.१५०।<br>
श्रावणे मास्यमावास्या फाल्गुने मासि पौर्णिमा।<br>
आषाढें कार्तिके मासि ज्यष्ठे चैत्रे च पौर्णिमा १५१।<br>
मन्वादयो मानवानां श्राद्धेष्वत्यंतपुण्यदा।<br>
भाद्रे कृष्णत्रयोदश्यां मघामिंदुः करे रविः १५२।<br>
गजच्छाया तदा ज्ञेया श्राद्धे ह्यत्यंतपुण्यदा।<br>
एकस्मिन्वासरे तिस्रस्तिथयः स्यात्तिथिक्षयः १५३।<br>
तिथिर्वारत्रये त्वेका ह्यधिका द्वे च निंदिते।<br>
सूर्यास्तमनपर्यंतं यस्मिन्वारे तु या तिथिः १५४।<br>
विद्यते सा त्वखंडा स्यान्न्यूना चेत्खंडसंज्ञिता।<br>
तिथेः पंचदशो भागः क्रमात्प्रतिपदादयः १५५।<br>
क्षणसंज्ञास्तदर्द्धानि तासामर्द्धप्रमाणतः।<br>
रविः स्थिश्चरश्चन्द्र ः! क्रूरोवक्रोखिलो बुधः १५६।<br>
लघुरीज्यो मृदुः शुक्रस्तीक्ष्णो दिनकरात्मजः।<br>
अभ्यक्तो भानुवारे यः स नरः क्लेशवान्भवेत् १५७।<br>
ऋक्षेशे कांतिभाग्भौमे व्याधिसौभाग्यमिंदुजे।<br>
जीवे नैवं सिते हानिर्मन्दे सर्वसमृद्धयः १५८।<br>
लंकोदयात्स्याद्वारादिस्तस्मादूर्ध्वमधोऽपिवा।<br>
देशांतरस्वचरार्द्धनाडीभिरपरे भवेत् १५९।<br>
बलप्रदस्य खेटस्य कर्म सिद्ध्य्ति यत्कृतम्।<br>
तत्कर्म बलहीनस्य दुःखेनापि न सिद्ध्य्ति १६०।<br>
इंदुज्ञजीवशुक्राणां वासराः सर्वकर्मसु।<br>
फलदास्त्वितरे क्रूरे कर्मस्वभिमतप्रदाः १६१।<br>
रक्तवर्णो रविश्चंद्रो गौरो भौमस्तु लोहितः।<br>
दूर्वावर्णो बुधो जीवः पीतः श्वेतस्तु भार्गवः १६२।<br>
कृष्णः सौरिः स्ववारेषु स्वस्ववर्णक्रिया हिताः।<br>
अद्रि बाणाश्च यस्तर्कपातालवसुधाधाः १६३।<br>
बाणाग्निलोचनानिह्यवेदवाहुशिलीमुखाः।<br>
त्र्! येकाहयो नेत्रगोत्ररामाश्चंद्र रसर्तवः १६४।<br>
कुलिकाश्चोपकुलिका वारवेलास्तथा क्रमात्।<br>
प्रहरार्द्धप्रमाणास्ते विज्ञेयाः सूर्यवासरात् १६५।<br>
यस्मिन्वारे क्षणो वारदृष्टस्तद्वासराधिपः।<br>
आद्यः षष्ठो द्वितीयोऽस्मात्तत्षष्ठस्तु तृतीयकः १६६।<br>
षष्ठः षष्ठश्चेतरेषां कालहोराधिपाः स्मृताः।<br>
सार्द्धनाडीद्वयेनैव दिवा रात्रौ यथाक्रमात् १६७।<br>
वारप्रोक्ते कर्मकार्ये तद्ग्रहस्य क्षणेऽपि सन्।<br>
नक्षत्रेशाः क्रमाद्दस्रयमवह्निपितामहाः १६८।<br>
चंद्रे शादितिजीवाहिपितरो भगसंज्ञकः।<br>
अर्यमार्कत्वष्टृमरुच्छक्राग्निमित्रवासवः १६९।<br>
नैरृत्युदकविश्वेजगोविंदवसुतोयपाः।<br>
अजैकपादहिर्बुध्न्या पूषा चेति प्रकीर्तिताः १७०।<br>
पूर्वात्रयं मघाह्यग्निविशाखायममूलभम्।<br>
अधोमुखं तु नवकं भानौ तत्रविधीयते १७१।<br>
बिलप्रवेशगणितभूतसाधनलेखनम्।<br>
शिल्पकर्मकलाकूपनिक्षेपोद्धरणादि यत् १७२।<br>
मित्रेन्दुत्वाष्ट्रहस्तेन्द्रा दितिभांत्याश्विवायुभम्।<br>
तिर्यङ्मुखाख्यं नवकं भानौ तत्र विधीयते १७३।<br>
हलप्रवाहगमन गंत्रीपत्रगजोष्ट्रकम्।<br>
खरगोरथनौयानालुलायहयकर्म च १७४।<br>
ब्रह्मविष्णुमहेशार्यशततारावसूत्तराः।<br>
ऊद्ध्वास्यं नवकं भानां प्रोक्तमत्र विधीयते १७५।<br>
नृपाभिषेकमांगल्यवारणध्वजकर्म च।<br>
प्रासादतोरणारामप्राकाराद्यं च सिद्ध्य्ति १७६।<br>
स्थिरं रोहिण्युत्तराख्यं क्षिप्रं सूर्याश्विपुष्यभम्।<br>
साधारणं द्विदैवत्यं वह्निभं च प्रकीर्तितम् १७७।<br>
वस्वदित्यंवुपुष्याणि विष्णुभं चरसंज्ञितम्।<br>
मृद्विंदुमित्रचित्रांत्यमुग्रं पूर्वामघात्रिकम् १७८।<br>
मूलाद्रा र्हीं!द्र भं तीक्ष्णं स्वनामसदृशं फलम्।<br>
चित्रादित्यंबुविष्ण्वंबांत्याधिमित्रवसूडुषु १७९।<br>
समृगेज्येषु बालानां कर्णवेधक्रिया हिता।<br>
दस्रेन्द्वदितितिष्येषु करादित्रितये तथा १८०।<br>
गजकर्माखिलं यत्तद्विधेयं स्थिरभेषु च।<br>
वाजिकर्माखिलं कार्यं सूर्यवारे विशेषतः १८१।<br>
चित्रावरुणवैरिंचत्र्! युत्तरासु गमागमम्।<br>
दर्शाष्टम्यां चतुर्दश्यां पशूनां न कदाचन १८२।<br>
मृदुध्रुवक्षिप्रचरविशाखापितृभेषु च।<br>
हलप्रवाहं प्रथमं विदध्यान्मूलभे वृषैः १८३।<br>
हलादौ वृषनाशाय भत्रयं सूर्यमुक्तभात्।<br>
अग्रे वृद्ध्यै त्रयं लक्ष्म्यै सौम्यपार्श्वे च पंचकम् १८४।<br>
शूलत्रयेपि नवकं मरणाय च पंचकम्।<br>
श्रियै पुष्ट्यै त्रयं श्रेष्ठं स्याच्चक्रे लांगलाह्वये १८५।<br>
मृदुध्रुवक्षिप्रभेषु पितृवायुवसूडुषु।<br>
समूलभेषु बीजोप्तिरत्युत्कृष्टफलप्रदा १८६।<br>
भवेद्भत्रितयं मूर्ध्नि धान्यनाशाय राहुभात्।<br>
गले त्रयं कज्जलाय वृद्ध्यै च द्वादशोदरे १८७।<br>
निस्तंडुलत्वं लांगूले भवतु ष्टयभीतिदम्।<br>
नाभौ वह्निः पचकं यद्बजोप्ताविति चिंतयेत् १८८।<br>
स्थिरेष्वदितिसार्पांत्यपितृमारुतभेषु च।<br>
न कुर्याद्रो गमुक्तस्य स्नानमाहींदुशुक्रयोः १८९।<br>
उत्तरात्रयमैतेन्द्र वसुवारुणभेषु च।<br>
पुष्यार्कपौष्णधिष्ण्येषु नृत्यारंभः प्रशस्यते १९०।<br>
पूर्वार्द्धयुंजि षड्भानि पौष्णभादुदभात्ततः।<br>
मध्ययुंजि द्वादशर्क्षाणीन्द्र भान्नवभानि च १९१।<br>
परार्द्धयुंजि क्रमशः संप्रीतिर्दम्पतेर्मिथः।<br>
जघन्यास्तोयपाद्रा र्!हिपवनांतकनाकपाः १९२।<br>
क्रमादितिद्विदैवत्या बृहत्ताराः पराः समाः।<br>
तासां प्रमाणघटिकास्त्रिंशन्नवतिद्यष्टयः १९३।<br>
क्रमादभ्युदिते चंद्रे नयत्यर्घसमानि च।<br>
अश्वग्रींद्वीज्यनैरृत्यत्वाष्ट्रजत्त्युराभवाः १९४।<br>
पितृद्विदैववस्वाख्यास्ताराः स्युः कुलसंज्ञिकाः।<br>
धातृज्येष्ठादितिस्वातीपौष्णार्कहरिदेवताः १९५।<br>
अजाह्यंत्यकभौजंगताराश्चैवाकुलाह्वयाः।<br>
शेषाः कुलाकुलास्तारास्तासां मध्ये कुलोडुषु १९६।<br>
प्रयाति यदि भूपालस्तदाप्नोति पराजयम्।<br>
भेषूपकुलसंज्ञेषु जयमाप्नोति निश्चितम् १९७।<br>
संधिर्वापि तयोः साम्यं कुलाकुलगणोडुषु।<br>
अर्कार्किभौमवारे चेद्भद्रा या विषमांघ्रिभम् १९८।<br>
त्रिपुष्करं त्रिगुणदं द्विगुणं यमलाहिभम्।<br>
दद्यात्तद्दोषनाशाय गोत्रयं मूल्यमेव वा १९९।<br>
द्विपुष्करे द्वयं दद्यान्न दोषस्त्वृक्षभोऽपि वा।<br>
क्रूरविद्धो युतो वापि पुष्यो यदि बलान्विर्तः 1.56.२००।<br>
विना पाणिग्रहं सर्वमंगलेष्विष्टदः सदा।<br>
रामाग्निऋतुबाणाग्निभूवेदाग्निशरेषु च २०१।<br>
नेत्रबाहुशरेंद्विंदुबाहुवेदाग्निसंकराः।<br>
वेदनेत्राब्ध्यग्निशतबाहुनेत्ररदाः क्रमात् २०२।<br>
तारासंख्याश्च विज्ञेया दस्रादीनां पृथक् पृथक् ।।<br>
या दृश्यंते दीप्तताराः स्वगणे योगतारकाः २०३।<br>
<sup id="cite_ref-1" class="reference"><a href="#cite_note-1">[१]</a></sup>वृषो वृक्षोश्चभायाम्यधिष्ण्येयमकरस्तरुः।<br>
उडुंबरश्चाग्निधिष्ण्ये रोहिण्यां जंबुकस्तरुः २०४