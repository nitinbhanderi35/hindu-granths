सनंदन उवाच ।।<br>
अथ व्याकरणं वक्ष्ये संक्षेपात्तव नारद ।।<br>
सिद्धरूपप्रबंधेन मुखं वेदस्य सांप्रतम् ।। ५२-१ ।।<br>
<br>
सुप्तिङंतं पदं विप्र सुपां सप्त विभक्तयः ।।<br>
स्वौजसः प्रथमा प्रोक्ता सा प्रातिपदिकात्मिका ।। ५२-२ ।।<br>
<br>
संबोधने च लिंगादावुक्ते कर्मणि कर्तरि ।।<br>
अर्थवत्प्रातिपदिकं धातुप्रत्ययवर्जितम् ।। ५२-३ ।।<br>
<br>
अमौसशो द्वितीया स्यात्तत्कर्म क्रियते च यत् ।।<br>
द्वितीया कर्मणि प्रोक्तान्तरांतरेण संयुते ।। ५२-४ ।।<br>
<br>
टाभ्यांभिसस्तृतीया स्यात्करणे कर्तरीरिता ।।<br>
येन क्रियते तत्करणं सः कर्ता स्यात्करोति यः ।। ५२-५ ।।<br>
<br>
ङेभ्यांभ्यसश्चतुर्थो स्यात्संप्रदाने च कारके ।।<br>
यस्मै दित्सा धारयेद्वै रोचते संप्रदानकम् ।। ५२-६ ।।<br>
<br>
पंचमी स्यान्ङसिभ्यांभ्यो ह्यपादाने च कारके ।।<br>
यतोऽपैति समादत्ते अपदत्ते च यं यतः ।। ५२-७ ।।<br>
<br>
ङसोसामश्च षष्ठी स्यात्स्वामिसंबंधमुख्यके ।।<br>
ङ्योस्सुपः सप्तमी तु स्यात्सा चाधिकरणे भवेत् ।। ५२-८ ।।<br>
<br>
आधारे चापि विप्रेंद्र रक्षार्थानां प्रयोगतः ।।<br>
ईप्सितं चानीप्सितं यत्तदपादानकं स्मृतम् ।। ५२-९ ।।<br>
<br>
पंचमी पर्यणङ्योगे इतरर्तेऽन्यदिङ्मुखे ।।<br>
एतैर्योगे द्वितीया स्यात्कर्मप्रवचनीयकैः ।। ५२-१० ।।<br>
<br>
लक्षणेत्थंभूतोऽभिरभागे चानुपरिप्रति ।।<br>
अंतरेषु सहार्थे च हीने ह्युपश्च कथ्यते ।। ५२-११ ।।<br>
<br>
द्वितीया च चतुर्थी स्याञ्चेष्टायां गतिकर्मणि ।।<br>
अप्राणिषु विभक्ती द्वे मन्यकर्मण्यनादरे ।। ५२-१२ ।।<br>
<br>
नमःस्वस्तिस्वधास्वाहालंवषड्योग ईरिता ।।<br>
चतुर्थी चैव तादर्थ्ये तुमर्थाद्भाववाचिनः ।। ५२-१३ ।।<br>
<br>
तृतीया सहयोगे स्यात्कुत्सितेंऽगे विशेषणे ।।<br>
काले भावे सप्तमी स्यादेतैर्योगे च षष्ठ्यपि ।। ५२-१४ ।।<br>
<br>
स्वामीश्वरोधिपतिभिः साक्षिदायादसूतकैः ।।<br>
निर्धारणे द्वे विभक्ती षष्टी हेतुप्रयोगके ।। ५२-१५ ।।<br>
<br>
स्मृत्यर्थकर्मणि तथा करोतेः प्रतियत्नके ।।<br>
हिंसार्थानां प्रयोगे च कृतिकर्मणि कर्तरि ।। ५२-१६ ।<br>
<br>
न कर्तृकर्मणोः षष्टी निष्टादिप्रतिपादिका ।।<br>
एता वै द्विविधा ज्ञेयाः सुबादिषु विभक्तिषु ।।<br>
भूवादिषु तिङतेषु लकारा दश वै स्मृताः ।। ५२-१७ ।।<br>
<br>
तिप्त संतीति प्रथमो मध्यमः सिप्थस्थोत्तमः ।।<br>
मिव्वस्मसः परस्मै तु पादानां चा मपनेदम् ।। ५२-१८ ।।<br>
<br>
त आतेंऽते प्रथमो मध्वः से आथे ध्वे तथोत्तमः ।।<br>
ए वहे मह आदेशा ज्ञेया ह्यन्ये लिङादिषु ।। ५२-१९ ।।<br>
<br>
नाम्नि प्रयुज्यमाने तु प्रथमः पुरुषो भवेत् ।।<br>
मध्यमो युष्मदि प्रोक्त उत्तमः पुरुषोऽस्मदि ।। ५२-२० ।।<br>
<br>
भूवाद्या धातवः प्रोक्ताः सनाद्यन्तास्तथा ततः ।।<br>
लडीरितो वर्तमाने भूतेऽनद्यतने तथा ।। ५२-२१ ।।<br>
<br>
मास्मयोगे च लङ् वाच्यो लोडाशिषि च धातुतः ।।<br>
विध्यादौ स्यादाशिषि च लिङितो द्विविधो मुने ।। ५२-२२ ।।<br>
<br>
लिडतीते परोक्षे स्यात् श्वस्तने लुङ् भविष्यति ।।<br>
स्यादनद्यतने लृटू च भविष्यति तु धातुतः ।। ५२-२३ ।।<br>
<br>
भूते लुङ् तिपस्यपौ च क्रियायां लृङ् प्रकीर्तितः ।।<br>
सिद्धोदाहरणं विद्धि संहितादिपुरः सरम् ।। ५२-२४ ।<br>
<br>
दंडाग्रं च दधीदं च मधूदकं पित्रर्षभः ।।<br>
होतॄकारस्तथा सेयं लांगलीषा मनीषया ।। ५२-२५ ।।<br>
<br>
गंगोदकं तवल्कार ऋणार्णं च मुनीश्वर ।।<br>
शीतार्तश्च मुनिश्रेष्ट सेंद्रः सौकार इत्यपि ।। ५२-२६ ।।<br>
<br>
वध्वासनं पित्रर्थो नायको लवणस्तथा ।।<br>
त आद्या विष्णवे ह्यत्र तस्मा अर्घो गुरा अधः ।। ५२-२७ ।।<br>
<br>
हरेऽव विष्णोऽवेत्येषादसोमादप्यमी अधाः ।।<br>
शौरी एतौ विष्णु इमौ दुर्गे अमू नो अर्जुनः ।। ५२-२८ ।।<br>
<br>
आ एवं च प्रकृत्यैते तिष्टंति मुनिसत्तम ।।<br>
षडत्र षण्मातरश्च वाक्छुरो वाग्धस्रिथा ।। ५२-२९ ।।<br>
<br>
हरिश्शेते विभुश्चिंत्यस्तच्छेषो यञ्चरस्तंथा ।।<br>
प्रश्नस्त्वथ हरिष्षष्ठः कृष्णष्टीकत इत्यपि ।। ५२-३० ।।<br>
<br>
भवान्षष्ठश्च षट् सन्तः षट्ते तल्लेप एव च ।।<br>
चक्रिंश्छिंधि भवाञ्छौरिर्भवाञ्शौरिरित्यपि ।। ५२-३१ ।।<br>
<br>
सम्यङ्ङनंतोंगच्छाया कृष्णं वंदे मुनीश्वर ।।<br>
तेजांसि मंस्यते गङ्गा हरिश्छेत्ता मरश्शिवः ।। ५२-३२ ।।<br>
<br>
राम ँकाम्यः कृप ँपूज्यो हरिः पूज्योऽर्च्य एव हि ।।<br>
रोमो दृष्टोऽबला अत्र सुप्ता इष्टा इमा यतः ।। ५२-३३ ।।<br>
<br>
विष्णुर्नभ्यो रविरयं गी )( फलं प्रातरच्युतः ।।<br>
भक्तैर्वद्योऽप्यंतरात्मा भो भो एष हरिस्तथा ।।<br>
एष शार्ङ्गी सैष रामः संहितैवं प्रकीर्तिता ।। ५२-३४ ।।<br>
<br>
रामेणाभिहितं करोमि सततं रामं भजे सादरम् ।।<br>
रामेणापहृतं समस्तदुरितं रामाय तुभ्यं नमः ।।<br>
रामान्मुक्तिमभीप्सिता मम सदा रामस्य दासोऽस्म्यहम् ।। <br>
रामे रंजत् मे मनः सुविशदं हे राम तुभ्यं नमः ।। ५२-३५ ।।<br>
<br>
सर्व इत्यादिका गोपाः सखा चैव पतिर्हरिः ।। ५२-३६ ।।<br>
<br>
सुश्रीर्भानुः स्वयंभूश्च कर्ता रौ गौस्तु नौरिति ।।<br>
अनङ्घान्गोधुग्लिट् च द्वे त्रयश्चत्वार एव च ।। ५२-३७ ।।<br>
<br>
राजा पंथास्तथा दंडी ब्रह्महा पंच चाष्ट च ।।<br>
अष्टौ अयं मुने सम्राट् सविभ्रद्वपुङ्मनः ।। ५२-३८ ।।<br>
<br>
प्रत्यङ् पुमान्महान् धीमान् विद्वान्षट् पिपठीश्च दोः ।।<br>
उशनासाविंमे पुंसि स्यारक्तलविरामकाः ।। ५२-३९ ।।<br>
<br>
राधा सर्वा गतिर्गोपी स्री श्रीर्धेनुर्वधूः स्वसा ।।<br>
गौर्नौरुपान् दूद्यौर्गोः क्षुत् ककुप्संवित्तु वा क्वचित् ।। ५२-४० ।।<br>
<br>
रुग्विडुद्भाः स्रियास्तपः कुलं सोमपमक्षि च ।।<br>
ग्रामण्यंबुरवलप्वेवं कर्तृ चातिरि वातिनु ।। ५२-४१ ।।<br>
<br>
स्वनहुच्च विमलद्यु वाश्वत्वारीदमेव च ।।<br>
एतद्ब्रह्माहश्च दंडी असृक्किंचित्त्यदादि च ।। ५२-४२ ।।<br>
<br>
एतद्वे भिद्गवाक्गवाङ् गोअक् गोङ्गोक् गोङ् ।।<br>
तिर्यग्यकृच्छकृच्चैव ददद्भवत्पचत्तुदत् ।। ५२-४३ ।।<br>
<br>
दीव्यद्धनुश्च पिपठीः पयोऽदःसुमुमांसि च ।।<br>
गुणद्रव्य क्रियायोगांस्रिलिंगांश्च कति ब्रुवे ।। ५२-४४ ।।<br>
<br>
शुक्तः कीलालपाश्चैव शुचिश्च ग्रामणीः सुधीः ।।<br>
पटुः स्वयंभूः कर्ता च माता चैव व पिता च ना ।। ५२-४५ ।।<br>
<br>
सत्यानाग्यास्तथा पुंसो मतभ्रमरदीर्घपात् ।।<br>
धनाकृसोमौ चागर्हस्तविर्ग्रथास्वर्णन्बहू ।। ५२-४६ ।।<br>
<br>
रिमपव्विषाद्वजातानहो तथा सर्वं विश्वोभये चोभौ अन्यांतरेतराणि च ।। ५२-४७ ।।<br>
<br>
उत्तरश्चोत्तमो नेमस्त्वसमोऽथ समा इषः ।।<br>
पूर्वोत्तरोत्तराश्चैव दक्षिणश्चोत्तराधरौ ।। ५२-४८ ।।<br>
<br>
अपरश्चतुरोऽप्येतद्यावत्तत्किमसौ द्वयम् ।।<br>
युष्मदस्मञ्च प्रथमश्चरमोल्पस्तथार्धकः ।। ५२-४९ ।।<br>
<br>
नोरः कतिपयो द्वे च त्रयो शुद्धादयस्तथा ।।<br>
स्वेकाभुविरोधपरि विपर्ययश्चाव्ययास्तथा ।। ५२-५० ।।<br>
<br>
तद्धिताश्चाप्यपत्यार्थे पांडवाः श्रैधरस्तथा ।।<br>
गार्ग्यो नाडायनात्रेयौ गांगेयः पैतृष्वस्रीयः ।। ५२-५१ ।।<br>
<br>
देवतार्थे चेदमर्थे ह्यैद्रं ब्राह्मो हविर्बली ।।<br>
क्रियायुजोः कर्मकर्त्रोर्धैरियः कौङ्कुमं तथा ।। ५२-५२ ।।<br>
<br>
भवाद्यर्थे तु कानीनः क्षत्रियो वैदिकः स्वकः ।।<br>
स्वार्थे चौरस्तु तुल्यार्थे चंद्रवन्मुखमीक्षते ।। ५२-५३ ।।<br>
<br>
ब्राह्मणत्वं ब्राह्मणता भावे ब्राह्मण्यमेव च ।।<br>
गोमान्धनी च धनवानस्त्यर्थे प्रमितौ कियान् ।। ५२-५४ ।।<br>
<br>
जातार्थे तुंदिलः श्रद्धालुरौन्नत्त्ये तु दंतुरः ।।<br>
स्रग्वी तपस्वी मेधावी मायाव्यस्त्यर्थ एव च ।। ५२-५५ ।।<br>
<br>
वाचालश्चैव वाचाटो बहुकुत्सितभाषिणि ।।<br>
ईषदपरिसमाप्तौ कल्पव्देशीय एव च ।। ५२-५६ ।।<br>
<br>
कविकल्पः कविदेश्यः प्रकारवचने तथा ।।<br>
पटुजातीयः कुत्सायां वैद्यपाशः प्रशंसने ।। ५२-५७ ।।<br>
<br>
वैद्यरूपो भूतपूर्वे मतो दृष्टचरो मुने ।।<br>
प्राचुर्यादिष्वन्नमयो मृण्मयः स्रीमयस्तथा ।। ५२-५८ ।।<br>
<br>
जातार्थे लज्जितोऽत्यर्थे श्रेयाञ्छ्रेष्टश्च नारद ।।<br>
कृष्णतरः शुक्लतमः किम आख्यानतोऽव्ययान् ।। ५२-५९ ।।<br>
<br>
किंतरां चैवातितरामभिह्युच्चैस्तरामपि ।।<br>
परिमाणे जानुदघ्नं जानुद्वयसमित्यपि ।। ५२-६० ।।<br>
<br>
जानुमात्रं च निर्द्धारे बहूनां च द्वयोः क्रमात् ।।<br>
कतमः कतरः संख्येयविशेषावधारणे ।। ५२-६१ ।।<br>
<br>
द्वितीयश्च तृतीयश्च चतुर्थः षष्टपंचमौ ।।<br>
एतादशः कतिपयः कतिथः कति नारद ।। ५२-६२ ।।<br>
<br>
विंशश्च विंशतितमस्तथा शततमादयः ।।<br>
द्वेधा द्वैधा द्विधा संख्या प्रकारेऽथ मुनीश्वर ।। ५२-६३ ।।<br>
<br>
क्रियावृत्तौ पंचकृत्वो द्विस्रिर्बहुश इत्यपि ।।<br>
द्वितयं त्रितपं चापि संख्यायां हि द्वयं त्रयम् ।। ५२-६४ ।।<br>
<br>
कुटीरश्च शमीरश्च शुंडारोऽल्पार्थके मतः ।।<br>
त्रैणः पौष्णस्तुंडिभश्च वृंदारककृषीवलौ ।। ५२-६५ ।।<br>
<br>
मलिनो विकटो गोमी भौरिकीविधमुत्कटम् ।।<br>
अवटीटोवनाटे निबिडं चेक्षुशाकिनम् ।। ५२-६६ ।।<br>
<br>
निबिरीसमेषुकारी वित्तोविद्याञ्चणस्तथा ।।<br>
विद्याथुंचुर्बहुतिथं पर्वतः शृंगिणस्तथा ।। ५२-६७ ।।<br>
<br>
स्वामी विषमरूप्यं चोपत्यकाधित्यका तथा ।।<br>
चिल्लश्च चिपिटं चिक्वं वातूलः कुतपस्तथा ।। ५२-६८ ।।<br>
<br>
वल्लश्व हिमेलुश्च कहोडश्चोपडस्ततः ।।<br>
ऊर्णायुश्च मरूतश्चैकाकी चर्मण्वती तथा ।। ५२-६९ ।।<br>
<br>
ज्योत्स्ना तमिस्राऽष्टीवच्च कक्षीवद्य्रर्मण्वती ।।<br>
आसंदी वञ्च चक्रीवत्तूष्णीकां जल्पतक्यपि ।। ५२-७० ।।<br>
<br>
कंभश्च कंयुः कंवश्च नारदकेतिः कंतुः कंतकंपौ शंवस्तथैव च ।।<br>
शंतः शंतिः शंयशंतौ शंयोहंयुः शुभंयुवत् ।। ५२-७१ ।।<br>
<br>
भवति बगभूव भविता भविष्यति भवत्वभवद्भघवेच्चापि ।। ५२-७२ ।।<br>
<br>
भूयादभूदभविष्यल्लादावेतानि रूपाणि ।।<br>
अत्ति जघासात्तात्स्यत्यत्त्वाददद्याद्द्विरघसदात्स्यत् ।। ५२-७३ ।।<br>
<br>
जुहितो जुहाव जुहवांचकार होता होष्यति जुहोतु ।।<br>
अजुहोज्जुहुयाद्धूयादहौषीदहोष्यद्दीव्यति ।।<br>
दिदेव देविता देविष्यति च अदीव्यद्दीव्येद्दीव्याद्वै ।। ५२-७४ ।।<br>
<br>
अदेवीददेवीष्यत्सुनोति सुषाव सोता सोष्यति वै ।।<br>
सुनोत्वसुनोत्सुनुयात्सूयादशावीदसोष्युत्तुदति च ।। ५२-७५ ।।<br>
<br>
तुतोद तोत्ता तोत्स्यति तुदत्वतुदत्तुदेत्तुद्याद्धि ।।<br>
अतौत्सीदतोत्स्यदिति च रुणद्धि रूरोध रोद्धा रोत्स्यति वै ।। ५२-७६ ।।<br>
<br>
रुणद्धु अरुणद्रुध्यादरौत्सीदारोत्स्यञ्च ।।<br>
तनोति ततान तनिता तनिष्यति तनोत्वतनोत्तनुयाद्धि ।। ५२-७७ ।।<br>
<br>
अतनीञ्चातानीदतनिष्यत्क्रीणाति चिक्राय क्रेता क्रेष्यति क्रीणात्विति च ।।<br>
अक्रीणात्क्रीणात्क्रीणीयात्क्रीयादक्रैषीदक्रेष्यञ्चोरयति चोरयामास चोरयिता चोरयिष्यति चोरयतु ।। ५२-७८ ।।<br>
<br>
अचोरयञ्चोरयेच्चोर्यात् अचूचुरदचोरिष्यदित्येवं दश वै गणाः ।।<br>
प्रयोजके भावयति सनीच्छायां बुभूषति ।।<br>
क्रियासमभिहारे तु पंडितो बोभूयते मुने ।। ५२-७९ ।।<br>
<br>
तथा यङ्लुकि बोभवीति च पठ्यते ।।<br>
पुत्रीयतीत्यात्मनीच्छायां तथाचारेऽपि नारद ।।<br>
अनुदात्तञितो धातोः क्रियाविनिमये तथा ।। ५२-८० ।।<br>
<br>
निविशादेस्तथा विप्र विजानीह्यात्मनेपदम् ।।<br>
परस्मैपदमाख्यातं शेषात्कर्तारि शाब्दिकैः ।। ५२-८१ ।।<br>
<br>
ञित्स्वरितेतश्च उभे यक्च स्याद्भावकर्मणोः ।।<br>
सौकर्यातिशयं चैव यदाद्योतयितुं मुने ।। ५२-८२ ।।<br>
<br>
विवक्ष्यते न व्यापारो लक्ष्ये कर्तुस्तदापरे ।।<br>
लभंते कर्तृते पश्य पच्यते ह्योदनः स्वयम् ।। ५२-८३ ।।<br>
<br>
साधु वासिश्छिनत्त्येवं स्थाली पचति वै मुने ।।<br>
धातोः सकर्मकाद्भावे कर्मण्यपि लप्रत्ययाः ।। ५२-८४ ।।<br>
<br>
तस्मै वाकर्मकाद्विप्र भावे कर्तरि कीर्तितः ।।<br>
फलव्यापरयोरेकनिष्टतायामकर्मकः ।। ५२-८५ ।।<br>
<br>
धातुस्तयोर्द्धर्मिभेदे सकर्मक उदाहृतः ।।<br>
गौणे कर्मणि द्रुह्यादेः प्रधाने नीहृकृष्वहाम् ।। ५२-८६ ।।<br>
<br>
बुद्धिभक्षार्थयोः शब्दकर्मकाणां निजेच्छया ।।<br>
प्रयोज्य कर्मण्यन्येषां ण्यंतानां लादयो मताः ।। ५२-८७ ।।<br>
<br>
फलव्यापारयोर्द्धातुराश्रये तु तिङः स्मृताः ।।<br>
फले प्रधानं व्यापारस्तिङ्र्थस्तु विशेषणम् ।। ५२-८८ ।।<br>
<br>
एधितव्यमेधनीयमिति कृत्ये निदर्शनम् ।।<br>
भावे कर्मणि कृत्याः स्युः कृतः कर्तरि कीर्तिताः ।। ५२-८९ ।।<br>
<br>
कर्ता कारक इत्याद्या भूते भूतादि कीर्तितम् ।।<br>
गम्यादिगम्ये निर्दिष्टं शेषमद्यतने मतम् ।। ५२-९० ।।<br>
<br>
अधिस्रीत्यव्ययीभावे यथाशक्ति च कीर्तितम् ।।<br>
रामाश्रितस्तत्पुरुषे धान्यार्थो यूपदारु च ।। ५२-९१ ।।<br>
<br>
व्याघ्रभी राजपुरुषोऽक्षशौंडो द्विगुरुच्यते ।।<br>
पंचगवं दशग्रामी त्रिफलेति तु रूढितः ।। ५२-९२ ।।<br>
<br>
नीलोत्पलं महाषष्टी तुल्यार्थे कर्मधारयः ।।<br>
अब्राह्मणो न ञि प्रोक्तः कुंभकारादिकः कृता ।। ५२-९३ ।।<br>
<br>
अन्यार्थे तु बहुव्रीहौ ग्रामः प्राप्तोदको द्विज ।।<br>
पंचगू रूपवद्भार्यो मध्याह्नः ससुतादिकः ।। ५२-९४ ।।<br>
<br>
समुच्चये गुरुं चेशं भजस्वान्वाचये त्वट ।।  च द्वयोः क्रमात् ।।<br>
भिक्षामानय गां चापि वाक्यमेवानयोर्भवेत् ।। ५२-९५ ।।<br>
<br>
इतरेतरयोगे तु रामकृष्णौ समाहृतौ ।।<br>
रामकृष्णं द्विज द्वै द्वै ब्रह्म चैकमुपास्यते ।। ५२-९६ ।।<br>
<br>
इति श्रीबृहन्नारदीयपुराणे पूर्वभागे बृहदुपाख्याने द्वितीयपादे व्याकरणनिरूपणं नाम द्विपञ्चाशत्तमोऽध्यायः ।।<br>
