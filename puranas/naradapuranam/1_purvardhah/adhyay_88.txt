 सूत उवाच ॥<br>
श्रुत्वेत्थं यजनं विप्रा मन्त्रध्यानपुरःसरम् ॥<br>
सर्वासामवताराणां नारदो देवदर्शनः ॥ ८८-१ ॥<br>
सर्वाद्याया जगन्मातुः श्रीराधायाः समर्चनम् ॥<br>
अवतारकलानां हि पप्रच्छ विनयान्वितः ॥ ८८-२ ॥<br>
नारद उवाच ॥<br>
धन्योऽस्मिकृतकृत्योऽस्मि जातोऽहं त्वत्प्रसादतः ॥<br>
पज्जगन्मातृमंत्राणां वैभवं श्रुतवान्मुने ॥ ८८-३ ॥<br>
यथा लक्ष्मीमुखानां तु अवताराः प्रकीर्तिताः ॥<br>
तथा राधावताराणां श्रोतुमिच्छामि वैभवम् ॥ ८८-४ ॥<br>
यत्संख्याकाश्च यद्रूपा यत्प्रभावा विदांवर ॥<br>
राधावतारास्तान्सत्यं कीर्तयाशेषसिद्धिदान् ॥ ८८-५ ॥<br>
एतच्छुत्वा वचस्तस्य नारदस्य विधेः सुतः ॥<br>
सनत्कुमारः प्रोवाच ध्यात्वा राधापदांबुजम् ॥ ८८-६ ॥<br>
सनत्कुमार उवाच ॥<br>
श्रृणु विप्र प्रवक्ष्यामि रहस्यातिरहस्यकम् ॥<br>
राधावतारचरितं भजतामिष्टिसिद्धिदम् ॥ ८८-७ ॥<br>
चन्द्रावली च ललिता द्वे सख्यौ सुप्रिये सदा ॥<br>
मालावतीमुखाष्टानां चन्द्रावल्यधिपास्मृता ॥ ८८-८ ॥<br>
कलावतीमुखाष्टानामीश्वरी ललिता मता ॥<br>
राधाचरणपूजायामुक्ता मालावतीमुखाः ॥ ८८-९ ॥<br>
ललिताधीश्वरीणां तु नामानि श्रृणु सांप्रतम् ॥<br>
कलावती मधुमती विशाखा श्यामलाभिधा ॥ ८८-१० ॥<br>
शैब्या वृन्दा श्रीधराख्या सर्वास्तुत्तुल्यविग्रहाः ॥<br>
सुशीलाप्रमुखा श्चान्याः सख्यो द्वात्रिंशदीरिताः ॥ ८८-११ ॥<br>
ताः श्रृणुष्व महाभाग नामतः प्रवदामि ते ॥<br>
सुशीलां शशिलेखा च यमुना माधवी रतिः ॥ ८८-१२ ॥<br>
कदम्बमाला कुन्ती च जाह्नवी च स्वयंप्रभा ॥<br>
चन्द्रानना पद्ममुखी सावित्री च सुधामुखी ॥ ८८-१३ ॥<br>
शुभा पद्मा पारिजाता गौरिणी सर्वमंगला ॥<br>
कालिका कमला दुर्गा विरजा भारती सुरा ॥ ८८-१४ ॥<br>
गंगा मधुमती चैव सुन्दरी चन्दना सती ॥<br>
अपर्णा मनसानन्दा द्वात्रिंशद्राधिकाप्रियाः ॥ ८८-१५ ॥<br>
कदाचिद्छलिला देवी पुंरूपा कृष्णविग्रहा ॥<br>
ससर्ज षोडशकलास्ताः सर्वास्तत्समप्रभाः ॥ ८८-१६ ॥<br>
तासा मन्त्रं तथा ध्यानं यन्त्रार्चादिक्रमं तथा ॥<br>
वर्णये सर्वतंत्रेषु रहस्यं मुनिसत्तम ॥ ८८-१७ ॥<br>
वातो मरुच्चाग्रिवह्नी धराक्ष्मे जलचारिणी ॥<br>
विमुखं चरशुचिविभू वनस्वशक्तयः स्वराः ॥ ८८-१८ ॥<br>
प्राणस्तेजः स्थिरा वायुर्वायुश्चापि प्रभा तथा ॥<br>
ज्यकुमभ्रं तथा नादो दावकः पाथ इत्यथ ॥ ८८-१९ ॥<br>
व्योमरयः शिखी गोत्रा तोयं शून्यजवीद्युतिः ॥<br>
भूमी रसो नमो व्याप्तं दाहश्चापि रसांबु च ॥ ८८-२० ॥<br>
वियत्स्पर्शश्च हृद्धंसहलाग्रासो हलात्मिकाः ॥<br>
चन्द्रावली च ललिता हंसेला नायके मते ॥ ८८-२१ ॥<br>
ग्रासस्थिता स्वयं राधा स्वयं शक्तिस्वरूपिणी ॥<br>
शेषास्तु षोडशकला द्वात्रिंशत्तत्कलाः स्मृताः ॥ ८८-२२ ॥<br>
वाङ्मयं निखिलं व्याप्तमाभिरेव मुनीश्वर ॥<br>
ललिताप्रमुखाणां तु षोडशीत्वमुपागता ॥ ८८-२३ ॥<br>
श्रीराधा सुन्दरी देवी तांत्रिकैः परिकीर्त्यते ॥<br>
कुरुकुल्ला च वाराही चन्द्रालिललिते उभे ॥ ८८-२४ ॥<br>
संभूते मन्त्रवर्गं तेऽभिधास्येऽहं यथातथम् ॥<br>
हृत्प्राणेलाहंसदावह्निस्वैर्ललितेरिता ॥ ८८-२५ ॥<br>
त्रिविधा हंसभेदेव श्रृणु तां च यथाक्रमम् ॥<br>
हंसाद्ययाऽद्या मध्या स्यादादिमध्यस्थहंसया ॥ ८८-२६ ॥<br>
तृतीया प्रकृतिः सैव तुर्या तैरंत्यमायया ॥<br>
आसु तुर्याभवन्मुक्त्यै तिस्रोऽन्याः स्युश्चसंपदे ॥ ८८-२७ ॥<br>
इति त्रिपुरसुंदर्या विद्या सरुमतसमीरिता ॥<br>
दाहभूमीरसाक्ष्मास्वैर्वशिनीबीजमीरितम् ॥ ८८-२८ ॥<br>
प्राणो रसाशक्तियुतः कामेश्वर्यक्षरं महत् ॥<br>
शून्यमंबुरसावह्निस्वयोगान्मोहनीमनुः ॥ ८८-२९ ॥<br>
व्याप्तं रसाक्ष्मास्वयुतं विमलाबीजमीरितम् ॥<br>
ज्यानभोदाहवह्निस्वयोगैः स्यादरुणामनुः ॥ ८८-३० ॥<br>
जयिन्यास्तु समुद्दिष्टः सर्वत्र जयदायकः ॥<br>
कं नभोदाहसहितं व्याप्तक्ष्मास्वयुतं मनुः ॥ ८८-३१ ॥<br>
सर्वेश्वर्याः समाख्यातः सर्वसिद्धिकरः परः ॥<br>
ग्रासो नभोदाहवह्निस्वैर्युक्तः कौलिनीमनुः ॥ ८८-३२ ॥<br>
एतैर्मनुभिरष्टाभिः शक्तिभिर्वर्गसंयुक्तैः ॥<br>
वाग्देवतांतैर्न्यासः स्याद्येन देव्यात्मको भवेत् ॥ ८८-३३ ॥<br>
रंध्रे भाले तथाज्ञायां गले हृदि तथा न्यसेत् ॥<br>
नाभावाधारके पादद्वये मूलाग्रकावधि ॥ ८८-३४ ॥<br>
षड्दीर्घाढ्येन बीजेन कुर्याश्चैव षडंगकम् ॥<br>
लोहितां ललितां बाणचापपाशसृणीः करैः ॥ ८८-३५ ॥<br>
दधानां कामराजांके यन्त्रीतां मुदुतां स्मरेत् ॥<br>
मध्यस्थदेवी त्वेकैव षोडशाकारतः स्थाता ॥ ८८-३६ ॥<br>
यतस्तस्मात्तनौ तस्यास्त्वन्याः पंचदशार्चयेत् ॥<br>
ऋषिः शिवश्छंद उक्ता देवता ललितादिकाः ॥ ८८-३७ ॥<br>
सर्वासामपि नित्यानामावृतीर्नामसंचये ॥<br>
पटले तु प्रयोगांश्च वक्ष्याम्यग्रे सविस्तरम् ॥ ८८-३८ ॥<br>
अथ षोडशनित्यासु द्वितीया या समीरिता ॥<br>
कामेश्वरीति तां सर्वकामदां श्रृणु नारद ॥ ८८-३९ ॥<br>
शुचिः स्वेन युतस्त्वाद्यो ललिता स्याद्द्वितीयकः ॥<br>
शून्यमग्नियुतं पश्चाद्रयोव्याप्तेन संयुतम् ॥ ८८-४० ॥<br>
प्राणो रसाग्निसहितः शून्ययुग्मं चरान्वितम् ॥<br>
नभोगोत्रा पुनश्चैषां दाहेन समयोजिता ॥ ८८-४१ ॥<br>
अंबु स्याच्चरसंयुक्तं नवशक्तियुतं च हृत् ॥<br>
एषा कामेश्वरी नित्या कामदैकादशाक्षरी ॥ ८८-४२ ॥<br>
मूलविद्याक्षरैरेव कुर्यादंगानि षट् क्रमात् ॥<br>
एकेन हृदयं शीर्षं तावताथो द्वयं द्वयात् ॥ ८८-४३ ॥<br>
चतुर्भिर्नयनं तद्वदस्त्रमेकेन कीर्तितम् ॥<br>
दृक्श्रोत्रनासाद्वितये जिह्वाहृन्नाभिगुह्यके ॥ ८८-४४ ॥<br>
व्यापकत्वेन सर्वांगे मूर्द्धादिप्रपदावधि ॥<br>
न्यसेद्विद्याक्षराण्येषु स्थानेषु तदनंतरम् ॥ ८८-४५ ॥<br>
समस्तेन व्यापकं तु कुर्यादुक्तक्रमेण तु ॥<br>
अथ ध्यानं प्रवक्ष्यामि नित्यपूजासु चोदितम् ॥ ८८-४६ ॥<br>
येन देवी सुप्रसन्ना ददातीष्टमयत्नतः ॥<br>
बालार्ककोटिसंकाशां माणिक्यमुकुटोज्ज्वलाम् ॥ ८८-४७ ॥<br>
हारग्रैवेयकांचीभिरूर्मिकानूपुरादिभिः ॥<br>
मंडितां रक्तवसनां रत्नाभरणशोभिताम् ॥ ८८-४८ ॥<br>
षड्भुजां त्रीक्षणामिंदुकलाकलितमौलिकाम् ॥<br>
पञ्चाष्टषोडशद्वंद्वषट्कोणचतुरस्रगाम् ॥ ८८-४९ ॥<br>
मंदस्मितलसद्वक्त्रां दयामंथरवीक्षणाम् ॥<br>
पाशांकुशौ च पुंड्रेक्षुचापं पुष्पशिलीमुखम् ॥ ८८-५० ॥<br>
रत्नपात्रं सीधुपूर्णं वरदं बिभ्रतीं करैः ॥<br>
ततः प्रयोगान्कुर्वीत सिद्धे मत्रे तु साधकः ॥ ८८-५१ ॥<br>
तृतीयामथ वक्ष्यामि नाम्ना तु भगमालिनी ॥<br>
कामेश्वर्यादिरादिः स्याद्रसश्चापस्थिरारसः ॥ ८८-५२ ॥<br>
धरायुक्सचरा पश्चात्स्थिरा पश्चाद्रसः स्मृतः ॥<br>
स्थिराशून्येऽग्निसंयुक्ते रसः स्यात्तदनंतरम् ॥ ८८-५३ ॥<br>
स्थिरा भूसहिता गोत्रा सदाहोऽग्निरसः स्थिरा ॥<br>
नभश्च मरुता युक्तं रसवर्णसमन्वितम् ॥ ८८-५४ ॥<br>
ततो रसः स्थिरा पश्चान्मरुता सह योजिता ॥<br>
अंबहंसचरोऽथिक्तो रसोऽथ स्यात्स्थिरा पुनः ॥ ८८-५५ ॥<br>
स्थिराधरान्विता हंसो व्याप्तेन च चरेण च ॥<br>
रसः स्थिरा ततो व्याप्तं भूयुतं शून्यमग्नियुक् ॥ ८८-५६ ॥<br>
रसः स्थिरा ततः साग्निशून्यं तवियुतो मरुत् ॥<br>
रयः शून्यं चाग्नियुतं हृदाहंसाच्च तत्परम् ॥ ८८-५७ ॥<br>
रसः स्थिरांबु च वियत्स्वयुतं प्राण एव च ॥<br>
दाहोऽग्रियुग्रसस्तस्मास्थिराक्ष्मा दाहसंयुता ॥<br>
सचरः स्याज्जवीपूर्वविद्या तर्तीयतः क्रमात् ॥ ८८-५८ ॥<br>
चतुष्टयमथार्णानां रसस्तदनु च स्थिरा ॥<br>
हृदंबुयुक् क्ष्मया दाहः सचरः स्याज्जवी च हृत् ॥ ८८-५९ ॥<br>
दाहोंऽबुमरुता युक्तो व्योम्नि साग्निरसस्तुतः ॥<br>
स्थिरा तु मरुता युक्ता शून्यं साग्निनभश्चरौ ॥ ८८-६० ॥<br>
हंसो व्याप्तमरुद्युक्तः शून्यं व्याप्तमतोंऽबु च ॥<br>
दाहो गोत्राचरयुता तथा दाहस्तथा रयः ॥ ८८-६१ ॥<br>
हृद्धरासहितं दाहरयौ चरसमन्वितौ ॥<br>
रसः स्थिरा ततः प्राणो रसाग्निसहितो भवेत् ॥ ८८-६२ ॥<br>
शून्ययुग्मं चरयुतं ततः पूर्वमतः परम् ॥<br>
शून्ययुग्मं च गोत्रा स्याद्वाहयुक्तांबुना चरः ॥ ८८-६३ ॥<br>
प्राणो रसा चरयुतो गोत्रव्यसिमतः परम् ॥<br>
गोत्रादाहमरुद्युक्ता त्वंबुन्यासमतो भवेत् ॥ ८८-६४ ॥<br>
युक्तोनांभश्च भूयुक्तं वाश्चरेण समन्वितम् ॥<br>
ग्रासो धरायुतः पश्चाद्रसः शक्त्या समन्वितः ॥ ८८-६५ ॥<br>
ग्रासो भूसहितो विप्र रसो व्याप्तं ततश्च हृत् ॥<br>
दाहोनांबु च हृत्पश्चाद्रयेंऽबुमरुदन्वितः ॥ ८८-६६ ॥<br>
शून्यं च केवलं चैव रसश्च सचरस्थिरा ॥<br>
वियदंबुयुतं दाहस्त्वग्नियुक्सयुतः शुचिः ॥ ८८-६७ ॥<br>
भूमी रसाक्ष्मास्वयुता पंचैकांतरिताः स्थिराः ॥<br>
तदंतरित बीजानि स्वसंयुक्तानि पंच वै ॥ ८८-६८ ॥<br>
तानि क्रमाज्ज्यासचरो रसो भूश्च नभोयुता ॥<br>
हंसश्चरयुतो द्विः स्यात्ततः प्राणो रसाग्नियुक् ॥ ८८-६९ ॥<br>
शून्ययुग्मं चरयुतं हृद्दाहोंबुमरुद्युतः ॥<br>
व्योमाग्निसहितं पश्चाद्रसश्च मरुता स्थिरा ॥ ८८-७० ॥<br>
शून्यं साग्निनभश्चैव चरेण सहितं तथा ॥<br>
अंबु पश्चाद्वियत्तस्मान्नभश्च मरुदन्वितम् ॥ ८८-७१ ॥<br>
शून्यं व्याप्तं च दद्युक्तं रयदाहस्ववह्निभिः ॥<br>
हंसः सदाहोंबगुरसा चरस्वैः संयुतो भवेत् ॥ ८८-७२ ॥<br>
हंसः सदाहवह्निस्वैर्युक्तमंत्यमुदीरितम् ॥<br>
सप्तत्रिंशच्छतार्णैः स्यान्नित्या सौभागमालिनी ॥ ८८-७३ ॥<br>
अंगानि मंत्रवर्णैः स्युराद्येन हृदुदीरितम् ॥<br>
ततश्चतृर्भिः शीर्षं स्याच्छिखा त्रिभिरुदीरिता ॥ ८८-७४ ॥<br>
गुणवेदाक्षरैः शेषाण्यंगानि षडिति क्रमात् ॥<br>
अरुणामरुणाकल्पां सुंदरीं सुस्मिताननाम् ॥ ८८-७५ ॥<br>
त्रिनेत्रां बाहुभिः षड्भिरुपेतां कमलासनाम् ॥<br>
कह्लारपाशपुंड्रेक्षुकोदंडान्वामबाहुभिः ॥ ८८-७६ ॥<br>
दधानां दक्षिणैः पद्ममंकुशं पुष्पसायकम् ॥<br>
तथाविधाभिः परितो युतां शक्तिगणैः स्तुतैः ॥ ८८-७७ ॥<br>
अक्षरोक्ताभिरन्याभिः स्मरोन्मादमदात्मभिः ॥<br>
एषा तृतीया कथिता वनिता जनमोहिनी ॥ ८८-७८ ॥<br>
चतुर्थीं श्रृणु विप्रेन्द्र नित्यक्लिन्नासमाह्वयाम् ॥<br>
हंसस्तु दाहवह्निस्वैर्युक्तः प्रथममुच्यते ॥ ८८-७९ ॥<br>
कामेश्वर्यास्तृतीयादिवर्णानामष्टकं भवेत् ॥<br>
हृदंबुमरुता युक्तः स एवैकादशाक्षरः ॥ ८८-८० ॥<br>
एकादशाक्षरी चेयं विद्यार्णैरंगकल्पनम् ॥<br>
आद्येन मन्त्रवर्णेन हृदयं समुदीरितम् ॥ ८८-८१ ॥<br>
द्वाभ्यां द्वाभ्यां तु शेषाणि अंगानि परिकल्पयेत् ॥<br>
न्यसेदंगुष्ठमूलादिकनिष्ठाग्रांतमूर्द्ध्वगम् ॥ ८८-८२ ॥<br>
शेषं तद्वलये न्यस्य हृद्दृक्छ्रोत्रे नसोर्द्वयोः ॥<br>
त्वचि ध्वजे च पायौ च पादयो रर्णकान्न्यसेत् ॥ ८८-८३ ॥<br>
अरुणामरुणाकल्पामरुणांशुकधारिणीम् ॥<br>
अरुणस्रग्विलेपां तां चारुस्मेरमुखांबुजाम् ॥ ८८-८४ ॥<br>
नेत्रत्रयोल्लसद्वक्त्रां भालेघर्मांबुमौक्तिके ॥<br>
विराजमानां मुकुटलसदर्द्धेंदुशेखराम् ॥ ८८-८५ ॥<br>
चतुर्भिर्बाहुभिः पाशमंकुशं पानपात्रकम् ॥<br>
अभयं बिभ्रतीं पद्ममध्यासीनां मदालसाम् ॥ ८८-८६ ॥<br>
ध्यात्वैवं पूजयेन्नित्यक्किन्नां नित्यां स्वशक्तिभिः ॥<br>
पुण्या चतुर्थी गदिता नित्याक्किन्नाह्वया मुने ॥ ८८-८७ ॥<br>
वनिता नवनीतस्य दाविकाग्निर्जयादिना ॥<br>
भूः स्वेन युक्ता प्रथमं प्राणो दाहेन तद्युतः ॥ ८८-८८ ॥<br>
रसो दाहेन तद्युक्तं प्रभादाहेन तद्युता ॥<br>
ज्या च दाहेन तद्युक्ता नित्याक्लिन्नांतगद्वयम् ॥ ८८-८९ ॥<br>
एषा नवाक्षरी नित्या भेरुण्डा सर्वसिद्धिदा ॥<br>
प्रणवं ठद्वयं त्यक्त्वा मध्यस्थैः षड्भिरक्षरैः ॥ ८८-९० ॥<br>
षडंगानि प्रकुर्वीत वर्णन्यासं ततः परम् ॥<br>
रंध्राद्यामुखकंठेषु हन्नाभ्यां धारयद्वयम् ॥ ८८-९१ ॥<br>
न्यसेन्मंत्रार्णनवकं मातृकान्यासपूर्वकम् ॥<br>
अथ ध्यानं प्रवक्ष्यामि देव्याः सर्वार्थसिद्धिदम् ॥ ८८-९२ ॥<br>
तप्तकांचनसंकाशदेहां नेत्रत्रयान्विताम् ॥<br>
चारुस्मितां चितमुखीं दिव्यालंकारभूषिताम् ॥ ८८-९३ ॥<br>
ताटंकहारकेयूररत्नस्तबकमंडिताम् ॥<br>
रसनानूपुरोर्म्यादिभूषणैरतिसुन्दरीम् ॥ ८८-९४ ॥<br>
पाशांकुशौ चर्मखङ्गौ गदावह्निधनुःशरान् ॥<br>
करैर्दधानामासीना पूजायां मत्पसस्थिताम् ॥ ८८-९५ ॥<br>
शक्तीश्च तत्समाकारतेजोहेतिभिरन्विताः ॥<br>
पूजयेत्तद्वदभितः स्मितास्या विजयादिकाः ॥ ८८-९६ ॥<br>
पंचमीय समाख्याता भेरुंडाख्या मुनीश्वर ॥<br>
यस्याः स्मरणतो नश्येद्गरलं त्रिविधं क्षणात् ॥ ८८-९७ ॥<br>
या तु षष्ठी द्विजश्रेष्ठ सा नित्या वह्निवासिनी ॥<br>
तद्विधानं श्रृणुष्वाद्य साधकानां सुसिद्धिदम् ॥ ८८-९८ ॥<br>
भेरुंडाद्यमिहाद्यं स्यान्नित्यक्लिन्नाद्यनंतरम् ॥<br>
ततोंऽबुशून्ये हंसाग्निह्युत्तमंबुमरुद्युतम् ॥ ८८-९९ ॥<br>
हृदग्निना युतं शून्यं व्याप्तेन शुचिना च युक् ॥<br>
शून्यं नभः शक्तियुतं नवार्णेयमुदाहृता ॥ ८८-१०० ॥<br>
विद्या द्वितीयबीजेन स्वरान्दीर्घान्नियोजयेत् ॥<br>
मायांतान्षड्भिरेवां गान्याचरेत्सकरांगयोः ॥ ८८-१०१ ॥<br>
नवाक्षराणि विद्याया नवरंध्रेषु विन्यसेत् ॥<br>
व्यापकं च समस्तेन कुर्यादेवात्मसिद्धये ॥ ८८-१०२ ॥<br>
सर्वास्वपि च विद्यासु व्यापकन्यासमाचरेत् ॥<br>
तप्तकांचनसंकाशां नवयौवनसुन्दरीम् ॥ ८८-१०३ ॥<br>
चारुस्मेरमुखांभोजां विलसन्नयनत्रयाम् ॥<br>
अष्टाभिर्बाहुभिर्युक्तां माणिक्याभरणोज्ज्वलाम् ॥ ८८-१०४ ॥<br>
पद्मरागकिरीटांशुसंभेदारुणितांबराम् ॥<br>
पीतकौशेयवसनां रत्नमंजीरमेखलाम् ॥ ८८-१०५ ॥<br>
रक्तमौक्तिकसकंभिन्नस्तबकाभरणोज्ज्वलाम् ॥<br>
रत्नाब्जकंबुपुंड्रेक्षुचापपूर्णेन्दुमंडलम् ॥ ८८-१०६ ॥<br>
दधानां बाहुभिर्वामैः कह्लारं हेमश्रृंगकम् ॥<br>
पुष्पेषुं मातुलिंगं च दधानां दक्षिणैः करैः ॥ ८८-१०७ ॥<br>
स्वस्वनामाभिरभितः शक्तिभिः परिवारिताम् ॥<br>
एवं ध्यात्वार्चयेद्वह्निवासिनीं वह्निविग्रहम् ॥ ८८-१०८ ॥<br>
यस्याः स्मरपतो वश्यं जायते भुवनत्रयम् ॥<br>
अथ या सप्तमी नित्या महावज्रेश्वरी मुने ॥ ८८-१०९ ॥<br>
तस्या विद्यां प्रवक्ष्यामि साधकानां सुसिद्धिदाम् ॥<br>
द्वितीयं वह्विवासिन्या नित्यक्लिन्ना चतुर्थकम् ॥ ८८-११० ॥<br>
पंचमं भगमालाद्यं भेरुंडाया द्वितीयकम् ॥<br>
नित्यक्लिन्नाद्वितीयं च तृतीयं षष्ठसप्तमौ ॥ ८८-१११ ॥<br>
अष्टमं नवमं चापि पूर्वं स्यादंतिमं पुनः ॥<br>
द्वयमेकैकमथ च द्वयद्वयमथ द्वयम् ॥ ८८-११२ ॥<br>
मायया पुटितं कृत्वा कुर्यादंगानि षट् क्रमात् ॥<br>
प्रत्येकं शक्तिपुटुतैर्मंत्रार्णैर्दशभिर्न्यसेत् ॥ ८८-११३ ॥<br>
दृक्छ्रोत्रनासावाग्वक्षोनाभिगुह्येषु च क्रमात् ॥<br>
रक्तां रक्तांबरां रक्तगंघमालाविभूषणाम् ॥ ८८-११४ ॥<br>
चतुर्भुजां त्रिनयनां माणिक्यमुकुटोज्ज्वलाम् ॥<br>
पाशांकुशामिक्षुचापं दाडिमीशायकं तथा ॥ ८८-११५ ॥<br>
दधानां बाहुभिर्नेत्रैर्दयासुप्रीतिशीतलैः ॥<br>
पश्यंती साधके अस्त्रषट्कोणाब्जमहीपुरे ॥ ८८-११६ ॥<br>
चक्रमध्ये सुखासीनां स्मेरवक्त्रसरोरुहाम् ॥<br>
शक्तिभिः स्वस्वरूपाभिरावृतां पीतमध्यगाम् ॥ ८८-११७ ॥<br>
सिंहासनेऽभितः प्रेंखत्पोतस्थाभिश्च शक्तिभिः ॥<br>
वृतां ताभिर्विनोदानि यातायातादिभिः सदा ॥ ८८-११८ ॥<br>
कुर्वाणामरुणांभोधौ चिंतयेन्मन्त्रनायकम् ॥<br>
एषा तु सप्तमीप्रोक्ता दूतिं चाप्यष्टमीं श्रृणु ॥ ८८-११९ ॥<br>
वज्रेश्वर्याद्यमाद्यं स्याद्वियदग्नियुतं ततः ॥<br>
अंबु स्यान्मरुता युक्तं गोत्रा क्ष्मासंयुता ततः ॥ ८८-१२० ॥<br>
रयोव्यासेन शुचिना युतः स्यात्तदनंतरम् ॥<br>
अत्यार्णां वह्निवासिन्या दूती नित्या समीरिताः ॥ ८८-१२१ ॥<br>
षड्दीर्घस्वरयुक्तेन विद्यायाः स्यात्षडंगकम् ॥<br>
तेनैव पुटितैरर्णैर्न्यसेच्छ्रोत्रादिपञ्चसु ॥ ८८-१२२ ॥<br>
षष्ठकं नसि विन्यस्य व्यापकं विद्यया न्यसेत् ॥<br>
निदाघकालमध्याह्नदिवाकरसमप्रभाम् ॥ ८८-१२३ ॥<br>
नवरत्नकिरीटां च त्रीक्षणामरुणांबराम् ॥<br>
नानाभरणसंभिन्नदेहकांतिविराजिताम् ॥ ८८-१२४ ॥<br>
शुचिस्मितामष्टभुजा स्तूयमानां महर्षिभिः ॥<br>
पाशं खेटं गदां रत्नचषकं वामबाहुभिः ॥ ८८-१२५ ॥<br>
दक्षिणैरंकुशं खड्गं कट्टारं कमलं तथा ॥<br>
दधानां साधकाभीष्टदानोद्यमसमन्विताम् ॥ ८८-१२६ ॥<br>
ध्यात्वैवं पृनयेद्देवीं दूतीं दुर्न्नीतिनाशिनीम् ॥<br>
इत्येषा कथिता तुभ्यं समस्तापन्निवारिणी ॥ ८८-१२७ ॥<br>
श्रीकरी शिवतावासकारिणी सर्वसिद्धिदा ॥<br>
अथ ते नवमीं नित्यां त्वरितां नाम नारद ॥ ८८-१२८ ॥<br>
प्रवक्ष्यामि यशोविद्याधनारोग्यसुखप्रदाम् ॥<br>
आद्यं तु वह्निवासिन्या दूत्यादिस्तदनन्तरम् ॥ ८८-१२९ ॥<br>
हंसो धरा स्वयं युक्तस्तेजश्चरसमन्वितम् ॥<br>
वायुः प्रभाचरयुता ग्रासशक्तिसमन्वितः ॥ ८८-१३० ॥<br>
हृदार येण दाहेन वह्निस्वाष्टमं तथा ॥<br>
हंसः क्ष्माखंयुतो ग्रासश्चरयुक्तो द्वितीयकः ॥ ८८-१३१ ॥<br>
द्वितिर्नादयुता नित्या त्वरिता द्वादशाक्षरी ॥<br>
विद्या चतुर्थवर्णादिसप्तभिस्त्वक्षरैस्तथा ॥ ८८-१३२ ॥<br>
कुर्यादंगानि युग्मार्णैः षट्क्रमेण करांगयोः ॥<br>
शिरोललाटकंठेषु हृन्नाभ्याधारके तथा ॥ ८८-१३३ ॥<br>
ऊरुयुग्मे तथा जानुद्वये जंघाद्वये तथा ॥<br>
पादयुग्मे तथा वर्णान्मंत्रजान्दश विन्यसेत् ॥ ८८-१३४ ॥<br>
द्वितीयोपांत्यमध्यस्थैर्मंत्रार्णैरितरैरपि ॥<br>
ताराद्यैः श्रृणु तद्ध्यानं सर्वसिद्धिविधायकम् ॥ ८८-१३५ ॥<br>
श्यामवर्णशुभाकारां नवयौवनशोभिताम् ॥<br>
द्विद्विक्रमादष्टनागैः कल्पिताभरणोज्ज्वलैः ॥ ८८-१३६ ॥<br>
ताटंकमंगदं तद्वद्रसना नूपुरं च तैः ॥<br>
विप्रक्षत्रियविट्शूद्रजातिभिर्भीमविग्रहैः ॥ ८८-१३७ ॥<br>
पल्लवांशुकसंवीतां शिखिपिच्छकृतैः शुभैः ॥<br>
वलयैर्भूषितभुजां माणिक्यमुकुटोज्ज्वलाम् ॥ ८८-१३८ ॥<br>
बर्हिबर्हिकृतापीडां तच्छत्रां तत्पताकिनीम् ॥<br>
गुंजागुणलसद्वक्षः कुचकुंकुममंडलाम् ॥ ८८-१३९ ॥<br>
त्रिनेत्रां चारुवदनां मंदस्मितमुखांबुजाम् ॥<br>
पाशांकुशवराभीतिलसद्भुजचतुष्टयाम् ॥ ८८-१४० ॥<br>
ध्यात्वैवं तोतलां देवीं पूजयेच्छक्तिभिर्वृताम् ॥<br>
तदग्रस्था लु फट्कारी शरचापकरोज्ज्वला ॥ ८८-१४१ ॥<br>
प्रसीदेत्फलदाने च साधकानां त्वरान्वितां ॥<br>
एषा तु नवमी नित्या त्वरितोक्ता मुनीश्वर ॥ ८८-१४२ ॥<br>
विध्नदुःस्वप्रशमनी सर्वाभीष्टप्रदायिनी ॥<br>
शुचिः स्वेन युतस्त्वाद्यो रसावह्निसमन्वितः ॥ ८८-१४३ ॥<br>
प्राणो द्वितीयः स्वयुतो वनदुच्छक्तिभिः परः ॥<br>
इतीरिता त्र्यक्षराख्या नित्येयं कुलसुंदरी ॥ ८८-१४४ ॥<br>
यस्याः स्मरण मात्रेण सर्वज्ञत्वं प्रजायते ॥<br>
त्रिभिस्तैरुदितैर्मूलवर्णैः कुर्य्यात्षडंगकम् ॥ ८८-१४५ ॥<br>
आदिमध्यावसानेषु पूजाजपविधिक्रमात् ॥<br>
प्रत्येक तैस्त्रिभिर्बीजैर्दीर्घस्वरसमन्वितैः ॥ ८८-१४६ ॥<br>
कुर्यात्करांगवक्त्राणां न्यासं प्रोक्तं यथाविधि ॥<br>
ऊर्द्ध्वप्राग्दक्षिणोदक्च पश्चिमाधस्नाग्नभिः (?)॥ ८८-१४७ ॥<br>
सुविनद्यंतरस्थैस्तन्नदात्मसु यथाक्रमम् ॥<br>
आधाररंध्रहृत्स्वेकं द्वितीयं लोचनत्रये ॥ ८८-१४८ ॥<br>
तृतीयं श्रोत्रचिबुके चतुर्थं घ्राणतालुषु ॥<br>
पंचमं चांसनाभीषु ततः पाणिपदद्वये ॥ ८८-१४९ ॥<br>
मूलमध्याग्रतो न्यस्येन्नवधा मूलवर्णकैः ॥<br>
लोहितां लोहिताकारशक्तिंबृदनिषेविताम् ॥ ८८-१५० ॥<br>
लोहितांशुकभूषास्रग्लेपनां षण्मुखांबुजाम् ॥<br>
अनर्घ्यरत्नघटितमाणिक्यमुकुटोज्वलाम् ॥ ८८-१५१ ॥<br>
रत्नस्तबकसंभिन्नलसद्वक्षःस्थलां शुभाम् ॥<br>
कारुण्यानंदपरमा मरुणांबुजविष्टराम् ॥ ८८-१५२ ॥<br>
भुजैर्द्वादशभिर्युक्तां सर्वेषां सर्ववाङ्मयीम् ॥<br>
प्रवालाक्षस्रजं पद्मं कुंडिकां रत्ननिर्मिताम् ॥ ८८-१५३ ॥<br>
रत्नपूर्णं तु चषकं लुंगीं व्याख्यानमुद्रिकाम् ॥<br>
दधानां दक्षिणैर्वामैः पुस्तकं चारुणोत्पलम् ॥ ८८-१५४ ॥<br>
हैमीं च लेखनीं रत्नमालां कंबुवरं भुजैः ॥<br>
अभितः स्तूयमानां च देवगंधर्वकिन्नरैः ॥ ८८-१५५ ॥<br>
यक्षराक्षसदैत्यर्षिसिद्धविद्याधरादिभिः ॥<br>
ध्यात्वैवमर्चयेन्नित्यां वाग्लक्ष्मीकान्तिसिद्धये ॥ ८८-१५६ ॥<br>
सितां केवलवाक्सिद्ध्यै लक्ष्म्यै हेमप्रभामपि ॥<br>
धूमाभां वैरिविद्विष्ट्यै मृतये निग्रहाय च ॥ ८८-१५७ ॥<br>
नीलां च मूकीकरणे स्मरेत्तत्तदपेक्षया ॥<br>
इत्येषा दशमी नित्या प्रोक्ता ते कुलसुन्दरी ॥ ८८-१५८ ॥<br>
नित्यानित्यां तु दशमीं त्रिकुटां वच्मि सांप्रतम् ॥<br>
हंसश्च हृत्प्राणरसादाहकर्णैः समन्वितः ॥ ८८-१५९ ॥<br>
विद्यया कुलसुंदर्या योजितः संप्रदायतः ॥<br>
नित्यानित्यत्रिवर्णेयं ष़ड्भिः कूटाक्षरैर्युता ॥ ८८-१६० ॥<br>
प्रतिलोमादिभी रूपैर्द्विसप्ततिभिदा मता ॥<br>
यस्या भजनतः सिद्धो नरः स्यात्खेचरः सुखी ॥ ८८-१६१ ॥<br>
निग्रहानुग्रहौ कर्तुं क्षमः स्याद्भुवनत्रये ॥<br>
दीर्घस्वरसमेताभ्यां हंसहृभ्द्यां षडंगकम् ॥ ८८-१६२ ॥<br>
भ्रूमध्ये कण्ठहृन्नाभिगुह्याधारेषु च क्रमात् ॥<br>
विद्याक्षराणि क्रमशो न्यसेद्विंदुयुतानि च ॥ ८८-१६३ ॥<br>
व्यापकं च समस्तेन विधाय विधिना पुनः ॥<br>
ध्यायेत्समस्तसंपत्तिहेतोः सर्वात्मिकां शिवाम् ॥ ८८-१६४ ॥<br>
उद्यद्भास्करबिंबाभां माणिक्यमुकुटोज्ज्वलाम् ॥<br>
पद्मरागकृताकल्पामरुणांशुकधारिणीम् ॥ ८८-१६५ ॥<br>
चारुस्मितलसद्वक्त्रषट्सरोजविराजिताम् ॥<br>
प्रतिवक्त्रं त्रिनयनां भुजैर्द्वादशभिर्युताम् ॥ ८८-१६६ ॥<br>
पाशाक्षगुणपुंड्रेक्षुचापखेटत्रिशूलकान् ॥<br>
करैर्वामैर्दधानां च अङ्कुशं पुस्तकं तथा ॥ ८८-१६७ ॥<br>
पुष्पेषुमंबुजं चैव नृकपालाभये तथा ॥<br>
दधानां दक्षिणैर्हस्तैर्ध्यायेद्देवीमनन्यधीः ॥ ८८-१६८ ॥<br>
इत्येषैकादशी प्रोक्ता द्वादशीं श्रृणु नारद ॥<br>
त्वरितोयांत्यमाद्यं स्याद्युतिदोहचरस्वयुक् ॥ ८८-१६९ ॥<br>
हृञ्च दाहक्ष्मास्वयुतं वज्रेशीपञ्चमं तथा ॥<br>
मरुत्स्वयुक्तो मध्याढ्यो दशम्याः परतः पुनः ॥ ८८-१७० ॥<br>
भूमी रसाक्ष्मास्वयुता वज्रेशीत्यष्टमः क्रमात् ॥<br>
षडक्षराणि त्वरिता तृतीयं तदनंतरम् ॥ ८८-१७१ ॥<br>
द्युतिर्दाहचरस्वेन अस्या आद्यमनन्तरम् ॥<br>
उक्ता नीलपताकाख्या नित्या सप्तदशाक्षरी ॥ ८८-१७२ ॥<br>
द्विद्विपक्षाक्षिषड्वर्णैर्मंत्रोत्थैरंगकल्पनम् ॥<br>
श्रोत्रादिनासायुगले वाचि कण्ठे हृदि क्रमात् ॥ ८८-१७३ ॥<br>
नाभावाधारकेऽथापि पादसंधिषु च क्रमात् ॥<br>
मन्त्राक्षराणि क्रमशो न्यसेत्सप्तदशापि च ॥ ८८-१७४ ॥<br>
व्यापकं च समस्तेन विदध्याञ्च यथाविधि ॥<br>
इन्द्रनीलनिभां भास्वन्मणिमौलिविराजिताम् ॥ ८८-१७५ ॥<br>
पञ्चवक्त्रां त्रिनयनामरुणांशुकधारिणीम् ॥<br>
दशहस्तां लसन्मुक्तामण्याभरणमंडिताम् ॥ ८८-१७६ ॥<br>
रत्नस्तबकसंपन्नदेहां चारुस्मिताननाम् ॥<br>
पाशं पताकां चर्मापि शार्ङ्गचापं वरं करैः ॥ ८८-१७७ ॥<br>
दधानां वामपार्श्वस्थैः सर्वाभरणभूषितैः ॥<br>
अंकुशे च तथा शर्क्ति खङ्गं बाणं तथाभयम् ॥ ८८-१७८ ॥<br>
दधानां दक्षिणैर्हस्तैरासीनां पद्मविष्टरे ॥<br>
स्वाकारवर्णवेषास्यपाण्यायुधविभूषणैः ॥ ८८-१७९ ॥<br>
शक्तिवृन्दैर्वृतां ध्यायेद्देवीं नित्यार्चनक्रमे ॥<br>
त्रिषट्कोणयुतं पद्ममष्टपत्रं ततो बहिः ॥ ८८-१८० ॥<br>
अष्टास्रं भूपुरद्वन्द्वावृतं तत्पुरयुग्मकम् ॥<br>
चतुर्द्वारयुतं दिक्षु शाखाभिश्च समन्वितम् ॥ ८८-१८१ ॥<br>
कृत्वा नामावृतां शक्तिं गणैस्तत्रार्चयेच्छिवाम् ॥<br>
एषा ते द्वादशी नित्या प्रोक्ता नीलपताकिनी ॥ ८८-१८२ ॥<br>
समरे विजयं खङ्गपादुकांजनसिद्धिदा ॥<br>
वेतालयक्षिणीचेटपिशाचादिप्रसाधिनी ॥ ८८-१८३ ॥<br>
निधानबिलसिद्धान्नसाधिनी कामचोदिता ॥<br>
अथ त्रयोदेशीं नित्यां वक्ष्यामि श्रृणु नारद ॥ ८८-१८४ ॥<br>
रसो नभस्तथा दाहो व्याप्तक्ष्मावनपूर्विका ॥<br>
खेन युक्ता भवेन्नित्या विजयैकाक्षरा मुने ॥ ८८-१८५ ॥<br>
विद्याया व्यंजनैर्दीर्घस्वरयुक्तैश्चतुष्टयम् ॥<br>
शेषाभ्यां च द्वयं कुर्यात्षडंगानि करांगयोः ॥ ८८-१८६ ॥<br>
ज्ञानेंद्रियेषु श्रोत्रादिष्वथ चित्ते च विन्यसेत् ॥<br>
अक्षराणि क्रमाद्बिन्दुयुतान्यन्यत्तु पूर्ववत् ॥ ८८-१८७ ॥<br>
पञ्च वक्त्रां दशभुजां प्रतिवक्त्रं त्रिलोचनाम् ॥<br>
भास्वन्मुकुटविन्यासचन्द्रलेखाविराजिताम् ॥ ८८-१८८ ॥<br>
सर्वाभरणसंयुक्तां पीतांबरसमुज्ज्वलाम् ॥<br>
उद्यद्भास्वद्बिंबतुल्यदेहकांतिं शुचिस्मिताम् ॥ ८८-१८९ ॥<br>
शंखं पाशं खेटचापौ कह्लारं वामबाहुभिः ॥<br>
चक्रं तथांकुशं खङ्गं सायकं मातुलुं गकम् ॥ ८८-१९० ॥<br>
दधानां दक्षिणैर्हस्तैः प्रयोगे भीमदर्शनाम् ॥<br>
उपासनेति सौम्यां च सिंहोपरि कृतासनाम् ॥ ८८-१९१ ॥<br>
व्याघ्रारूढाभिरभितः शक्तिभिः परिवारिताम् ॥<br>
समरे पूजनेऽन्येषु प्रयोगेषु सुखासनाम् ॥ ८८-१९२ ॥<br>
शक्तयश्चापि पूजायां सुखासनसमन्विताः ॥<br>
सर्वा देव्याः समाकारमुखपाण्यायुधा अपि ॥ ८८-१९३ ॥<br>
चतुरस्रद्वयं कृत्वा चतुर्द्वारोपशोभितम् ॥<br>
शाखष्टकसमोपेतं तत्र प्राग्वत्समर्चयेत् ॥ ८८-१९४ ॥<br>
तदंतर्वृतयुग्मांतरष्टकोणं विधाय तु ॥<br>
तदंतश्च तथा पद्मं षोडशच्छदसंयुतम् ॥ ८८-१९५ ॥<br>
तथैवाष्टच्छद पद्मं विधायावाह्य तत्र ताम् ॥<br>
तत्तच्छक्त्या वृतां सम्यगुपचारैस्तथार्चयेत् ॥ ८८-१९६ ॥<br>
एषा त्रiयोदशी प्रोक्ता वादेयुद्धे जयप्रदा ॥<br>
चतुर्दशीं प्रवक्ष्येऽथ नित्यां वै सर्वमंगलाम् ॥ ८८-१९७ ॥<br>
हृदंबुवनयुक्तं खं नित्या स्यात्सर्वमंगला ॥ ८८-१९८ ॥<br>
एकाक्षर्यनया सिद्धो जायते खेचरः क्षणात् ॥<br>
षड्दीर्घाढ्यां मूलविद्यां षडंगेषु प्रविन्यसेत् ॥ ८८-१९९ ॥<br>
तां नित्यां जातरूपाभां मुक्तामाणिक्यभूषणाम् ॥<br>
माणिक्यमुकुटां नेत्रद्वयप्रेंखद्दयापराम् ॥ ८८-२०० ॥<br>
द्विभुजां शासनां पद्मे त्वष्टषोडशतद्द्वयैः ॥<br>
पत्रैरुपेते सचतुद्वारंभूसद्मयुग्मके ॥ ८८-२०१ ॥<br>
मातुलुंगफलं दक्षे दधानां करपंकजे ॥<br>
वामेन निजभक्तानां प्रयच्छंतीं धनादिकम् ॥ ८८-२०२ ॥<br>
स्वसमानाभिरभितः शक्तिभिः परिवारिताम् ॥<br>
षट्सप्तातीभिरन्याभिरप्सरोत्थाभिरन्विताम् ॥ ८८-२०३ ॥<br>
प्रयोगेष्वन्यदा नित्यं सपर्यासूक्तशक्तिकाम् ॥<br>
एषा चतुर्दशी प्रोक्ता तथा पंचदशीं श्रृणु ॥ ८८-२०४ ॥<br>
भूः शून्यं नभसा भूश्च रसश्चाथ स्थिरांबु च ॥<br>
रयोग्निना युतीज्यांबुमरुद्युक्तारसा मरुत् ॥ ८८-२०५ ॥<br>
नभश्च मरुता युक्तं रसा शून्येऽपि संयुते ॥<br>
गोत्रा चरेण सहिता अंबुपूर्वाक्षरस्तथा ॥ ८८-२०६ ॥<br>
अंब्वग्नी हृञ्च दाहांबुरसक्ष्मारयहृत्स्वयुक् ॥<br>
हंसश्च मरुता दाहः प्राणश्च मरुता युतः ॥ ८८-२०७ ॥<br>
दाहः साग्निप्राणचरौ ज्यामरुत्सहितारयः ॥<br>
चरेणांबु च गोत्राहृत्साग्निर्ज्यांबुरसा स्वयुक् ॥ ८८-२०८ ॥<br>
रयः साग्निर्ज्यांबुरसा पुनरेते जवी ततः ॥<br>
दाहेनानेन ते द्विः स्याद्भस्वो दाहमरुत्स्वयुक् ॥ ८८-२०९ ॥<br>
हंसः सदाहवह्निस्वो दाहक्ष्मास्वयुतश्च सः ॥<br>
सप्तदाहास्ततोऽस्याः स्युरष्टमाद्यास्तु पंच ते ॥ ८८-२१० ॥<br>
उपांत्याधः स्थितं नीलपताकाया अनंतरम् ॥<br>
त्वरिता त्वं च भेरुंडाष्टमं च नवनं तथा ॥ ८८-२११ ॥<br>
सा ज्वालामालिनीनित्या त्रिषष्ट्यर्णा समीरिता ॥<br>
एकद्वयचतुःपंचचतुष्टयदशाक्षरैः ॥ ८८-२१२ ॥<br>
कुर्यादंगानि मूलार्णैरादितः षट्करांगयोः ॥<br>
शेषैस्तु व्यापकं कुर्यात्ततो ध्यायेत्सनातनीम् ॥ ८८-२१३ ॥<br>
ज्वलज्ज्वलनसंकाशां माणिक्यमुकुटोज्ज्वलाम् ॥<br>
षड्वक्त्रां द्वादशभुजां सर्वाभरणभूषिताम् ॥ ८८-२१४ ॥<br>
पाशांकुशौ खङ्गखेटौ चापबाणौ गदादरौ ॥<br>
शूलवह्नी वराभीती दधानां कपपंकजैः ॥ ८८-२१५ ॥<br>
स्वप्रमाणाभिरभितः शक्तिभिः परिवारिताम् ॥<br>
चारुस्मितलसद्वक्त्र सरोजां त्रीक्षणान्वताम् ॥ ८८-२१६ ॥<br>
ध्यात्वैवमुपचारैस्तैरर्चयेत्तां तु नित्यशः ॥<br>
चतुरस्रद्वयं कृत्वा चतुर्द्वारसमन्वितम् ॥ ८८-२१७ ॥<br>
सशाखमष्टपत्राब्जमंतरा त्र्यस्रकं ततः ॥<br>
षट्कोणं मध्यतस्त्र्यस्रं विधायात्र शिवां जयेत् ॥ ८८-२१८ ॥<br>
एषा पंचदशी प्रोक्ता षोडशीं श्रृणु नारद ॥<br>
वायुप्रणवतत्त्वैस्तु चित्रास्यादक्षरद्वया ॥ ८८-२१९ ॥<br>
या सिद्धा धनधान्यात्मनिधिलाभाय कल्प्यते ॥<br>
विद्याद्यवायुना कुर्याद्दीर्घस्वरयुजा क्रमात् ॥ ८८-२२० ॥<br>
षडंगानि यथापूर्वं मातृकां विद्यया न्यसेत् ॥<br>
उद्यदादित्यबिंबाभां नवरत्नविभूषणाम् ॥ ८८-२२१ ॥<br>
नवरत्नकिरीटां च चित्रपट्टांशुकोज्ज्वलाम् ॥<br>
चतुर्भुजां त्रिनयनां शुचिस्मितलसन्मुखीम् ॥ ८८-२२२ ॥<br>
सर्वानंदमयीं नित्यां समस्तेप्सितदायिनीम् ॥<br>
चतुर्भुजेषु वै पाशमंकुशं वरदाभये ॥ ८८-२२३ ॥<br>
दधानां मंगलां पद्मकर्णिकायोनिमध्यगाम् ॥<br>
तच्छक्तिभिश्च तच्चक्रे तथैवार्चनमीरितम् ॥ ८८-२२४ ॥<br>
प्राणदाहौ धरायुक्तो पुनराद्यं रसे मरुत् ॥<br>
व्यासं मरुच्छक्तियुतं भूः स्वयुक्ता ततस्त्रयम् ॥ ८८-२२५ ॥<br>
अस्या आद्यां रसायुग्मं चरणेन प्रयोजितम् ॥<br>
दाहेन वह्निशक्तिभ्यां युतो हंसस्ततः परम् ॥ ८८-२२६ ॥<br>
नभोदिर्हृत्सदाहांबुज्या शून्यं स्वेन संयुतम् ॥<br>
अंबु पश्चाद्विषयुक्तं मरुता तु नभोयुतम् ॥ ८८-२२७ ॥<br>
शून्यं व्याप्तं भुवा हंसः पूर्वांत्यौ स्यान्मनुत्रयम् ॥<br>
अस्याः षष्ठादिपंचार्णा दैत्यास्यादाद्य ईरितः ॥ ८८-२२८ ॥<br>
एकादशाक्षरादंत्या द्वितीयः खंड ईरितः ॥<br>
तृतीयः पंचविंशार्णः प्रोक्ता मंत्रा इति क्रमात् ॥ ८८-२२९ ॥<br>
बाला बीजत्रयाद्यैर्द्विस्त्रिभिर्मंत्रैः षडगंकम् ॥<br>
विकीर्णकुंतलां नग्रां रक्तामानंदविग्रहाम् ॥ ८८-२३० ॥<br>
दधानां चिंतयेद्बाणचापपाशसृणीकरैः ॥<br>
तत्समानायुधाकारवर्णा देव्यास्तु बा ॥ ८८-२३१ ॥<br>
ऋतुस्राताः स्फुरद्योन्यः सदानंदारुणेक्षणाः ॥<br>
इत्येषा कुरुकुल्लांते प्रोक्ता चंद्रावलीस्वयम् ॥ ८८-२३२ ॥<br>
वाराहीमभिधास्यामि ललितायाः परा तनुः ॥<br>
शुचिः स्वेनाथ शून्यं स्यान्नभसाभ्ररसिस्थिरा ॥ ८८-२३३ ॥<br>
अंबु पश्चाद्रयः साग्निर्मरुतांबुरयौ तथा ॥<br>
इलसायुतोऽग्निरेतानि पुनरंबुमरुद्युतम् ॥ ८८-२३४ ॥<br>
दाहांबुमरुताहंसस्त्वग्निनैतत्त्रयं पुनः ॥<br>
अम्बुदाहौ मरुद्युक्तौ हंसोऽथ धरया नभः ॥ ८८-२३५ ॥<br>
तेजोग्निना पुनः पंच वातः स्वेन समायुतः ॥<br>
तोयं चरेण तत्पूर्वं तोयमग्नियुतं ततः ॥ ८८-२३६ ॥<br>
शून्यं व्याप्तेन शुचिना शून्यं शक्त्या नभो युतम् ॥<br>
दाहो धरा स्वसहरितस्तोयं चरसमन्वितम् ॥ ८८-२३७ ॥<br>
एतत्पूर्वमधुः प्रोक्तं चतुष्टयमतः परम् ॥<br>
ज्याख्येन युक्ता सचरो रभश्चैतस्य पूर्वकम् ॥ ८८-२३८ ॥<br>
रसोऽग्निना पुनः प्रोक्तं चतुष्का अपयं ततः ॥<br>
शुभोभ्रता चरेणापि हंसः स्वेन सपूर्वकम् ॥ ८८-२३९ ॥<br>
हंसोऽग्निना प्राक् त्रितयं हृदयं स्वसमायुतम् ॥<br>
रसश्चरेण तत्पूर्वमग्निना च रसो युतः ॥ ८८-२४० ॥<br>
पश्चादुक्तस्त्रयं वातो धरया च नभोन्वितम् ॥<br>
प्राणः स्वेन युतः पश्चाद्धृदयस्वयुतं रसः ॥ ८८-२४१ ॥<br>
व्याप्तमेतत्त्रयं पश्चाद्दाहेनांबु समन्वितम् ॥<br>
गोत्राभरायुता स्पर्शो नादयुक्तो जवीयुतः ॥ ८८-२४२ ॥<br>
दाहेन पूर्वपूर्वं च पूर्वं च मरुता युतम् ॥<br>
शून्यं मरुत्स्वसहितं हृद्दाहेनांबुना चरः ॥ ८८-२४३ ॥<br>
स्पर्शो मरुत्स्वसहितो हृद्दाहेनांबुसंयुतम् ॥<br>
ज्याग्निः स्वसंयुतो हंसस्तथांबु मरुता सह ॥ ८८-२४४ ॥<br>
हृद्रूप्रेण स्वेन युतं रसश्च स्वेन संयुतः ॥<br>
प्राणदाहौ धरायुक्तौ पुनस्तौ वह्निना वियत् ॥ ८८-२४५ ॥<br>
वार्द्दाहयुक्तमंबु स्यादिषष्ट्यासस्वसंयुतम् ॥<br>
पूर्वद्विरुक्तवर्णौ च शुद्धिः स्वेन युतस्तथा ॥ ८८-२४६ ॥<br>
स्थिरा रसा वतस्वेन दावौ हंसौ धरा स्वयुक् ॥<br>
युतिर्नादवती पश्चाद्धृदंबुमरुता युतम् ॥ ८८-२४७ ॥<br>
हंसश्च मरुता विद्यः दशोत्तरशताक्षरी ॥<br>
वाराही पंचमी विश्वविजया भद्रकौमुदी ॥ ८८-२४८ ॥<br>
वार्तालीति च विख्याता स्तंभनाद्यखिलेष्टदा ॥<br>
अंगानि कुर्यान्मंत्रार्णैः सप्तभिषड्भिरेव च ॥ ८८-२४९ ॥<br>
दशभिः सप्तभिः सप्तसंख्यैर्जातिभिर्दिताः ॥<br>
त्रिकोणवृत्तषट्कोणवृत्तद्वयसमन्वितम् ॥ ८८-२५० ॥<br>
विधाय चक्रं तत्रैव स्वनामालिख्यपूजयेत् ॥<br>
ध्यायेच्च देवीं कीलास्यां ततः कांचनसन्निभाम् ॥ ८८-२५१ ॥<br>
आकंठं वनितारूपां ज्वलत्पिंगसरोरुहाम् ॥<br>
त्रिनेत्रामष्टहस्तां च चक्रं शंखमथांकुशम् ॥ ८८-२५२ ॥<br>
पाशं च मुशलं शीर्षमभयं वरदं तथा ॥<br>
दधानां गरुडस्कन्धे सुखासीनां विचिंतयेत् ॥ ८८-२५३ ॥<br>
नित्यपूजासु तच्छक्तीस्तत्समानाः स्मरेन्मुने ॥<br>
प्रयोगेषु स्मरेद्देवीं सिंहस्थां व्याघ्रगामपि ॥ ८८-२५४ ॥<br>
गजारूढां हयारूढां तर्श्यारूढां च शक्तिभिः ॥<br>
श्यामामप्यरुणां पीतामसितांभोजविग्रहाम् ॥ ८८-२५५ ॥<br>
तत्तत्त्प्रयोगेषु तथा ध्यायेत्तत्तदवाप्तये ॥<br>
अरुणां पंचमीं वश्ये पीतां स्तंभनके स्मरेत् ॥ ८८-२५६ ॥<br>
श्यामां च दुर्गमे मार्गे सितां युद्धेऽरिनष्टये ॥<br>
धूम्रामुच्चाटने ध्यायेत्साधको द्विजसत्तमः ॥ ८८-२५७ ॥<br>
एताः षोडश नित्यास्ते संक्षपात्समुदीरिताः ॥<br>
भजतामिष्टदाः सद्यः सर्वपापक्षयंकराः ॥ ८८-२५८ ॥<br>
इति श्रीबृहन्नारदीयपुराणे पूर्वभागे बृहदुपाख्याने तृतीयपादे राधादिमन्त्रनिरूपणं नामाष्टाशीतितमोऽध्यायः ॥ ८८ ॥<br>
&nbsp; &nbsp;<br>
<br>
