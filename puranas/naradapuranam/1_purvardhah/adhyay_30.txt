सनक उवाच ॥<br>
प्रायश्चित्तविधिं वक्ष्ये श्रृणु नारद सांप्रतम् ॥<br>
प्रायश्चित्तविशुद्धात्मा सर्वकर्मफलं लभेत् ॥ ३०-१ ॥<br>
<br>
प्रायश्चित्तविहीनैस्तु यत्कर्म क्रियते मुने ॥<br>
तत्सर्वं निष्फलं प्रोक्तं राक्षसैः परिसेवितम् ॥ ३०-२ ॥<br>
<br>
कामक्रोधविहीनैश्च धर्मशास्त्रविशारदैः ॥<br>
प्रष्टव्या ब्राह्मणा धर्मं सर्वधर्मफलेच्छुभिः ॥ ३०-३ ॥<br>
<br>
प्रायश्चित्तानि चीर्णानि नारायणपराङ्मुखैः ॥<br>
न निष्पुनंति विप्रेंद्र सुराभांडमिवापगाः ॥ ३०-४ ॥<br>
<br>
ब्रह्महा च सुरापी च स्तेयी च गुरुतल्पगः ॥<br>
महापातकिननस्त्वेते तत्संसर्गी च पंचमः ॥ ३०-५ ॥<br>
<br>
यस्तु संवत्सरं ह्यतैः शयनासनभोजनैः ॥<br>
संवसेत्सह तं विद्यात्पतितं सर्वकर्मसु ॥ ३०-६ ॥<br>
<br>
अज्ञानाद्वाह्मणं हत्वा चीरवासा जटी भवेत् ॥<br>
स्वेनैव हतविप्रस्य कपालमपि धारयेत् ॥ ३०-७ ॥<br>
<br>
तदभावे मुनिश्रष्ट कपालं वान्यमेव वा ॥<br>
तद्द्रव्यं ध्वजदंडे तु धृत्वा वनचरो भवेत् ॥ ३०-८ ॥<br>
<br>
वन्याहारो वसेतत्र वारमेकं मिताशनः ॥<br>
सम्यक्संध्यामुपासीत त्रिकालं स्नानमाचरेत् ॥ ३०-९ ॥<br>
<br>
अध्ययनाध्यापनादून्वर्जयेत्संस्मरेद्धरिम् ॥<br>
ब्रह्मचारी भवेन्नित्यं गंधमाल्यादि वर्जयेत् ॥ ३०-१० ॥<br>
<br>
तीर्थान्यनुवसेच्चैव पुण्याश्चावाश्रमांस्तथा ॥<br>
यदि वन्यैर्न जीवेत ग्रामे भिक्षां समाचरेत् ॥ ३०-११ ॥<br>
<br>
द्वादशाब्दं व्रतं कुर्यादेवं हरिपरायणः ॥<br>
ब्रह्महा शुद्धिमाप्नोति कर्मार्हश्चैव जायते ॥ ३०-१२ ॥<br>
<br>
व्रतमध्ये मृगैर्वापि रोगैर्वापि निषूदितः ॥<br>
गोनिमित्तं द्विजार्थं वा प्राणान्वापि परित्यजेत् ॥ ३०-१३ ॥<br>
<br>
यद्वा दद्याद्द्विजेंद्राणां गवामयुतमुत्तसम् ॥<br>
एतेष्वन्यतमं कृत्वा ब्रह्महा शुद्धिमान्पुयात् ॥ ३०-१४ ॥<br>
<br>
दीक्षितं क्षत्रियं हत्वा चरेद्धि ब्रह्महव्रतम् ॥<br>
अग्निप्रवेशनं वापि मरुत्प्रपतनं तथा ॥ ३०-१५ ॥<br>
<br>
दीक्षीतं ब्राह्मणं हत्वा द्विगुणं व्रतमाचरेत् ॥<br>
आचार्यादिवधे चैव व्रतमुक्तं चतुर्गुणम् ॥ ३०-१६ ॥<br>
<br>
हत्वा तु विप्रमात्रं च चरेत्संवत्सरं व्रतम् ॥<br>
एवं विप्रस्य गदितः प्रायश्चित्तविधिर्द्विज ॥ ३०-१७ ॥ ॥<br>
<br>
द्विगुणं क्षत्रियस्योक्तं त्रिगुणं तु विशः स्मृतम् ॥<br>
ब्राह्मणं हंति यः शूद्रस्तं मुशल्यं विर्दुर्बुधाः ॥ ३०-१८ ॥<br>
<br>
राज्ञैव शिक्षा कर्तव्या इति शास्तेषु निश्चयः ॥<br>
ब्राह्मणीनां वधे त्वर्द्धं पादः स्यात्कन्यकावधे ॥ ३०-१९ ॥<br>
<br>
हत्वा त्वनुपनीतांश्च तथा पादव्रतं चरेत् ॥<br>
हत्वा तु क्षत्रियं विप्रः षडब्दं कुच्छ्रमाचरेत् ॥ ३०-२० ॥<br>
<br>
संवत्सरं त्रयं वेश्यं शूर्द्रं हत्वा तु वत्सरम् ॥<br>
दीक्षितस्य स्त्रियं हत्वा ब्राह्मणी चाष्टवत्सरान् ॥ ३०-२१ ॥<br>
<br>
ब्रह्महत्याव्रतं कृत्वा शुद्धो भवति निश्चितम् ॥<br>
प्रायश्चित्तं विधानं तु सर्वत्र मुनिसत्तम ॥ ३०-२२ ॥<br>
<br>
वृद्धातुरस्त्रीबालानामर्द्धमुक्तं मनीषिभिः ॥<br>
गौडी पैष्टी च माध्वी च विज्ञेया त्रिविधा सुरा ॥ ३०-२३ ॥<br>
<br>
चातुर्वर्ण्यारपेया स्यात्तथा स्त्रीभिश्च नारद ॥<br>
क्षीरं घृतं वा गोमूत्रमेतेष्वन्यतमं मुने ॥ ३०-२४ ॥<br>
<br>
स्नात्वर्द्रवासा नियतो नारायणमनुस्मरन् ॥<br>
पक्वायसनिभं कृत्वा पिबेज्चैवोदकं ततः ॥ ३०-२५ ॥<br>
<br>
तत्तु लौहेन पात्रेण ह्यायसेनाथवा पिबेत् ॥<br>
ताम्रेण वाथं पात्रेण तत्पीत्वा मरणं व्रजेत् ॥ ३०-२६ ॥<br>
<br>
सुरापी शुद्धिमाप्नोति नान्यथा शुद्धिरिष्यते ॥<br>
अज्ञानादात्मबुद्द्या तु सुरां पीत्वा द्विजश्चरेत् ॥ ३०-२७ ॥<br>
<br>
ब्रह्महत्याव्रतं सम्यक्तच्चिह्नपरिवर्जितः ॥<br>
यदि रोगानिवृत्त्यर्थमौषधार्थं सुरां पिबेत् ॥ ३०-२८ ॥<br>
<br>
तस्योपनयनं भूयस्तथा चांद्रायणद्वयम् ॥<br>
सुरासंस्पृष्टपात्रं तु सुराभांडोदकं तथा ॥ ३०-२९ ॥<br>
<br>
सुरापानसमं प्राहुस्तथा चन्द्रस्य भक्षणम् ॥<br>
तालं च पानसं चैव द्राक्षं खार्जूरसंभवम् ॥ ३०-३० ॥<br>
<br>
माधुक शैलमारिष्टं मैरेयं नालिकेरजम् ॥<br>
गौडी माध्वी सुरा मद्यमेवमेकादश स्मृताः ॥ ३०-३१ ॥<br>
<br>
एतेष्वन्यतमं विप्रो न पिबेद्वै कदाचन ॥<br>
एतेष्वन्यतमं यस्तु पिबेदज्ञानतो द्विजः ॥ ३०-३२ ॥<br>
<br>
तस्योपनयनं भूयस्तप्तकृच्छ्रं चरेत्तथा ॥<br>
समक्षं वा परोक्षं वा बलाच्चौयण वा तथा ॥ ३०-३३ ॥<br>
<br>
परस्वानामुपादानं स्तेयमित्युच्यते बुधैः ॥<br>
सुवर्णस्य प्रमाणं तु मन्वाद्यैः परिभाषितम् ॥ ३०-३४ ॥<br>
<br>
वक्ष्ये श्रृणुष्व विप्रेंद्र प्रायश्चजितोक्तिसाधनम् ॥<br>
गवाक्षागतमार्तण्डरश्मिमध्ये प्रदृश्यते ॥ ३०-३५ ॥<br>
<br>
त्रसरेणुप्रमाणं तु रज इत्युच्यते बुधैः ॥<br>
त्रसरेण्वष्टकं निष्कस्तत्रयं राजसर्षपः ॥ ३०-३६ ॥<br>
<br>
गौरसर्षपस्तर्त्रयं स्यात्तत्षट्कं यव उच्यते ॥<br>
यवत्रयं कृष्णलः स्यान्माषस्तत्पंचकं स्मृतः ॥ ३०-३७ ॥<br>
<br>
माषषोडषमानं स्यात्सुवर्णमिति नारद ॥<br>
हत्वा ब्रह्मस्वमज्ञानाद्द्वादशांब्दं तु पूर्ववत् ॥ ३०-३८ ॥<br>
<br>
कपालध्वजहीनं तु ब्रह्महत्याव्रतं चरेत् ॥<br>
गुरुणां यज्ञकतॄणां धार्मिष्टानां तथैव च ॥ ३०-३९ ॥<br>
<br>
श्रोत्रियाणां द्विजानां तु हृत्वा हेमैवमाचरेत् ॥<br>
कृतानुतापो देहे च संपूर्णे लेपयेद् धृतम् ॥ ३०-४० ॥<br>
<br>
करीषच्छादितो दग्‌धः स्तेयपापाद्विमुच्यते ॥<br>
ब्रह्मस्वं क्षत्रियो हृत्वा पश्चात्तापमवाप्य च ॥ ३०-४१ ॥<br>
<br>
पुनर्ददाति तत्रैव तद्विधानं श्रृणुष्व मे ॥<br>
तत्र सांतपनं कृत्वा द्वादशाहोपवासतः ॥ ३०-४२ ॥<br>
<br>
शुद्धिमाप्नोति देवर्षे ह्यन्यथा पतितो भवेत् ॥<br>
रत्नासनमनुष्यस्त्रीधेनुभूम्यादिकेषु च ॥ ३०-४३ ॥<br>
<br>
सुवर्णसहृशेष्वेषु प्रायश्चितार्द्धमुच्यते ॥ <br>
त्रसरेणुसमं हेम हृत्वा कुर्यात्समाहितः ॥ ३०-४४ ॥<br>
<br>
प्राणायामद्वयं सम्यक् तेन शुद्धच्चति मानवः ॥<br>
प्राणायामत्रयं कुर्याद्धृत्वा निष्कप्रमाणकम् ॥ ३०-४५ ॥<br>
<br>
प्राणायामाश्च चत्वारो राजसर्षपमात्रके ॥<br>
गौरसर्षपमानं तु हृत्वा हेम विचक्षणः ॥ ३०-४६ ॥<br>
<br>
स्नात्वा च विधिवज्जप्याद्गायत्र्यष्टसहस्त्रकम् ॥<br>
यवमात्रसुवर्णस्य स्तेयाच्छुद्धो भवेद्दिजः ॥ ३०-४७ ॥<br>
<br>
आसायं प्रातरारभ्य जप्त्वा वै वेदमातरम् ॥<br>
हेम कृष्णलमात्रं तु हृत्वा सांतपनं चरेत् ॥ ३०-४८ ॥<br>
<br>
माषप्रमाणे हेम्नस्तु प्रायश्चित्तं निगद्यते ॥<br>
गोमूत्रपक्वयवभुग्वर्षेणैकेन शुद्ध्यति ॥ ३०-४९ ॥<br>
<br>
संपूर्णस्य सुवर्णस्य स्तेयं कृत्वा मुनीश्वर ॥<br>
ब्रह्महत्याव्रतं कुर्याद्द्वादशाब्दं समाहितः ॥ ३०-५० ॥<br>
<br>
सुवर्णमानान्न्यूने तु रजतस्तेयकर्मणि ॥<br>
कुर्यात्सांतपनं सम्यगन्यथा पतितो भवेत् ॥ ३०-५१ ॥<br>
<br>
दशनिष्कांतपर्यंतमूर्द्धूं निष्कचतुष्टयात् ॥<br>
हत्वा च रजतं विद्वान्कुर्याच्चांद्रायणं मुने ॥ ३०-५२ ॥<br>
<br>
दशादिशतिष्कांतं यः स्तेयी रजतस्य तु ॥<br>
चांद्रायणद्वयं तस्य प्रोक्तं पापविशोधकम् ॥ ३०-५३ ॥<br>
<br>
शतादूर्द्धूं सहस्त्रांतं प्रोक्तं चांद्रायणत्रयम् ॥<br>
सहस्त्रादधिकस्तेये ब्रह्महत्याव्रतं चरेत् ॥ ३०-५४ ॥<br>
<br>
कांस्यपित्तलमुख्येषु ह्ययस्कांते तथैव च ॥<br>
सहस्रनिष्कमाने तु पराकं परिकीर्तितम् ॥ ३०-५५ ॥<br>
<br>
प्रायश्चित्तं तु रत्नानां स्तेये राजतवत्स्मृतम् ॥<br>
गुरुतल्पगतानां च प्रायश्चित्तमुदीर्यते ॥ ३०-५६ ॥<br>
<br>
अज्ञानान्मातरं गत्वा तत्सपत्नीमथापि वा ॥<br>
स्वयमेव स्वमुष्कं तु च्छिंद्यात्पापमुदीरयन् ॥ ३०-५७ ॥<br>
<br>
हस्ते गृहीत्वा मुष्कं तु गच्छंद्वै नैऋतीं दिशम् ॥<br>
गच्छन्मार्गै सुखं दुःखं न कदाचिद्विचारयेत् ॥ ३०-५८ ॥<br>
<br>
अपश्यन्गच्छतो गच्छेत्पाणान्तं यः स शुद्ध्यति ॥<br>
मरुत्प्रपतनं वापि कुर्यात्पापमुदाहरन् ॥ ३०-५९ ॥<br>
<br>
स्ववर्णोत्तमवर्णस्त्रीगमने त्वविचारतः ॥<br>
ब्राह्महत्याव्रतं कुर्याद्वादशाब्दं समाहितः ॥ ३०-६० ॥<br>
<br>
अमत्याभ्यासतो गच्छेत्सवर्णां चोत्तमां तथा ॥<br>
कारीषवह्निना दग्धः शुद्धिं याति द्विजोत्तम ॥ ३०-६१ ॥<br>
<br>
रेतःसेकात्पूर्वमेव निवृत्तो यदि मातरि ॥<br>
ब्रह्महत्याव्रतं कुर्याद्रेतः सेकेऽग्निदाहनम् ॥ ३०-६२ ॥<br>
<br>
सवर्णोत्तमवर्णासु निवृत्तो वीर्यसेचनात् ॥<br>
ब्रह्महत्याव्रतं कुर्यान्नवाब्दान्विष्णुतत्परः ॥ ३०-६३ ॥<br>
<br>
वैश्यायां पितृपत्न्यां तु षडब्दं व्रतमाचरेत् ॥<br>
गत्वा शूद्वां गुरोर्भार्यां त्रिवर्षं व्रतमाचरेत् ॥ ३०-६४ ॥<br>
<br>
मातृष्वसारं च पितृष्वसारमाचार्यभार्यां श्वशुरस्य पत्नीम् ॥<br>
पितृव्यभार्यामथ मातुलानीं पुत्रीं च गच्छेद्यदि काममुग्धः ॥ ३०-६५ ॥<br>
<br>
दिनद्वये ब्रह्महत्याव्रतं कुर्याद्यथाविधि ॥<br>
एकस्मिन्नेव दिवसे बहुवारं त्रिवार्षिकम् ॥ ३०-६६ ॥<br>
<br>
एकवारं गते ह्यब्दंव्रतं कृत्वा विशुद्ध्यति ॥<br>
दिनत्रये गते वह्निदग्धः शुध्येत नान्यथा ॥ ३०-६७ ॥<br>
<br>
<br>
चांजालीं पुष्कसीं चैव स्नुषां च भगिनीं तथा ॥<br>
मित्रस्त्रियं शिष्यपत्नीं यस्तु वै कामतो व्रजेत् ॥ ३०-६८ ॥<br>
<br>
ब्रह्महत्याव्रतं कुर्यात्स षडब्दं मुनीश्वर ॥<br>
अकामतो व्रजेद्यस्तु सोऽब्दकृच्छ्रं समाचरेत् ॥ ३०-६९ ॥<br>
<br>
महापातकिसंसर्गे प्रायश्चित्तं निगद्यते ॥<br>
प्रायश्चित्तविशुद्धात्मा सर्वकर्मफलं लभेत् ॥ ३०-७० ॥<br>
<br>
यस्य येन भवेत्संगो ब्रह्महांदिचतुर्ष्वपि ॥<br>
तत्तद्व्रतं स निव्रर्त्य शुद्धिमान्पोत्यसंशयम् ॥ ३०-७१ ॥<br>
<br>
अज्ञानात्पंचरात्रं तु संगमेभिः करोतियः ॥<br>
कायकृच्छ्रं चरेत्सम्यगन्यथा पतितो भवेत् ॥ ३०-७२ ॥<br>
<br>
द्वादशाहेतु संसर्गे महासांतपनं स्मृतम् ॥<br>
संगंकृत्वार्द्धमासं तु द्वादशाहमुपावसेत् ॥ ३०-७३ ॥<br>
<br>
पराको माससंसर्गे चांद्रमासत्रयेस्मृतम् ॥<br>
कृत्वा संगं तु षण्मासं चरेच्चांद्रायणद्वयम् ॥ ३०-७४ ॥<br>
<br>
किंचिन्न्यूनाब्दसंगे तु षण्मासव्रतमाचरेत् ॥<br>
एतच्च त्रिगुणं प्रोक्तं ज्ञानात्संगे यथाक्रमम् ॥ ३०-७५ ॥<br>
<br>
मंडूकं नकुलं काकं वराहं मूषकं तथा ॥<br>
मार्जाराजाविकं श्वानं हत्वा कुक्कुटकं तथा ॥ ३०-७६ ॥<br>
<br>
कृच्छ्रार्द्धमाचरेद्विप्रोऽतिकृच्छ्रं चाश्वह चरेत् ॥<br>
जतप्तकृच्छ्रं करिवधे पराकं गोवधे स्मृतम् ॥ ३०-७७ ॥<br>
<br>
कामतो गोवधे नैव शुद्धिर्द्दष्टा मनीषिभिः ॥<br>
पानशय्यासनाद्येषु पुष्पमूलफलेषु च ॥ ३०-७८ ॥<br>
<br>
भक्ष्यभोज्यापहारेषु पंचगव्यविशोधनम् ॥<br>
शुष्ककाष्टतृणानां च द्रुमाणां च गुडस्य च ॥ ३०-७९ ॥<br>
<br>
चर्मवस्त्रामिषाणां च त्रिरात्रं स्‌यादभोजनम् ॥<br>
टिट्टिभं चक्रवाकं च हंसं कारंडवं तथा ॥ ३०-८० ॥<br>
<br>
उलूकं सारसं चैव पकोतं जलपादकम् ॥<br>
शुकं चाषं बलाकं च शिशुमारं च कच्छपम् ॥ ३०-८१ ॥<br>
<br>
एतेष्वन्यतमं हत्वा द्वादशाहमभोजनम् ॥<br>
प्राजापत्यव्रतं कुर्याद्रेतोविण्मूत्रभोजने ॥ ३०-८२ ॥<br>
<br>
चांद्रायणत्रयं प्रोक्तं शूद्रोच्छिष्टस्य भोजने ॥<br>
रजस्वलां च चांडालं महापातकिनं तथा ॥ ३०-८३ ॥<br>
<br>
सूतिकां पतितं चैव उच्छिष्टं रजकादिकम् ॥<br>
स्पृष्ट्वा सचैलं स्नायीत घृतं संप्राशेयत्तथा ॥ ३०-८४ ॥<br>
<br>
गायत्रीं च विशुद्धात्मा जपेदष्टशतं द्विज ॥<br>
एतेष्वन्यतमं स्पृष्ट्वा अज्ञानाधद्यदि भोजने ॥ ३०-८५ ॥<br>
<br>
त्रिरात्रो पोषणाच्छुद्ध्ये त्पंचगव्याशनाद्विज ॥<br>
स्नानदानजपादौ च भोजनादौ च नारद ॥ ३०-८६ ॥<br>
<br>
एषामन्यतमस्यापि शब्दं यः श्रृणुयाद्वदेत् ॥<br>
उद्वमेद्धुक्तमंन्नतत्स्त्रात्वा चोपवसेत्तथा ॥ ३०-८७ ॥<br>
<br>
द्वितीयेऽह्नि घृतं प्राश्य शुद्धिमाप्नोति नारद ॥ <br>
व्रतादिमध्ये यद्येषा श्रृणुयाद्धूनिमप्युत ॥ ३०-८८ ॥<br>
<br>
अष्टोत्तरसहस्रं तु जपेद्वै वेदमातरम् ॥<br>
पापानामधिकं पापं द्विजदैवतनिंदनम् ॥ ३०-८९ ॥<br>
<br>
न दृष्ट्वा निष्कृतिस्तस्य सर्वशास्त्रेषु नारद ॥<br>
महापातकतुल्यानि यानि प्रोक्तानि सूरिभिः ॥ ३०-९० ॥<br>
<br>
प्रायश्चित्तं तु तेषां च कुर्यादेवं यथाविधि ॥<br>
प्रायश्चित्तानि यः कुर्यान्नारायणपरायणः ॥ ३०-९१ ॥<br>
<br>
तस्य पापानि नश्यंतिह्यन्यथा पतितो भवेत् ॥<br>
यस्तु रागादिनिर्मुक्तो ह्यनुतापसमन्वितः ॥ ३०-९२ ॥<br>
<br>
सर्वभूतययायुक्तो विष्णुस्मरणतत्परः ॥<br>
महापातकयुक्तो वा युक्तो वा सर्वपातकैः ॥ ३०-९३ ॥<br>
<br>
विमुक्त एव पापेभ्यो ज्ञेयो विष्णुपरो यतः ॥<br>
नारायणमनांद्यंतं विश्वाकारमनामयम् ॥ ३०-९४ ॥<br>
<br>
यस्तु संस्मरते मर्त्यः स मुक्तः पापकोटिभिः ॥<br>
स्मृतो वा पूजितो वापि ध्यातः प्रणमितोऽपि वा ॥ ३०-९५ ॥<br>
<br>
नाशयत्येव पापानि विष्णुर्हृद्गमनः सताम् ॥<br>
संपर्काद्यदि वा मोहाद्यस्तु पूजयते हरिम् ॥ ३०-९६ ॥<br>
<br>
सर्वपापविनिर्मुक्तः स प्रयाति हरेः पदम् ॥<br>
सकृत्संस्मरणाद्विष्णोर्नश्यंति क्लेशसंचयाः ॥ ३०-९७ ॥<br>
<br>
स्वर्गादिभोगप्रात्पिस्तु तस्य विप्रानुमीयते ॥<br>
मानुषं दुर्लभं जन्म प्राप्यते यैर्मुनीश्वर ॥ ३०-९८ ॥<br>
<br>
तत्रापि हरिभक्तिस्तु दुर्लभा परिकीर्त्तिता ॥<br>
तस्मात्तडिल्लतालोलं मानुष्यं प्राप्य दुर्लभम् ॥ ३०-९९ ॥<br>
<br>
हरिं संपूजयेद्भक्त्या पशुपाशविमोचनम् ॥<br>
सर्वेऽन्तराया नश्यंति मनःशुद्धिश्च जायते ॥ ३०-१०० ॥<br>
<br>
परं मोक्षं लभेश्चैव पूजिते तु जनार्दने ॥<br>
धर्मार्थकामोक्षाख्याः पुरुषार्थाः सनातनाः ॥ ३०-१०१ ॥<br>
<br>
हरिपूजापराणां तु सिध्यन्ति नात्र संशयः ॥<br>
पुत्रदारगृहक्षेत्रधनधान्याभिधावतीम् ॥ ३०-१०२ ॥<br>
<br>
लब्ध्वेमां मानुषीं वृत्तिं रेरे दर्पं तु मा कृथाः ॥<br>
संत्यज्य कामं क्रोधं च लोभं मोहं मदं तथा ॥ ३०-१०३ ॥<br>
<br>
परापवादं निंदां च भजध्वं भक्तितो हरिम् ॥<br>
व्यापारान्सकलांसत्यक्तवा पूजयध्वं जनार्दनम् ॥ ३०-१०४ ॥<br>
<br>
निकटा एव दृश्यंते कृतांतनगरद्रुमाः ॥<br>
यावन्नायाति मरणं यावन्नायाति वै जरा ॥ ३०-१०५ ॥<br>
<br>
यावन्नेन्द्रियवैकल्यं तावदेवाचर्येद्धरिम् ॥<br>
धीमान्नकुर्याद्विश्वासं शरीरेऽस्मिन्विनश्वरे ॥ ३०-१०६ ॥<br>
<br>
नित्यं सन्निहितो मृत्युः संपदत्यंतचंचला ॥<br>
आसन्नमरणो देहस्तस्माद्दर्प्पं विमुचत ॥ ३०-१०७ ॥<br>
<br>
संयोगा विप्रयोगांताः सर्वं च क्षणभंगुरम् ॥<br>
एतज्ज्ञात्वा महाभाग पूजयस्व जनार्दनम् ॥ ३०-१०८ ॥<br>
<br>
आशया व्यथते चैव मोक्षस्त्वत्यंतदुर्लभः ॥<br>
भक्त्या यजति यो विष्णुं महापातकवानपि ॥ ३०-१०९ ॥<br>
<br>
सोऽपि याति परं स्थानं यत्र गत्वा न शोचति ॥<br>
सर्वतीर्थानि यज्ञाश्च सांगा वेदाश्च सत्तम ॥ ३०-११० ॥<br>
<br>
नारायणार्चनस्यैते कलां नार्हंति षोडशीम् ॥<br>
किं वै वेदैर्मखैः शास्त्रैः किंवा तीर्थनिषेवणैः ॥ ३०-१११ ॥<br>
<br>
विष्णुभक्तिविहीनानां किं तपोभिर्व्रतैरपि ॥ ३०-११२ ॥<br>
<br>
यजंति ये विष्णुमनंतमूर्तिं निरीक्ष्य चाकारगतं वरेण्यम् ॥<br>
वेदांतवेद्यं भवरोगवैद्यं ते यांति मर्त्याः पदमच्युतस्य ॥ ३०-११३ ॥<br>
<br>
अनादिमात्मानमनंतशक्तिमाधारभूतं जगतः सुरेड्यम् ॥<br>
ज्योतिः स्वरुपं परमच्युताख्यं स्मृत्वा समभ्येति नरः सखायम् ॥ ३०-११४ ॥<br>
<br>
इति श्रीबृहन्नारदीयपुराणे पूर्वभागे प्रथमपादे प्रायश्चित्तविधिर्नाम त्रिंशोऽध्यायः ॥<br>
