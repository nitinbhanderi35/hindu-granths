सनक उवाच ॥<br>
अन्यद् व्रत वरं वक्ष्ये तच्छृणुष्व समाहितः ॥<br>
सर्वापापहरं पुण्यं सर्वलोकोपकारकम् ॥ २२-१ ॥<br>
<br>
आषाढ्रे श्रावणे वापि तथा भाद्रपदेऽपि च ॥<br>
तथैवाश्विनके मासे कुर्यादेतद्वतं द्विज ॥ २२-२ ॥<br>
<br>
एतेष्वन्यतमे मासे शुल्कपक्षे जितेन्द्रियः ॥<br>
प्राशयेत्पञ्चगव्यं च स्वपेद्विष्णुसमीपतः ॥ २२-३ ॥<br>
<br>
ततः प्रातः समुत्थाय नित्यकर्म समाप्य च ॥<br>
श्रद्धया पूजयेद्विष्णुं वशी क्रोधविवार्जितः ॥ २२-४ ॥<br>
<br>
विद्वद्भिः सहितो विष्णुमर्चयित्वा यथोचितम् ॥<br>
संकल्पं तु ततः कुर्यास्त्वस्ति वाचनपूर्वकम् ॥ २२-५ ॥<br>
<br>
मासमेकं निराहारो ह्यद्यप्रभृति केशव ॥<br>
मासान्तं पारणं कुर्वे देवदेव तवाज्ञया ॥ २२-६ ॥<br>
<br>
तपोरुप नमस्तुभ्यं तपसां फल दायक ॥<br>
ममाभीष्टप्रदं देहि सर्वविघ्नान्निवारय ॥ २२-७ ॥<br>
<br>
एवं समर्प्य देवस्य विष्णोर्मासव्रतं शुभम् ॥<br>
ततः प्रभृति मासान्तं निवसेद्धरिमन्दिरे ॥ २२-८ ॥<br>
<br>
प्रत्यहं स्नापयेद्देवं पञ्चामृतविधानतः ॥<br>
दीपं निरन्तरं कुर्यात्तस्मिन्मासे हरेर्गृहे ॥ २२-९ ॥<br>
<br>
प्रत्यहं खादयेत्काष्ठं ह्यपामार्ग समुद्भवम् ॥<br>
ततः स्नायीत विधिन्नारायणपरायणः ॥ २२-१० ॥<br>
<br>
ततः संस्नापयेद्विष्णुं पूर्ववत्प्रयतोऽर्चयेत् ॥<br>
ब्राह्मणान्भोजयेच्छक्त्या भक्तियुक्तः सदक्षिणम् ॥ २२-११ ॥<br>
<br>
स्वयं च बन्धुभिः सार्द्धं भुञ्जीत प्रयतेन्द्रियः ॥<br>
एवं मासोपवासांश्च व्रती कुर्यात्र्रयोदश ॥ २२-१२ ॥<br>
<br>
वर्षान्ते वेदविदुषे गां प्रदद्यात्स दक्षिणाम् ॥<br>
भोजयेद्वब्राह्माणांस्तत्र द्वादशैव विधानतः ॥<br>
शक्त्या च दक्षिणां दद्याद्रूह्यण्याभरणानि च ॥ २२-१३ ॥<br>
मासोपवासत्रितयं यः कुर्यात्संयते न्द्रियः ॥<br>
आप्तोर्यामस्य यज्ञस् द्विगुणं फलमश्नुते ॥ २२-१४ ॥<br>
<br>
चतुः कृत्वः कृतं येन पाराकं मुनिसत्तम ॥<br>
स लभेत्परमं पुण्यमष्टान्गिष्टोमसंभवम् ॥ २२-१५ ॥<br>
<br>
पञ्चकृत्वो व्रतमिदं कृतं येन महात्मना ॥<br>
अत्यन्गिष्टोमजं पुण्यं द्विगुणं प्राप्नुयान्नरः ॥ २२-१६ ॥<br>
<br>
मासोपवाषट्कं यः करोति सुसमाहितः ॥<br>
ज्योतिष्टोस्य यज्ञस्य फलं सोऽष्टगुणं लभेत् ॥ २२-१७ ॥<br>
<br>
निराहारः सप्तकृत्वो नरो मासोपवासकान् ॥<br>
अश्वमेधस्य यज्ञस्य फलमष्टगुणं लभेत् ॥ २२-१८ ॥<br>
<br>
मासोपावासान्यः कुर्यादष्टकृत्वो मुनीश्वर ॥<br>
नरमेधाख्ययज्ञस्य फलं पञ्चगुणं लभेत् ॥ २२-१९ ॥<br>
<br>
यस्तु मासोपवासांश्च नवकृत्वः समाचरेत् ॥<br>
गोमेधमखजं पुण्यं लभते त्रिगुणं नरः ॥ २२-२० ॥<br>
<br>
दशकृत्वस्तु यः कुर्यात्पराकं मुनिसत्तम ॥<br>
स ब्रह्ममेधयज्ञस्य त्रिगुणं फलमश्नुते ॥ २२-२१ ॥<br>
<br>
एकादश पराकांश्च यः कुर्यात्संयतेन्द्रियः ॥<br>
स याति हरिसारुप्यं सर्वभोगसमन्वितम् ॥ २२-२२ ॥<br>
<br>
त्रयोदश पराकांश्च यः कुर्यात्प्रयतो नरः ॥<br>
स याति परमानन्दं यत्र गत्वा न शोचति ॥ २२-२३ ॥<br>
<br>
मासोपवासनिरता गङ्गास्नानपरायणाः ॥<br>
धममार्गप्रवक्तारो मुक्ता एव न सशंयः ॥ २२-२४ ॥<br>
<br>
अवीराभिर्यतिभिर्ब्रह्यचारिभिः ॥<br>
मासोपवासः कर्त्तव्यो वनस्थैश्च विशेषतः ॥ २२-२५ ॥<br>
<br>
नारी वा पुरुषो वापि व्रतमेतत्सुदुर्लभम् ।.<br>
कृत्वा मोक्षमवान्पोति योगिनामपि दुर्लभम् ॥ २२-२६ ॥<br>
<br>
गृहस्थो वानप्रस्थो वा व्रती वा भिक्षुरेव वा ॥<br>
मूर्खो वा पण्डितो वापि श्रुत्वैतन्मोक्षभाग्भवेत् ॥ २२-२७ ॥<br>
<br>
इदं पुण्यं व्रताख्यानं नारायण परायणः ॥<br>
श्रृणुयाद्वाचयेद्वापि सर्वपापैः प्रमुच्यते ॥ २२-२८ ॥<br>
<br>
इति श्रीबृहन्नारदीयपुराणे पूर्वभागे प्रथमपादे व्रताख्याने मासोपवासवर्णनं नाम द्वादशोऽध्यायः ॥<br>
<br>
