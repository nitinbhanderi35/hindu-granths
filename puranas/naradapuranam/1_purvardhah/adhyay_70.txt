<font size="4.9"><br>
सनत्कुमार उवाच ।।<br>
अथ वक्ष्ये महाविष्णोर्मन्त्रान्लोकेषु दुर्लभान् ।।<br>
यान्प्राप्य मानवास्तूर्णं प्राप्नुवंति निजेप्सितम् ।। ७०-१ ।।<br>
<br>
येषामुच्चारणेनत३ संघः प०ीयते ।।<br>
ब्रह्मादयोऽपि याञ्ज्ञात्वा समर्थाः स्युर्जगत्कृतौ ।। ७०-२ ।।<br>
तारहृत्पूर्वकं ङेंतं नारायणपदं भवेत् ।।<br>
अष्टाक्षरो मनुश्चास्य साध्यो नारायणो मुनिः ।। ७०-३ ।।<br>
<br>
छन्दः प्रोक्तं च गायत्री देवता विष्णुख्ययः ।।<br>
ॐ बीजं यं च तथा शक्तिर्विनियोगोऽखिलाप्तये ।। ७०-४ ।।<br>
<br>
क्रुद्धोल्काय हृदाख्यातं महोल्काय शिरः स्मृतम् ।।<br>
वीरोल्काय शिखा प्रोक्ता द्युल्काय कवचं मतम् ।। ७०-५ ।।<br>
<br>
महोल्कायेति चास्रं स्यादित्थं पंचांगकल्पना ।।<br>
पुनः षडंगमंत्रोत्थैः षड्वर्णैश्च समाचरेत् ।। ७०-६ ।।<br>
<br>
अवशिष्टौ न्यसेत्कुक्षिपृष्टयोर्मंत्रवर्णकौ ।।<br>
सुदर्शनस्य मंत्रेण कुर्याद्दिग्बन्धनं ततः ।। ७०-७ ।।<br>
<br>
तारो नमश्चतुर्थ्यंतं सुदर्शनपदं वदेत् ।।<br>
अस्त्रायफडिति प्रोक्तो मंत्रो द्वादशवर्णवान् ।। ७०-८ ।।<br>
<br>
दशावृत्तिमय न्यासं वक्ष्ये विभूतिपञ्चरम् ।।<br>
मूलार्णान्स्वतनौ न्यस्येदाधारे हृदये मुखे ।। ७०-९ ।।<br>
<br>
दोःपन्मूलेषु नासायां प्रथमावृत्तिरीरिता ।।<br>
गले नाभौ हृदि कुचपार्श्वपृष्टेषु तत्पराः ।। ७०-१० ।।<br>
<br>
मूर्द्धास्यनेत्रश्रवणघ्राणेषु च तृतीयकाः ।।<br>
दोःपादसंध्यंगुलिषु वेदावृत्त्या च विन्यसेत् ।। ७०-११ ।।<br>
<br>
धातुप्राणेषु हृदये विन्यसेत्तदनंतरम् ।।<br>
शिरोनेत्रा स्यहृत्कुक्षिसोरुजंघापदद्वये ।। ७०-१२ ।।<br>
<br>
एकैकशो न्यसेद्वर्णान्मंत्रस्य क्रमतः सुधीः ।।<br>
न्यसेद्धृदंसोरुपदेष्वर्णान्वेदमितान्मनोः ।। ७०-१३ ।।<br>
<br>
चक्रशं खगदांभोजपदेषु स्वस्वमुद्रया ।।<br>
शेषांश्च न्यासवर्योऽयं विभूतिपञ्जराभिधः ।। ७०-१४ ।।<br>
<br>
न्यसेन्मूलार्णमेकैकं सचंद्रं तारसम्पुटम् ।।<br>
अथवा वै नमोंतेन न्यसेदित्यपरे जगुः ।। ७०-१५ ।।<br>
<br>
तत्त्वन्यासं ततः कुर्याद्धिष्णुभावप्रसिद्धये ।।<br>
अष्टार्णोऽष्टप्रकृत्यात्मा गदितः पूर्वसूरिभिः ।। ७०-१६ ।।<br>
<br>
पृथिव्यादीनि भूतानि ततोऽहंकारमेव च ।।<br>
महांश्च प्रकृतिश्चैवेत्यष्टौ प्रकृतयो मताः ।। ७०-१७ ।।<br>
<br>
पादे लिंगे हृदि मुखे मूर्ध्नि वक्षसि हृत्स्थले ।।<br>
सर्वांगे व्यापकं कुर्यादेकेन साधकोत्तमः ।। ७०-१८ ।।<br>
<br>
मंत्रार्णहृत्परायाद्यमात्मने हृदयांतिमम् ।।<br>
तत्तन्नाम समुच्चार्य्य न्यसेत्तत्तत्स्थले बुधः ।। ७०-१९ ।।<br>
<br>
अयं तत्त्वाभिधो न्यासः सर्वन्यासोत्तमोत्तमः ।।<br>
मूर्तीर्न्यसेद्द्वादश वै द्वादशादित्यसंयुताः ।। ७०-२० ।।<br>
<br>
द्वादशाक्षरवर्णाद्या द्वादशादित्यसंयुताः ।।<br>
अष्टार्णोऽयं मनुश्चाष्टप्रकृत्यात्मा समीरितः ।। ७०-२१ ।।<br>
<br>
तासामात्मचतुष्कस्य योगादर्काक्षरो भवेत् ।।<br>
ललाटकुक्षिहृत्कंठदक्षपार्श्वांसकेषु च ।। ७०-२२ ।।<br>
<br>
गले च वामपार्श्वांसगलपृष्टेष्वनंतरम् ।।<br>
ककुद्यपि न्यसेन्मंत्री मूर्तीर्द्वादश वै क्रमात् ।। ७०-२३ ।।<br>
<br>
धात्रा तु केशवं न्यस्यार्यम्ण नारायणं पुनः ।।<br>
मित्रेण माधवं न्यस्य गोविंदं वरुणेन च ।। ७०-२४ ।।<br>
<br>
विष्णुं चैवांशुना युक्तं भगेन मधुसूदनम् ।।<br>
न्यसेद्विवस्वता युक्तं त्रिविक्रममतः परम् ।। ७०-२५ ।।<br>
<br>
वामनं च तथाद्रण पूष्णा श्रीधरमेव च ।।<br>
हृषीकेशं न्यसेत्पश्चात्पर्जन्येन समन्वितम् ।। ७०-२६ ।।<br>
<br>
त्वष्ट्रा युतं पद्मनाभं दामोदरं च विष्णुना ।।<br>
द्वादसार्णं ततो मंत्रं समस्ते शिरसि न्यसेत् ।। ७०-२७ ।।<br>
<br>
व्यापकं विन्यसेत्पश्चात्किरीटमनुना सुधीः ।।<br>
ध्रुवःकिरीटकेयूरहारांते मकरेतिच ।। ७०-२८ ।।<br>
<br>
कुंडलांते चक्रशंखगदांतेंऽभोजहस्ततः ।।<br>
पीतांबरांते श्रीवत्सां कितवक्षः स्थलेति च ।। ७०-२९ ।।<br>
<br>
श्रीभूमिसहितस्वात्मज्योतिर्द्वयमतः परम् ।।<br>
वदेद्दीप्तिकरायांति सहस्रादित्यतेजसे ।। ७०-३० ।।<br>
<br>
नमोंतो बाणषङ्वर्णैः किरीटमनुरीरितः ।।<br>
एवं न्यासविधिं कृत्वा ध्यायेन्नारायणं विभुम् ।। ७०-३१ ।।<br>
<br>
उद्यत्कोट्यर्कसदृशं शंखं चक्रं गदांबुजम् ।।<br>
दधतं च करैर्भूमिश्रीभ्यां पार्श्वद्वयांचितम् ।। ७०-३२ ।।<br>
<br>
श्रीवत्सवक्षसं भ्राजत्कौस्तुभामुक्तकन्धरम् ।।<br>
हारकेयूरवलयांगदं पीतांबरं स्मरेत् ।। ७०-३३ ।।<br>
<br>
वर्‌णलक्षं जपेन्मंत्रं विधिवन्नियतेंद्रियः ।।<br>
प्रथमेन तु लक्षेण स्वात्मशुद्धिर्भवेद् ध्रुवम् ।। ७०-३४ ।।<br>
<br>
लक्षद्वयजपेनाथ मंत्रशुद्धिमवाप्नुयात् ।।<br>
लक्षत्रयेण जप्तेन स्वर्लोकमधिगच्छति ।। ७०-३५ ।।<br>
<br>
विष्णोः समीपमाप्नोति वेदलक्षजपान्नरः ।।<br>
तथा च निर्मलं ज्ञानं पंचलक्षजपाद्भवेत् ।। ७०-३६ ।।<br>
<br>
लक्षषष्टेन चाप्नोति मंत्री विष्णौ स्थिरा मतिम् ।।<br>
सप्तलक्षजपान्मंत्री विष्णोः सारूप्यमाप्नुयात् ।। ७०-३७ ।।<br>
<br>
अष्टलक्षं जपेन्मंत्री निर्वाणमधिगच्छति ।।<br>
एवं जप्त्वा ततः प्राज्ञो दशांशं सरसीरुहैः ।। ७०-३८ ।।<br>
<br>
मधुराक्तैः प्रजुहुयात्संस्कृते हव्यवाहने ।।<br>
मंडूकात्परतत्वांतं पीठे संपूज्य यत्नतः ।। ७०-३९ ।।<br>
<br>
विमलोत्कर्षिणी ज्ञाना क्रिया योगा ततः परा ।।<br>
प्रह्वी सत्या तथेशाननुग्रहा नवमी मता ।। ७०-४० ।।<br>
<br>
तारो नमनो भगवते विष्णवे सर्वभू ततः ।।<br>
तात्मने वासुदेवाय सर्वात्मेति पदं वदेत् ।। ७०-४१ ।।<br>
<br>
संयोगयोगपद्मांते पीठाय हृदयांतिमः ।।<br>
षड्विंशदक्षरः पीठमंत्रोऽनेनासनं दिशेत् ।। ७०-४२ ।।<br>
<br>
मूर्तिं संकल्प्य मूलेन तस्यामावाह्य पूजयेत् ।।<br>
आदौ चांगानि संपूज्य मंत्राणां केशरेषु च ।। ७०-४३ ।।<br>
<br>
प्रागादिदिग्दले वासुदेवं संकर्षणं तथा ।।<br>
प्रद्युम्नमनिरुद्धं च शक्तीः कोणेष्वथार्चयेत् ।। ७०-४४ ।।<br>
<br>
शांतिं श्रियं सरस्वत्या रतिं संपूजयेत्क्रमात् ।।<br>
हेमपीततमालेंद्रनीलाभाः पीतवाससः ।। ७०-४५ ।।<br>
<br>
चतुर्भुजाः शंखचक्रगदांभघोजधरा इमे ।।<br>
सितकांचनगोदुग्धदूर्वावर्णाश्च शक्तयः ।। ७०-४६ ।।<br>
<br>
दलाग्रेषु चक्रशंखगदापंकजकौस्तुभान् ।।<br>
पूजयेन्मुसलं खङ्गं वनमालां यथाक्रमात् ।। ७०-४७ ।।<br>
<br>
रक्ताजपीतकनकश्यामकृष्णासितार्जुनान् ।।<br>
कुंकुमाभं समभ्यर्च्येद्वहिरग्रे खगेश्वरम् ।। ७०-४८ ।।<br>
<br>
पार्श्वयोः पूजयेत्पश्चांखपद्मनिधी क्रमात् ।।<br>
मुक्तामाणिक्यसंकाशौ पश्चिमे ध्वजमपर्चयेत् ।। ७०-४९ ।।<br>
<br>
रक्तं विघ्नं तथाग्नेये श्याममार्यं च राक्षसे ।।<br>
दुर्गां श्यामां वायुकोणे सेनान्यं पीतमैश्वरे ।। ७०-५० ।।<br>
<br>
लोकेशा नायुधैर्युक्तान्बहिः संपूजयेत्सुधीः ।।<br>
एवमावरणैर्युक्तं योऽर्चजयेद्विष्णुमव्ययम् ।। ७०-५१ ।।<br>
<br>
भुक्त्वेहसकलान्भोगानंते विष्णुपदं व्रजेत् ।।<br>
क्षेत्रधान्यसुवर्णानां प्राप्तये धारणीं स्मरेत् ।। ७०-५२ ।।<br>
<br>
देवीं दूर्वादलश्यामां दधानां शालिमंजरीम् ।।<br>
चिंतयेद्भारतीं देवीं वीणापुस्तकधारिणीम् ।। ७०-५३ ।।<br>
<br>
दक्षिणे देवदेवस्य पूर्णचंद्रनिभाननाम् ।।<br>
क्षीराब्धिफेनपुंजाभे वसानां श्वेतवाससी ।। ७०-५४ ।।<br>
<br>
भारत्या सहितं यो वै ध्यायेद्द्वेवं परात्परम् ।।<br>
वेदवेदार्थतत्त्वज्ञो जायते सर्ववित्तमः ।। ७०-५५ ।।<br>
<br>
नारसिंहमिवात्मानं देवं ध्यात्वातिभैरवम् ।।<br>
शश्त्रं संमंत्र्य मंत्रेण शब्रून्हत्वा निवर्तते ।। ७०-५६ ।।<br>
<br>
नारसिंहेन बीजेन मंत्रं संयोज्य साधकः ।।<br>
शतमष्टोत्तरं जपत्वा वामहस्ताभिमंत्रिताः ।। ७०-५७ ।।<br>
<br>
पुनः पुनरपः सिंचेत्सर्पदष्टोऽपि जीवति ।।<br>
गारुडेन च संयोज्य पंचार्णेन जपेत्तदा ।। ७०-५८ ।।<br>
<br>
निर्विषीकरणे ध्यायेद्विष्णुं गरुडवाहनम् ।।<br>
अशोकफलके तार्क्ष्यमालिख्याशोकसंहतौ ।। ७०-५९ ।।<br>
<br>
अशोकपुष्पैः संपूज्य भगवंतं तदग्रतः ।।<br>
जुहुयात्तानि पुष्पाणि त्रिसंध्यं सप्तपत्रकम् ।। ७०-६० ।।<br>
<br>
प्रत्यक्षो जायते पक्षी वरमिष्टं प्रयच्छति ।।<br>
गाणपत्येन संयोज्य जपेल्लक्षं पयोव्रतः ।। ७०-६१ ।।<br>
<br>
महागणपतिं देवं प्रत्यक्षमिह पश्यति ।।<br>
वाणिबीजेन संयुक्तं षण्मासं योजयेन्नरः ।। ७०-६२ ।।<br>
<br>
महाकविवरो भूत्वा मोहयेत्सकलं जगत् ।।<br>
हुत्वा गुङ्चीशकलान्यर्द्धागुलमितानि च ।। ७०-६३ ।।<br>
<br>
दधिमध्वाज्ययुक्तानि मृत्युं जयति साधकः ।।<br>
शनैश्वर दिने सम्यक् स्पृष्ट्वा श्वत्थं च पाणिना ।। ७०-६४ ।।<br>
<br>
जप्त्वा चाष्टशतं युद्धे ह्यपमृत्युं जयत्यसौ ।।<br>
पञ्चविंशतिधा जप्त्वा नित्यं प्रातः पिबेज्जलम् ।। ७०-६५ ।।<br>
<br>
सर्वपापविनिर्मुक्तो ज्ञानवान् रोगवर्जितः ।।<br>
कुंभं संस्थाप्य विधिवदापूर्य शुद्धवारिणा ।। ७०-६६ ।।<br>
<br>
जप्त्वायुतं ततस्तेनाभिषेकः सर्वरोगनुत् ।।<br>
चंद्रसूर्योपरागे तु ह्युपोष्याष्टसहस्रकम् ।। ७०-६७ ।।<br>
<br>
स्पृष्ट्वा ब्राह्मीधृतं जप्त्वा पिबेत्साधकसत्तमः ।।<br>
मेधां कवित्वं वाक्सिद्धिं लभते नात्र संशयः ।। ७०-६८ ।।<br>
<br>
जुहुयादयुतं विल्वैर्महाधनपतिर्भवेत् ।।<br>
नारायणस्य मन्त्रोऽयं सर्वमंत्रोत्तमोत्तमः ।। ७०-६९ ।।<br>
<br>
आलयः सर्वसिद्धीनां कथितस्तव नारद ।।<br>
नारायणाय शब्दांते विद्महे पदमीरयेत् ।। ७०-७० ।।<br>
<br>
वासुदेवपदं ङेंतं धीमहीति ततो वदेत् ।।<br>
तन्नो विष्णुः प्रचोवर्णान्संवदेञ्चोदयादिति ।। ७०-७१ ।।<br>
<br>
एषोक्ता विष्णुगायत्री सर्वपापप्रणाशिनी ।।<br>
तारो हृद्भगवान् ङेंतो वासुदेवाय कीर्तितः ।। ७०-७२ ।।<br>
<br>
द्वादशार्णो महामन्त्रो भुक्तिमुक्तिप्रदायकः ।।<br>
स्त्रीशूद्राणां वितारोऽयं सतारस्तु द्विजन्मनाम् ।। ७०-७३ ।।<br>
<br>
प्रजापतिर्मुनिश्चास्य गायत्री छन्द ईरितः ।।<br>
देवता वासुदेवस्तु बीजं शक्तिर्ध्रुवश्च हृत् ।। ७०-७४ ।।<br>
<br>
चन्द्राक्षिवेदपञ्चर्णैः समस्तेनांगकल्पनम् ।।<br>
मूर्ध्नि भाले दृशोरास्ये गले दोर्हृदये पुनः ।। ७०-७५ ।।<br>
<br>
कुक्षौ नाभौ ध्वजे जानुद्वये पादद्वये तथा ।।<br>
न्यासेत्क्रमान् मन्त्रवर्णान्सृष्टिन्यासोऽयमीरितः ।। ७०-७६ ।।<br>
<br>
हृदादिमस्तकांतं तु स्थितिन्यासं प्रचक्षते ।।<br>
पादादारभ्य मूर्द्धानं न्यासं संहारकं विदुः ।। ७०-७७ ।।<br>
<br>
तत्त्वन्यासं ततः कुर्यात्सर्वतंत्रेषु गोपितम् ।।<br>
बीवं प्राणं तथा चित्तं हृत्पद्मं सूर्यमण्डलम् ।। ७०-७८ ।।<br>
<br>
चन्द्राग्निमण्डले चैव वासुदेवं ततः परम् ।।<br>
संकर्षणं च प्रद्युम्नमनिरुद्धं ततः परम् ।। ७०-७९ ।।<br>
<br>
नारायणं चक्रमतस्तत्त्वानि द्वादशैव तु ।।<br>
मूलार्णहृत्परायाद्यमात्मने हृदयांतिमम् ।। ७०-८० ।।<br>
<br>
तत्त्वे नाम समुञ्चर्य्य न्यसेन्मूर्द्धादिषु क्रमात् ।।<br>
पूर्वोक्तं ध्यानमत्रापि भानुलक्षजपो मनोः ।। ७०-८१ ।।<br>
<br>
तदृशांशं तिलैराज्यलोलितैर्हवनं चरेत् ।।<br>
पीठे पूर्वोदिते मन्त्री मूर्ति संकल्प्य मूलतः ।। ७०-८२ ।।<br>
<br>
तस्यामावाह्य देवेशं वासुदेवं प्रपूजयेत् ।।<br>
अङ्गानि पूर्वमभ्यर्च्य वासुदेवादिकास्ततः ।। ७०-८३ ।।<br>
<br>
शांत्यादिशक्तयः पूज्याः प्राग्वद्दिक्षु विदिक्षु च ।।<br>
तृतीयावरणे पूज्याः प्रोक्ता द्वादश मूर्तयः ।। ७०-८४ ।।<br>
<br>
इंद्राद्यानायुधैर्युक्तान् पूजयेद्धरणीगृहे ।।<br>
एवमावरणैरिष्ट्वा पञ्चभिर्विष्णुमव्ययम् ।। ७०-८५ ।।<br>
<br>
प्राप्नुयात्सकलानर्थानन्ते विष्णुपदे व्रजेत् ।।<br>
पुरुषोत्तमसंज्ञस्य विष्णोर्भेदचतुष्टयम् ।। ७०-८६ ।।<br>
<br>
त्रैलोक्यमोहनस्तेषां प्रथमः परिकीर्तितः ।।<br>
श्रीकरश्च हृषीकेशः कृषअणश्चात्र चतुर्थकः ।। ७०-८७ ।।<br>
<br>
तारः कामो रमा पश्चान् ङेंतः स्यात्पुरुषोत्तमः ।।<br>
वर्मास्त्राण्यग्निप्रियांतो मन्त्रो वह्नीन्दुवर्णवान् ।। ७०-८८ ।।<br>
<br>
ब्रह्मा मुनिः स्याद्गायत्री छन्दः प्रोक्तोऽथ देवता ।।<br>
पुरुषोत्तमसंज्ञोऽत्र बीजशक्तीस्मरंदिरे ।। ७०-८९ ।।<br>
<br>
भूचंद्रैकरसाक्ष्यक्षिमंत्रवर्णोर्विभागतः ।।<br>
कृत्वांगानि ततो ध्यायेद्विधिवत्पुरुषोत्तमम् ।। ७०-९० ।।<br>
<br>
समुद्यदादित्यनिभं शंखचक्रगदांबुजैः ।।<br>
लसत्करं पीतवस्रं स्मरेच्छ्रीपुरुषोत्तमम् ।। ७०-९१ ।।<br>
<br>
महारत्नौघखचितस्फुरत्तोरणमंडपे ।।<br>
मौक्तिकौघशमदमविराजितवितानके ।। ७०-९२ ।।<br>
<br>
नृत्यद्देवांगनावृंदक्वणात्किंकिणिनूपुरे ।।<br>
लसन्माणिक्यवेद्यां तु दीत्पार्कायुततेजसि ।। ७०-९३ ।।<br>
<br>
वृंदारकव्रातकिरीटाग्ररत्नाभिचर्चिते ।।<br>
नवलक्षं जपेन्मंत्रं जुहुयात्तद्दशांशतः ।। ७०-९४ ।।<br>
<br>
उत्फुल्लैः कमलैः पीठे पूर्वोक्ते वैष्णवेऽर्चयेत् ।।<br>
एवमाराध्य देवेशं प्राप्नोति महतीं श्रियम् ।। ७०-९५ ।।<br>
<br>
पुत्रान्पौत्रान्यशः कांतिं भुक्तिं मुक्तिं च विंदति ।।<br>
उत्तिष्टेति पदं पश्चाच्छ्रीकराग्निप्रियांतिमः ।। ७०-९६ ।।<br>
<br>
अष्टार्णोऽस्य मुनिर्व्यासः पंक्तिश्छंद उदाहृतम् ।।<br>
श्रीकाराख्यो हरिः प्रोक्तो देवता सकलेष्टदः ।। ७०-९७ ।।<br>
<br>
भीषयद्वितयं हृत्स्यात् त्रासयद्वितयं शिरः ।।<br>
शिखा प्रमर्द्दयद्वंद्वं वर्म प्रध्वंसयद्वयम् ।। ७०-९८ ।।<br>
<br>
अस्रं रक्षद्वयं सर्वे हुमंताः समुदीरिताः ।।<br>
मस्तके नेत्रयोः कंठहृदये नाभिदेशके ।। ७०-९९ ।।<br>
<br>
ऊरूजंघांयुग्मेषु मंत्रवर्णान्क्रमान्न्यतसेत् ।।<br>
ततः पुरुषसूक्तोक्तमंत्रैर्न्यासं समाचरेत् ।। ७०-१०० ।।<br>
<br>
मुखे न्यसेद्ब्राह्मणोऽस्य मुखमासीदिमं मनुम् ।।<br>
बाहुयुग्मे तथा बाहूंराजन्य इति विन्यसेत् ।। ७०-१०१ ।।<br>
<br>
ऊरू तदस्य यद्वैश्य इममूरुद्वये न्यसेत् ।।<br>
न्यसेत्पादद्वये मंत्री पद्भ्यां शूद्रो अजायत ।। ७०-१०२ ।।<br>
<br>
चक्रं शंखं गदां पद्मं कराग्रेष्वथ विन्यसेत् ।।<br>
एवं न्यासविधिं कृत्वा ध्यायेत्पूर्वोक्तमण्डपे ।। ७०-१०३ ।।<br>
<br>
अरुणाब्जासनस्थस्य तार्क्ष्यस्योपरि संस्थितम् ।।<br>
पूर्वोक्तरूपिणं देवं श्रीकरं लोकमोहनम् ।। ७०-१०४ ।।<br>
<br>
ध्यात्वैवं पूजयेदष्टलक्षं मंत्री दशांशतः ।।<br>
रक्तांबुजैः समिद्भिश्च विल्वक्षीरिद्रुमोद्भवैः ।। ७०-१०५ ।।<br>
<br>
पयोऽन्नैः सर्पिषा हुत्वा प्रत्येकं सुसमाहितः ।।<br>
अश्वत्थोदुंबरप्लक्षवटाः क्षीरिद्रुमाः स्मृता ।। ७०-१०६ ।।<br>
<br>
पूजयेद्वैष्णवे पीठे मूर्तिं संकल्प्य मूलतः ।।<br>
अंगावरणदिक्पालहेतिभिः सहितं विभुम् ।। ७०-१०७ ।।<br>
<br>
इत्थं सिद्धे मनौ मत्री प्रयोगान्पूर्ववञ्चरेत् ।।<br>
तारो हृद्भगवान् ङेंतो वराहेति ततः परम् ।। ७०-१०८ ।।<br>
<br>
रूपाय भूर्भुवः स्वः स्याल्लोहितकामिका च ये ।।<br>
भूपतित्वं च मे देहि ददापय शुचिप्रिया ।। ७०-१०९ ।।<br>
<br>
रामाग्निवर्णो मंत्रोऽयं भार्गवोऽस्य मुनिर्मतः ।।<br>
छन्दोऽनुष्टुब्देवतादिवराहः समुदीरितः ।। ७०-११० ।।<br>
<br>
एकदंष्ट्राय हृदयं व्योमोल्कायग शिरः स्मृतम् ।।<br>
शिखा तेजोऽधिपतये विश्वरूपाय वर्म च ।। ७०-१११ ।।<br>
<br>
महादंष्ट्राय चास्त्रं स्यात्पञ्चांगमिति कल्पयेत् ।।<br>
अथवा गिरिषट्सप्तबाणैर्वसुभिरक्षरैः ।। ७०-११२ ।।<br>
<br>
विभक्तैर्मंत्रवर्यस्य पञ्चागांनि प्रकल्पयेत् ।।<br>
ततौ ध्यायेदनेकार्कनिभमादिवराहकम् ।। ७०-११३ ।।<br>
<br>
आं ह्रीं स्वर्णनिभं जान्वोरधो नाभेः सितप्रभम् ।।<br>
इष्टाभीतिगदाशंखचक्रशक्त्यसिखेटकान् ।। ७०-११४ ।।<br>
<br>
दधतं च करैर्दंष्ट्राग्रलसद्धरणिं स्मरेत् ।।<br>
एवं ध्यात्वा जपेल्लक्षं दशांशं सरसीरुहैः ।। ७०-११५ ।।<br>
<br>
मध्वक्तैर्जुहयात्पीठे पूर्वोक्ते वैष्णवे यजेत् ।।<br>
मूलेन मूर्तिं सङ्कल्प्य तस्यां सम्पूजयेद्विभुम् ।। ७०-११६ ।।<br>
<br>
अङ्गावरणदिक्पालहेतियंत्रप्रसिद्धये ।।<br>
जपादेवावर्नि दद्याद्धनं धान्यं महीं श्रियम् ।। ७०-११७ ।।<br>
<br>
सिंहार्के सितपक्षस्याष्टम्यां गव्येषु पञ्चसु ।।<br>
शिलां शुद्धां विनिक्षिप्य स्पृष्ट्वा तामयुतं जपेत् ।। ७०-११८ ।।<br>
<br>
उदङ्मुखस्वतो मंत्री तां शिलां लिखनेद्भुवि ।।<br>
भूतप्रेताहिचौरादिकृतां बाधां निवारयेत् ।। ७०-११९ ।।<br>
<br>
प्रातर्भृगुदिने साध्यभूतलान्मृदमाहरेत् ।।<br>
मंत्रितां मूलमंत्रेण विभजेत्तां त्रिधा पुनः ।। ७०-१२० ।।<br>
<br>
चुल्ल्यामेकं समालिप्याप्यपरं पाकभाजने ।।<br>
गोदुग्धे परमालोड्य शोधितांस्तंदुलान् क्षिपेत् ।। ७०-१२१ ।।<br>
<br>
सम्यक् शुद्धे शुचिः केशे जपन्मंत्रं पचेञ्चरुम् ।।<br>
अवतार्य चरुं पश्चाद्वह्नौ देयं यथाविधि ।। ७०-१२२ ।।<br>
<br>
सम्पूज्य धूपदीपाद्यैः पश्चादाज्यप्लुतं चरुम् ।।<br>
जुहुयात्संस्कृते वह्नौ अष्टोत्तरशतं सुधीः ।। ७०-१२३ ।।<br>
<br>
एवं प्रजुहुयान्मंत्री कविवारेषु सप्तसु ।।<br>
विरोधो नश्यति क्षेत्रे शत्रुचौराद्युपद्रवाः ।। ७०-१२४ ।।<br>
<br>
भानूदयेप्यारवारे साध्यक्षेत्रान्मृदं पुनः ।।<br>
आदाय पूर्वविधिना हविरापाद्य पूर्ववत् ।। ७०-१२५ ।।<br>
<br>
जुहुयादेधिते वह्नौ पूर्वसंख्याकमादरात् ।।<br>
एवं स सप्तारवारेषु जुहुयात्क्षेत्रसिद्धये ।। ७०-१२६ ।।<br>
<br>
जुहुयाल्लक्षसंख्याकं गव्यै श्चैव सपायसैः ।।<br>
अभीष्टभूम्याधिपत्यं लभते नात्र संशयः ।। ७०-१२७ ।।<br>
<br>
उद्यद्दोः परिधं दिव्यं सितदंष्ट्राग्रभूधरम् ।।<br>
स्वर्णाभं पार्थिवे पीते मंडले सुसमाहितः ।। ७०-१२८ ।।<br>
<br>
ध्यात्वाप्नोति महीं रम्यां वराहस्य प्रसादतः ।।<br>
वारुणे मण्डले ध्यायेद्वाराहं हिमसन्निभघम् ।। ७०-१२९ ।।<br>
<br>
महोपद्रवशांतिः स्यात्साधकस्य न संशयः ।।<br>
वश्यार्थं च सदा ध्यायेद्वह्र्याभं वह्निमण्डे ।। ७०-१३० ।।<br>
<br>
ध्यायेदेवं रिपूञ्चाटे कृष्णाभं वायुमण्डले ।।<br>
ह्यमण्डलगतं स्वच्छं वाराहं सर्वसिद्धिदम् ।। ७०-१३१ ।।<br>
<br>
शत्रुभूतग्रहक्ष्वेडामयपीडादिशांतये ।।<br>
भग्वर्धीशयुतं व्योमबिंदुभूषितमस्तकम् ।। ७०-१३२ ।।<br>
<br>
एकाक्षरो वराहस्य मन्त्रः कल्पद्रुमोऽपरः ।।<br>
पूजाद्यार्ध्यादिकं सर्वमस्यां पूर्वोक्तवञ्चरेत् ।। ७०-१३३ ।।<br>
<br>
सवामकर्णानिद्रास्याद्वराहाय हृदंतिमः ।।<br>
ताराद्यो वसुवर्णोऽयं सर्वैश्वर्यप्रदायकः ।। ७०-१३४ ।।<br>
<br>
ब्रह्मा मुनिः स्याद्गायत्री छन्दो वाराहसंज्ञकः ।।<br>
देवश्चंद्रेंद्वब्धिनेत्रैः सवेणांगक्रिया मता ।। ७०-१३५ ।।<br>
<br>
ध्यानपूजाप्रयोगादि प्राग्वदस्यापि कल्पयेत् ।।<br>
प्रणवादौ च ङेन्तं च भगवतीति पदं ततः ।।<br>
धरणिद्वितयं पश्चाद्धरेर्द्वयमुदीरयेत् ।। ७०-१३६ ।।<br>
<br>
एकोनविंशत्यर्णाढ्यो मन्त्रो वह्निप्रियांतिमः ।।<br>
वराहोऽस्य मुनिश्छन्दो गायत्री निवृदादिका ।। ७०-१३७ ।।<br>
<br>
देवता धरणी बीजं तारःशक्तिर्वसुप्रिया ।।<br>
रामवेदाग्निबाणाक्षिनेत्रार्णैरंगरकल्पनम् ।। ७०-१३८ ।।<br>
<br>
श्यामां चित्रविभूषाढ्यां पद्मस्थां तुंगसुस्तनीम् ।।<br>
नीलांबुजद्वयं शालिमंजरीं च शुक्रं करैः ।। ७०-१३९ ।।<br>
<br>
दधतीं चित्रवसनां धरां भगवतीं स्मरेत् ।।<br>
एवं ध्यात्वा जपेल्लक्षं दशांशं पायसेन तु ।। ७०-१४० ।।<br>
<br>
साज्येन जुहुयान्मन्त्री विष्णोः पीठे समर्चयेत् ।।<br>
मूर्तिं संकल्प्य मूलेन तस्यां वसुमतीं यजेत् ।। ७०-१४१ ।।<br>
<br>
अङ्गानि पूर्वमाराध्य भूवह्निजलमारुतान् ।।<br>
दिक्पात्रेषु च सम्पूज्य कोणपत्रेषु तत्कलाः ।। ७०-१४२ ।।<br>
<br>
निवृत्तिश्च प्रतिष्टा च विद्यानां तैश्च तत्कलाः ।।<br>
इंद्राद्यानपि वञ्चादीन्पूजयेत्तदनंतरम् ।। ७०-१४३ ।।<br>
<br>
एवं सिद्धे मनौ मंत्री साधयेदिष्टमात्मनः ।।<br>
धरणी प्रभजन्नेवं पशुरत्नांबरादिभिः ।। ७०-१४४ ।।<br>
<br>
धरम्या वल्लभः स स्यात्सुखी जीवेच्छतं समा ।।<br>
त्रैलोक्यमोहनो मंत्रो जगन्नाथस्य कीर्त्यते ।। ७०-१४५ ।।<br>
<br>
तारः कामो रमा बीजं हृदंते पुरुषोत्तमः ।।<br>
श्रीकंठः प्रतिरूपांते लक्ष्मीति च निवासि च ।। ७०-१४६ ।।<br>
<br>
सकलांते जगत्पश्चात्क्षोभणेति पदं वदेत् ।।<br>
सर्वस्त्रीहृदयांते तु विदारणपदं वदेत् ।। ७०-१४७ ।।<br>
<br>
ततस्त्रिभुवनांतं तु मदोन्मादकरेति च ।।<br>
सुरासुरांते मनुजसुंदरीजनवर्णतः ।। ७०-१४८ ।।<br>
<br>
मनांसि तापयद्वंद्वं दीपयद्वितयं ततः ।।<br>
शोषयद्वितयं पश्चान्मारयद्वितयं ततः ।। ७०-१४९ ।।<br>
<br>
स्तंभयद्वितयं भूयो मोहयद्वितय ततः ।।<br>
द्रावयद्वितयं तावदाकर्षययुगं ततः ।। ७०-१५० ।।<br>
<br>
समस्तपरमो येन सुभगेन च संयुतम् ।।<br>
सर्वसौभाग्यशब्दांते करसर्वपदं वदेत् ।। ७0-१५१ ।।<br>
<br>
कामप्रदादमुन्ब्रह्मासेंदुर्हनुयुगं ततः ।।<br>
चक्रेण गदया पश्चात्खङ्गेन तदनंतरम् ।। ७0-१५२ ।।<br>
<br>
सर्वबाणैर्भेदियुगं पाशेनांते कटद्वयम् ।।<br>
अंकुशेनेति संप्रोच्य ताडयद्वितयं पुनः ।। ७0-१५३ ।।<br>
<br>
कुरुशब्दद्वयमथो किं तिष्टसि पदं वदेत् ।।<br>
तावद्यावत्पदस्यांते समाहितमनंतरम् ।।<br>
ततो मे सिद्धिराभास्य भवमन्ते च वर्म फट् ।। ७0-१५४ ।।<br>
<br>
हृदंतोऽयं महामंत्रो द्विशतार्णः समीरितः ।।<br>
जैमिनिर्मुनिरस्योक्तश्छंदश्चामितमीरितम् ।। ७0-१५५ ।।<br>
<br>
देवता जगतां मोहे जगन्नाथः प्रकीर्तितः ।।<br>
कामो बीजं रमा शक्तिर्विनियोगो।़खिलाप्तये ।। ७0-१५६ ।।<br>
<br>
पुरुषोत्तमत्रिभुवनोन्मादकांतेऽग्निवर्म च ।।<br>
हृदयं कीर्तितं पश्चाज्जगत्क्षोभणशब्दतः ।। ७0-१५७ ।।<br>
<br>
लक्ष्मीदयितवर्मान्तः शिरः प्रोक्तं शिखा पुनः ।।<br>
मन्मथो तमशब्दांते मंगजे पदमीरयेत् ।। ७0-१५८ ।।<br>
<br>
कामदायेति हुं प्रोच्य न्यसेद्वम ततः परम् ।।<br>
परमांते भृगुकर्णाभ्यां च सर्वपदं ततः ।। ७0-१५९ ।।<br>
<br>
सौभाग्यकरवर्मांते कवचं पारिकीर्तितम् ।।<br>
सुरासुरांते मनुजसुंदरीति पदं वदेत् ।। ७0-१६0 ।।<br>
<br>
हृदयांते विदा पश्चाद्रणसर्वपदं वदेत् ।।<br>
ततः प्रहरणधरसर्वकामुकतत्पदम् ।। ७0-१६१ ।।<br>
<br>
हनयुग्मं च हृदयं बंधनानि ततो वदेत् ।।<br>
आकर्षयद्वयं पश्चान्महाबलपदं ततः ।। ७0-१६२ ।।<br>
<br>
वर्म चास्त्रं समाख्यातं नेत्रं स्यात्तदनंतरम् ।।<br>
वदेत्रिभुवनं पश्चाच्चर सर्वजनेति च ।। ७0-१६३ ।।<br>
<br>
मनांसि हरयुग्मांते दारयद्वितयं च मे ।।<br>
वशमानय वर्मांते नेत्रमंत्रः समीरितः ।। ७0-१६४ ।।<br>
<br>
षडंगमंत्रास्ताराद्याः फट्नमोंताः प्रकीर्तिताः ।।<br>
तारस्त्रैलोक्यशब्दांते मोहनेति पदं वदेत् ।। ७0-१६५ ।।<br>
<br>
हृषीकेशेति संप्रोच्याप्रतिरूपादिशब्दतः ।।<br>
मम्नथानंतरं सर्वस्त्रीणां हृदयमीरयेत् ।। ७0-१६६ ।।<br>
<br>
आकर्षणपदा गच्छदागच्छहृदयांतिमः ।।<br>
अनेन व्यापकं कृत्वा जगन्नाथं स्मरेत् सुधीः ।। ७0-१६७ ।।<br>
<br>
क्षीराब्धेस्तु तटे रम्यं सुरद्रुमलतांचितम् ।।<br>
उद्यदर्काभुजालाभं स्वधाम्नोज्वालदिङ्मुखम् ।। ७0-१६८ ।।<br>
<br>
प्रसूनावलिसौरभ्यमाद्यन्मधुकरारवम् ।।<br>
दिव्यवातोञ्चलत्कंजपरागोद्धूलितांबरम् ।। ७0-१६९ ।।<br>
<br>
स्वर्वधूगीतमाधुर्याभिराम चिंतयेद्वनम् ।।<br>
तदंतर्मणिसम्पत्तिस्फुरत्तोरणमण्डपे ।। ७0-१७0 ।।<br>
<br>
विलसन्मौक्तिकोद्दामदामराजद्वितानके ।।<br>
मणिवेद्यादि वियत्किरीटाग्रसमर्चिते ।। ७0-१७१ ।।<br>
<br>
दिव्यसिंहासने विप्र समासीनं स्मरेद्विभुम् ।।<br>
शंखपाशेषु चापानि मुसलं नंदकं गदाम् ।। ७0-१७२ ।।<br>
<br>
अंकुशं दधतं दोर्भिः श्लिष्टे कमलयोरसि ।।<br>
पश्यत्यंकस्थयांभोजश्रिया रागोल्लसदृशा ।। ७0-१७३ ।।<br>
<br>
ध्यात्वैवं प्रजपेल्लक्षचतुष्कं तद्दशांशतः ।।<br>
कुंडेऽर्द्धचंद्रे पद्मैर्वा जातीपुष्पैश्च होमयेत् ।। ७0-१७४ ।।<br>
<br>
यागभूमिं तथात्मानं यागोपकरणं तथा ।।<br>
पूजयिष्यन् जगन्नाथं गायत्र्या प्रोक्षयेद्वुधः ।। ७0-१७५ ।।<br>
<br>
त्रैलोक्यमोहनायांते विद्महे पदमीरयेत् ।।<br>
स्मराय धीमहीत्युक्त्वा तन्नो विष्णुः प्रचोदयात् ।। ७0-१७६ ।।<br>
<br>
गायत्र्येषा समाख्याता सर्वशुद्धिकरी परा ।।<br>
कल्पयेदासनं पीठे पूर्वोक्ते वैष्णवे सुधीः ।। ७0-१७७ ।।<br>
<br>
पक्षिराजाय ठद्वंद्वं पीठमंत्रोऽयमीरितः ।।<br>
मूर्तिं संकल्पमूलेन तस्यामावाहयेदतः ।। ७0-१७८ ।।<br>
<br>
व्यापकन्यासमंत्रेण ततः सम्पूज्य भक्तितः ।।<br>
श्रीवत्सहृदयं तेन श्रीवत्सं स्तनयोर्यजेत् ।। ७0-१७९ ।।<br>
<br>
कौस्तुभाय हृदंतेन यजेद्वक्षसि कौस्तुभम् ।।<br>
पूजयेद्वनमालायै हृदंतेन गले च ताम् ।। ७0-१८0 ।।<br>
<br>
कर्णिकायां ततोऽभ्यर्चयेद्विधिवञ्चांगदेवताः ।।<br>
दलेषु पूजयेत्पश्चाल्लक्ष्म्याद्यावृत्तचामराः ।। ७0-१८१ ।।<br>
<br>
बन्धूककुसुमाभासाःमुक्ताहारलसत्कुचाः ।।<br>
उत्फुल्लांभघोजनयना मदविभ्रममंथराः ।। ७0-१८२ ।।<br>
<br>
लक्ष्मी सरस्वती चैव धृतिः प्रीतिस्ततः परम् ।।<br>
कांतिः शांतिस्तुष्टिपुष्टिबीजाद्या ङेनमोंतिकाः ।। ७0-१८३ ।।<br>
<br>
भृगुः खड्राशचन्द्राढ्यो देव्या बीजमुदाहृतम् ।।<br>
ह्रस्वत्रयक्लीबसर्वरहितस्वरसंयुतम् ।। ७0-१८४ ।।<br>
<br>
देव्या बीजं क्रमादासामादौ च विनियोजयेत् ।।<br>
दलाग्रेषु यजेच्छंखं शार्ङ्गं चक्रमसिं गदाम् ।। ७0-१८५ ।।<br>
<br>
अंकुशं मुसलं पाशं स्वमुद्रामनुभिः पृथक् ।।<br>
महाजलचरा यांते वर्मास्त्रं वह्निवल्लभा ।। ७0-१८६ ।।<br>
<br>
पांचजन्या प्रताराद्यो नमोंतः शंखपूजने ।।<br>
शार्ङ्गाय सशयांते च वर्मास्त्रं वह्निवल्लभा ।। ७0-१८७ ।।<br>
<br>
शार्ङ्गाय हृदयं मन्त्रो महाद्यः शार्ङ्गपूजने ।।<br>
सुदर्शनमहांते तु चक्रराजपदं वदेत् ।। ७0-१८८ ।।<br>
<br>
हययुग्मं सर्वदुष्टभयमन्ते कुरुद्वयम् ।।<br>
छिंधिद्वयं ततः पश्चाद्विदारययुगं ततः ।। ७0-१८९ ।।<br>
<br>
परमन्त्रान् ग्रसद्वन्द्वं भक्षयद्वितयं पुनः ।।<br>
भूकानि त्रासयद्वंद्वं वर्मफड्वह्निसुंदरी ।। ७0-१९0 ।।<br>
<br>
सुदर्शनाय हृदयं प्रोक्तश्चक्रर्चने मनुः ।।<br>
महाखङ्गतीक्ष्णपदाच्छिवियुग्मं समीरयेत् ।। ७0-१९१ ।।<br>
<br>
हुं फट् स्वाहा च खङ्गाय नमः खङ्गार्चने मनुः ।।<br>
महाकौमोदकीत्यन्ते वदेञ्चैव महाबले ।। ७0-१९२ ।।<br>
<br>
सर्वासुरांतके पश्चात्प्रसीदयुगलेति च ।।<br>
वर्मास्त्रवह्निजायांतकौमोदकि हृक्षतिमः ।। ७0-१९३ ।।<br>
<br>
कौमोदक्यर्चने प्रोक्तो मन्त्रः सर्वार्थसाधकः ।।<br>
महांकुशपदात्कुट्चयुग्मं हुंफट्वसुप्रिया ।। ७0-१९४ ।।<br>
<br>
अंकुशाय नमः प्रोक्तो मन्त्रग्रौवाकुशर्चने ।।<br>
संवर्तकमहांते तु मुसलेति पदं वदेत् ।। ७0-१९५ ।।<br>
<br>
योधयद्वितयं वर्म फडंते वह्निसुंदरी ।।<br>
मुसलाय नमः प्रोक्तो मन्त्रो सुसलपूजने ।। ७0-१९६ ।।<br>
<br>
महापाश हदादघटयमाकर्षयद्वयम् ।।<br>
हुं फटे स्वाहा च पाशाय नमः पाशार्चने मनुः ।। ७0-१९७ ।।<br>
<br>
ताराद्या मनवो ह्येते ततः शक्रादिकान्यजेत् ।। ७0-१९८ ।।<br>
वज्राद्यानपि संपूज्य सर्वसिद्धीश्वरो भवेत् ।।<br>
मासमात्रं तु कुसुमैः पूजयित्वा हयारिजैः ।। ७0-१९९ ।।<br>
<br>
कुमुदैर्वा प्रजुहुयादष्टोत्तरसहस्रकम् ।।<br>
मासमात्रेण वश्यास्स्युस्तस्य सर्वे नृपोत्तमाः ।। ७0-२00 ।।<br>
<br>
यस्य नाम युतं मंत्रं जपेदयुतसंख्यया ।।<br>
स भवेद्दासवत्सद्यो मंत्रस्यास्य प्रभावतः । ७0-२0१ ।।<br>
<br>
बहुना किमिहोक्तेन मनुनानेन साधकः ।।<br>
साधयेत्सकलान्कामान्विष्णुतुल्यो न संशयः ।। ७0-२0२ ।।<br>
<br>
इति श्रीबृहन्नारदीयपुराणे पूर्वभागे बृहदुपाख्याने तृतीयपादे सप्ततितमोऽध्यायः ।।<br>
<br>
</font>
