<font size="4.9"><br>
नारद उवाच ।।<br>
शप्तः कथं वसिष्ठेन सौदासो नृपसत्तमः ।।<br>
गङ्गाबिन्दूभिषेकेण पुनः शुद्धोऽबवत्कथम् ।। ९-१ ।।<br>
<br>
सर्वमेतदशेषेण भ्रातर्मे वक्तुमर्हसि ।।<br>
श्रृण्वतां वदतां चैव गङ्गाख्यानं शुभावहम् ।। ९-२ ।।<br>
<br>
सनक उवाच ।।<br>
सौदासः सर्वधर्मज्ञः सर्वज्ञो गुणवाञ्छुचिः ।।<br>
बुभुजे पृथिवीं सर्वां पितृवद्रञ्जयन्प्रजाः ।। ९-३ ।।<br>
<br>
सगेरण यथा पूर्वं महीयं सप्तसागरा ।।<br>
रक्षिता तद्वदमुना सर्वधर्माविरोधिना ।। ९-४ ।।<br>
<br>
पुत्रपौत्रसमायुक्तः सर्वैश्वर्यसमन्वितः ।।<br>
त्रिंशदष्टसहस्त्राणि बुभुजे पृथिवीं युवा ।। ९-५ ।।<br>
<br>
सौदासस्त्वेकदा राजा मृगयाभिरतिर्वनम् ।।<br>
विवेज्ञ सबलः सम्यक् शोधितं ह्यासमन्त्रिभिः ।। ९-६ ।।<br>
<br>
निषादैः सहितस्तत्र विनिघ्रन्मूगसंचयम् ।।<br>
आससाद नदीं रेवां धर्मज्ञः स पिपासितः ।। ९-७ ।।<br>
<br>
सुदासतनयस्तत्र स्नात्वा कृत्वाह्निकं मुने ।।<br>
भुक्त्वा च मन्त्रिभिः सार्ध्दं तां निशां तत्र चावसत् ।। ९-८ ।।<br>
<br>
ततः प्रातः समुथाय कृत्वा पौर्वाह्णिकीं क्रियाम् ।।<br>
बभ्राम मन्त्रिसहितो नर्मदातीरजे वने ।। ९-९ ।।<br>
<br>
वनाद्वनान्तरं गच्छन्नेक एव महीपत्तिः ।।<br>
आकर्णकृष्टबाणः सत् कृष्णसारं समन्वगात् ।। ९-१० ।।<br>
<br>
दूरसैन्योऽश्वमारूढः स राजानुव्रजन्मृगम् ।।<br>
व्याघ्रद्वयं गुहासंस्थमपश्थमपश्यत्सुरते रतम् ।। ९-११ ।।<br>
<br>
मृगपृष्टं परित्यज्य व्याघ्रयोः संमुखं ययौ ।।<br>
धनुःसंहितबाणेन तेनासौ शरशास्त्रवित् ।। ९-१२ ।।<br>
<br>
तां व्याघ्रीं पातयामास तीक्ष्णाग्रनतपर्वणा ।।<br>
पतमाना तु साव्याघ्री षट्रत्रिंशद्योजनायता ।। ९-१३ ।।<br>
<br>
तडित्वद्धोरनिर्घोषा राक्षसी विकृताभवत् ।।<br>
पतितां स्वप्रियां वीक्ष्य द्विषन्स व्याघ्रराक्षसः ।। ९-१४ ।।<br>
<br>
प्रतिक्रियां करिष्यामीत्युक्तवा चांतर्दधे तदा ।।<br>
राजा तु भयसंविग्नो वनेसैन्यं समेत्य च ।। ९-१५ ।।<br>
<br>
तद्रृत्तं कथयन्सर्वान्स्वां पुरीं स न्यवर्त्तत ।।<br>
शङ्कमानस्तु तद्रक्षःकृत्या द्राजा सुदासजः ।। ९-१६ ।।<br>
<br>
परितत्याज मृगयां ततः प्रभृति नारद ।।<br>
गते बहुतिथे काले हयमेधमखं नृपः ।। ९-१७ ।।<br>
<br>
समारेभे प्रसन्नात्मा वशिष्टाद्यमुनीश्वरैः ।।<br>
तत्र ब्रह्मादिदेवेभ्यो हविर्दत्त्वा यथाविधि ।। ९-१८ ।।<br>
<br>
समाप्य यज्ञनिष्क्रांतो वशिष्टः स्नातकोऽपि च ।।<br>
अत्रान्तरे राक्षसोऽसौ नृपहिम्सितभार्यकः ।।<br>
कर्तुं प्रतिक्रियां राज्ञे समायातोरुषान्वितः ।। ९-१९ ।।<br>
<br>
स राक्षसस्तस्य गुरौ प्रयाते वशिष्टवेषं तु तदैव धृत्वा ।।<br>
राजानमभ्येत्य जगाद भोक्ष्ये मांसं समिच्छाम्यहमित्युवाच ।। ९-२० ।।<br>
<br>
भूयः समास्थाय स सूदवषं पक्त्वामिषं मानुपमस्य वादात् ।।<br>
स्थितश्च राजापि हरि यपात्रे धृत्वा गुरोरागमनं प्रतीक्षन् ।। ९-२१ ।।<br>
<br>
तन्मांसं हेमपात्रस्थं सौदासो विनयान्वितः ।।<br>
समागताय गुरवे ददौ तस्मै ससादरम् ।। ९-२२ ।।<br>
<br>
तं दृष्ट्वा चिन्तयामास गुरुः किमिति विस्मितः ।। ९-२३ ।।<br>
<br>
अपश्यन्मानुषं मासं परमेण समाधिना ।।<br>
अहोऽस्य राज्ञो दौःशील्यमभक्ष्यं दत्तवान्मम ।। ९-२४ ।।<br>
<br>
इति विरमयमापन्नः प्रमन्युरभवन्मुनिः ।।<br>
अभोऽज्यं मद्विघाताय दत्त हि पृथिवीपते ।। ९-२५ ।।<br>
<br>
तस्मात्तवापि भवतु ह्येतदेव हि भोजनम् ।।<br>
नृमांसं रक्षसामेव भोज्यं दत्तं मम त्वया ।। ९-२६ ।।<br>
<br>
तद्याहि राक्षसत्वं त्वं तदाहारोचितं नृपा ।।<br>
इति शापं ददत्यस्मिन्सौदासो भयविह्वूलः ।। ९-२७ ।।<br>
<br>
आज्ञत्पो भवतैवेति सकंपोऽस्म व्यजिज्ञपत् ।।<br>
भूश्च चिन्तयामास वशिष्टस्तेन नोदितः ।। ९-२८ ।।<br>
<br>
रक्षसा वंचितं भूपं ज्ञातवान् दिव्यचक्षुषा ।।<br>
राजापि जलमादाय वशिष्टं शप्तुमुद्यतः ।। ९-२९ ।।<br>
<br>
समुद्यतं गुरुं शप्तं दृष्ट्वा भूयो रुपान्वितम् ।।<br>
मदयंती प्रियातस्य प्रत्युवाचाथ सुव्रता ।। ९-३० ।।<br>
<br>
मदयंत्युवाच ।।<br>
भो भो क्षत्रियदायाद कोप संहर्तुमर्हसि ।।<br>
त्वया यत्कर्म भोक्तव्यं तत्प्रात्पं नात्र संशयः ।। ९-३१ ।।<br>
<br>
गुरु तुम्कृत्य हुंम्कृत्य यो वदेन्मृढधीर्नरः ।।<br>
अरण्ये निर्जले देश स भवेद्बुह्यराक्षसः ।। ९-३२ ।।<br>
<br>
जितेन्द्रिया जितक्रोधा गुरु शुश्रूषणे रताः ।।<br>
प्रयान्ति ब्रह्मसदनमिति शास्त्रेषु निश्चयः ।। ९-३३ ।।<br>
<br>
तयोक्तो भूपतिः कोपं त्यक्त्वा भार्यां ननन्द च ।।<br>
जलं कुत्र क्षिपामीति चिन्तयामास चात्मना ।। ९-३४ ।।<br>
<br>
तज्जलं यत्र संसिक्तं तद्भवेद्भस्म निश्चितम् ।।<br>
इति मत्वा जलं तत्तु पादयोर्न्यक्षिपत्स्वयम् ।। ९-३५ ।।<br>
<br>
तज्जलस्पर्शमात्रेण पादौ कल्माषतां गतौ ।।<br>
कल्माषपाद इत्येवं ततः प्रभृति विस्तृतः ।। ९-३६ ।।<br>
<br>
कल्माषपादो मतिमान् प्रिययाश्चासितस्तदा ।।<br>
मनसा सोऽतिभीतस्तु ववन्दे चरणं गुरोः ।। ९-३७ ।।<br>
<br>
उवाच च प्रपन्नस्तं प्राञ्जलिर्नयकोविदः ।।<br>
क्षमस्व भगवन्सर्वं नापराधः कृतो मया ।। ९-३८ ।।<br>
<br>
तच्छुत्वोवाच भूपालं मुनिर्निःश्वस्य दुःखितः ।।<br>
आत्मानं गर्हयामास ह्यविवेकपरायणम् ।। ९-३९ ।।<br>
<br>
अविवेको हि सर्वेषामापदां परमं पदम् ।।<br>
विवेकरहितो लोके पशुरेव न संशयः ।। ९-४० ।।<br>
<br>
राज्ञा त्वजानता नूनमेतत्कर्मोचितं कृतम् ।।<br>
विवेकरहितोऽज्ञोऽहं यतः पापं समाचरेत् ।। ९-४१ ।।<br>
<br>
विवेकनियतो याति यो वा को वापि निर्वृत्तिम् ।।<br>
इत्युक्तवा चात्मनात्मानं प्रत्युवाच मुनिर्नृपम् ।।<br>
नात्यन्तिंकं भवेदेतद्दादशाब्दं भविष्यति ।। ९-४३ ।।<br>
<br>
गङ्गाबिन्दूभिषिक्तस्तु त्यक्त्त्वा वै राक्षसीं तनुम् ।।<br>
पूर्वरुपं त्वमापन्नो भोक्ष्यसे मेदिनीमिमाम् ।। ९-४४ ।।<br>
<br>
तद्बिंदुसेकसंभूतज्ञानेन गतकल्मषः ।।  <br>
हरिसेवापरो भूत्वा परां शान्तिं गमिष्यसि ।। ९-४५ ।।शुभावहम्<br>
<br>
इत्युक्त्वाथर्वविद्भूपं वशिष्टः स्वाश्रमं ययौ ।।<br>
राजापि दुःखसंपन्नो राक्षसीं तानुमाश्रितः ।। ९-४६ ।।<br>
<br>
क्षुत्पपासाविशेषार्तो नित्यं क्रोधपरायणः ।।<br>
कृष्णक्षपाद्युतिर्भीमो बभ्राम विजने वने ।। ९-४७ ।।<br>
<br>
मृगांश्च विविधांस्तत्र मानुषांश्च सरीसृपान् ।।<br>
विहङ्गमान्प्लवङ्गांश्च प्रशस्तांस्तानभक्षयत् ।। ९-४८ ।।<br>
<br>
अस्थिभिर्बहुभिर्भूयः पीतरक्तकलेवरैः ।।<br>
रक्तान्तप्रेतकेशैशअच चित्रासीद्भूर्भयंकरी ।। ९-४९ ।।<br>
<br>
ऋतुत्रये स पृथिवीं शतयो जनविस्तृताम् ।।<br>
कृत्वातिदुःखितां पश्चाद्वनान्तरमुपागमत् ।। ९-५० ।।<br>
<br>
तत्रापि कृतवान्नित्यं नरमांसाशनं सदा ।।<br>
जगाम नर्मदातीरं मुनिसिद्धनिषेवितम् ।। ९-५१ ।।<br>
<br>
विचरन्नर्मदातीरे सर्वलोकभयंकरः ।।<br>
अपश्यत्कंचन मुनिं रमन्तं प्रियया सह ।। ९-५२ ।।<br>
<br>
क्षुधानलेन संतत्पस्तं मुनिं समुपाद्रवत् ।।<br>
जाग्राह चातिवेगेन व्याधो मृगशिशं यथा ।। ९-५३ ।।<br>
<br>
ब्राह्मणी स्वपतिं वीक्ष्य निशाचरकरस्थितम् ।।<br>
शिरस्यञ्जलिमाधाय प्रोवाच भयविह्वला ।। ९-५४ ।।<br>
<br>
ब्राह्मण्युवाच ।।<br>
भो भो नृपतिशार्दूल त्राहि मां भयविह्वलाम् ।।<br>
प्राणप्रिय प्रदानेन कुरु पूर्णं मनोरथम् ।। ९-५५ ।।<br>
<br>
नाम्ना मित्रसहस्त्वं हि सूर्यवंशसमुद्भवः ।।<br>
न राक्षसस्ततोऽनाथां पाहि मां विजने वने ।। ९-५६ ।।<br>
<br>
या नारी भर्त्तृरहिता जीवत्यपि मृतोपमा ।।<br>
तथापि बालवैधव्यं किं वक्ष्याम्यरिमर्दन ।। ९-५७ ।।<br>
<br>
न मातापितरौ जाने नापि बंधुं च कंचन ।।<br>
पतिरेव परो बंधुः परमं जीवनं मम ।। ९-५८ ।।<br>
<br>
भवान्येत्त्यखिलान्धर्मान्योषितां वर्त्तनं यथा ।।<br>
त्रायस्व बन्धुरहितां बालापत्यां जनेश्वर ।। ९-५९ ।।<br>
<br>
कथं जीवामि पत्यास्मिन्हीना हि विजने वने ।।<br>
दुहिताहं भगवतस्त्राहि मां पतिदानतः ।। ९-६० ।।<br>
<br>
प्रणदानात्परं दानं न भूतं न भविष्यति ।।<br>
वदन्तीति महाप्राज्ञाः प्राणदानं कुरुष्व मे ।। ९-६१ ।।<br>
<br>
इत्युक्तावा सा पपातास्य राक्षसस्य पदाग्रतः ।।<br>
एवं संप्रार्थ्यमानोऽपि ब्राह्मण्या राक्षसो द्विजम् ।। ९-६२ ।।<br>
<br>
अभक्षयकृष्णसारशिशुं व्याघ्रो यथा बलात् ।। ९-६२ ।।<br>
ततो विलप्य बहुधा तस्य पत्नी पतिव्रता ।।<br>
पूर्वशापहतं भूपमशपत्क्रोधिता पुनः ।। ९-६३ ।।<br>
<br>
पतिं मे सुरतासक्तं यस्माद्धिंसितवान्बलात् ।।<br>
तस्मात्स्त्रीसङ्गमं प्रात्पस्त्वमपि प्राप्स्यसे मृतिम् ।। ९-६४ ।।<br>
<br>
शप्त्वैवं ब्राह्मणी क्रुद्धा पुनः शापान्तरं ददौ ।।<br>
राक्षसत्वं ध्रुवं तेऽस्तु मत्पतिर्भक्षितो यतः ।। ९-६५ ।।<br>
<br>
सोऽपि शापद्वयं श्रुत्वा तया दत्तं निशाचरः ।।<br>
प्रमन्युः प्राहि विसृजन्कोपादङ्गारसंचयम् ।। ९-६६ ।।<br>
<br>
दुष्टे कस्मात्प्रदत्तं मेवृथा शापद्वयं त्वया ।।<br>
एकस्यैवापराधस्य शापस्त्वेको ममोचितः ।। ९-६७ ।।<br>
<br>
यस्मात्क्षिपसि दुष्टाग्येमयि शापन्तरं ततः ।।<br>
पिशाचयोनिमद्यैव याहि पुत्रसमन्विता ।। ९-६८ ।।<br>
<br>
तेनैवं ब्रह्मणी शत्पा पिशाचत्वं तदा गता ।।<br>
क्षुधार्ता सुस्वरं भीमारुरोदापत्यसंयुता ।। ९-६९ ।।<br>
<br>
राक्षसश्च पिशाची च क्रोशन्तौ निर्जने वने ।।<br>
जग्मतुर्नर्मदातीरे वनं राक्षससेवितम् ।। ९-७० ।।<br>
<br>
औदासीन्यं गुरौ कृत्वा राक्षसीं तनुमाश्रितः ।।<br>
तत्रास्ते दुःखसंतत्पः कश्चिल्लोकविरोधकृत् ।। ९-७१ ।।<br>
<br>
राक्षसं च पिशाचीं च दृष्ट्वा रववटमागतौ ।।<br>
उवाच क्रोधबहुलो वटस्थो ब्रह्मराक्षसः ।। ९-७२ ।।<br>
<br>
किमर्थमागतौ भीमौ युवां मत्स्थानमीप्सितम् ।।<br>
ईदृशौ केन पापेन जातौ मे ब्रुवतां ध्रुवम् ।। ९-७३ ।।<br>
<br>
सौदासस्तद्वचः श्रुत्वातया यच्चात्मना कृतम् ।।<br>
सर्वं निवेदयित्वास्मै पश्चादेतदुवाच ह ।। ९-७४ ।।<br>
<br>
सौदास उवाच ।।<br>
कस्त्वं वद महाभाग त्वया वै किं कृतं पुरा ।।<br>
सख्युर्ममाति स्नेहेन तत्सर्वं वक्तुमर्हसि ।। ९-७५ ।।<br>
<br>
करोति वञ्चनं मित्रे यो वा को वापि दुष्टधीः ।।<br>
स हि पापपालं भुंक्ते यातनास्तु युगायुतम् ।। ९-७६ ।।<br>
<br>
जन्तूनां सर्वदुःखानि क्षीयन्ते मित्रदर्शनात् ।।<br>
तस्मान्मित्रेषु मतिमान्न कुर्याद्वंचनं कदा ।। ९-७७ ।।<br>
<br>
कल्माषपादेनेत्युक्तो वटस्थो ब्रह्मराक्षसः ।।<br>
उवाच प्रीतिमापन्नो धर्मवाक्यानि नारद ।। ९-७८ ।।<br>
<br>
ब्रह्मराक्षस उवाच ।।<br>
।। अहमासं पुरा विप्रो मागधो वेदपारगः ।।<br>
सोमदत्त इति ख्यातो नाम्ना धर्मपरायणः ।। ९-७९ ।।<br>
<br>
प्रमत्तोऽहं महाभाग विद्यया वयसा धनैः ।।<br>
औदासीन्यं गुरोः कृत्वा प्रात्पवानीदृशीं गतिम् ।। ९-८० ।।<br>
<br>
नलभेऽहं सुखं किं चिज्जिताहारोऽतिदुःखितः ।।<br>
मया तु भक्षिता विप्राः शतशोऽथ सहस्रशः ।। ९-८१ ।।<br>
<br>
क्षुत्पिपासापरो नित्यमन्तस्तापेन पीडितः ।।<br>
जगत्रासकरो नित्यं मांसाशनपरायणः ।। ९-८२ ।।<br>
<br>
गुर्ववज्ञा मनुष्याणां राक्षसत्वप्रदायिनी ।।<br>
मयानुभूतमेतद्धि ततः श्रीमान्न चाचरेत् ।। ९-८३ ।।<br>
<br>
कल्माषपाद उवाच ।।<br>
।। गुरुस्तु कीदृशः प्रोक्तः कस्त्वयाश्लाघितः पुरा ।।<br>
तद्वदस्व सरवे सर्वं परं कौतूहलं हि मे ।। ९-८४ ।।<br>
<br>
ब्रह्मराक्षस उवाच ।।<br>
।। गुरवः सन्ति बहवः पूज्या वन्द्याश्च सादरम् ।।<br>
यातानहं कथयिष्यामि श्रृणुष्वैकमनाः सरवे ।। ९-८५ ।।<br>
<br>
अध्यापकश्च वेदानां वेदार्थयुतिबोधकः ।।<br>
शास्त्रवक्ता धर्मवक्ता नीतिशास्त्रोपदेशकः ।। ९-८६ ।।<br>
<br>
मन्त्रोपदेशव्याख्याख्याकृद्वेदसदंहहृत्तथा ।।<br>
व्रतोपदेशकश्चैव भयत्रातान्नदो हि च ।। ९-८७ ।।<br>
<br>
श्वशुरो मातुलश्चैव ज्येष्ठभ्राता पिता तथा ।।<br>
उपनेता निषेक्ता च संस्कर्त्ता मित्रसत्तम ।। ९-८८ ।।<br>
<br>
एते हि गुरवः प्रोक्ताः पूज्या वन्द्यश्च सादरम् ।। ९-८९ ।।<br>
<br>
कल्माषपाद उवाच ।।<br>
गुरवो बहवः प्रोक्ता एतेषां कतमो वरः ।।<br>
तुल्याः सर्वेऽप्युत सरवे तद्यथावद्धि ब्रूहि मे ।। ९-९० ।।<br>
<br>
ब्रह्मराक्षस उवाच ।।<br>
।। साधु साधु महाप्राज्ञ यत्पृष्टं तद्वदामि ते ।।<br>
गुरुमाहात्म्यकथनं श्रवणं चानुमोदनम् ।। ९-९१ ।।<br>
<br>
सर्वेषां श्रेय आधत्ते तस्माद्वक्ष्यामि सांप्रतम् ।।<br>
एते समानपूजार्हाः सर्वदा नात्र संशयः ।। ९-९२ ।।<br>
<br>
तथापि श्रुणु वक्ष्यामि शास्त्राणां सारनिश्चयम् ।।<br>
अध्यापकाश्च वेदानां मन्त्रव्याख्याकृतस्तथा ।। ९-९३ ।।<br>
<br>
पिता च धर्मवक्ता च विशेषगुरवः स्मृताः <br>
एतेषामपि भूपाल श्रृणुष्व प्रवरं गुरुम् ।। ।। ९-९४ ।।<br>
<br>
सर्वशास्त्रार्थतत्वज्ञैर्भाषितं प्रवदामि ते ।।<br>
यः पुराणानि वदति धर्मयुक्तानि पणडितः ।। ९-९५ ।।<br>
<br>
संसारपाशविच्छेदकरणानि स उत्तमः ।।<br>
देवपूजार्हकर्माणि देवतापूजने फलम् ।। ९-९६ ।।<br>
<br>
जायते च पुराणेभ्यस्तस्मात्तानीह देवताः ।।<br>
सर्ववेदार्थसाराणि पुराणानीति भूपते ।। ९-९७ ।।<br>
<br>
वदन्ति मुनयश्चैव तदूक्ता परमो गुरुः ।।<br>
यः संसारार्णत्वं तर्त्तुमुद्योगं कुरुते नरः ।। ९-९८ ।।<br>
<br>
श्रुणुयात्स पुराणानि इति शास्त्रविभागकृत् ।।<br>
प्रोक्तवान्सर्वधर्माश्च पुराणेषु महीपते ।। ९-९९ ।।<br>
<br>
तर्कस्तु वादहेतुः स्यान्नीतिस्त्वैहिकसाधनम् ।।<br>
पुराणानि महाबुद्धे इहामुत्र सुखाय हि ।। ९-१०० ।।<br>
<br>
यः श्रृणोति पुराणानि सततं भक्तिसंयुतः ।।<br>
तस्य स्यान्निर्मला बुद्धिर्भूयो धर्मपरायणः ।। ९-१ ।।<br>
<br>
पुराणश्रवणाद्भक्तिर्जायते श्रीपतौ शुभा ।।<br>
विष्णुभक्तनृणां भूप धर्मे बुद्धिः प्रवर्त्तते ।। ९-२ ।।<br>
<br>
धर्मात्पापानि नश्यन्ति ज्ञानं शुद्धं च जायते ।।<br>
धर्मार्थकाममोक्षाणां ये फलान्यभिलिप्सवः ।। ९-३ ।।<br>
<br>
श्रुणुयुस्ते पुराणानि प्राहुरित्थं पुराविदः ।।<br>
अहं तु गौतममुनेः सर्वज्ञाद्ब्रह्यवादिनः ।। ९-४ ।।<br>
<br>
श्रुतवान्सर्वधर्मार्थ गङ्गातीरे मनोरमे ।।<br>
कदाचित्परमेशस्य पूजां कर्त्तुमहं गतः ।। ९-५ ।।<br>
<br>
उपस्थितायापि तस्मै प्रणामं न ह्यकारिषम् ।।<br>
स तु शान्तो महाबुद्धिर्गौतमस्तेजसां निधिः ।। ९-६ ।।<br>
<br>
मन्त्रोदितानि कर्मणि करोतीतिमुदं ययौ ।।<br>
यस्त्वर्चितो मया देवः शिवः सर्वजगद्गुरुः ।। ९-७ ।।<br>
<br>
गुर्ववज्ञा कृतायेन राक्षसंत्वे नियुक्तवान् ।।<br>
ज्ञानतोऽज्ञानतो वापि योऽवज्ञां कुरुते गुरोः ।। ९-८ ।।<br>
<br>
तस्यैवाशु प्रणश्यन्ति धीविद्यार्थात्मजक्रियाः ।।<br>
शुश्रूषां कुरुते यस्तु गुरुणां सादरं नरः ।। ९-९ ।।<br>
<br>
तस्य संपद्भवेद्भूप इति प्राहुर्विपश्चितः ।।<br>
तेन शापेन दग्धोऽहमन्तश्चैव क्षधाग्निना ।। ९-१० ।।<br>
<br>
मोक्षं कदा प्रयास्यामि न जाने नृपसत्तम ।।<br>
एवं वदति विप्रेन्द्र वटस्थेऽस्मिन्निशाचरे ।। ९-११ ।।<br>
<br>
धर्मशास्त्रप्रसंगेन तयोः पापं क्षयं गतम् ।।<br>
एतस्मिन्नन्तरे प्राप्तः कश्चिद्विप्रोऽतिधार्मिकः ।। ९-१२ ।।<br>
<br>
कलिङ्गदेशसम्भूतो नान्म्रा गर्ग इति स्मृतः ।।<br>
वहन्गङ्गाजलं स्कंधे स्तुवन् विश्वेश्वरं प्रभुम् ।। ९-१३ ।।<br>
<br>
गायन्नामानि तस्यैव मुदा हृष्टतनू रुहः ।।<br>
तमागतं मुनिं दृष्ट्वा पिशाचीराक्षसौ च तौ ।। ९-१४ ।।<br>
<br>
प्राप्तं नः पारणेत्युक्त्वा प्राद्ववन्नूर्ध्वबाहवः ।।<br>
तेन कीर्तितनामानि श्रुत्वा दूरे व्यवस्थिताः ।। <br>
अशक्तास्तं धर्षयितुमिदमूचुश्च राक्षसाः ।। ९-१५ ।।<br>
<br>
अहो विप्र महाभाग नमस्तुभ्यं महात्मने ।।<br>
नामकीर्तनमाहात्म्याद्राक्षसा दूरगावयम् ।। ९-१६ ।।<br>
<br>
अस्माभिर्भक्षिताः पूर्वं विप्राः कोटिसहस्रशः ।।<br>
नामप्रावरणं विप्र रक्षति त्वां महाभयात् ।। ९-१७ ।।<br>
<br>
नामश्रवणमात्रेण राक्षसा अपि भो वयम् ।।<br>
परां शान्तिं समापन्ना महिम्ना ह्यच्युतस्य वै ।। ९-१८ ।।<br>
<br>
सर्वथा त्वं महाभाग रागादिरुहितोह्यसि ।।<br>
गंगाजलाभिषेकेण पाह्यस्मात्पातकोच्चयात् ।। ८-१९ ।।<br>
<br>
हरिसे वापरो भूत्वा यश्चात्मानं तु तारयेत् ।।<br>
स तारयेज्जगत्सर्वमिति शंसन्ति सूरयः ।। ९-२० ।।<br>
<br>
अवहाय हरेर्नाम घोरसंसारभेषजम् ।।<br>
केनोपायेन लभ्येत मुक्तिः सर्वत्र दुर्लभा ।। ९-२१ ।।<br>
<br>
लोहोडुपेन प्रतरन्निमजत्युदके यथा ।।<br>
ततैवाकृतपुण्यास्तु तारयन्ति कथं परान् ।। ९-२२ ।।<br>
<br>
अहो चरित्रं महतां सर्वलोकसुखा वहम् ।।<br>
यथा हि सर्वलोकानामानन्दाय कलानिधिः ।। ९-२३ ।।<br>
<br>
पृथिव्यां यानि तीर्थानि पवित्राणि द्विजोत्तम् ।।<br>
तानि सर्वाणि गङ्गायाः कणस्यापि समानि न ।। ९-२४ ।।<br>
<br>
तुलसीदलप्रदलसंम्मिश्रमपि सर्षपमात्रकम् ।।<br>
गङ्गाजलं पुनात्येव कुलानामेकविंशतिम् ।। ९-२५ ।।<br>
<br>
तस्माद्विप्र महाभाग सर्वशास्त्रार्थकोविद ।।<br>
गङ्गाजलप्रदानेन पाह्मस्मान्पापकर्मिणः ।। ९-२६ ।।<br>
<br>
इत्याख्यातं राक्षसैस्तैर्गङ्गामाहात्म्यमुत्तमम् ।।<br>
निशम्य विस्मया विष्टो बभूव द्विजसतमः ।। ९-२७ ।।<br>
<br>
एषामपीद्दशी भक्तिर्गङ्गायां लोकमातरि ।। <br>
किमु ज्ञानप्रभावाणां महतां पुण्यशालिनाम् ।। ९-२८ ।।<br>
<br>
अथासौ मनसा धर्मं विनिश्चित्य द्विजोत्तमः ।।<br>
सर्वपूतहितो भक्तः प्राप्नोतीति परं पदम् ।। ९-२९ ।।<br>
<br>
ततो विप्रः कृपाविष्टो गङ्गाजलप्रनुत्तममम् ।।<br>
तुलसीदलसंमिश्रं तेषु रक्षःस्वसेचयत् ।। ९-३० ।।<br>
<br>
राक्षसास्तेन सिक्तास्तु सर्षपोपमबिंदुना ।।<br>
विमृज्य राक्षसं भावमभवन्देवतोपमाः ।। ९-३१ ।।<br>
<br>
ब्राह्मणी पुत्र सम्यक्ते जग्मुर्हस्तथैव च ।।<br>
कोटिसूर्यप्रतीकाशा बभूवुर्विवुधर्पभाः ।। ९-३२ ।।<br>
<br>
शंखचक्रगदाचिह्ना हरिसारुप्यमागताः ।।<br>
स्तुवंतो ब्राह्मणं सम्यक्ते जग्मुर्हरिमन्दिरम् ।। ९-३३ ।।<br>
<br>
राजा कल्माषपादस्तु निजरुपं समास्थितः ।।<br>
जगाम महतीं चिन्तां दृष्ट्वा तान्मुक्तिगानधान् ।। ९-३४ ।।<br>
<br>
तस्मिन् राज्ञि सुदुःखार्ते गूढरुपा सरस्वती ।।<br>
धर्ममूलं महावाक्यं बभाषेऽगाधया गिरा ।। ९-३५ ।।<br>
<br>
भो भो राजन्महाभाग न दुःखं गन्तुमर्हसि ।।<br>
राजस्तवापि भोगान्ते महच्छ्रेयो भविष्यति ।। ९-३६ ।।<br>
<br>
सत्कर्मधूतपापा ये हरिभक्तिपरायणाः ।।<br>
प्रयान्ति नात्र संदेहस्तद्विष्णोः परमं पदम् ।। ९-३७ ।।<br>
<br>
सर्वभूतदयायुक्ता धर्ममार्गप्रवर्तिनः ।।<br>
प्रयान्ति परमं स्थानं गुरुपूजापरायणाः ।। ९-३८ ।।<br>
<br>
इतीरितं समाकर्ण्य भारत्या नृपसतमः ।।<br>
मनसा निर्वृत्तिं प्राप्यसस्मार च गुरोर्वचः ।। ९-३९ ।।<br>
<br>
स्तुवन्गुरुं च तं विग्नं हरिं चैवातिहर्षितः ।।<br>
पीर्ववृत्तं च विप्राय सर्वं तस्मै न्यवेदयत् ।। ९-४० ।।<br>
<br>
ततो नृपस्तु कालिंगं प्रणम्य विधिर्वमुने ।।<br>
नामानि व्याहरन्विष्णोः सद्यो वाराणसीं ययौ ।। ९-४१ ।।<br>
<br>
षण्मासं तत्र गङ्गायां स्नात्वा दृष्ट्वा सदाशिवम् ।।<br>
ब्राह्मणीदत्तश पात्तु मुक्तो मित्रसहोऽभवत् ।। ९-४२ ।।<br>
<br>
ततस्तु स्वपुरीं प्राप्तो वसिष्ठेन महात्मना ।।<br>
अभिषिक्तो मुनुश्रेष्ट स्वकं राज्यमपालयत् ।। ९-४३ ।।<br>
<br>
पालयित्वा महीं कृत्स्त्रां भुक्त्वा भोगान्स्त्रियं विना ।।<br>
वशिष्टात्प्राप्य सन्तानं गतो मोक्षं नृपोत्तमः ।। ९-४४ ।।<br>
<br>
नैतच्चित्रं द्विजश्रेष्ट विष्णोर्वाराणसीगुणान् ।।<br>
गृणञ्छृण्वन्स्मरन्गङ्गां पीत्वा मुक्तो भवेन्नरः ।। ९-४५ ।।<br>
<br>
तस्मान्माहिम्ने विप्रेन्द्र गङ्गायाः शक्यते नहि ।।<br>
पारं गन्तुं सुराधीशैर्ब्रह्मविष्णुशिवरपि ।। ९-४६ ।।<br>
<br>
यन्नामस्मरणादेव महापातककोटिभिः ।।<br>
विमुक्तो ब्रह्मसदनं नरो याति न संशयः ।। ९-४७ ।।<br>
<br>
गङ्गा गङ्गेति यन्नाम सकृदप्युच्यते यदा ।।<br>
तदैव पापनिमुक्तो ब्रह्मलोके महीयते ।। ९-४८ ।।<br>
<br>
इति श्रीबृहन्नारदीयपुराणे पूर्वभागे प्रथमपादे गङ्गा माहात्म्ये नवमोऽध्यायः ।। ९।।</font><br>
