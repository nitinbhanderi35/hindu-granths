सनंदन उवाच ।।<br>
निरुक्तं ते प्रवक्ष्यामि वेदं श्रोत्रांगमुत्तमम् ।।<br>
तत्पंचविधमाख्यातं वैदिकं धातुरूपकम् ।। ५३-१ ।।<br>
<br>
क्वचिदूर्णागमस्तत्र क्वचिद्वर्णविपर्ययः ।।<br>
विकारः क्वापि वर्णानां वर्णनाशः क्वचिन्मतः ।। ५३-२ ।।<br>
<br>
तथा विकारनाशाभ्यां वर्णानां यत्र नारद ।।<br>
धातोर्योगातिशयी च संयोगः परिकीर्तितः ।। ५३-३ ।।<br>
<br>
सिद्धेद्वर्णागमाद्धंसः सिंहो वर्णविपर्ययात् ।।<br>
गूढोत्मा वर्णविकृतेर्वर्णनांशात्पृषोदरः ।। ५३-४ ।।<br>
<br>
भ्रमरादुषु शब्देषु ज्ञेयो योगो हि पञ्चमः ।।<br>
बहुलं छन्दसीत्युक्तमत्र वाच्यं पुनर्वसू ।। ५३-५ ।।<br>
<br>
नभस्वद्वृषणश्चैवापरस्मैपदि चापि हि ।।<br>
परं व्यवहिताश्चापि गतिसंज्ञास्तथा हि आ ।। ५३-६ ।।<br>
<br>
विभक्तीनां विपर्यासो यथा दधना जुहोति हि ।।<br>
अभ्युत्सादयामकेतुर्ध्वनयीत्प्रमुखास्तथा ।।<br>
निष्टर्क्यान्द्यास्तथोक्ताश्च गृभायेत्यादिकास्तथा ।। ५३-७ ।।<br>
<br>
सुप्तिङुपग्रहलिंगनराणां कालहलूचूस्वरकर्तृयडां च ।।<br>
व्यत्ययमिच्छति शास्रकृदेषां सोऽपि च सिद्ध्यति बाहुलकेन ।। ५३-८ ।।<br>
<br>
रात्री विम्बी च कद्रूश्चाविष्ट्वौ वाजसनेयिनः ।। ५३-९ ।।<br>
<br>
कर्णेभिश्च यशोभाग्य इत्याद्याश्चतुरक्षरम् ।।<br>
देवासोऽथो सर्वदेवतातित्वावत इत्यपि ।। ५३-१० ।।<br>
<br>
उभयाविन माद्याश्च प्रलयाद्याश्च स्तृचं तथा ।।<br>
अपस्पृधेथां  नो अव्यादायो अस्मान्मुखास्तथा ।। ५३-११ ।।<br>
<br>
सगर्भ्योस्थापदी ऋत्व्योरजिष्टं त्रिपंचकम् ।।<br>
हिरण्ययेन नरं च परमे व्योमनित्यपि ।। ५३-१२ ।।<br>
<br>
उर्विया स्वप्रया वारवध्वाददुहवैवधी ।।<br>
यजध्वैनमेमसि च स्नात्वी गत्वा पचास्थभौः ।। ५३-१३ ।।<br>
<br>
गोनांचापरिह्रवृत्ताश्चातुरिर्ग्रसितादिका ।।<br>
पश्येदधद्ब्रभूथापि प्रमिणांतित्यवीवृधत् ।। ५३-१४ ।।<br>
<br>
मित्रयुश्च दुरस्वा वा हात्वा सुधितमित्यपि ।।<br>
दधर्त्याद्या स्ववद्भिश्च ससूवेति च धिष्व च ।। ५३-१५ ।।<br>
<br>
प्रप्रायं च हरिवतेक्षण्वतः सुपर्थितरः ।।<br>
रथीतरी नसताद्या अम्नर्भुवरथो  इति ।। ५३-१६ ।।<br>
<br>
ब्रूह्याद्यादेः परस्याप्यौ श्रावयेत्यादिके प्लुतः ।।<br>
दाश्वांश्व स्वतवान्यापौत्रिभिष्ट्वं च नृभिष्टुतः ।। ५३-१७ ।।<br>
<br>
अभीषुण ऋतावाहं न्यषीदन्नृमणा अपि ।।<br>
चतुर्विधाद्बाहुलकात्प्रवृत्तेरप्रवृत्तितः ।। ५३-१८ ।।<br>
<br>
विभाषयान्यथाभावात्सर्वं सिद्ध्येञ्च वैदिकम् ।।<br>
भूवाद्या धातवो ज्ञेयाः परस्मैपदिनस्स्मृताः ।। ५३-१९ ।।<br>
<br>
एधाद्या आत्मनेभाषा उदात्ताः षट्त्रिंशसंख्यकाः ।।<br>
अतादयोऽष्टत्रिंशञ्च परस्मैपदिनो मुने ।। ५३-२० ।।<br>
<br>
लोकृपूर्वा द्विचत्वारिंशदुक्ता च ह्यात्मने पदे ।।<br>
उदात्तेतरतु पंचाशत्फक्काद्याः परिकीर्तिताः ।। ५३-२१ ।।<br>
<br>
वर्चाद्या अनुदात्तेत एकविंशतिरीरीताः ।।<br>
गुपादयो द्विचत्वारिंशदुदात्तेताः समीरिताः ।। ५३-२२ ।।<br>
<br>
धिण्यादयोऽनुदात्तेतो दश प्रोक्ता हि शाब्दिकैः ।।<br>
अणादयोप्युदात्तेतः सप्तविंशतिधातवः ।। ५३-२३ ।।<br>
<br>
अमादयः समुद्दिष्टाश्चतुर्स्रिंशद्धिशाब्दिकैः ।।<br>
द्विसप्ततिमिता मव्यमुखाश्चोदात्तबंधना ।। ५३-२४ ।।<br>
<br>
स्वारितेद्धावुधातुस्तु एक एव प्रकीर्तितः ।।<br>
क्षुधादयोऽनुदात्तेतो द्विषपंचाशदुदाहृताः ।। ५३-२५ ।।<br>
<br>
घुषिराद्या उदात्ततोऽष्टाशीतिर्धातवो मताः ।।<br>
द्युताद्या अनुदात्तेतो द्वाविंशतिरतो मताः ।। ५३-२६ ।।<br>
<br>
षितस्रयोदश घटादिष्वेनुदत्तेत ईरितः ।।<br>
ततो ज्वलदुदात्तेतो द्विपंचाशन्मितास्तथा ।। ५३-२७ ।।<br>
<br>
स्वरितेद्राजृसंप्रोक्त स्तनहेभ्राजृतस्रयः ।।<br>
अनुदात्तेत अख्याता भाद्युतात्ता इतः स्यमात् ।। ५३-२८ ।।<br>
<br>
सहोऽनुदात्तेदेकस्तु रमैकोऽप्यात्मनैपदी ।।<br>
सदस्रय उदात्तेतः कुचाद्वेदा उदात्त इत् ।। ५३-२९ ।।<br>
<br>
स्वरितेतः पञ्चत्रिंशद्धिक्काद्याश्च ततः परम् ।।<br>
स्वरितेच्छिञ्भृञाद्याश्चत्वार स्वरितेत्ततः ।। ५३-३० ।।<br>
<br>
धेटः परस्मैपदिनः षट्चत्वारिंशदुदीरिताः ।।<br>
अष्टादश स्मिङाद्यास्तु आमनेपदिनो मताः ।। ५३-३१ ।।<br>
<br>
ततस्रयोऽनुदात्तेतः पूङाद्याः परिकीर्तिताः ।।<br>
हृपरस्मैपदी चात्मनेभाषास्तु गुपात्रयः ।। ५३-३२ ।।<br>
<br>
रभद्यब्दयनुदात्तेतो ञिक्ष्विदोतात्त इन्मतः ।।<br>
परस्मैपदिनः पंच दश स्कंम्भ्वादयस्तथा ।। ५३-३३ ।।<br>
<br>
कितधातुरुदात्तेञ्च दानशानोभयात्मकौ ।।<br>
स्वरितेतः पचाद्यंकाः परस्मैपदिनो मताः ।। ५३-३४ ।।<br>
<br>
स्वरितेतस्त्रयश्चैतौ वदवची परिभाषिणौ ।।<br>
भ्वाद्या एते षडधिकं सहस्रं धातवो मताः ।। ५३-३५ ।।<br>
<br>
परस्मैपदिनः प्रोक्ता वदाश्चापि हनेति च ।।<br>
स्वरितेतो द्विषाद्यास्तु चत्वारो धातवो मताः ।। ५३-३६ ।।<br>
<br>
चक्षिङेकः समाख्यातो धातुरत्रात्मनेपदी ।।<br>
इरादयोऽनुदात्तेतो धातवस्तु त्रयोदश ।। ५३-३७ ।।<br>
<br>
आत्मनेपदिनौ प्रोक्तौ षूङ्शीङ्द्वौ शाब्दिकैर्मुने ।।<br>
परस्मैपदिनः प्रोक्ता षुमुखाः सप्त धातवः ।। ५३-३८ ।।<br>
<br>
स्वरितेदुर्णुञाख्यातो धातुरेको मुनीश्वर ।।<br>
घुमुखास्त्रय उद्दिष्टाः परस्मैपदिनस्तथा ।। ५३-३९ ।।<br>
<br>
ष्टुञेकस्तु समा ख्यातः स्मृते नारद शाब्दिकैः ।।५३-४० ।।<br>
<br>
अष्टादश राप्रभृतयः परस्मैपदिनः स्मृताः ।।<br>
इङ्ङात्मनेपदी प्रोक्तो धातुर्नारद केवलः । ५३-४१ ।।<br>
<br>
विदाद यस्तु चत्वारः परस्मैपदिनो मताः ।।<br>
ञिष्वप्शये समुद्दिष्टः परस्मैपदिकस्तथा ।। ५३-४२ ।।<br>
<br>
परस्मैपदिनश्चैव ते मयोक्ताः स्यमादयः ।।<br>
दीधीङ्वेङ्स्मृतौ धातू आत्मनेपदिनौ मुने ।। ५३-४३ ।।<br>
<br>
प्रथादयस्रयश्चापि उदात्तेतः प्रकीर्तिताः ।।<br>
चर्करीतं च ह्नुङ् प्रोक्तोऽनुदात्तेन्मुनिसत्तम ।। ५३-४४ ।।<br>
<br>
त्रिसप्तति समाख्याता धातवोऽदादिके गणे ।।<br>
दादयो धातवो वेदाः परस्मैपदिनो मताः ।। ५३-४५ ।।<br>
<br>
स्वरितेद्वै भृञाख्यात उदात्तेद्धाक् प्रकीर्तितः ।।<br>
माङ्हाङ्द्वावनुदात्तेतौ स्वरितेद्दानधातुषु ।। ५३-४६ ।।<br>
<br>
वाणितिराद्यास्रयश्वापि स्वरितेत उदाहृताः ।।<br>
घृमुखा द्वादश तथा परस्मैपतिनो मताः ।। ५३-४७ ।।<br>
<br>
द्वाविँशतिरिहोद्दिष्टा धातवो ह्वादिके गणे ।।<br>
परस्मैपदिनः प्रोक्ता दिवाद्याः पंचविंशतिः ।। ५३-४८ ।।<br>
<br>
आत्मनेपदिनौ धातू षूङ्दूङ्द्वावपि नारद ।।<br>
ओदितः पूङ्मुखाः सप्त आत्मनेदपिनो मताः ।। ५३-४९ ।।<br>
<br>
आत्मनेपदिनो विप्र दीङ्मुखास्त्विह कीर्तिताः ।।<br>
स्यतिप्रभृतयो वेदाः परस्मैपदिनो मताः ।। ५३-५० ।।<br>
<br>
जन्यादयः पंचदश आत्मनेपदिनो मुने ।।<br>
मृषाद्याः स्वरितेतस्तु धातवः पंच कीर्तिताः ।। ५३-५१ ।।<br>
<br>
एकादश पदाद्यास्तु ह्यात्मनेपदिनो मताः ।।<br>
राधोः कर्मक एवात्र वृद्धौ स्वादिचुरादिके ।। ५३-५२ ।।<br>
<br>
उदात्तेतस्तुदाद्यास्तु त्रयोदश समीरिताः ।।<br>
परस्मैपदिनोऽष्टात्र रधाद्याः परिकीर्तिताः ।। ५३-५३ ।।<br>
<br>
समाद्याश्चाप्युदात्तेतः षट्चत्वारिंशदुदीरिताः ।।<br>
चत्वारिशच्छतं चापि दिवादौ धातवो मताः ।। ५३-५४ ।।<br>
<br>
स्वादयः स्वरितेत्तोंका धातवः परिकीर्तिताः ।।<br>
सप्ताख्यातो दुनोतिस्तु परस्मैपदिनो मुने ।। ५३-५५ ।।<br>
<br>
अष्टिघावनुदात्तेतौ धातू द्वौ परिकीर्तितौ ।।<br>
परस्मैपदिनस्त्वत्र तिकाद्यास्तु चतुर्दश ।। ५३-५६ ।।<br>
<br>
द्वात्रिंशद्धातवः प्रोक्ता विप्रेन्द्र स्वादिके गणे ।।<br>
स्वरितेतः षङाख्यातास्तुदाद्या मुनिसत्तम ।। ५३-५७ ।।<br>
<br>
ऋष्युदात्तेज्जुषीपूर्वा अत्मनेपदिनोर्णवाः ।।<br>
व्रश्चादय उदात्तेतः प्रोक्ताः पंचाधिकं शतम् ।। ५३-५८ ।।<br>
<br>
&nbsp;गूर्युदात्तेदिहोद्दिष्टो धातुरेको मुनीश्वर ।।<br>
णूमुखाश्चैव चत्वारः परस्मैपदिनो मताः ।। ५३-५९ ।।<br>
<br>
कुङाख्यातोनुदात्तेञ्च कुटाद्याः पूर्तिमागताः ।।<br>
पृङ् मृङ् चात्मनेभाषौ षट् परस्मैपदे रिपेः ।। ५३-६० ।।<br>
<br>
आत्मनेपदिनो धातू दृङ्धृङ्द्वौ चाप्युदाहृतौ ।।<br>
प्रच्छादिषोडशाख्याताः परस्मैपदिनो मुने ।। ५३-६१ ।।<br>
<br>
स्वरितेतः षट् ततश्च प्रोक्ता मिलमुखा मुने ।।<br>
कृतीप्रभृतय श्चापि परस्मैपदिनस्रयः ।। ५३-६२ ।।<br>
<br>
सप्त पंचाशदधिकास्तुदादौ धातवः शतम् ।।<br>
स्वरितेतो रुधोनंदा परस्मैभाषितः कृती ।। ५३-६३ ।।<br>
<br>
ञिइंधीतोऽनुदातेतस्रयो धातव ईरिताः ।।<br>
उदात्तेतः शिषपिषरुधाद्याः पंचविंशतिः ।। ५३-६४ ।।<br>
<br>
स्वरितेतस्तनोः सप्त धातवः परिकीर्तिताः ।।<br>
मनुवन्वात्मनेभाषौ स्वरितेत्त्कृञुदाहृतः ।। ५३-६५ ।।<br>
<br>
ततो द्वौ कीर्तितौ विप्र धातवो दश शाब्दिकैः ।।<br>
क्याद्याः सप्तोभयेभाषाः सौत्राः स्तंभ्वादिकास्तथा ।। ५३-६६ ।।<br>
<br>
परस्मैपदिनः प्रोक्ताश्चत्वारोऽपि मुनीश्वर ।।<br>
द्वाविंशतिरुदात्तेतः कुधाद्या धातवो मताः ।। ५३-६७ ।।<br>
<br>
वृङ्ङात्मनेपदी धातुः र्श्रथाद्याश्चैकविंशतिः ।।<br>
परस्मैपदिनश्चाथ स्वरितेद्ग्रह एव च ।। ५३-६८ ।।<br>
<br>
क्र्यादिकेषु द्विपंचाशद्धातवः कीर्तिता बुधैः ।।<br>
चुराद्या धातवो ञ्यंता षट्र्त्रिंशदधिकः शतम् ।। ५३-६९ ।।<br>
<br>
चित्याद्यष्टादशाख्याता आत्मनेपदिनो मुने ।।<br>
चर्चाद्या आधृषीयास्तु प्यंता वा परिकीर्तिताः ।। ५३-७० ।।<br>
<br>
अदंता धातवश्चैव चत्वारिंशत्तथाष्टं च ।।<br>
पदाद्यास्तु दश प्रोक्ता धातवो ह्यात्मनेपदे ।। ५३-७१ ।।<br>
<br>
सूत्राद्या अष्ट चाप्यत्र ञ्यन्ता प्रोक्ता मनीषिभिः ।।<br>
धात्वर्थे प्रातिपदिकाद्वहुलं चेष्टवन्मतम् ।। ५३-७२ ।।<br>
<br>
तत्करोति तदाचष्टे हेतुमत्यपि णिर्मतः ।।<br>
धात्वर्थे कर्तृकरणाञ्चित्राद्याश्चापि धातवः ।। ५३-७३ ।।<br>
<br>
अष्ट संग्राम आख्यातोऽनुदात्तेच्छब्दिकैर्बुधैः ।।<br>
स्तोमाद्याः षोडश तथा अंदतस्यं निदर्शनम् ।। ५३-७४ ।।<br>
<br>
तथा बाहुलकादन्ये सौत्रलौकिकवैदिकाः ।।<br>
सर्वे सर्वगणीयाश्च तथानेकार्थवाचिनः ।। ५३-७५ ।।<br>
<br>
सनाद्यंता धातवश्च तथा वै नामधातवः ।।<br>
एवमानंत्यमुद्भाव्यं धातूनामिह नारद ।।<br>
संक्षेपोऽयं समुद्दिष्टो विस्तरस्तत्र तत्र च ।। ५३-७६ ।।<br>
<br>
ऊदृदंतैर्यौति रुक्ष्णुशूङ्स्नुनुक्षुश्चिडीङ्श्रिभिः ।।<br>
वृङ्वृञ्भ्यां च विनैकाचोऽजंतेषु निहताः स्मृताः ।। ५३-७७ ।।<br>
<br>
शक्लपचूमुचार्रच्वच्विच्सिच्प्रच्छित्यज्निजिर् भजः ।।<br>
भञ्ज्भुज्भ्रस्ज्मत्जियज्युज्रुज्रञ्जविजिर्स्वञ्जिसञ्ज्सृजः ।। ५३-७८ ।।<br>
<br>
अदक्षुद्खिद्छिद्तुदिनुदः पद्यभिद्विद्यतिर्विनद् ।।<br>
शद्सदी स्विद्यतिस्स्कन्दिर्हदी क्रुध्क्षुधिबुध्यती ।। ५३-७९ ।।<br>
<br>
बंधिर्युधिरुधीराधिव्यध्शुधः साधिसिध्यती ।।<br>
मन्यहन्नाप्क्षिप्छुपितप्तिपस्तृप्यतिदृप्यती ।। ५३-८० ।।<br>
<br>
लिब्लुव्वपूशप्स्वपूसृपियभरभगम्नम्यमो रभिः ।।<br>
क्रुशिर्दंशिदिशी दृश्मृश्रिरुश्लिश्विश्स्पृशः कृषिः ।। ५३-८१ ।।<br>
<br>
त्विष्तुष्दुष्पुष्यपिष्विष्शिष्शुष्श्लिष्यतयो घसिः ।।<br>
वसतिर्दहदिहिदुहो नह्मिह्रुह्लिह्वहिस्तथा ।। ५३-८२ ।।<br>
<br>
अनुदात्ता हलंतेषु धातवो द्व्यधिकं शतम् ।।<br>
चाद्या निपाता गवयः प्राद्या दिग्देशकालजाः ।। ५३-८३ ।।<br>
<br>
शब्दाः प्रोक्ता ह्यनेकार्थाः सर्वलिंगा अपि द्विज ।।<br>
गणपाठः सूत्रपाठो धातुपाठस्तथैव च ।। ५३-८४ ।।<br>
<br>
पाठोनुनासिकानां च परायणमिहोच्यते ।।<br>
शब्दाः सिद्धा वैदिकास्तु लौकिकाश्चापि नारद ।। ५३-८५ ।।<br>
<br>
शब्दपारायणं तस्मात्कारणं शब्दसंग्रहे ।।<br>
लघुमार्गेण शब्दानां साधूनां संनिरूपणम् ।। ५३-८६ ।।<br>
<br>
प्रकृतिप्रत्ययादेशलोपागममुखैः कृतम् ।। ५३-८७ ।।<br>
<br>
इत्थमेतत्समाख्यातं निरुक्तं किंचिदेवते ।।<br>
कात्स्न्येर्न वक्तुमानंत्यात्कोऽपिशक्तो न नारद ।। ५३-८८ ।।<br>
<br>
इति श्रीबृहन्नारदीयपुराण पूर्वभागे बृहदुपाख्याने द्वितीयपादे निरुक्तलक्षणनिरूपणं नाम त्रिपञ्चाशत्तमोऽध्यायः ।।<br>
