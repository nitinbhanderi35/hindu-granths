सनन्दन उवाच ।।<br>
ततः स राजा सहितो मंत्रिभिर्द्विजसत्तम ।।<br>
पुरः पुरोहितं कृत्वा सर्वाण्यंतः पुराणि च ।। ५९-१ ।।<br>
<br>
शिरसा चार्ध्यमादाय गुरुपुत्रं समभ्यगात् ।।<br>
महदासनमादाय सर्वरत्न--तम् ।। ५९-२ ।।<br>
<br>
प्रददौ गुरुपुत्राय शुकाय परमोचितम् ।।<br>
तत्रोपविष्टं तं कार्ष्णिशास्त्रदृष्टेन कर्मणा ।। ५९-३ ।।<br>
<br>
पाद्यं निवेद्य प्रथमं सार्ध्यं गां च न्यद्दे---।।<br>
स च तांमंत्रतः पूजां प्रतिगृह्य द्विजोत्तमः ।। ५९-४ ।।<br>
<br>
पर्यपृच्छन्महातेजाराज्ञः कुशलमव्ययम् ।।<br>
उदारसत्त्वाभिजनो राजापि गुरुसूनवे ।। ५९-५ ।।<br>
<br>
आवेद्य कुशलं भूमौ निषसाद तदाज्ञया ।।<br>
सोऽपि वैयासकिं भूयः पृष्ट्वा कुशलमव्ययम् ।।<br>
किमागमनिमित्येव पर्यपृच्छद्विधानवित् ।। ५९-६ ।।<br>
<br>
शुक उवाच ।।<br>
पित्राहमुक्तो भद्रं ते मोक्षधर्मार्थकोविदः ।।<br>
विदेहराजोह्याद्योमे जनको नाम विश्रुतः ।। ५९-७ ।।<br>
<br>
तत्र त्वं गच्छ तूर्णं वै स ते हृदयसंशयम् ।।<br>
प्रवृत्तौ च निवृत्तौ च सर्वं छेत्स्यत्यसंशयम् ।। ५९-८ ।।<br>
<br>
सोऽहं पितुर्नियोगात्त्वा मुपप्रष्टुमिहागतः ।।<br>
तन्मे धर्मभृतां श्रेष्ट यथावद्वक्तुमर्हसि ।। ५९-९ ।।<br>
<br>
किं कार्यं ब्राह्मणेनेह मोक्षार्थश्च किमात्मकः ।।<br>
कथं च मोक्षः कर्तव्यो ज्ञानेन तपसापि वा ।। ५९-१० ।।<br>
<br>
जनक उवाच ।।<br>
यत्कार्यं ब्राह्मणेनेह जन्मप्रभृति तच्छुणु ।।<br>
कृतोपनयनस्तात भवेद्वेदपरायणः ।। ५९-११ ।।<br>
<br>
तपसा गुरुवृत्त्या च ब्रह्मचर्येण चान्वितः ।।<br>
देवतानां पितॄणां च ह्यतृष्णश्चानसूयकः ।। ५९-१२ ।।<br>
<br>
वेदानधीत्य नियतो दक्षिणामपवर्त्य च ।।<br>
अभ्यनुज्ञामनुप्राप्य समावर्तेत वै द्विजः ।। ५९-१३ ।।<br>
<br>
समावृत्तस्तु गार्हस्थ्ये सदारो नियतो वसेत् ।।<br>
अनसूयुर्यथान्यायमाहिताग्निरनादृते ।। ५९-१४ ।।<br>
<br>
उत्पाद्य पुत्रपौत्रांश्च वन्याश्रमपदे वसेत् ।।<br>
तानेवाग्नीन्यथान्यायं पूजयन्नतिथिप्रियः ।। ५९-१५ ।।<br>
<br>
सर्वानग्नीन्यथान्यायमात्मन्यारोप्य धर्मवित् ।।<br>
निर्द्वंद्वो वीतरागात्मा ब्रह्माश्रमपदे वसेत् ।। ५९-१६ ।।<br>
<br>
शुक उवाच ।।<br>
उत्पन्ने ज्ञानविज्ञाने प्रत्यक्षे हृदि शश्वते ।।<br>
न विना गुरुसंवासाज्ज्ञानस्याधिगमः स्मृतः ।। ५९-१७ ।।<br>
<br>
किमवश्यं तु वस्तव्यमाश्रमेषु न वा नृप ।।<br>
एतद्भवंतं पृच्छामि तद्भवान्वक्तुमर्हति ।। ५९-१८ ।।<br>
<br>
जनक उवाच ।।<br>
न विना ज्ञानविज्ञाने मोक्षस्याधिगमो भवेत् ।.<br>
न विना गुरुसंबधाज्ज्ञानस्याधिगमस्तथा ।। ५९-१९ ।।<br>
<br>
आचार्यः प्लाविता तस्य ज्ञानं प्लव इहोच्यते ।।<br>
विज्ञाय कृतकृत्यस्तु तीर्णस्तत्रोभयं त्यजेत् ।। ५९-२० ।।<br>
<br>
अनुच्छेदाय लोकानामनुच्छेदाय कर्मणाम् ।।<br>
कृत्वा शुभाशुभं कर्म मोक्षो नामेह लभ्यते ।। ५९-२१ ।।<br>
<br>
भावितैः कारणैश्चार्यं बहुसंसारयोनिषु ।।<br>
आसादयति शुद्धात्मा मोक्षं हि प्रथमाश्रमे ।। ५९-२२ ।।<br>
<br>
तमासाद्य तु मुक्तस्य दृष्टार्थस्य विपश्चितः ।।<br>
त्रिधाश्रमेषु कोन्वर्थो भवेत्परमभीप्सतः ।। ५९-२३ ।।<br>
<br>
राजसांस्तामसांश्चैव नित्यं दोषान्विसर्जयेत ।।<br>
सात्त्विकं मार्गमास्थाय पश्येदात्मानमात्मना ।। ५९-२४ ।।<br>
<br>
सर्वभूतेषु चात्मानं सर्वभूतानि चात्मनि ।।<br>
संपश्यन्नैव लिप्येत जले वारिचरगो यथा ।। ५९-२५ ।।<br>
<br>
पक्षीवत्पवनाद्वर्ध्वममुत्रानुंत्यश्नुते ।।<br>
विहाय देहं निर्मुक्तो निर्द्वंद्वः शुभसंगतः ।। ५९-२६ ।।<br>
<br>
अत्र गाथाः पुरा गीताः श्रृणु राज्ञा ययातिना ।।<br>
धार्यते या द्विजैस्तात मोक्षशास्त्रविशारदैः ।। ५९-२७ ।।<br>
<br>
ज्योतिश्चात्मनि नान्यत्र रत्नं तत्रैव चैव तत् ।।<br>
स्वयं च शक्यं तद्द्रष्टुं सुसमाहितर्चतसा ।। ५९-२८ ।।<br>
<br>
न बिभेति परो यस्मान्न बिभेति पराच्च यः ।।<br>
यश्च नेच्छति न द्वेष्टि ब्रह्म संपद्यते स तु ।। ५९-२९ ।।<br>
<br>
यदा भावं न कुरुते सर्वभूतेषु पापकम् ।।<br>
पूर्वैराचरितो धर्मश्चतुराश्रमसंज्ञकः ।। ५९-३० ।।<br>
<br>
अनेन क्रमयोगेन बहुजातिसुकर्मणाम् ।।<br>
कर्मणा मनसा वाचा ब्रह्म संपद्यते तदा ।। ५९-३१ ।।<br>
<br>
संयोज्य तपसात्मानमीर्ष्यामुत्सृज्य मोहिनीम् ।।<br>
त्यक्त्वा कामं च लोभं च ततो ब्रह्मत्वमश्नुते ।। ५९-३२ ।।<br>
<br>
यदा श्राव्ये च दृश्ये च सर्वभूतेषु चाव्ययम् ।।<br>
समो भवति निर्द्वुद्वो ब्रह्म संपद्यते तदा ।। ५९-३३ ।।<br>
<br>
यदा स्तुति च र्निदां च समत्वेन च पश्यति ।।<br>
कांचनं चाऽयसं चैव सुखदुःखे तथैव च ।। ५९-३४ ।।<br>
<br>
शीतमुष्णं तथैवार्थमनंर्थं प्रियमप्रियम् ।।<br>
जीवितं मरणं चैव ब्रह्म संपद्यते तदा ।। ५९-३५ ।।<br>
<br>
प्रसार्येह यथांगानि कूर्मः संहरते पुनः ।।<br>
तर्थेद्रियाणि मनसा संयंतव्यानि भिक्षुणा ।। ५९-३६ ।।<br>
<br>
तमः परिगतं वेश्य यथा दीपेन दृश्यते ।।<br>
तथा बुद्धिप्रदीपेन शक्य आत्मा निरीक्षितुम् ।। ५९-३७ ।।<br>
<br>
एतत्सर्वं प्रपश्यामि त्वयि बुद्धिमतांवर ।।<br>
यञ्चान्यदपि वेत्तव्यं तत्त्वतो वेत्ति तद्भवान् ।। ५९-३८ ।।<br>
<br>
ब्रह्मर्षे विदितश्वासि विषयांतमुपागतः ।।<br>
गुरोश्चैव प्रसादेन तव चैवोपशिक्षया ।। ५९-३९ ।।<br>
<br>
तस्य चैव प्रसादेन प्रादुर्भूतं महामुनेः ।।<br>
ज्ञानं दिव्यं समादीप्तं तेनासि विदितो विदितो मम ।। ५९-४० ।।<br>
<br>
अर्धिकं तव विज्ञानमधि कावगतिस्तव ।।<br>
अधिकं च तवैश्वर्यं तञ्च त्वं नावबुध्यसे ।। ५९-४१ ।।<br>
<br>
बाल्याद्वा संशयाद्वापि भयाद्वापि विमेषजात् ।।<br>
उत्पन्ने चापि विज्ञा ने नाधिगच्छंति तांगतिम् ।। ५९-४२ ।।<br>
<br>
व्यवसायेन शुद्धेन मद्विधैश्छिन्नसंशयाः ।।<br>
विमुच्य हृदयग्रंथीनार्तिमासादयंति ताम् ।। ५९-४३ ।।<br>
<br>
मवांश्चोत्पन्नविज्ञानः स्थिरबगुद्धिरलोलुपः ।।<br>
व्यवसायादृते ब्रह्यन्नासादयति तत्पदम् ।। ५९-४४ ।।<br>
<br>
नास्ति ते सुखदुःखेषु विशेषो नास्ति वस्तुषु ।।<br>
नौत्सुक्यं नृत्यगीतेषु न राग उपजायते ।। ५९-४५ ।।<br>
<br>
न बंधुषु निबंधस्ते न भयेष्वस्ति ते भयम् ।।<br>
पश्यामित्वां महाभाग तुल्यनिंदात्मसंस्तुतिम् ।। ५९-४६ ।।<br>
<br>
अहं च त्वानुपश्यामि ये चान्येऽपि मनीषिणः ।।<br>
आस्थितं परमं मार्गे अक्षयं चाप्यनामयम् ।। ५९-४७ ।।<br>
<br>
यत्फलं ब्राह्मणस्येह मोक्षार्थश्चापदात्मकः ।।<br>
तस्मिन्वै वर्तसे विप्रकिमन्यत्परिपृच्छसि ।। ५९-४८ ।।<br>
<br>
सनंदन उवाच ।।<br>
एतच्छ्रुत्वा तु वचनं कतात्मा कृतनिश्चयः ।।<br>
आत्मनात्मानमास्थाय दृष्ट्वा चात्मानमात्मना ।। ५९-४९ ।।<br>
<br>
कृतकार्यः सुखी शांतस्तूष्णीं प्रायादुदङ्मुखः ।।<br>
शैशिरं गिरिमासाद्य पाराशर्यं ददर्श च ।। ५९-५० ।।<br>
<br>
शिष्यानध्यापयंतं च पैलादीन्वेदसंहिताः ।।<br>
आरर्णेयो विशुद्धात्मा दिवाकरसमप्रभः ।। ५९-५१ ।।<br>
<br>
पितुर्जग्राह पादौ चज सादरं हृष्टमानसः ।।<br>
ततो निवेदयामास पितुः सर्वमुदारधीः ।। ५९-५२ ।।<br>
<br>
शुको जनकराजेन संवादं मोक्षसाधनम् ।।<br>
तच्छ्रत्वा वेदकर्तासौ प्रहृष्टेनांतरात्मना ।। ५९-५३ ।।<br>
<br>
समालिंग्य सुतं व्यासः स्वपार्श्वस्थं चकार च ।। ५९-५४ ।।<br>
ततः पैलादयो विप्रा वेदान् व्यासादधीत्य च ।।<br>
<br>
शैलश्रृंगाद्भुवं प्राप्ता याजनाध्यापने रताः ।। ५९-५५ ।।<br>
<br>
इति श्रीबृहन्नारदीयपुराणे पूर्वभागे बृहदुपाख्याने एकोनषष्टितमोऽध्यायः ।।<br>
