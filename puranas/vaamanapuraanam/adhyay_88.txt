<br>
पुलस्त्य उवाच॥<br>
द्वितीयं पापशमनं स्तवं वक्ष्यामि ते मुने।<br>
येन सम्यगधीतेन पापं नाशं तु गच्चति॥ ८८.१<br>
<br>
मत्स्यं नमस्ये देवेशं कूर्मं गोविन्दमेव च।<br>
हयशीर्षं नमस्तेऽहं भवं विष्णुं त्रिविक्रमम्॥ ८८.२<br>
<br>
नमस्ये माधवेशानौ हृषीकशकुमारिणौ।<br>
नारायणं नमस्येऽहं नमस्ये गरुडासनम्॥ ८८.३<br>
<br>
ऊर्ध्वकेशं नृसिहं च रुपधारं कुरुध्वजम्।<br>
कामपालमखण्डं च नमस्ये ब्राह्मणप्रियम्॥ ८८.४<br>
<br>
अजितं विश्वकर्माणं पुण्डरीकं द्विजप्रियम्।<br>
हंसं शंभुं नमस्ये च ब्रह्माणं सप्रजापतिम्॥ ८८.५<br>
<br>
नमस्ये शूलबाहुं च देवं चक्रधरं तथा।<br>
शिवं विष्णुं सुवर्णाक्षं गोपतिं पीतवाससम्॥ ८८.६<br>
<br>
नमस्ये च गदापाणिं नमस्ये च कुशेशयम्।<br>
अर्धनारीश्वरं देवं नमस्ये पापनाशनम्॥ ८८.७<br>
<br>
गोपालं च सवैकुण्ठं नमस्ये चापराजितम्।<br>
नमस्ये विश्वरूपं च सौगन्धिं सर्वदा शिवम्॥ ८८.८<br>
<br>
पाञ्चालिकं हयग्रीवं स्वयम्भुवममरेश्वरम्।<br>
नमस्ये पुष्कराक्षं च पयोगन्धिं च केशवम्॥ ८८.९<br>
<br>
अविमुक्तं च लोलं च ज्येष्ठेशं मध्यमं तथा।<br>
उपशान्तं तमस्येऽहं मार्कण्डेयं सजम्बुकम्॥ ८८.१०<br>
<br>
नमस्ये पद्मकिरणं नमस्ये वडवामुखम्<br>
कर्तिकेयं नमस्येऽहं बाह्लीकं शिखिनं तथा॥ ८८.११<br>
<br>
नमस्ये स्थाणुमनघं नमस्ये वनमालिनम्।<br>
नमस्ये लाङ्गलीशं च नमस्येऽहं श्रियः पतिम्॥ ८८.१२<br>
<br>
नमस्ये च त्रिनयनं नमस्ये हव्यवाहनम्।<br>
नमस्ये च त्रिसौवर्णं नमस्ये शशिभूषणम्॥ ८८.१३<br>
<br>
त्रिणाचिकेतं ब्रह्मेशं नमस्ये शशिभूषणम्।<br>
कपर्दिनं नमस्ये च सर्वामयविनाशनम्॥ ८८.१४<br>
<br>
नमस्ये शशिनं सूर्यं ध्रुवं रौद्रं महौजसम्।<br>
पद्मनाभं हिरण्याक्षं नमस्ये स्कन्दमव्ययम्॥ ८८.१५<br>
<br>
नमस्ये भीमहंसौ च नमस्ये हाटकेश्वरम्।<br>
सदा हंसं नमस्ये च नमस्ये प्राणतर्पणम्॥ ८८.१६<br>
<br>
नमस्ये रुक्मकवचं महायोगिनमीश्वरम्।<br>
नमस्ये श्रीनिवासं च नमस्ये पुरुषोत्तमम्॥ ८८.१७<br>
<br>
नमस्ये च चतुर्बाहुं नमस्ये वसुधाधिपम्।<br>
वनस्पतिं पशुपतिं नमस्ये प्रभुमव्ययम्॥ ८८.१८<br>
<br>
श्रीकण्ठं वासुदेवं नीलकण्ठं सदण्डिनम्।<br>
नमस्ये सर्वमनघं गौरीशं नकुलीश्वरम्॥ ८८.१९<br>
<br>
मनोहरं कृष्णकेशं नमस्ये चक्रपाणिनम्।<br>
यशोधरं महाबाहुं नमस्ये च कुशप्रियम्॥ ८८.२०<br>
<br>
भूधरं छादितगदं सुनेत्रं शूलशङ्खिनम्।<br>
भद्राक्षं वीरभद्रं च नमस्ये शङ्कुकर्णिकम्॥ ८८.२१<br>
<br>
वृषध्वजं महेशं च विश्वामित्रं शशिप्रभम्।<br>
उपेन्द्र चैव गोविन्दं नमस्ते पङ्कजप्रियम्॥ ८८.२२<br>
<br>
सहस्रशिरसं देवं नमस्ये कुन्दमालिनम्।<br>
कालाग्निं रुद्रदेवेशं नमस्ये कृत्तिवाससम्॥ ८८.२३<br>
<br>
नमस्ये छागलेशं च नमस्ये पङ्कजासनम्।<br>
सहस्राक्षं कोकनदं नमस्ये हरिशंकरम्॥ ८८.२४<br>
<br>
अगस्त्यं गरुडं विष्णुं कपिलं ब्रह्मवाङ्मयम्।<br>
सनातनं च ब्रह्माणं नमस्ये ब्रह्मतत्परम्॥ ८८.२५<br>
<br>
अप्रतर्क्यं चतुर्बाहुं सहस्रांशुं तपोमयम्।<br>
नमस्ये धर्मराजानं देवं गरुडवाहनम्॥ ८८.२६<br>
<br>
सर्वभूतगतं शान्तं निर्मलं सर्वलक्षणम्।<br>
महायोगिनमव्यक्तं नमस्ये पापनाशनम्॥ ८८.२७<br>
<br>
निरञ्जनं निराकारं निर्गुणं निर्मलं पदम्।<br>
नमस्ये पापहन्तारं शरण्यं शरणं व्रजे॥ ८८.२८<br>
<br>
एतत् पवित्रं परमं पुराणं प्रोक्तं त्वगस्त्येन महर्षिणा च।<br>
धन्यं यशस्यं बहुपापनाशनं संकर्तनात् स्मरणात् संश्रवाच्च। ८८.२९<br>
<br>
इति श्रीवामनपुराणे पुलस्त्यनारदसंवादे वामनप्रादुर्भावे प्रह्लादतीर्थयात्रायां द्वितीयः पापनाशनस्तवोनामाष्टाशीतितमोऽध्यायः ॥ ८८ ॥<br>
<br>
