पुलस्त्यस्य उवाच॥ <br>
गते च तीर्थयात्रायां प्रह्लादे दानवेश्वरे ॥ <br>
कुरुक्षेत्रे समभ्यागाद्द्रष्टुं वैरोचनो मुने॥ १ ॥ <br>
तस्मिन्महाधर्म युते तीर्थे ब्राह्मणपुङ्गवः ॥ <br>
शुक्रो द्विजातिप्रवरानामन्त्रयत भार्गवः ॥ २ ॥<br>
भृगुणाऽऽमन्त्र्यमाणास्ते श्रुत्वाऽऽत्रेयसगौतमाः ॥ <br>
कौशिकाङ्गिरसश्चैव तत्त्वज्ञाः कुरुजाङ्गलम् ॥ ३ ॥ <br>
उत्तराशां प्रजग्मुस्ते नदीमनु शतद्रवीम् ॥ <br>
शातद्रवे जले स्नात्वा विवासं प्रययुस्ततः ॥ ४ ॥ <br>
विज्ञाय तत्रास्य रतिं स्नात्वाऽर्च्य पितृदेवताः ॥ <br>
ततोऽपि किरणां पुण्यां दिनेशकिरणव्युताम् ॥ ५ ॥ <br>
तस्यां स्नात्वा च देवर्षे सर्व एव महर्षयः ॥ <br>
सुपुण्योदां वेगवतीं स्नात्वा जग्मुरथेश्वरीम् ॥ ६ ॥ <br>
देविकायाजले स्नात्वा पयोष्णायां च तापसाः ॥ <br>
अवतीर्णा मुने स्नातुं माधवाद्याः सुभानवीम् ॥७॥ <br>
ततो निमग्ना ददृशुः प्रतिबिम्बमथात्मनः ॥<br>
अन्तर्जले द्विजश्रेष्ठ महदाश्चर्यकार कम् ॥ ८ ॥ <br>
उन्मज्जन्तश्च ददृशुः पुनर्विस्मितमानसाः ॥ <br>
ततः स्नात्वा समुत्तीर्णा ऋषयः सर्व एव हि ॥ ९ ॥<br>
पुष्कराक्षमयोगन्धिं ब्रह्माणं चाप्यपूजयत्  <br>
ततो भूयः सरस्वत्यास्तीर्थे त्रैलोक्यविश्रुते १०<br>
कोटितीर्थे रुद्र कोटिं ददर्श वृषभध्वजम्  <br>
नैमिषेया द्विजवरा मागधेयाः ससैन्धवाः <br>
धर्मारण्याः पौष्करेया दण्डकारण्यकास्तथा  <br>
चाम्पेया भारुकच्छेया देविकातीरगाश्च ये १२<br>
ते तत्र शङ्करं द्र ष्टुं समायाता द्विजातयः  <br>
कोटिसंख्यास्तपःसिद्धा हरदर्शनलालसाः १३<br>
अहं पूर्वमहं पूर्वमित्येवं वादिनो मुने  <br>
तान् संक्षुब्धान् हरो दृष्ट्वा महर्षीन् दग्धकिल्बिषान् १४<br>
तेषामेवानुकम्पार्थं कोटिमूर्त्तिरभूद् भवः   <br>
ततस्ते मुनयः प्रीताः सर्व एव महेश्वरम् १५<br>
संपूजयन्तस्तस्थुर्वै तीर्थं कृत्वा पृथक् पृथक् <br>
इत्येवं रुद्र कोटीति नाम्ना शंभुरजायत  १६ <br>
तं ददर्श महातेजाः प्रह्लादो भक्तिमान् वशी <br>
कोटितीर्थे ततः स्नात्वा तर्पयित्वा वसून् पितॄन् <br>
रुद्र कोटिं समभ्यर्च्य जगाम कुरुजाङ्गलम्  ४० <br>
तत्र देववरं स्थाणुं शङ्करं पार्वतीप्रियम् <br>
सरस्वतीजले मग्नं ददर्श सुरपूजितम्  ४१ <br>
सारस्वतेऽम्भसि स्नात्वा स्थाणुं संपूज्य भक्तितः <br>
स्नात्वा दशाश्वमेधे च संपूज्य च सुरान् पितॄन्  ४२ <br>
सहस्रलिङ्गं संपूज्य स्नात्वा कन्याह्रदे शुचिः <br>
अभिवाद्य गुरुं शुक्रं सोमतीर्थं जगाम ह  २० <br>
तत्र स्नात्वाऽर्च्य च पितॄन् सोमं संपूज्य भक्तितः <br>
क्षीरिकावासमभ्येत्य स्नानं चक्रे महायशाः  २१ <br>
प्रदक्षिणीकृत्य तरुं वरुणं चार्च्य बुद्धिमान् <br>
भूयः कुरुध्वजं दृष्ट्वा पद्माख्यां नगरीं गतः  ४५ <br>
तत्रार्च्य मित्रावरुणौ भास्करौ लोकपूजितौ <br>
कुमारधारामभ्येत्य ददर्श स्वामिनं वशी  ४६ <br>
स्नात्वा कपिलधारायां संतर्प्यार्च्य पितॄन् सुरान् <br>
दृष्ट्वा स्कन्दं समभ्यर्च्य नर्मदायां जगाम ह  ४७ <br>
तस्यां स्नात्वा समभ्यर्च्य वासुदेवं श्रियः पतिम् <br>
जगाम भूधरं द्र ष्टुं वाराहं चक्रधारिणम्  <b>२५</b> <br>
स्नात्वा कोकामुखे तीर्थे संपूज्य धरणीधरम् <br>
त्रिसौवर्णं महादेवमर्बुदेशं जगाम ह  ४९ <br>
तत्र नारीह्रदे स्नात्वा पूजयित्वा च शङ्करम् <br>
कालिञ्जरं समभ्येत्य नीलकण्ठं ददर्श सः  ५० <br>
नीलतीर्थजले स्नात्वा पूजयित्वा ततः शिवम् <br>
जगाम सागरानूपे प्रभासे द्र ष्टुमीश्वरम्  ५१ <br>
स्नात्वा च संगमे नद्याः सरस्वत्यार्णवस्य च <br>
सोमेश्वरं लोकपतिं ददर्श स कपर्दिनम्  ५२ <br>
यो दक्षशापनिर्दग्धः क्षयी ताराधिपः शशी <br>
आप्यायितः शङ्करेण विष्णुना सकपर्दिना  <b>३०</b> <br>
तावर्च्य देवप्रवरौ प्रजगाम महालयम् <br>
तत्र रुद्रं  समभ्यर्च्य प्रजगामोत्तरान् कुरून्  ३१ <br>
पद्मनाभं स तत्रार्च्य सप्तगोदावरं ययौ <br>
तत्र स्नात्वाऽर्च्य विश्वेशं भीमं त्रैलोक्यवन्दितम्  ५५ <br>
गत्वा दारुवने श्रीमान् लिङ्गं स ददर्श ह <br>
तमर्च्य ब्राह्मणीं गत्वा स्नात्वाऽर्च्य त्रिदशेश्वरम्  ५६ <br>
प्लक्षावतरणं गत्वा श्रीनिवासमपूजयत् <br>
ततश्च कुण्डिनं गत्वा संपूज्य प्राणतृप्तिदम्  ५७ <br>
शूर्पारके चतुर्बाहुं पूजयित्वा विधानतः <br>
मागधारण्यमासाद्य ददर्श वसुधाधिपम्  <b>३५</b> <br>
तमर्चयित्वा विश्वेशं स जगाम प्रजामुखम् <br>
महातीर्थे ततः स्नात्वा वासुदेवं प्रणम्य च  ५९ <br>
शोणं संप्राप्य संपूज्य स्कमवर्माणमीश्वरम् <br>
महाकोश्यां महादेवं हंसाख्यं भक्तिमानथ  ६० <br>
पूजयित्वा जगामाथ सैन्धवारण्यमुत्तमम् <br>
तत्रेश्वरं सुनेत्राख्यं शङ्खशूलधरं गुरुम् <br>
पूजयित्वा महाबाहुः प्रजगाम त्रिविष्टपम्  ६१ <br>
तत्र देवं महेशानं जटाधरमिति श्रुतम् <br>
तं दृष्ट्वाऽर्च्य हरिं चासौ तीर्थं कनखलं ययौ  ६२ <br>
तत्रार्च्य भद्र कालीशं वीरभद्रं  च दानवः <br>
धनाधिपं च मेघाङ्कं ययावथ गिरिव्रजम्  ६३ <br>
तत्र देवं पशुपतिं लोकनाथं महेश्वरम् <br>
संपूजयित्वा विधिवत्कामरूपं जगाम ह  <b>४०</b><br>
शशिप्रभं देववरं त्रिनेत्रं संपूजयित्वा सह वै मृडान्या <br>
जगाम तीर्थप्रवरं महाख्यं तस्मिन् महादेवमपूजयत्सः  ६५ <br>
ततस्त्रिकूटं गिरिमत्रिपुत्रं जगाम द्र ष्टुं स हि चक्रपाणिनम् <br>
तमीड्य भक्त्या तु गजेन्द्र मोक्षणं जजाप जप्यं परमं पवित्रम्  ६६ <br>
तत्रोष्य दैत्येश्वरसूनुरादरान्मासत्रयं मूलफलाम्बुभक्षी <br>
निवेद्य विप्रप्रवरेषु काञ्चनं जगाम घोरं स हि दण्डकं वनम्  ६७ <br>
तत्र दिव्यं महाशाखं वनस्पतिवपुर्धरम् <br>
ददर्श पुण्डरीकाक्षं महाश्वापदवारणम्  ६८ <br>
तस्याधस्थात् त्रिरात्रं स महाभागवतोऽसुरः <br>
स्थितः स्थण्डिलशायी तु पठन् सारस्वतं स्तवम्  <b>४५</b> <br>
तस्मात् तीर्थवरं विद्वान् सर्वपापप्रमोचनम् <br>
जगाम दानवो द्र ष्टुं सर्वपापहरं हरिम्  ७० <br>
तस्याग्रतो जजापासौ स्तवौ पापप्रणाशनौ <br>
यौ पुरा भगवान् प्राह क्रोडरूपी जनार्दनः  ७१ <br>
तस्मादथागाद् दैत्येन्द्र ः! शालग्रामं महाफलम् <br>
यत्र संनिहितो विष्णुश्चरेषु स्थावरेषु च  ७२ <br>
तत्र सर्वगतं विष्णुं मत्वा चक्रे रतिं बली <br>
पूजयन् भगवत्पादौ महाभागवतो मुने  ७३ <br>
इयं तवोक्ता मुनिसंघजुष्टा प्रह्लादतीर्थानुगतिः सुपुण्या <br>
यत्कीर्त्तनाच्छ्रवणात् स्पर्शनाच्च विमुक्तपापा मनुजा भवन्ति  <b>५०</b> <br>
इति श्रीवामनपुराणे चतुरशीतितमोऽध्यायः<br>
<br>
