सनत्कुमार उवाच॥<br>
गणेशेशं प्रवक्ष्यामि दानं पूर्वोक्तमंडपे॥<br>
संपूज्य देवदेवेसं लोकपालसमावृतम्॥ ३४.१ ॥<br>
<br>
विश्वेश्वरान्यथाशास्त्रं सर्वाभरणसंयुतान्॥<br>
दशनिष्केण वै कृत्वा संपूज्य च विधानतः॥ ३४.२ ॥<br>
<br>
अष्टदक्ष्वष्टकुंडेषु पूर्ववद्धोममाचरेत्॥<br>
पंचावरणमार्गेण पारंपर्यक्रमेण च॥ ३४.३ ॥<br>
<br>
सप्तविप्रान्समभ्यर्च्य कन्यामेकां तथोत्तरे॥<br>
दापयेत्सर्वमंत्राणि स्वैःस्वैर्मंत्रैरनुक्रमात्॥ ३४.४ ॥<br>
<br>
दत्त्वैवं सर्वपापेभ्यो मुच्यते नात्र संशयः॥ ३४.५ ॥<br>
इति श्रीलिंगमहापुराणे उत्तरभागे गणेशेशदानविदिनिरूपणं नाम चतुस्त्रिंशोऽध्यायः॥ ३४ ॥<br>
