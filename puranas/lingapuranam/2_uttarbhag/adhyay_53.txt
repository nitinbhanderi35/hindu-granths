ऋषय ऊचुः।।<br>
मृत्युंजयविधिं सूत ब्रह्मक्षत्रविशामपि।।<br>
वक्तुमर्हसि चास्माकं सर्वज्ञोऽसि महामते।। ५३.१ ।।<br>
<br>
सुत उवाच।।<br>
मृत्युंजयविधिं वक्ष्ये बहुना किं द्विजोत्तमाः।।<br>
रुद्राध्यायेन विधिना घृतेन नियुतं क्रमात्।। ५३.२ ।।<br>
<br>
सघृतेन तिलेनैव कमलेन प्रयत्नतः।।<br>
दूर्वया घृतगोक्षीरमिश्रया मधुना तथा।। ५३.३ ।।<br>
<br>
चरुणा सघृतेनैव केवलं पयसापि वा।।<br>
जुहुयात्काल मृत्योर्वा प्रतीकारः प्रकीर्तितः।। ५३.४ ।।<br>
<br>
इति श्रीलिंगमहापुराणे उत्तरभागे त्रिपंचाशत्तमोऽध्यायः।। ५३ ।।<br>
