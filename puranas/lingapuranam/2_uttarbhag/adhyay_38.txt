सनत्कुमार उवाच॥<br>
गोसहस्रप्रदानं च वदामि श्रृणु सुव्रत॥<br>
गवां सहस्रमादाय सवत्सं सगुणं शुभम्॥ ३८.१ ॥<br>
<br>
तास्त्वभ्यर्च्य यथाशास्त्रमष्टौ सम्यक्प्रत्नतः॥<br>
तासां श्रृंगाणि हेम्नाथ प्रतिनिष्केण बंधयेत्॥ ३८.२ ॥<br>
<br>
खुरांश्च रजतेनैव बंदयेत्कंठदेसतः॥<br>
प्रतिनिष्केण कर्तव्यं कर्णे वज्रं च शोभनम्॥ ३८.३ ॥<br>
<br>
शिवाय दद्याद्विप्रेभ्यो दक्षिणां च पृथक्पृथक्॥<br>
दशनिष्कं तदर्धं वा तस्यार्धार्धमथापि वा॥ ३८.४ ॥<br>
<br>
यथाविभवविस्तारं निष्कमात्रमथापि वा॥<br>
वस्त्रयुग्मं च दातव्यं पृथग्विप्रेषु शोभनम्॥ ३८.५ ॥<br>
<br>
गावश्चाराध्य यत्नेन दातव्याः सुमनोरमाः॥<br>
एवं दत्त्वा विधानेन शिवमभ्यर्च्य संकरम्॥ ३८.६ ॥<br>
<br>
जपेदग्रे यथान्यायं गवां स्तवमनुत्तमम्॥<br>
गावो ममाग्रतो नित्यं गावो नः पृष्ठतस्तथा॥ ३८.७ ॥<br>
<br>
हृदये मे सदा गावं मध्ये वसाम्यहम्॥<br>
इति कृत्वा द्विजाग्र्येभ्योदत्त्वा गत्वा प्रदक्षिणम्॥ ३८.८ ॥<br>
<br>
तद्रोमवर्षसंख्यानि स्वर्गलोके महीयते॥ ३८.९ ॥<br>
<br>
इति श्रीलिंगमहापुराणे उत्तरभागे गोसहस्रप्रदानं नामाष्टत्रिंशोऽध्यायः॥ ३८ ॥<br>
