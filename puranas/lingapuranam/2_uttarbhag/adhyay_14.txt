<span style="font-size: 14pt; line-height: 200%"> सनत्कुमार उवाच।।<br>
पंच ब्रह्माणि मे नंदिन्नाचक्ष्व गणसत्तम।।<br>
श्रेयःकरणभूतानि पवित्राणि शरीरिणाम्।। १४.१ ।।<br>
नंदिकेश्वर उवाच।।<br>
शिवस्यैव स्वरूपाणि पंच ब्रह्माह्वयानि ते।।<br>
कथयामि यथातत्त्वं पद्मयोनेः सुतोत्तम।। १४.२ ।।<br>
सर्वलोकैकसंहर्ता सर्वलोकैकरक्षिता।।<br>
सर्वलोकैकनिर्माता पंचब्रह्मात्मकः शिवः।। १४.३ ।।<br>
सर्वेषामेव लोकानां यदुपादानकारणम्।।<br>
निमित्तकारणं चाहुस्स शिवः पंचधा स्मृतः।। १४.४ ।।<br>
मूर्तयः पंच विख्याताः पंच ब्रह्माह्वयाः पराः।।<br>
सर्वलोकशरण्यस्य शिवस्य परमात्मनः।। १४.५ ।।<br>
क्षेत्रज्ञः प्रथमा मूर्तिशिवस्य परमेष्ठिनः।।<br>
भोक्ता प्रकृतिवर्गस्य भोग्यस्येशानसंज्ञितः।। १४.६ ।।</span>
