<span style="font-size: 14pt; line-height: 200%">ऋषय ऊचुः॥<br>
एवं षोडश दानानि कथितानि शुभानि च॥<br>
जीवच्छ्रा द्धक्रमोऽस्माकं वक्तुमर्हसि सांप्रतम्॥ ४५.१ ॥<br>
सूत उवाच॥<br>
जीवच्छ्राद्धविधिं वक्ष्ये समासात्सर्वसंमतम्॥<br>
मनवे देवदेवेन कथितं ब्रह्मणा पुरा॥ ४५.२ ॥<br>
वसिष्ठास च शिष्टाय भृगवे भार्गवाय च॥<br>
श्रृण्वंतु सर्वभावेन सर्वसिद्धिकरं परम्॥ ४५.३ ॥<br>
श्राद्धमार्गक्रमं साक्षाच्छ्राद्धार्हाणामपि क्रमम्॥<br>
विशेषमपि वक्ष्यामि जीवच्छ्राद्धस्य सुव्रताः॥ ४५.४ ॥<br>
पर्वते वा नदीतीरे वने वायतनेऽपि वा॥<br>
जीवच्छ्राद्धं प्रकर्तव्यं मृतकाले प्रयत्नतः॥ ४५.५ ॥<br>
जीवच्छ्राद्धे कृते जीवो जीवन्नेव विमुच्यते॥<br>
कर्म कुर्वन्नकुर्वन्वा ज्ञानी वाज्ञानवानपि॥ ४५.६ ॥<br>
श्रोत्रियोऽश्रोत्रियो वापि ब्राह्मणः क्षत्रियोऽपि वा॥<br>
वैश्यो वा नात्र संदेहो योगमार्गगतो यता॥ ४५.७ ॥<br>
परीक्ष्य भूमिं विधिवद्गंधवर्णरसादिभिः॥<br>
शल्यमुद्धृत्य यत्नेन स्थांडिलं सैकतं भुवि॥ ४५.८ ॥<br>
मध्यतो हस्तमात्रेण कुंडं चैवायतं शुभम्॥<br>
स्थांडिलं वा प्रकर्तव्यमिषुमात्रं पुनः पुनः॥ ४५.९ ॥<br>
उपलिप्य विधानेन चालिप्याग्निं विधाय च॥<br>
अन्वाधाय यथाशास्त्रं परिगृह्य च सर्वतः॥ ४५.१० ॥<br>
परिस्तीर्य स्वशाखोक्तं पारंपर्यक्रमागतम्॥<br>
समाप्याग्निमुखं सर्वं मंत्रैरेतैर्यथाक्रमम्॥ ४५.११ ॥<br>
संपूज्य स्थंडिले वह्नौ होमयेत्समिदादिभिः॥<br>
आदौ कृत्वा समिद्धोमं चरुणा च पृथक्पृथक्॥ ४५.१२ ॥<br>
घृतेन च पृथक्प्रात्रे शोधितेन पृथक्पृथक्॥<br>
जुहुयादात्मनोद्धृत्य तत्त्वभूतानि सर्वतः॥ ४५.१३ ॥<br>
ॐ भूः ब्रह्मणे नमः॥ ४५.१४ ॥<br>
ॐ भूः ब्रह्मणे स्वाहा॥ ४५.१५ ॥<br>
ॐ भुवः विष्णवे नमः॥ ४५.१६ ॥<br>
ॐ भुवः विष्णवे स्वाहा॥ ४५.१७ ॥<br>
ॐ स्वः रुद्राय नमः॥ ४५.१८ ॥<br>
ॐ स्वः रुद्राय स्वाहा॥ ४५.१९ ॥<br>
ॐ महः ईश्वराय नमः॥ ४५.२० ॥<br>
ॐ महः ईश्वराय स्वाहा॥ ४५.२१ ॥<br>
ॐ जनः प्रकृतये नमः॥ ४५.२२ ॥<br>
ॐ जनः प्रकृतये स्वाहा॥ ४५.२३ ॥<br>
ॐ तपः मुद्गलाय नमः॥ ४५.२४ ॥<br>
ॐ तपः मुद्गलाय स्वाहा॥ ४५.२५ ॥<br>
ॐ ऋतं पुरुषाय नमः॥ ४५.२६ ॥<br>
ॐ ऋतं परुषाय स्वाहा॥ ४५.२७ ॥<br>
ॐ सत्यं शिवाय नमः॥ ४५.२८ ॥<br>
ॐ सत्यं शिवाय स्वाहा॥ ४५.२९ ॥<br>
ॐ शर्व धरां मे गोपाय घ्राणे गंधं शर्वाय देवाय भूर्नमः॥ ४५.३० ॥<br>
ॐ शर्व धरां मे गोपाय घ्राणे गंधं शर्वाय भूः स्वाहा॥ ४५.३१ ॥<br>
शर्व धरां मे गोपाय घ्राणे गंधं शर्वस्य देवस्य पत्न्यै भूर्नमः॥ ४५.३२ ॥<br>
ॐ शर्व धरां मे गोपाय घ्राणे गंधं सर्वपत्न्यैभूः स्वाहा॥ ४५.३३ ॥<br>
ॐ भव जलं मे गोपाय जिह्वायं रसं भवाय देवाय भुवो नमः॥ ४५.३४ ॥<br>
ॐ भव जलं मे गोपाय जिह्वायां रसं भवाय देवाय भुवः स्वाहा॥ ४५.३५ ॥<br>
ॐ भव जलं मे गोपाय जिह्वायां रसं भवस्य देवस्य पत्न्यै भुवो नमः॥ ४५.३६ ॥<br>
ॐ भव जलं मे गोपाय जिह्वायां रसं भवस्य पत्न्यै भुवः स्वाहा॥ ४५.३७ ॥<br>
रुद्राग्निं मे गोपाय नेत्रे रूपं रुद्राय देवाय स्वरों नमः॥ ४५.३८ ॥<br>
रुद्राग्निं मे गोपाय नेत्रे रूपं रुद्राय देवाय स्वः स्वाहा॥ ४५.३९ ॥<br>
रुद्राग्निं मे गापाय नेत्रे रूपं रुद्रस्य पत्न्यै स्वरों नमः॥ ४५.४० ॥<br>
रुद्राग्निं मे गोपाय नेत्रे रूपं रुद्रस्य देवस्य पत्न्यैस्वः स्वाहा॥ ४५.४१ ॥<br>
उग्र वायुं मे गोपाय त्वचि स्पर्शं उग्राय देवाय महर्नमः॥ ४५.४२ ॥<br>
उग्र वायूं मे गोपाय त्वचि स्पर्शमुग्राय देवाय महः स्वाहा॥ ४५.४३ ॥<br>
उग्र वायुं मे गोपाय त्वचि स्पर्शमुग्रस्य देवस्य पत्न्यै महरों नमः॥ ४५.४४ ॥<br>
ॐ उग्र वायुं मो गोपाय त्वचि स्पर्शमुग्रस्य देवस्य पत्न्यै देवाय जनः स्वाहा॥ ४५.४५ ॥<br>
भीम सुषिरं मे गोपाय श्रोत्रे शब्दं भीमाय देवाय जनो नमः॥ ४५.४६ ॥<br>
भीम सुषिरं मे गोपाय श्रोत्रे शब्दं भीमाय देवाय जनः स्वाहा॥ ४५.४७ ॥<br>
भीम सुषिरं मे गोपाय श्रोत्रे शब्दं भीमस्य पत्न्यै जनो नमः॥ ४५.४८ ॥<br>
भीम सुषिरं मे गोपाय श्रोत्रे शब्दं भीमस्य देवस्य पत्न्यै जनः स्वाहा॥ ४५.४९ ॥<br>
ईश रजो मे गोपाय द्रव्ये तृष्णामीशाय देवाय तपो नमः॥ ४५.५० ॥<br>
ईश रजो मे गोपाय द्रव्ये तृष्णमीशाय देवाय तपः स्वाहा॥ ४५.५१ ॥<br>
रजो मे गोपाय द्रव्ये तृष्णामीशस्य पत्न्यै तपो नमः॥ ४५.५२ ॥<br>
ईश रजो मे गोपाय द्रव्ये तृष्णामीशस्य पत्न्यै तपः स्वाहा॥ ४५.५३ ॥<br>
महादेव सत्यं मे गोपाय श्रद्धां धर्मे महादेवाय ऋतं नमः॥ ४५.५४ ॥<br>
महादेव सत्यं मे गोपाय श्रद्धां धर्मे महादेवाय ऋतं स्वाहा॥ ४५.५५ ॥<br>
महादेव सत्यं मे गोपाय श्रद्धां धर्मे महादेवाय पत्न्यै ऋतं नमः॥ ४५.५६ ॥<br>
महादेव सत्यं म गोपाय श्रद्धां महादेवस्य पत्न्यै ऋतं स्वाहा॥ ४५.५७ ॥<br>
पशुपते पाशं मे गोपाय भोक्तृत्वभोग्यं पशुपतये देवाय सत्यं नमः॥ ४५.५८ ॥<br>
पशुपते पाशं मे गोपाय भोक्तृत्वभाग्यं पशुपतये देवस्य सत्यं स्वाहा॥ ४५.५९ ॥<br>
ॐ पशुपते पाशं मे गोपाय योक्तृत्वभोग्यं पशुपते र्देवस्य पत्न्यै सत्यं नमः॥ ४५.६० ॥<br>
ॐ पशुपते पाशं म गोपाय योक्तृत्वभोग्यं पशुपतेर्देवस्य पत्न्यै सत्यं स्वाहा॥ ४५.६१ ॥<br>
ॐ शिवाय नमः॥ ४५.६२ ॥<br>
ॐ शिवाय सत्यं स्वाहा॥ ४५.६३ ॥<br>
एवं शिवाय होतव्यं विरिंच्याद्यं च पूववत्॥<br>
विरिंचाद्यं च पूर्वोक्तं सृष्टिमार्गेषु सुव्रताः॥ ४५.६४ ॥<br>
पुनः पशुपतेः पत्नीं तथा पशुपतीं क्रमात्॥<br>
संपूज्य पूर्ववन्मंत्रैर्होतव्यं च क्रमेण वै॥ ४५.६५ ॥<br>
चर्वंतमाज्यपूर्वं च समिदंतं समाहितः॥ ४५.६६ ॥<br>
ॐ शर्व धरां मे छिंधि घ्राणे गंधं छिंधि मेघं जहि भूः स्वाहा॥ ४५.६७ ॥<br>
भुवः स्वाहा॥ ४५.६८ ॥<br>
स्वः स्वाहा॥ ४५.६९ ॥<br>
भूर्भुवः स्वः स्वाहा॥ ४५.७० ॥<br>
एवं पृथक्पृथग्घुत्वा केवलेन घृतेन वा॥<br>
सहस्रं वा तदर्धं वा शतमष्टोत्तरं तु वा॥ ४५.७१ ॥<br>
विरजा च घृतेनैव शतमष्टोत्तरं पृथक्॥<br>
प्राणादिभिश्च जुहुयाद्धृतेनैव तु केवलम्॥ ४५.७२ ॥<br>
ॐ प्राणे निविष्टोऽमृतं जुहोमि शिवो म विशाप्रदाहाय प्राणाय स्वाहा॥ ४५.७३ ॥<br>
प्राणाधिपतये रुद्राय वृषांतकाय स्वाहा॥ ४५.७४ ॥<br>
ॐ भूः स्वाहा॥ ४५.७५ ॥<br>
ॐ भुवः स्वाहा॥ ४५.७६ ॥<br>
ॐ स्वः स्वाहा॥ ४५.७७ ॥<br>
भूर्भूवः स्वः स्वाहा॥ ४५.७८ ॥<br>
एवं क्रमेण जुहुयाच्छ्राद्धोक्तं च यताक्रमम्॥<br>
सप्तमेऽनि योगींद्राञ्छ्राद्धार्हानपि भोजयेत्॥ ४५.७९ ॥<br>
शर्वादीनां च विप्राणां वस्त्राभरणकंबलान्॥<br>
वाहनं शयनं यानं कांस्यताम्रादिभाजनम्॥ ४५.८० ॥<br>
हैमं च राजतं धेनुं तिलान् क्षेत्रं च वैभवम्॥<br>
दासीदासगणश्चैव दातव्यो दक्षिणामपि॥ ४५.८१ ॥<br>
पिंडं च पूर्ववद्दद्यात्पृथगष्टप्रकारतः॥<br>
ब्राह्मणानं सहस्रं च भोजयेच्च सदक्षिणम्॥ ४५.८२ ॥<br>
एकं वा योगनिरतं भस्मनिष्ठं जितेंद्रियम्॥<br>
त्र्यहं चैव तु रुद्रस्य महाचरुनिवेदनम्॥ ४५.८३ ॥<br>
विशेष एवं कथित अशेषश्राद्धचोदितः॥<br>
मृते कुर्यान्न कुर्याद्वा जीवन्मुक्तो यतः स्वयम्॥ ४५.८४ ॥<br>
नित्यनैमित्तिकादीनि कुर्याद्धा संत्त्यजेत्तु वा॥<br>
बांधवेऽपि मृते तस्य शौचाशौचं न विद्यते॥ ४५.८५ ॥<br>
सूतकं च न संदेहः स्नानमात्रेण शुद्ध्यति॥<br>
पश्चाज्जाते कुमारे च स्वे क्षेत्रे चात्मनो यदि॥ ४५.८६ ॥<br>
तस्य सर्वं प्रकर्तव्यं पुत्रोऽपि ब्रह्मविद्भिवेत्॥<br>
कन्यका यदि रांजाता पश्चात्तस्य महात्मनः॥ ४५.८७ ॥<br>
एकपर्णा इव ज्ञेया अपर्णा इव सुव्रता॥<br>
भवत्येव न संदेहस्तस्याश्चान्वयजा अपि॥ ४५.८८ ॥<br>
मुच्यंते नात्र संदेहः पितरो नरकादपि॥<br>
मुच्यंते कर्मणानेन मातृतः पितृतस्तथा॥ ४५.८९ ॥<br>
कालं गते द्विजे भूमौ खनेच्चापि दहेत्तु वा॥<br>
पुत्रकृत्यमशेषं च कृत्वा दोषो न विद्यते॥ ४५.९० ॥<br>
कर्मणा चोत्तरेणैव गतिरस्य न विद्यते॥<br>
ब्रह्मणाकथितं सर्वं मुनीनां भावितात्मनाम्॥ ४५.९१ ॥<br>
पुनः सनत्कुमाराय कथितं तेन धीमता॥<br>
कृष्णद्वैपायनायैव कथितं ब्रह्मसूनुना॥ ४५.९२ ॥<br>
प्रसादात्तस्य देवस्य वेदव्यासस्य धीमतः॥<br>
ज्ञातं मया कृतं चैव नियोगादेव तस्य तु॥ ४५.९३ ॥<br>
एतद्वः कथितं सर्वं रहस्यं ब्रह्मसिद्धिदम्॥<br>
मुनिपुत्राय दातव्यं न चाभक्ताय सुव्रताः॥ ४५.९४ ॥<br>
इति श्रीलिंगमहापुराणे उत्तरभागे जीवच्छ्राद्वविधिर्नाम पंचचत्वारिंशत्तमोऽध्यायः॥ ४५ ॥<br>
<br>
<br>
</span>
