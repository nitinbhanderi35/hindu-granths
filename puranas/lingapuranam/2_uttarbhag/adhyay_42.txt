सनत्कुमार उवाच।।<br>
गजदानं प्रवक्ष्यामि यथावदनुपूर्वशः।।<br>
द्विजाय वा शिवायाथ दातव्यः पूज्य पूर्ववत्।। ४२.१ ।।<br>
<br>
गजं सुलक्षणोपेतं हैमं वा राजतं तु वा।।<br>
सहस्रनिष्कमात्रेण तदर्धेनापि कारयेत्।। ४२.२ ।।<br>
<br>
तदर्धार्धेन वा कुर्यात्सर्वलक्षणभूषितम्।।<br>
पूर्वोक्तदेशकाले च देवाय विनिवेदयेत्।। ४२.३ ।।<br>
<br>
अष्टम्यां वा प्रदातव्यं शिवाय परमेष्ठिने।।<br>
ब्राह्मणाय दरिद्राय श्रोत्रियायाहिताग्नये।। ४२.४ ।।<br>
<br>
शिवमुद्दिश्य दातव्यं शिवं संपूज्य पूर्ववत्।।<br>
एतद्यः कुरुते दानं शिवभक्तिसमाहितम्।। ४२.५ ।।<br>
<br>
स्थित्वा स्वर्गे चिरं कालं राजा गजपतिर्भवेत्।। ४२.६ ।।<br>
<br>
इति श्रीलिङ्गमहापुराणे उत्तरभागे द्विचत्वारिंशोऽध्यायः।। ४२ ।।<br>
