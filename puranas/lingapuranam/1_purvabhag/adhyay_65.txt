ऋषयः ऊचुः।।<br>
आदित्यवंशं सोमस्य वंशं वंशविदां वर।।<br>
वक्तुमर्हसि चास्माकं संक्षेपाद्रोमहर्षणम्।। ६५.१ ।।<br>
<br>
सूत उवाच।।<br>
अदितिः सुषुवे पुत्रमादित्यं कश्यपाद्द्विजाः।।<br>
तस्यादित्यस्य चैवासीद्भार्यात्रयमथापरम्।। ६५.२ ।।<br>
<br>
संज्ञा राज्ञी प्रभा छाया पुत्रांस्तासां वदामि वः।।<br>
संज्ञा त्वाष्ट्री च सुषुवे सूर्यान्मनुमनुत्तमम्।। ६५.३ ।।<br>
<br>
यमं च यमुनां चैव राज्ञी रेवतमेव च।।<br>
प्रभा प्रभातमादित्याच्छायां संज्ञाप्यकल्पयत्।। ६५.४ ।।<br>
<br>
छाया च तस्मात्सुषुवे सावर्णि भास्कराद्द्विजाः।।<br>
ततः शनिं च तपतीं विष्टिं चैव यताक्रमम्।। ६५.५ ।।<br>
<br>
छाया स्वपुत्राभ्यधिकं स्नेहं चक्रे मनौ तदा।।<br>
पूर्वो मनुर्न चक्षाम यमस्तु क्रोधमूर्च्छितः।। ६५.६ ।।<br>
<br>
संताडयामास रुषा पादमुद्यम्य दक्षिणम्।।<br>
यमेव ताडिता सा तु छाया वै दुःखिताभवत्।। ६५.७ ।।<br>
<br>
छायाशापात्पदं चैकं यमस्य क्लिन्नमुत्तमम्।।<br>
पूयशोणित संपूर्णं कृमीणां निचयान्वितम्।। ६५.८ ।।<br>
<br>
सोपि गोकर्णमाश्रित्य फलकेनानिलाशनः।।<br>
आराधयन्महादेवं यावद्वर्षायुतायुतम्।। ६५.९ ।।<br>
<br>
भवप्रर्सादादागत्य लोकपालत्वमुत्तमम्।।<br>
पितॄणामाधिपत्यं तु शापमोक्षं तथैव च।। ६५.१೦ ।।<br>
<br>
लब्धवान्देवदेवस्य प्रभावाच्छूलपाणिनः।।<br>
असंहती पुरा भानोस्तेजोमयमनिंदिता।। ६५.११ ।।<br>
<br>
रूपं त्वाष्ट्री स्वदेहात्तु छायाख्यां सा त्वकल्पयत्।।<br>
वडवारूपमास्थाय तपस्तेपे तु सुव्रता।। ६५.१२ ।।<br>
<br>
कालात्प्रयत्नतो ज्ञात्वा छायां छायापतिः प्रभुः।।<br>
वडवामगमत्संज्ञामश्वरूपेण भास्करः।। ६५.१३ ।।<br>
<br>
वडवा च तदा त्वाष्ट्री संज्ञा तस्माद्दिवाकरात्।।<br>
सुषुवे चाश्विनौ देवौ देवानां तु भिषग्वरौ।। ६५.१४ ।।<br>
<br>
लिखितो भास्करः पश्चात्संज्ञापित्रा महात्मना।।<br>
विष्णोश्चक्रं तु यद्घोरं मंडलाद्भास्करस्य तु।। ६५.१५ ।।<br>
<br>
निर्ममे भगवांस्त्वष्टा प्रधानं दिव्यमायुधम्।।<br>
रुद्रप्रसादाच्च शुभं सुदर्शनमिति स्मृतम्।। ६५.१६ ।।<br>
<br>
लब्धवान् भगवांश्चक्रं कृष्णः कालाग्निसन्निभम्।।<br>
मनोस्तु प्रथमस्यासन्नव पुत्रास्तु तत्समाः।। ६५.१७ ।।<br>
<br>
इक्ष्वाकुर्नभगश्चैव धृष्णुः शर्यातिरेव च।।<br>
नरिष्यंतश्च वै धीमान् नाभागोरिष्ट एव च।। ६५.१८ ।।<br>
<br>
करूषश्च पृषध्रश्च नवैते मानवाः स्मृताः।।<br>
इला ज्येष्ठा वरिष्ठा च पुंस्त्वं प्राप च या पुरा।। ६५.१९ ।।<br>
<br>
सुद्युम्न इति विख्याता पुंस्त्वं प्राप्ता त्विला पुरा।।<br>
मित्रावरुणयोस्त्वत्र प्रसादान्मुनिपुंगवाः।। ६५.२೦ ।।<br>
<br>
पुनः शरवणं प्राप्य स्त्रीत्वं प्राप्तो भवाज्ञया।।<br>
सुद्युम्नो मानवः श्रीमान् सोमवंशप्रवृद्धये।। ६५.२१ ।।<br>
<br>
इक्ष्वाकोरश्वमेधेन इला किंपुरुषोऽभवत्।।<br>
इला किंपुरुषत्वे च सुद्युम्न इति चोच्यते।। ६५.२२ ।।<br>
<br>
मासमेकं पुमान्वीरः स्त्रीत्वं मासमभूत्पुनः।।<br>
इला बुधस्य भवनं सोमपुत्रस्य चाश्रिता।। ६५.२३ ।।<br>
<br>
बुधेनांतरमासाद्य मैथुनाय प्रविर्तिता।।<br>
सोमपुत्राद्बुधाच्चापि ऐलो जज्ञे पुरूरवाः।। ६५.२४ ।।<br>
<br>
सोमवंशाग्रजो धीमान्भवभक्तः प्रतापवान्।।<br>
इक्ष्वाकोर्वंशविस्तारं पश्चाद्वक्ष्ये तपोधनाः।। ६५.२५ ।।<br>
<br>
पुत्रत्रयमभूत्तस्य सुद्युम्नस्य द्विजोत्तमाः।।<br>
उत्कलश्च गयश्चैव विनताश्वस्तथैव च।। ६५.२६ ।।<br>
<br>
उत्कलस्योत्कलं राष्ट्रं विनताश्वस्य पश्चिमम्।।<br>
गया गयस्य चाख्याता पुरी परमशोभना।। ६५.२७ ।।<br>
<br>
सुराणां संस्थितिर्यस्यां पितॄणां च सदा स्थितिः।।<br>
इक्ष्वाकुज्येष्ठदायादो मध्येदशमवाप्तवान्।। ६५.२८ ।।<br>
<br>
कन्याभावाच्च सुद्युम्नो नैव भागमवाप्तवान्।।<br>
वसिष्ठवचनात्त्वासीत्प्रतीष्ठाने महाद्युतिः।। ६५.२९ ।।<br>
<br>
प्रतिष्ठा धर्मराजस्य सुद्युम्नस्य महात्मनः।।<br>
तत्पुरूरवसे प्रादाद्राज्यं प्राप्यः महायशाः।। ६५.३೦ ।।<br>
<br>
मानवेयो महाभागः स्त्रीपुंसोर्लक्षणान्वितः।।<br>
इक्ष्वाकोरभवद्वीरो विकुक्षिर्धर्मवित्तमः।। ६५.३१ ।।<br>
<br>
ज्येष्ठः पुत्रशतस्यासीद्दश पंच च तत्सुताः।।<br>
अभूज्ज्येष्ठः ककुत्स्थश्च ककुत्स्थात्तु सुयोधनः।। ६५.३२ ।।<br>
<br>
ततः पृथुर्मुनिश्रेष्ठा विश्वकः पार्थिवस्तथा।।<br>
विश्वकस्यार्द्रको धीमान्युवनाश्वस्तु तत्सुतः।। ६५.३३ ।।<br>
<br>
शाबस्तिश्च महातेजा वंशकस्तु ततोभवत्।।<br>
निर्मिता येन शाबस्ती गौडदेशे द्विजोत्तमाः।। ६५.३४ ।।<br>
<br>
वंशाच्च बृहदश्वोभूत्कुवलाश्वस्तु तत्सुतः।।<br>
धुंधुमारत्वमापन्नो धुंधुं हत्वा महाबलम्।। ६५.३५ ।।<br>
<br>
धंधुमारस्य तनयास्त्रयस्त्रैलोक्यविश्रुताः।।<br>
दृढाश्वश्चैव चंडाश्वः कपिलाश्वश्च ते स्मृताः।। ६५.३६ ।।<br>
<br>
दृढाश्वस्य प्रमोदस्तु हर्यश्वस्तस्य वै सुतः।।<br>
हर्यश्वस्य निकुंभस्तु संहताश्वस्तु तत्सुतः।। ६५.३७ ।।<br>
<br>
कृशाश्वोथरणाश्वश्च संहताश्वात्मजावुभौ।।<br>
युवनाश्वो रणाश्वस्य मांधाता तस्य वै सुतः।। ६५.३८ ।।<br>
<br>
मांधातुः पुरुकुत्सोभूदंबरीषश्च वीर्यवान्।।<br>
मुचुकुंदश्च पुण्यात्मा त्रयस्त्रैलोक्यविश्रुताः।। ६५.३९ ।।<br>
<br>
अंबरीषस्य दायादो युवानाश्वोपरः स्मृतः।।<br>
हरितो युवनाश्वस्य हरितास्तु यतः स्मृताः।। ६५.४೦ ।।<br>
<br>
एते ह्यंगिरसः पक्षे क्षत्रोपेता द्विजातयः।।<br>
पुरुकुत्सस्य दायादस्त्रसद्दस्युर्महायशाः।। ६५.४१ ।।<br>
<br>
नर्मदायां समुत्पन्नः संभूतिस्तस्य चात्मजः।।<br>
विष्णुवृद्धः सुतस्तस्य विष्णुवृद्धा यतः स्मृताः।। ६५.४२ ।।<br>
<br>
एते ह्यंगिरसः पक्षे क्षत्रोपेताः समाश्रिताः।।<br>
संभूतिरपरं पुत्रमनरण्यमजीजनत्।। ६५.४३ ।।<br>
<br>
रावणेन हतो योऽसौ त्रैलोक्यविजये द्विजाः।।<br>
बृहदश्वोऽनरण्यस्य हर्यश्वस्तस्य चात्मजः।। ६५.४४ ।।<br>
<br>
हर्यश्वात्तु दृषद्वत्यां जज्ञे वसुमना नृपः।।<br>
तस्य पुत्रोभवद्राजा त्रिधन्वा भवभावितः।। ६५.४५ ।।<br>
<br>
प्रसादाद्ब्रह्मसूनोर्वै तंडिनः प्राप्य शिष्यताम्।।<br>
अश्वमेधसहस्रस्य फलं प्राप्य तदाज्ञया।। ६५.४६ ।।<br>
<br>
गणैश्वर्यमनुप्राप्तो भवभक्तः प्रतापवान्।।<br>
कथं चैवाश्वमेधं वै करोमीति विचिंतयन्।। ६५.४७ ।।<br>
<br>
धनहीनश्च धर्मात्मा दृष्टवान् ब्रह्मणः सुतम्।।<br>
तंडिसंज्ञं द्विजं तस्माल्लब्धवान्द्विजसत्तमाः।। ६५.४८ ।।<br>
<br>
नाम्नां सहस्रं रुद्रस्य ब्रह्मणा कथितं पुरा।।<br>
तेन नाम्नां सहस्रेण स्तुत्वा तण्डिर्महेश्वरम्।। ६५.४९ ।।<br>
<br>
लब्धवान्गाणपत्यं च ब्रह्मयोनिर्द्विजोत्तमः।।<br>
ततस्तस्मान्नृपो लब्ध्वा तण्डिना कथितं पुरा।। ६५.५೦ ।।<br>
<br>
नाम्नां सहस्रं जप्त्वा वै गाणपत्यमवाप्तवान्।।<br>
ऋषय ऊचुः।।<br>
नाम्नां सहस्रं रुद्रस्य तांडिना ब्रह्मयोनिना।। ६५.५१ ।।<br>
<br>
कथितं सर्ववेदार्थसंचयं सूत सुव्रत।।<br>
नाम्नां सहस्रं विप्राणां वक्तुमर्हसि शोभनम्।। ६५.५२ ।।<br>
<br>
सूत उवाच।।<br>
सर्वभूतात्मभूतस्य हरस्यामिततेजसः।।<br>
अष्टोत्तरसहस्रं तु नाम्नां श्रृणुत सुव्रताः।। ६५.५३ ।।<br>
<br>
यज्जप्त्वा तु मुनिश्रेष्ठा गाणपत्यमवाप्तवान्।।<br>
ॐ स्थिरः स्थाणुः प्रभुर्भानुः प्रवरे वरदो वरः।। ६५.५४ ।।<br>
<br>
सर्वात्मा सर्वविख्यातः सर्वः सर्वकरो भवः।।<br>
जटी दंडी शिखंडी च सर्वगः सर्वभावनः।। ६५.५५ ।।<br>
<br>
हरिश्च हरिणाक्षश्च सर्वभूतहरः स्मृतः।।<br>
प्रवृत्तिश्च निवृत्तिश्च शांतात्मा शाश्वतो ध्रुवः।। ६५.५६ ।।<br>
<br>
श्मशानवासी भगवान्खचरो गोचरेर्दनः।।<br>
अभिवाद्यो महाकर्मा तपस्वी भूतधाराणः।। ६५.५७ ।।<br>
<br>
उन्मत्तवेषः प्रच्छन्नः सर्वलोकः प्रजापतिः।।<br>
महारूपो महाकायः सर्वरूपो महायशाः।। ६५.५८ ।।<br>
<br>
महात्मा सर्वभूतश्च विरुपो वामनो नरः।।<br>
लोकपालोऽन्तर्हितात्मा प्रसादोऽभयदो विभुः।। ६५.५९ ।।<br>
<br>
पवित्रश्च महांश्चैव नियतो नियताश्रयः।।<br>
स्वयंभूः सर्वकर्मा च आदिरादिकरो निधिः।। ६५.६೦ ।।<br>
<br>
सहस्राक्षो विशालाक्षः सोमो नक्षत्रसाधकः।।<br>
चन्द्रः सूर्यः शनिः केतुर्ग्रहो ग्रहपतिर्मतः।। ६५.६१ ।।<br>
<br>
राजा राज्योदयः कर्ता मृगबाणार्पणो घनः।।<br>
महातपा दर्घितपा अदृश्यो धनसाधकः।। ६५.६२ ।।<br>
<br>
संवत्सरः कृतो मंत्र प्राणायामः परंतपः।।<br>
योगी योगो महाबीजो महारतो महाबलः।। ६५.६३ ।।<br>
<br>
सुवर्णरेताः सर्वज्ञः सुबीजो वृषवाहनः।।<br>
दशबाहुस्त्वनिमिषो नीलकंठ उमापतिः।। ६५.६४ ।।<br>
<br>
विश्वरूपः स्वयंश्रेष्ठो बलवीरो बलाग्रणीः।।<br>
गणकर्ता गणपतिर्दिग्वासाः काम्य एव च।। ६५.६५ ।।<br>
<br>
मंत्रवित्परमो मंत्रः सर्वभावकरो हरः।।<br>
कमंडलुधरो धन्वी बाणहस्तः कपालवान्।। ६५.६६ ।।<br>
<br>
शरी शतघ्नी खङ्गी च पट्टिशी चायुधी महान्।।<br>
अजश्च मृगरूपश्च तेजस्तेजस्करो विधिः।। ६५.६७ ।।<br>
<br>
उष्णीषी च सुवक्त्रश्च उदग्रो विनतस्तथा।।<br>
दीर्घश्च हरिकेशश्च सुतीर्थः कृष्ण एव च।। ६५.६८ ।।<br>
<br>
श्रृगालरूपः सर्वार्थो मुंडः सर्वशुभंकरः।।<br>
सिंहशार्दूलरूपश्च गंधकारी कपर्द्यपि।। ६५.६९ ।।<br>
<br>
ऊर्ध्वरेतोर्ध्वलिङ्गी च ऊर्ध्वशायी नभस्तलः।।<br>
त्रिजटी चीरवासाश्च रुद्रः सेना पतिर्विभुः।। ६५.७೦ ।।<br>
<br>
अहोरात्रं च नक्तं च तिग्ममन्युः सुवर्चसः।।<br>
गजहा दैत्यहा कालो लोकधाता गुणाकरः।। ६५.७१ ।।<br>
<br>
सिंहशार्दुलरूपाणामार्द्रचर्मांबरंधरः।।<br>
कालयोगी महानादः सर्वावासश्चतुष्पथः।। ६५.७२ ।।<br>
<br>
निशाचरः प्रेतचारी सर्वदर्शी महेश्वरः।।<br>
बहु भूतो बहुधनः सर्वसारोऽमृतेश्वरः।। ६५.७३ ।।<br>
<br>
नृत्यप्रियो नित्यनृत्यो नर्तनः सर्वसाधकः।।<br>
सकार्मुको महाबाहुर्महाघोरो महातपाः।। ६५.७४ ।।<br>
<br>
महाशरो महापाशो नित्यो गिरिचरो मतः।।<br>
सहस्रहस्तो विजयो व्यवसायो ह्यनिन्दितः।। ६५.७५ ।।<br>
<br>
अमर्षणो मर्षणात्मा यज्ञहा काम नाशनः।।<br>
दक्षहा परिचारि च प्रहसो मध्यमस्तथा।। ६५.७६ ।।<br>
<br>
तेजोपहारि बलवान्विदितोऽभ्युदितो बहुः।।<br>
गंभीरघोषो योगात्मा यज्ञहा कामनाऽशनः।। ६५.७७ ।।<br>
<br>
गंभीररोषो गंभीरो गंभीरबलवाहनः।।<br>
न्यग्रोधरूपो न्यग्रोचो वश्वकर्मा च विश्वभुक्।। ६५.७८ ।।<br>
<br>
तीक्ष्णोपायश्च हर्यश्वः सहायः कर्मकालवित्।।<br>
विष्णुः प्रसादितो यज्ञः समुद्रो वडवामुखः।। ६५.७९ ।।<br>
<br>
हुताशनसहसायश्च प्रशांतात्मा हुताशनः।।<br>
उग्रतेजा महातेजा जयो विजयकालवित्।। ६५.८೦ ।।<br>
<br>
ज्योतिषामयनं सिद्धिः संधिर्विग्रह एव च।।<br>
खङ्गी शंखी जटी ज्वाली खचरो द्युचरो बली।। ६५.८१ ।।<br>
<br>
वैणवी पणवी कालः कालकंठः कटं कटः।।<br>
नक्षत्रविग्रहो भावो निभावः सवतोमुखः।। ६५.८२ ।।<br>
<br>
विमोचनस्तु शरणो हिरण्यकवचोद्भवः।।<br>
मेखलाकृतिरूपश्च जलाचारः स्तुत स्तथा।। ६५.८३ ।।<br>
<br>
वीणी च पणवी ताली नाली कलिकटुस्तथा।।<br>
सर्वतूर्यनिनादी च सर्वव्याप्य परिग्रहः।। ६५.८४ ।।<br>
<br>
व्यालरूपी बिलावासी गुहावासी तरंगवित्।।<br>
वृक्षः श्रीमालकर्मा च सर्वबंधविमोचनः।। ६५.८५ ।।<br>
<br>
बंधनस्तु सुरेन्द्राणां युधि शत्रुविनाशनः।।<br>
सखा प्रवासो दुर्वापः सर्वसाधुनिषेवितः।। ६५.८६ ।।<br>
<br>
प्रस्कंदोप्यविभावश्च तुल्यो यज्ञविभागवित्।।<br>
सर्ववासः सर्वचारी दुर्वासा वासवो मतः।। ६५.८७ ।।<br>
<br>
हैमो हेमकरो यज्ञः सर्वधारी धरोत्तमः।।<br>
आकाशो निर्विरूपश्च विवासा उरगः खगः।। ६५.८८ ।।<br>
<br>
भिक्षुश्च भिक्षुरूपी च रौद्ररूपः सुरूपवान्।।<br>
वसुरेताः सुवचस्वी वसुवेगो महाबलः।। ६५.८९ ।।<br>
<br>
मनो वेगो निशाचारः सर्वलोकशुभप्रदः।।<br>
सर्वावासी त्रयीवासी उपदेशकरो धरः।। ६५.९೦ ।।<br>
<br>
मुनिरात्मा मुनीर्लोकः सभाग्यश्च सहस्रभुक्।।<br>
पक्षी च पक्षरूपश्च अतिदीप्तो निशाकरः।। ६५.९१ ।।<br>
<br>
समीरो दमनाकारो ह्यर्थो ह्यर्थकरो वशः।।<br>
वासुदेवश्च देवश्च वामदेवश्च वामनः।। ६५.९२ ।।<br>
<br>
सिद्धियोगापहारी च सिद्धः सर्वार्थसाधकः।।<br>
अक्षुण्णक्षुण्णरूपश्च वृषणो मृदुरव्ययः।। ६५.९३ ।।<br>
<br>
महासेनो विशाखश्च षष्टिभागो गवां पतिः।।<br>
चक्रहस्तस्तु विष्टंभी मूलस्तम्भन एव च।। ६५.९४ ।।<br>
<br>
ऋतुर्ऋतुकरस्तालो मधुर्मधुकरो वरः।।<br>
वानस्पत्यो वाजसनो नित्यमाश्रम पूजितः।। ६५.९५ ।।<br>
<br>
ब्रह्मचारी लोकचारि सर्वचारि सुचारवित्।।<br>
ईशान ईश्वरः कालो निशाचारी ह्यनेकदृक्।। ६५.९६ ।।<br>
<br>
निमित्तस्थो निमित्तं च नंदीर्नंदिकरो हरः।।<br>
नंदीश्वरः सुनंदी च नंदनो विषमर्दनः।। ६५.९७ ।।<br>
<br>
भगहारी नियंता च कालो लोकपितामहः।।<br>
चतुर्मुखो महालिंगश्चारुलिङ्गस्तथैव च।। ६५.९८ ।।<br>
<br>
लिंगाध्यक्षः सुराध्यक्षः कालाध्यक्षो युगावहः।<br>
बीजाध्यक्षो बीजकर्ता अद्यात्मानुगतो बलः।। ६५.९९ ।।<br>
<br>
इतिहासश्च कल्पश्च दमनो जगदीश्वरः।।<br>
दंभो दंभकरो दाता वंशो वंशकरः कलिः।। ६५.१೦೦ ।।<br>
<br>
लोककर्ता पशुपतिर्महाकर्ता ह्यधोक्षजः।।<br>
अक्षरं परमं ब्रह्म बलवाञ्छुक्त एव च।। ६५.१ ।।(६५.१೦१)<br>
<br>
नित्यो ह्यनीशः शुद्धात्मा शुद्धो मानो गतिर्हविः।।<br>
प्रासादस्तु बलो दर्पो दर्पणो हव्य इन्द्रजित्।। ६५.२ ।।(६५.१೦२)<br>
<br>
वेदकारः सूत्रकारो विद्वांश्च परमर्दनः।।<br>
महामेघनिवासी च महाघोरो वशी करः।। ६५.३ ।।(६५.१೦३)<br>
<br>
अग्निज्वालो महाज्वालः परिधूम्रावृतो रविः।।<br>
धिषणः शंकरो नित्यो वर्चस्वी धूम्रलोचनः।। ६५.४ ।।(६५.१೦४)<br>
<br>
नलिस्तकथाङ्गलुप्तश्च शोभनो नरविग्रहः।।<br>
स्वस्ति स्वस्तिस्वभावश्च भोगी भोगकरो लघुः।। ६५.५ ।।(६५.१೦५)<br>
<br>
उत्संगश्च महांगश्च महागर्भः प्रतापवान्।।<br>
कृष्णवर्णः सुवर्णश्च इन्द्रियः सर्ववर्णिकः।। ६५.६ ।।(६५.१೦६)<br>
<br>
महापादो महाहस्तो महाकायो महायशाः।।<br>
महामूर्धा महामात्रो महामित्रो नगालयः।। ६५.७ ।।(६५.१೦७)<br>
<br>
महास्कंधो महाकर्णो महोष्ठश्च महाहनुः।।<br>
महानासो महाकंठो महाग्रीवः श्मशानवान्।। ६५.८ ।।(६५.१೦८)<br>
<br>
महाबलो महातेजा ह्यंतरात्मा मृगालयः।।<br>
लंबितोष्ठश्च निष्ठश्च महामायः पयोनिधिः।। ६५.९ ।।(६५.१೦९<br>
<br>
महादन्तो महादंष्ट्रो महाजिह्वो महामुखः।।<br>
महानखो महारोमा महाकेशो महाजटः।। ६५.१೦ ।।(६५.११೦)<br>
<br>
असपत्नः प्रसादश्च प्रत्ययो गीतसाधकः।।<br>
प्रस्वेदनोऽस्वहेनश्च आदिकश्च महामुनिः।। ६५.११ ।।(६५.१११)<br>
<br>
वृषको वृषकेतुश्च अनलो वायुवाहनः।।<br>
मंडली मेरुवासश्च देववाहन एव च।। ६५.१२ ।।(६५.११२)<br>
<br>
अथर्वशीर्षः सामास्य ऋक्सहस्रोर्जितेक्षणः।।<br>
यजुः पादभुजो गुह्यः प्रकाशौजास्तथैव च।। ६५.१३ ।।(६५.११३)<br>
<br>
अमोघार्थप्रसादश्च अंतर्भाव्यः सुदर्शनः।।<br>
उपहारः प्रियः सर्वः कनकः कांचनस्थितः।। ६५.१४ ।।(६५.११४)<br>
<br>
नाभिर्जन्दिकरो हर्म्यः पुष्करः स्थपतिः स्थितः।।<br>
सर्वशास्त्रो धनश्चाद्यो यज्ञो यज्वा समाहितः।। ६५.१५ ।।(६५.११५)<br>
<br>
नगो नीलः कविः कालो मकरः कालपूजितः।।<br>
सगणो गणकारश्च भूतभावनसारथिः।। ६५.१६ ।।(६५.११६)<br>
<br>
भस्मशायी भस्मगोप्ता भस्मभूततनुर्गमः।।<br>
आगमश्च विलोपश्च महात्मा सर्वपूजितः।। ६५.१७ ।।(६५.११७)<br>
<br>
शुक्लः स्त्रीरूपसंपन्नः शुचिर्भूतनिषेवितः।।<br>
आश्रमस्थः कपोतस्थो विश्वकर्मा पतिर्विराट्।। ६५.१८ ।।(६५.११८)<br>
<br>
विशालशाखस्ताम्रोष्ठो ह्यंबुजालः सुनिश्चितः।।<br>
कपिलः कलशः स्थूल आयुधश्चैव रोमशः।। ६५.१९ ।।(६५.११९)<br>
<br>
गंधर्वो ह्यदितिस्तार्क्ष्यो ह्यविज्ञेयः सुशारदः।।<br>
परश्वधायुधो देवो ह्यर्थकारी सुबांधवः।। ६५.२೦ ।।(६५.१२೦)<br>
<br>
तुंबवीणो महाकोप ऊर्ध्वरेता जलेशयः।।<br>
उग्रो वंशकरो वंशो वंशवादी ह्यनिन्दितः।। ६५.२१ ।।(६५.१२१)<br>
<br>
सर्वांगरूपी मायावी सुहृदो ह्यनिलो बलः।।<br>
बंधनो बंधकर्ता च सुबंधनविमोचनः।। ६५.२२ ।।(६५.१२२)<br>
<br>
राक्षसघ्नोऽथ कामारिर्महादंष्ट्रो महायुधः।।<br>
लंबितो लंबितोष्ठश्च लंबहस्तो वरप्रदः।। ६५.२३ ।।(६५.१२३)<br>
<br>
बाहुस्त्वनिंदितः सर्वः शंकरोथाप्यकोपनः।।<br>
अमरेशो महाघोरो विश्वदेवः सुरारिहा।। ६५.२४ ।।(६५.१२४)<br>
<br>
अहिर्बुध्न्यो निर्ऋतिश्च चेकितानो हली तथा।।<br>
अजैकपाच्छ कापाली शं कुमारो महा गिरिः।। ६५.२५ ।।(६५.१२५)<br>
<br>
धन्वंतरिर्धूमकेतुः सूर्यो वैश्रवणस्तथा।।<br>
धाता विष्णुश्च शक्रश्च मित्रस्त्वष्टा धरो ध्रुवः।। ६५.२६ ।।(६५.१२६)<br>
<br>
प्रभासः पर्वतो वायुरर्यमा सविता रविः।।<br>
धृतिश्चैव विधाता च मांधाता भूतभावनः।। ६५.२७ ।।(६५.१२७)<br>
<br>
नीरस्तीर्थश्च भीमश्च सर्वकर्मा गुणोद्वहः।।<br>
पद्मगर्भो महागर्भश्चंद्रवक्त्रो नभोऽनघः।। ६५.२८ ।।(६५.१२८)<br>
<br>
बलवांश्चोपशांतश्च पुरामः पुण्यकृत्तमः।।<br>
क्रूरकर्ता क्रूरवासी तनुरात्मा महौषधः।। ६५.२९ ।।(६५.१२९)<br>
<br>
सर्वाशयः सर्वचारी प्राणेशः प्राणिनां पतिः।।<br>
देवदेवः सुखोत्सिक्तः सदसत्सर्वरत्नवित्।। ६५.३೦ ।।(६५.१३೦)<br>
<br>
कैलासस्थो गुहावासी हिमवद्गिरिसंश्रयः।।<br>
कुलहारी कुलाकर्ता बहुवित्तो बहुप्रजः।। ६५.३१ ।।(६५.१३१)<br>
<br>
प्राणेशो बंधकी वृक्षो नकुलश्चाद्रिकस्तथा।।<br>
ह्रस्वग्रीवो महाजानुरलोलश्च महौषधिः।। ६५.३२ ।।(६५.१३२)<br>
<br>
सिद्धांतकारी सिद्धार्थश्छंदो व्याकरणोद्भवः।।<br>
सिंहनादः सिंहदंष्ट्रः सिंहास्यः सिंहवाहनः।। ६५.३३ ।।(६५.१३३)<br>
<br>
प्रभावात्मा जगत्कालः कालः कंपी तरुस्तनुः।।<br>
सारंगो भूतचक्रांकः केतुमाली सुवेधकः।। ६५.३४ ।।(६५.१३४)<br>
<br>
भूतालयो भूतपतिरहोरात्रो मलोऽमलः।।<br>
वसुभृत्सर्वभूतात्मा निश्चलः सुविदुर्बुधः।। ६५.३५ ।।(६५.१३५)<br>
<br>
असुहृत्सर्वभूतानां निश्चलश्चलविद्बुधः।।<br>
अमोघः संयमो हृष्टो भोजनः प्राणधारणः।। ६५.३६ ।।(६५.१३६)<br>
<br>
धृतिमान्मतिमांस्त्र्यक्षः सुकृतस्तु युधांपतिः।।<br>
गोपालो गोपतिर्ग्रामो गोचर्मवसनो हरः।। ६५.३७ ।।(६५.१३७)<br>
<br>
हिरण्यबाहुश्च तथा गुहावासः प्रवेशनः।।<br>
महामना महाकामो चित्तकामो जितेन्द्रियः।। ६५.३८ ।।(६५.१३८)<br>
<br>
गांधारश्च सुरापश्च तापकर्मरतो हितः।।<br>
महाभूतो भूतवृतो ह्यप्सरो गणसेवितः।। ६५.३९ ।।(६५.१३९)<br>
<br>
महाकेतुर्धराधाता नैकतानरतः स्वरः।।<br>
अवेदनीय आवेद्यः सर्वगश्च सुखावहः।। ६५.४೦ ।।(६५.१४೦)<br>
<br>
तारणश्चरणो धाता परिधा परिपूजितः।।<br>
संयोगी वर्धनो वृद्धो गणिकोऽथ गणाधिपः।। ६५.४१ ।।(६५.१४१)<br>
<br>
नित्यो धाता सहायश्च देवासुरपतिः पतिः।।<br>
युक्तश्च युक्तबाहुश्च सुदेवोपि सुपर्वणः।। ६५.४२ ।।(६५.१४२)<br>
<br>
आषाढश्च सषाढश्च स्कधंदो हरितो हरः।।<br>
वपुरावर्तमानोऽन्यो वपुःश्रेष्ठो महावपुः।। ६५.४३ ।।(६५.१४३)<br>
<br>
शिरो विमर्शनः सर्वलक्ष्यलक्षणभूषितः।।<br>
अक्षयो रथगीतश्च सर्वभोगी महाबलः।। ६५.४४ ।।(६५.१४४)<br>
<br>
साम्नायोथ महाम्नायस्तीर्थदेवो महायशाः।।<br>
निर्जीवो जीवनो मंत्रः सुभगो बहुकर्कशः।। ६५.४५ ।।(६५.१४५)<br>
<br>
रत्नभूतोऽथ रत्नाङ्गो महार्णवनिपातवित्।।<br>
मूलं विशालो ह्यमृतं व्यक्ताव्यक्तस्तपोनिधिः।। ६५.४६ ।।(६५.१४६)<br>
<br>
आरोहणोधिरोहश्च शीलधारी महातपाः।।<br>
महाकण्ठो महायोगी युगो युगकरो हरिः।। ६५.४७ ।।(६५.१४७)<br>
<br>
युगरूपो महारूपो वहनो गहनो नगः।।<br>
न्यायो निर्वापणोऽपादः पण्डितो ह्यचलोपमः।। ६५.४८ ।।(६५.१४८)<br>
<br>
बहुमालो महामालः शिपिविष्टः सुलोचनः।।<br>
विस्तारो लवणः कूपः कुसुमांगः फलोदयः।। ६५.४९ ।।(६५.१४९)<br>
<br>
ऋषभो वृषभो भंगो माणिर्बिंबजटाधरः।।<br>
इंदुर्विसर्गः सुमुखः शूरः सर्वायुधः सहः।। ६५.५೦ ।।(६५.१५೦)<br>
<br>
निवेदनः सुधाजातः स्वर्गद्वारो महाधनुः।।<br>
गिरावासो विसर्गश्च सर्वलक्षणलक्षवित्।। ६५.५१ ।।(६५.१५१)<br>
<br>
गन्धमाली च भगवाननन्तः सवलक्षणः।।<br>
संतानो बहुलो बाहुः सकलः सर्वपावनः।। ६५.५२ ।।(६५.१५२)<br>
<br>
करस्थाली कपाली च ऊर्ध्वसंहननो युवा।।<br>
यंत्रतंत्रसुविख्यातो लोकः सर्वाश्रयो मृदुः।। ६५.५३ ।।(६५.१५३)<br>
<br>
मुण्डो विरूपो विकृतो दण्डी कुण्डी विकुर्वणः।।<br>
वार्यक्षः ककुभो वज्री दीप्तेजाः सहस्रपात्।। ६५.५४ ।।(६५.१५४)<br>
<br>
सहस्रमूर्धा देवेन्द्रः सर्वदेवमयो गुरुः।।<br>
सहस्रबाहुः सर्वाङ्गः शरण्यः सर्वलोककृत्।। ६५.५५ ।।(६५.१५५)<br>
<br>
पवित्रं त्रिमधुर्मंत्रः कनिष्ठः कृष्णपिंगलः।।<br>
ब्रह्मदंडविनिर्माता शतघ्नः शतपाशधृक्।। ६५.५६ ।।(६५.१५६)<br>
<br>
कला काष्ठा लवो मात्रा मुहूर्तोहः क्षपा क्षणः।।<br>
विश्वक्षेत्रप्रदो बीजं लिंगमाद्यस्तु निर्मुखः।। ६५.५७ ।।(६५.१५७)<br>
<br>
सदसद्व्यक्तमव्यक्तं पिता माता पितामहः।।<br>
स्वर्गद्वारं मोक्षद्वारं प्रजाद्वारं त्रिविष्टपः।। ६५.५८ ।।(६५.१५८)<br>
<br>
निर्वाणं हृदयश्चैव ब्रह्मलोकः परा गतिः।।<br>
देवासुरविनिर्माता देवासुरपरायणः।। ६५.५९ ।।(६५.१५९)<br>
<br>
देवासुरगुरुर्देवो देवासुरनमस्कृतः।।<br>
देवासुरमहामात्रो देवासुरगणाश्रयः।। ६५.६೦ ।।(६५.१६೦)<br>
<br>
देवासुरगणाध्यक्षो देवासुरगणाग्रणीः।।<br>
देवाधिदेवो देवर्षिदेवासुरवरप्रदः।। ६५.६१ ।।(६५.१६१)<br>
<br>
देवासुरेश्वरो विष्णुर्देवासुरमहेश्वरः।।<br>
सर्वदेवमयोऽचिंत्यो देवतात्मा स्वयंभवः।। ६५.६२ ।।(६५.१६२)<br>
<br>
उद्गतस्त्रिक्रमो वैद्यो वरदोऽवरजोंबरः।।<br>
इज्यो हस्ती तथा व्याघ्रो देवसिंहो महर्षभः।। ६५.६३ ।।(६५.१६३)<br>
<br>
विबुधाग्र्यः सुरः श्रेष्ठः स्वर्गदेवस्तथोत्तमः।।<br>
संयुक्तः शोभनो वक्ता आशानां प्रभवोव्ययः।। ६५.६४ ।।(६५.१६४)<br>
<br>
गुरुः कांतो निजः सर्गः पवित्रः सर्ववाहनः।।<br>
श्रृंगी श्रृंगप्रियो बभ्रू राजराजो निरामयः।। ६५.६५ ।।(६५.१६५)<br>
<br>
अभिरामः सुशरणो निरामः सर्वसाधनः।।<br>
ललाटाक्षो विश्वदेहो हरिणो ब्रह्मवर्चसः।। ६५.६६ ।।(६५.१६६)<br>
<br>
स्थावराणां पतिश्चैव नियतेन्द्रियवर्तनः।।<br>
सिद्धार्थः सर्वभूतार्थोऽचिंत्यः सत्यः शुचिव्रतः।। ६५.६७ ।।(६५.१६७)<br>
<br>
व्रताधिपः परं ब्रह्म मुक्तानां परमा गातिः।।<br>
विमुक्तो मुक्तकेशश्च श्रीमाञ्छ्रीवर्धनो जगत्।। ६५.६८ ।।(६५.१६८)<br>
<br>
यथाप्रधानं भगवानिति भक्त्या स्तुतो मया।।<br>
भक्तिमेवं पुरुस्कृत्य मया यज्ञपतिर्विभुः।। ६५.६९ ।।(६५.१६९)<br>
<br>
ततो ह्यनुज्ञां प्राप्यैवं स्तुतो भक्तिमतां गतिः।।<br>
तस्माल्लब्ध्वा स्तवं शंभोर्नृपस्त्रैलोक्यविश्रुतः।। ६५.७೦ ।।(६५.१७೦)<br>
<br>
अश्वमेधसहस्रस्य फलं प्राप्य महायशाः।।<br>
गणाधिपत्यं संप्राप्तस्तंडिनस्तेजसा प्रभोः।। ६५.७१ ।।(६५.१७१)<br>
<br>
यः पठेच्छ्रुणुयाद्वापि श्रावयेद्ब्राह्मणानपि।।<br>
अश्वमेधसहस्रस्य फलं प्राप्नोति वै द्विजाः।। ६५.७२ ।।(६५.१७२)<br>
<br>
ब्रह्मघ्नश्च सुरापश्च स्तेयी च गुरुतल्पगः।।<br>
शरणागतधाती च मित्रविश्वासघातकः।। ६५.७३ ।।(६५.१७३)<br>
<br>
मातृहा पितृहा चैव विरहा भ्रूणहा तथा।।<br>
संवत्सरं क्रमाज्जप्त्वा त्रिसंध्यं शंकराश्रमे।। ६५.७४ ।।(६५.१७४ ।।<br>
<br>
देवभिष्ट्वा त्रिसंध्यं च सर्वपापैः प्रमुच्यते।। ६५.१७५ ।।<br>
<br>
इति श्रीलिंगमहापुराणे पूर्वभागे रुद्रसहस्रनामकथनं नाम पंचषष्टित्तमोध्यायः।। ६५ ।।<br>
<br>
