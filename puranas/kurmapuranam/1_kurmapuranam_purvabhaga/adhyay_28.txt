ऋषय ऊचुः ।<br>
कृतं त्रेता द्वापरं च कलिश्चेति चतुर्युगम् ।<br>
एषां स्वभावं सूताद्य कथयस्व समासतः ।। २८.१<br>
<br>
सूत उवाच ।<br>
गते नारायणे कृष्णे स्वमेव परमं पदम् ।<br>
पार्थः परमधर्मात्मा पाण्डवः शत्रुतापनः ।। २८.२<br>
<br>
कृत्वा चेवोत्तरविधिं शोकेन महतावृतः ।<br>
अपश्यत् पथि गच्छन्तं कृष्णद्वैपायनं मुनिम् ।। २८.३<br>
<br>
शिष्यैः प्रशिष्यैरभितः संवृतं ब्रह्मवादिनम् ।<br>
पपात दण्डवद् भूमौ त्यक्त्वा शोकं तदाऽर्जुनः ।। २८.४<br>
<br>
उवाच परमप्रीतः कस्माद् देशान्महामुने ।<br>
इदानीं गच्छसि क्षिप्रं कं वा देशं प्रति प्रभो ।। २८.५<br>
<br>
संदर्शनाद् वै भवतः शोको मे विपुलो गतः ।<br>
इदानीं मम यत् कार्यं ब्रूहि पद्मदलेक्षण ।। २८.६<br>
<br>
तमुवाच महायोगी कृष्णद्वैपायनः स्वयम् ।<br>
उपविश्य नदीतिरे शिष्यैः परिवृतो मुनिः ।। २८.७<br>
<br>
इति श्रीकूर्मपुराणे पार्थाय व्यसदर्शनं नामाष्टाविंशोध्यायः ॥<br>
<br>
