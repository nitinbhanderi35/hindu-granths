<div id="ws-data" class="ws-noexport" style="display:none; speak:none">
<p><span id="ws-title">मार्कण्डेयपुराणम्</span>
<span id="ws-author">वेदव्यासः</span>
<span id="ws-year"></span>
</p>
</div>
<table style="width:100%; margin-bottom:5px; border: 1px solid #ADA; background-color: #FFFFFF; text-align:center; font-size:0.9em;">

<tbody><tr>
<td style="width:20%; text-align:left; font-size:0.9em;">←&nbsp;<a href="/wiki/%E0%A4%AE%E0%A4%BE%E0%A4%B0%E0%A5%8D%E0%A4%95%E0%A4%A3%E0%A5%8D%E0%A4%A1%E0%A5%87%E0%A4%AF%E0%A4%AA%E0%A5%81%E0%A4%B0%E0%A4%BE%E0%A4%A3%E0%A4%AE%E0%A5%8D/%E0%A4%85%E0%A4%A7%E0%A5%8D%E0%A4%AF%E0%A4%BE%E0%A4%AF%E0%A4%83_%E0%A5%A6%E0%A5%AE%E0%A5%A7-%E0%A5%A6%E0%A5%AE%E0%A5%AB" title="मार्कण्डेयपुराणम्/अध्यायः ०८१-०८५">अध्यायः ८१-८५</a>
</td>
<td style="width:60%;"><span style="font-size:110%"><b><a href="/wiki/%E0%A4%AE%E0%A4%BE%E0%A4%B0%E0%A5%8D%E0%A4%95%E0%A4%A3%E0%A5%8D%E0%A4%A1%E0%A5%87%E0%A4%AF%E0%A4%AA%E0%A5%81%E0%A4%B0%E0%A4%BE%E0%A4%A3%E0%A4%AE%E0%A5%8D" title="मार्कण्डेयपुराणम्">मार्कण्डेयपुराणम्</a></b></span><br>श्रीमन्महर्षिवेदव्यासप्रणीतं<br> <a href="/wiki/%E0%A4%B2%E0%A5%87%E0%A4%96%E0%A4%95%E0%A4%83:%E0%A4%B5%E0%A5%87%E0%A4%A6%E0%A4%B5%E0%A5%8D%E0%A4%AF%E0%A4%BE%E0%A4%B8%E0%A4%83" title="लेखकः:वेदव्यासः">वेदव्यासः</a>
</td>
<td style="width:200%; text-align:right;font-size:0.9em;"><a href="/wiki/%E0%A4%AE%E0%A4%BE%E0%A4%B0%E0%A5%8D%E0%A4%95%E0%A4%A3%E0%A5%8D%E0%A4%A1%E0%A5%87%E0%A4%AF%E0%A4%AA%E0%A5%81%E0%A4%B0%E0%A4%BE%E0%A4%A3%E0%A4%AE%E0%A5%8D/%E0%A4%85%E0%A4%A7%E0%A5%8D%E0%A4%AF%E0%A4%BE%E0%A4%AF%E0%A4%83_%E0%A5%AF%E0%A5%A7-%E0%A5%AF%E0%A5%A9" title="मार्कण्डेयपुराणम्/अध्यायः ९१-९३">अध्यायः ९१-९३</a>&nbsp;→
</td></tr></tbody></table>
<table style="width:100%; border-bottom:1px solid #A88; background:#FFFFFF; font-size:0.9em;">

<tbody><tr>
<td>
</td></tr></tbody></table>
<div class="poem">
<p><span style="font-size: 14pt; line-height: 200%">81(78)<br>
86(83)<br>
<br>
षडशीतितमोऽध्यायः- ८६<br>
<br>
ऋषिरुवाच<br>
इत्याकर्ण्य वचो देव्याः स दूतोऽमर्षपूरितः ।<br>
समाचष्ट समागम्य दैत्यराजाय विस्तरात्॥८६.१॥<br>
तस्य दूतस्य तद्वाक्यमाकर्ण्यासुरराट् ततः ।<br>
सक्रोधः प्राह दैत्यानामधिपं धूम्रलोचनम्॥८६.२॥<br>
हे धूम्रलोचनाशु त्वं स्वसैन्यपरिवारितः ।<br>
तामानय बलाद् दुष्टां केशाकर्षणविह्वलाम्॥८६.३॥<br>
तत्परित्राणदः कश्चिद्यदि वोत्तिष्ठतेऽपरः ।<br>
स हन्तव्योऽमरो वापि यक्षो गन्धर्व एव वा॥८६.४॥<br>
ऋषिरुवाच<br>
तेनाज्ञप्तस्ततः शीघ्रं स दैत्यो धूम्रलोचनः ।<br>
वृतः षष्ट्या सहस्राणामसुराणां द्रुतं ययो॥८६.५॥<br>
स दृष्ट्वा तां ततो देवीं तुहिनाचलसंस्थिताम् ।<br>
जगादोच्चैः प्रयाहीति मूलं शुम्भनिशुम्भयोः॥८६. ६॥<br>
न चेत्प्रीत्याद्य भवती मद्भर्तारमुपैष्यति ।<br>
ततो बलान्नयाम्येष केशाकर्षणविह्वलाम्॥८६.७॥<br>
श्रीदेव्युवाच<br>
दैत्येश्वरेण प्रहितो बलवान् बलसंवृतः ।<br>
बलान्नयसि मामेवं ततः किं ते करोम्यहम्॥८६.८॥<br>
ऋषिरुवाच<br>
इत्युक्तः सोऽभ्यधावत्तामसुरो धूम्रलोचनः ।<br>
हुङ्कारेणैव तं भस्म सा चकाराम्बिका ततः॥८६.९॥<br>
अथ क्रुद्धं महासैन्यमसुराणां तथाम्बिका ।<br>
ववर्ष सायकैस्तीक्ष्णैस्तथा शक्तिपरश्वधैः॥८६.१०॥<br>
ततो धुतसटः कोपात् कृत्वा नादं सुभैरवम् ।<br>
पपातासुरसेनायां सिंहो देव्याः स्ववाहनः॥८६.११॥<br>
कांश्चित् करप्रहारेण दैत्यानास्येन चापरान् ।<br>
आक्रम्य चाधरेणान्यान् स जघान महासुरान्॥८६.१२॥<br>
केषाञ्चित् पाटयामास नखैः कोष्ठानि केसरी ।<br>
तथा तलप्रिहारेण शिरांसि कृतवान् पृथक्॥८६.१३॥<br>
विच्छिन्नबाहुशिरसः सृतास्तेन तथापरे ।<br>
पपौ च रुधिरं कोष्ठादन्येषां धुतकेसरः॥८६.१४॥<br>
क्षणेन तद्बलं सर्वं क्षयं नीतं महात्मना ।<br>
तेन केसरिणा देव्या वाहनेनातिकोपिना॥८६.१५॥<br>
श्रुत्वा तमसुरं देव्या निहतं धूम्रलोचनम् ।<br>
बलं च क्षयितं कृत्स्त्रं देवीकेसरिणा ततः॥८६.१६॥<br>
चुकोप दैत्याधिपतिः शुम्भः प्रस्फुरिताधरः ।<br>
आज्ञापयामास च तौ चण्डमुण्डौ महासुरौ॥८६.१७॥<br>
हे चण्ड हे मुण्ड बलैर्बहुभिः परिवारितौ ।<br>
तत्र गच्छत गत्वा च सा समानीयतां लघु॥८६.१८॥<br>
केशेष्वाकृष्य बद्ध्वा वा यदि वः संशयो युधि ।<br>
तदाशेषायुधैः सर्वैरसुरैर्विनिहन्यताम्॥८६.१९॥<br>
तस्यां हतायां दुष्टायां सिंहे च विनिपातिते ।<br>
शीघ्रमागम्यतां बद्ध्वा गृहीत्वा तामथाम्बिकाम्॥८६.२०॥<br>
इति श्रीमार्कण्डेयमहापुराणे सावर्णिके मन्वन्तरे देवीमाहात्म्ये धूम्रलोचनवधो नाम षडशीतितमोऽध्यायः<br>
<br>
87(84)<br>
<br>
सप्तशीतितमाध्यायः- ८७<br>
<br>
ऋषिरुवाच<br>
आज्ञप्तास्ते ततो दैत्याश्चण्डमुण्डपुरोगमाः ।<br>
चतुरङ्गबलोपेता ययुरभ्युद्यतायुधाः॥८७.१॥<br>
ददृशुस्ते ततो देवीमीषद्धासां व्यवस्थिताम् ।<br>
सिंहस्योपरि शैलेन्द्रशृङ्गे महति काञ्चने॥८७.२॥<br>
ते दृष्ट्वा तां समादातुमुद्यमं चक्रुरुद्यताः ।<br>
आकृष्टचापासिधरास्तथान्ये सत्समीपगाः॥८७.३॥<br>
ततः कोपं चकारोच्चैरम्बिका तानरीन् प्रति ।<br>
कोपेन चास्या वदनं मषीवर्णमभूत्तदा॥८७.४॥<br>
भ्रुकुटीकुटिलात्तस्या ललाटफलकाद् द्रुतम् ।<br>
काली करालवदना विनिष्क्रान्तासिपाशिनी॥८७.५॥<br>
विचित्रखट्वाङ्गधरा नरमालाविभूषणा ।<br>
द्वीपिचर्मपरीधाना शुष्कमांसातिभैरवा॥८७.६॥<br>
अतिविस्तारवदना जिह्वाललनभीषणा ।<br>
निमग्नारक्तनयना नादापूरितदिङ्मुखा॥८७.७॥<br>
सा वेगेनाभिपतिता घातयन्ती महासुरान् ।<br>
सैन्ये तत्र सुरारीणामभक्षयत तद्वलम्॥८७.८॥<br>
पार्ष्णिग्राहाङ्कुशग्राहि योधघण्टासमन्वितान् ।<br>
समादायैकहस्तेन मुखे चिक्षेप वारणान्॥८७.९॥<br>
तथैव योधं तुरगै रथं सारथिना सह ।<br>
निक्षिप्य वक्त्रे दशनैश्चर्वयन्त्यतिभैरवम्॥८७.१०॥<br>
एकं जग्राह केशेषु ग्रीवायामथ चापरम् ।<br>
पादेनाक्रम्य चैवान्यमुरसान्यमपोथयत्॥८७.११॥<br>
तैर्मुक्तानि च शस्त्रणि महास्त्राणि तथासुरैः ।<br>
मुखेन जग्राह रुषा दशनैर्मथितान्यपि॥८७.१२॥<br>
बलिनां तद्बलं सर्वमसुराणां दुरात्मनाम् ।<br>
ममर्दाभक्षयच्चान्यानन्यांश्चाताडयत्तथा॥८७.१३॥<br>
असिना निहताः केचित्केचित्खट्वाङ्गताडिताः ।<br>
जग्मुर्विनाशमसुरा दन्ताग्राभिहता रणे॥८७.१४॥<br>
क्षणेन तन्महासैन्यमसुराणां निपातितम् ।<br>
दृष्ट्वा चण्डोऽभिमैर्भोमाक्षीं तां महासुरः॥८७.१५॥<br>
शरवर्षैर्महाभीमैर्भीमाक्षीं तां महासुरः ।<br>
छादयामास चक्रैश्च मुण्डः क्षिप्तैः सहस्रशः॥८७.१६॥<br>
तानि चक्राण्यनेकानि विशमानानि तन्मुखम् ।<br>
बभुर्यथार्कबिम्बानि सुबहूनि घनोदरम्॥८७.१७॥<br>
ततो जहासातिरुषा भीमं भैरवनादिनी ।<br>
काली करालवक्त्रान्तर्दुर्दर्शदशनोज्ज्वला॥८७.१८॥<br>
उत्थाय च महासिंहं देवी चण्डमधावत ।<br>
गृहीत्वा चास्य केशेषु शिरस्तेनासिनाच्छिनत्॥८७.१९॥<br>
छिन्ने शिरसि दैत्येन्द्रश्चक्रे नादं सुभैरवम् ।<br>
तेन नादेन महता त्रासितं भुवनत्रयम्॥८७.२०॥<br>
अथ मुण्डोऽभ्यधावत्तां दृष्ट्वा चण्डं निपातितम् ।<br>
तमप्यपातयद् भूमौ सा खड्गाभिहतं रुषा॥८७.२१॥<br>
हतशेषं ततः सैन्यं दृष्ट्वा चण्डं निपातितम् ।<br>
मुण्डं च सुमहावीर्यं दिशो भेजे भयातुरम्॥८७.२२॥<br>
शिरञ्चण्डस्य काली च गृहीत्वा मुण्डमेव च ।<br>
प्राह प्रचण्डाट्टहासमिश्रमभ्येत्य चण्डिकाम्॥८७.२३॥<br>
मया तवात्रोपहृतौ चण्डमुण्डौ महापशू ।<br>
युद्धयज्ञे स्वयं शुम्भं निशुम्भं च हनिष्यसि॥८७.२४॥<br>
ऋषिरुवाच<br>
तावानीतौ ततो दृष्ट्वा चण्डमुण्डौ महासुरौ ।<br>
उवाच कालीं कल्याणी ललितं चण्डिका वचः॥८७.२५॥<br>
श्रीदेव्युवाच<br>
यस्माच्चण्डं च मुण्डं च गृहीत्वा त्वमुपागता ।<br>
चामुण्डेति ततो लोके ख्याता देवि भविष्यसि॥८७.२६॥<br>
इति श्रीमार्कण्डेयपुराणे सावर्णिके मन्वन्तरे देवीमाहात्म्ये चण्डमुण्डवधोनाम सप्ताशीतितमोऽध्यायः<br>
<br>
<br>
88(85)<br>
<br>
अष्टाशीतितमोऽध्यायः- ८८<br>
<br>
ऋषिरुवाच<br>
चण्डे च निहते दैत्ये मुण्डे च विनिपातिते ।<br>
बहुलेषु च सैन्येषु क्षयितेष्वसुरेश्वरः॥८८.१॥<br>
ततः कोपपराधीनचेताः शुम्भः प्रतापवान् ।<br>
उद्योगं सर्वसैन्यानां दैत्यानामादिदेश ह॥८८.२॥<br>
अद्य सर्वबलैर्दैत्याः षडशीतिरुदायुधाः ।<br>
कम्बूनां चतुरशीतिर्निर्यान्तु स्वबलैर्वृताः॥८८.३॥<br>
कोटिवीर्याणि पञ्चाशदसुराणां कुलानि वै ।<br>
शतं कुलानि धौम्राणां निर्गच्छन्तु ममाज्ञया॥८८.४॥<br>
कालका दौर्हृदा मौर्याः कालकेयास्तथासुराः ।<br>
युद्धाय सज्जा निर्यान्तु आज्ञया त्वरिता मम॥८८.५॥<br>
इत्याज्ञाप्यासुरपतिः शुम्भो भैरवशासनः ।<br>
निर्जगाम महासैन्यसहस्रैर्बहुभिर्वृतः॥८८.६॥<br>
आयान्तं चण्डिका दृष्ट्वा तत्सैन्यमतिभीषणम् ।<br>
ज्यास्वनैः पूरयामास धरणीगगनान्तरम्॥८८.७॥<br>
स च सिंहो महानादमतीव कृतवान् नृप ।<br>
घण्टास्वनेन तन्नादमम्बिका चाप्यबृंहयत्॥८८.८॥<br>
धनुर्ज्यासिंहघण्टानां नादापूरितदिङ्मुखा ।<br>
निनादैर्भीषणैः काली जिग्ये विस्तारितानना॥८८.९॥<br>
तं निनादमुपश्रुत्य दैत्यसैन्यैश्चतुर्दिशम् ।<br>
देवी सिंहस्तथा काली सरोषैः परिवारिताः॥८८.१०॥</span>
</p>
</div>
<figure typeof="mw:File/Thumb"><a href="/wiki/%E0%A4%B8%E0%A4%9E%E0%A5%8D%E0%A4%9A%E0%A4%BF%E0%A4%95%E0%A4%BE:The_Seven_Mother_Goddesses_(Matrikas)_Flanked_by_Shiva_(left)_and_Ganesha_(right).jpg" class="mw-file-description"><img src="//upload.wikimedia.org/wikipedia/commons/thumb/a/ad/The_Seven_Mother_Goddesses_%28Matrikas%29_Flanked_by_Shiva_%28left%29_and_Ganesha_%28right%29.jpg/700px-The_Seven_Mother_Goddesses_%28Matrikas%29_Flanked_by_Shiva_%28left%29_and_Ganesha_%28right%29.jpg" decoding="async" width="700" height="210" class="mw-file-element" srcset="//upload.wikimedia.org/wikipedia/commons/thumb/a/ad/The_Seven_Mother_Goddesses_%28Matrikas%29_Flanked_by_Shiva_%28left%29_and_Ganesha_%28right%29.jpg/1050px-The_Seven_Mother_Goddesses_%28Matrikas%29_Flanked_by_Shiva_%28left%29_and_Ganesha_%28right%29.jpg 1.5x, //upload.wikimedia.org/wikipedia/commons/thumb/a/ad/The_Seven_Mother_Goddesses_%28Matrikas%29_Flanked_by_Shiva_%28left%29_and_Ganesha_%28right%29.jpg/1400px-The_Seven_Mother_Goddesses_%28Matrikas%29_Flanked_by_Shiva_%28left%29_and_Ganesha_%28right%29.jpg 2x" data-file-width="6674" data-file-height="2001"></a><figcaption>वामे शिवेन एवं दक्षे गणेशेन परिवृताः सप्तमातृकाः।</figcaption></figure>
<figure class="mw-default-size" typeof="mw:File/Thumb"><a href="/wiki/%E0%A4%B8%E0%A4%9E%E0%A5%8D%E0%A4%9A%E0%A4%BF%E0%A4%95%E0%A4%BE:1_Brahmani-matrika-devi.jpg" class="mw-file-description"><img src="//upload.wikimedia.org/wikipedia/commons/thumb/6/63/1_Brahmani-matrika-devi.jpg/220px-1_Brahmani-matrika-devi.jpg" decoding="async" width="220" height="331" class="mw-file-element" srcset="//upload.wikimedia.org/wikipedia/commons/thumb/6/63/1_Brahmani-matrika-devi.jpg/330px-1_Brahmani-matrika-devi.jpg 1.5x, //upload.wikimedia.org/wikipedia/commons/thumb/6/63/1_Brahmani-matrika-devi.jpg/440px-1_Brahmani-matrika-devi.jpg 2x" data-file-width="532" data-file-height="800"></a><figcaption>ब्राह्मी मातृका</figcaption></figure>
<figure class="mw-default-size" typeof="mw:File/Thumb"><a href="/wiki/%E0%A4%B8%E0%A4%9E%E0%A5%8D%E0%A4%9A%E0%A4%BF%E0%A4%95%E0%A4%BE:Brooklyn_Museum_-_Kaumari.jpg" class="mw-file-description"><img src="//upload.wikimedia.org/wikipedia/commons/thumb/f/fe/Brooklyn_Museum_-_Kaumari.jpg/220px-Brooklyn_Museum_-_Kaumari.jpg" decoding="async" width="220" height="147" class="mw-file-element" srcset="//upload.wikimedia.org/wikipedia/commons/thumb/f/fe/Brooklyn_Museum_-_Kaumari.jpg/330px-Brooklyn_Museum_-_Kaumari.jpg 1.5x, //upload.wikimedia.org/wikipedia/commons/thumb/f/fe/Brooklyn_Museum_-_Kaumari.jpg/440px-Brooklyn_Museum_-_Kaumari.jpg 2x" data-file-width="768" data-file-height="514"></a><figcaption>कौमारी मातृका</figcaption></figure>
<div class="poem">
<p><span style="font-size: 14pt; line-height: 200%">एतस्मिन्नन्तरे भूप विनाशाय सुरद्विषाम् ।<br>
भवायामरसिंहानामतिवीर्यबलान्विताः॥८८.११॥<br>
ब्रह्मेशगुहविष्णूनां तथेन्द्रस्य च शक्तयः ।<br>
शरीरेभ्यो विनिष्क्रम्य तद्रूपैश्चण्डिकां ययुः॥८८.१२॥<br>
यस्य देवस्य यद्रूपं यथाभूषणवाहनम् ।<br>
तद्वदेव हि तच्छक्तिरसुरान् योद्धुमाययौ॥८८.१३॥<br>
हंसयुक्तविमानाग्रे साक्षसूत्रकमण्डलुः ।<br>
आयाता ब्रह्मणः शक्तिर्ब्रह्माणी साभिधीयते॥८८.१४॥<br>
माहेश्वरी वृषारूढा त्रिशूलवरधारिणी ।<br>
महाहिवलया प्राप्ता चन्द्रलेखाविभूषणा॥८८.१५॥<br>
कौमारी शक्तिहस्ता च मयूरवरवाहना ।<br>
योद्धुमभ्याययौ दैत्यानम्बिका गुहरूपिणी॥८८.१६॥<br>
तथैव वैष्णावी शक्तिर्गरुडोपरि संस्थिता ।<br>
शङ्खचक्रगदाशार्ङ्गखड्गहस्ताभ्युपाययौ॥८८.१७॥<br>
जज्ञे वाराहमतुलं रूपं या बिभ्रती हरेः ।<br>
शक्तिः साप्यायौ तत्र वाराहीं बिभ्रती तनुम्॥८८.१८॥<br>
नारसिंही नृसिंहस्य बिभ्रती सदृशं वपुः ।<br>
प्राप्ता तत्र सटाक्षेपक्षिप्तनक्षत्रसंहतिः॥८८.१९॥<br>
वज्रहस्ता तथैवैन्द्री गजराजोपरि स्थिता ।<br>
प्राप्ता सहस्रनयना यथा शक्रस्तथैव सा॥८८.२०॥<br>
ततः परिवृतस्ताभिरीशानो देवशक्तिभिः ।<br>
हन्यन्तामसुराः शीघ्रं मम प्रीत्याऽह चण्डिकाम्॥८८.२१॥<br>
ततो देवोशरीरात्तु विनिष्क्रान्तातिभीषणा ।<br>
चण्डिकाशक्तिरत्युग्रा शिवाशतनिनादिनी॥८८.२२॥<br>
सा चाह धूम्रजटिलमीशानमपराजिता ।<br>
दूत त्वं गच्छ भगवन् पार्श्वं शुम्भनिशुम्भयोः॥८८.२३॥<br>
ब्रूहि शुम्भं निशुम्भं च दानवावतिगर्वितौ ।<br>
ये चान्ये दानवास्तत्र युद्धाय समुपस्थिताः॥८८.२४॥<br>
त्रैलोक्यमिन्द्रो लभतां देवाः सन्तु हविर्भुजः ।<br>
यूयं प्रयात पातालं यदि जीवितुमिच्छथ॥८८.२५॥<br>
बलावलेपादथ चेद्भवन्तो युद्धकाङ्क्षिणः ।<br>
तदागच्छत तृप्यन्तु मच्छिवाः पिशितेन वः॥८८.२६॥<br>
यतो नियुक्तो दौत्येन तया देव्या शिवः स्वयम् ।<br>
शिवदूतीति लोकेऽस्मिंस्ततः सा ख्यातिमागता॥८८.२७॥<br>
तेऽपि श्रुत्वा वचो देव्याः शर्वाख्यातं महासुराः ।<br>
अमर्षापूरिता जग्मुर्यत्र कात्यायनी स्थिता॥८८.२८॥<br>
ततः प्रथममेवाग्रे शरशक्त्यृष्टिवृष्टिभिः ।<br>
ववर्षुरुद्धतामर्षास्तां देवीममरारयः॥८८.२९॥<br>
सा च तान् प्रहितान् बाणाञ्छूलशक्तिपरश्वधान् ।<br>
चिच्छेद लीलयाऽध्मातधनुर्मुक्तैर्महेषुभिः॥८८.३०॥<br>
तस्याग्रतस्तथा काली शूलपातविदारितान् ।<br>
खट्वाङ्गपोथितांश्चारीन् कुर्वती व्यचरत्तदा॥८८.३१॥<br>
कमण्डलुजलाक्षेपहतवीर्यान् हतौजसः ।<br>
ब्रह्माणी चाकरोच्छत्रून् येन येन स्म धावति॥८८.३२॥<br>
माहेश्वरी त्रिशूलेन तथा चक्रेण वैष्णवी ।<br>
दैत्याञ्जघान कौमारी तथा शक्त्यातिकोपना॥८८.३३॥<br>
ऐन्द्रीकुलिशपातेन शतशो दैत्यदानवाः ।<br>
पेतुर्विदारिताः पृथ्व्यां रुधिरौघप्रवर्षिणः॥८८.३४॥<br>
तुण्डप्रहारविध्वस्ता दंष्ट्राग्रक्षतवक्षसः ।<br>
वाराहमूर्त्या न्यपतंश्चक्रेण च विदारिताः॥८८.३५॥<br>
नखैर्विदारितांश्चान्यान् भक्षयन्ती महासुरान् ।<br>
नारसिंही चचाराजौ नादापूर्णदिगन्तरा॥८८.३६॥<br>
चण्डाट्टहासैरसुराः शिवदूत्यभिदूषिताः ।<br>
पेतुः पृथिव्यां पतितांस्तांश्चखादाथ सा तदा॥८८.३७॥<br>
इति मातृगणं क्रुद्धं मर्दयन्तं महासुरान् ।<br>
दृष्ट्वाभ्युपायैर्विविधैर्नेशुर्देवारिसैनिकाः॥८८.३८॥<br>
पलायनपरान् दृष्ट्वा दैत्यान् मातृगणार्दितान् ।<br>
योद्धुमभ्याययौ क्रुद्धो रक्तबीजो महासुरः॥८८.३९॥<br>
रक्तबिन्दुर्यदा भूमौ पतत्यस्य शरीरतः ।<br>
समुत्पतति मेदिन्यां तत्प्रमाणो महासुरः॥८८.४०॥<br>
युयुधे स गदापाणिपरिन्द्रशक्त्या महासुरः ।<br>
ततश्चैन्द्री स्ववज्रेण रक्तबीजमताडयत्॥८८.४१॥<br>
कुलिशेनाहतस्याशु बहु सुस्राव शोणितम् ।<br>
समुत्तस्थुस्ततो योधास्तद्रूपास्तत्पराक्रमाः॥८८.४२॥<br>
यावन्तः पतितास्तस्य शरीराद्रक्तबिन्दवः ।<br>
तावन्तः पुरुषा जातास्तद्वीर्यबलविक्रमाः॥८८.४३॥<br>
ते चापि युयुधुस्तत्र पुरुषा रक्तसम्भवाः ।<br>
समं मातृभिरत्युग्रशस्त्रपातातिभीषणम्॥८८.४४॥<br>
पुनश्च वज्रपातेन क्षतमस्य शिरो यदा ।<br>
ववाह रक्तं पुरुषास्ततो जाताः सहस्रशः॥८८.४५॥<br>
वैष्णवी समरे चैनं चक्रेणाभिजघान ह ।<br>
गदया ताडयामास ऐन्द्री तमसुरेश्वरम्॥८८.४६॥<br>
वैष्णावीचक्रभिन्नस्य रुधिरस्रावसम्भवैः ।<br>
सहस्रशौ जगद्व्याप्तं तत्प्रमाणैर्महासुरैः॥८८.४७॥<br>
शक्त्या जघान कौमारी वाराही च तथासिना ।<br>
माहेश्वरी त्रिशूलेन रक्तबीजं महासुरम्॥८८.४८॥<br>
स चापि गदया दैत्यः सर्वा एवाहनत् पृथक् ।<br>
मातः कोपसमाविष्टो रक्तबीजो महासुरः॥८८.४९॥<br>
तस्याहतस्य बहुधा शक्तिशूलादिभिर्भुवि ।<br>
पपात यो वै रक्तौघस्तेनासञ्छतशोऽसुराः॥८८.५०॥<br>
तैश्चासुरासृक्सम्भूतैरसुरैः सकलं जगत् ।<br>
व्याप्तमासीत्ततो देवा भयमाजग्मुरुत्तमम्॥८८.५१॥<br>
तान् विषण्णान् सुरान् दृष्ट्वा चण्डिका प्राह सत्वरा ।<br>
उवाच कालीं चामुण्डे विस्तीर्णं वदनं कुरु॥८८.५२॥<br>
मच्छस्त्रपातसम्भूतान् रक्तबिन्दून् महासुरान् ।<br>
रक्तबिन्दोः प्रतीच्छ त्वं वक्त्रेणानेन वेगिना॥८८.५३॥<br>
भक्षयन्ती चर रणे तदुत्पन्नान् महासुरान् ।<br>
एवमेष क्षयं दैत्यः क्षीणरक्तो गमिष्यति ।<br>
भक्ष्यमाणास्त्वया चोग्रा न चोत्पत्स्यन्ति चापरे॥८८.५४॥<br>
ऋषिरुवाच<br>
इत्युक्त्वा तां ततो देवी शूलेनाभिजघान तम् ।<br>
मुखेन काली जगृहे रक्तबीजस्य शोणितम्॥८८.५५॥<br>
ततोऽसावाजघानाथ गदया तत्र चण्डिकाम् ।<br>
न चास्या वेदनां चक्रे गदापातोऽल्पिकामपि॥८८.५६॥<br>
तस्याहतस्य देहात्तु बहु सुस्राव शोणितम् ।<br>
यतस्ततः स्ववक्त्रेण चामुण्डा सम्प्रतीच्छति॥८८.५७॥<br>
मुखे समुद्गता येऽस्या रक्तपातान्महासुराः ।<br>
तांश्चखादाथ चामुण्डा पपौ तस्य च शोणितम्॥८८.५८॥<br>
देवी शूलेन चक्रेण बाणैरसिभिरृष्टिभिः ।<br>
जघान रक्तबीजं तं चामुण्डापीतशोणितम्॥८८.५९॥<br>
स पपात महीपृष्ठे शस्त्रसंहतितो हतः ।<br>
नीरक्तश्च महीपाल रक्तबीजो महासुरः॥८८.६०॥<br>
ततस्ते हर्षमतुलमवापुस्त्रिदशा नृप ।<br>
तेषां मातृगणो जातो ननर्तासृङ्मदोद्धतः॥८८.६१॥<br>
इति श्रीमार्कण्डेयपुराणे सावर्णिके मन्वन्तरे देवीमाहात्म्ये रक्तबीजवधोनामाष्टाशीतितमोऽध्यायः<br>
<br>
89(86)<br>
<br>
एकोननवतितमोऽध्यायः- ८९<br>
<br>
राजोवाच<br>
विचित्रमिदमाख्यातं भगवन् भवता मम ।<br>
देव्याश्चरितमाहात्म्यं रक्तबीजवधाश्रितम्॥८९.१॥<br>
भूयश्चेच्छाम्यहं श्रोतुं रक्तबीजे निपातिते ।<br>
चकार शुम्भो यत्कर्म निशुम्भश्चातिकोपनः॥८९.२॥<br>
ऋषिरुवाच<br>
चकार कोपमतुलं रक्तबीजे निपातिते ।<br>
शुम्भासुरो निशुम्भश्च हतेष्वन्येषु चाहवे॥८९.३॥<br>
हन्यमानं महासैन्यं विलोक्यामर्षमुद्वहन् ।<br>
अभ्यधावन्निशुम्भोऽथ मुख्ययासुरसेनया॥८९.४॥<br>
तस्याग्रतस्तथा पृष्ठे पार्श्वयोश्च महासुराः ।<br>
संदष्टौष्ठपुटाः क्रुद्धा हन्तुं देवीमुपाययुः॥८९.५॥<br>
आजगाम महावीर्यः शुम्भोऽपि स्वबलैर्वृतः ।<br>
निहन्तुं चण्डिकां कोपात्कृताव युद्धं तु मातृभिः॥८९.६॥<br>
ततो युद्धमतीवासीद्देव्या शुम्भनिशुम्भयोः ।<br>
शरवर्षमतीवोग्रं मेघयोरिव वर्षतोः॥८९.७॥<br>
चिच्छेदास्ताञ्छरांस्ताभ्यां चण्डिका स्वशरोत्करैः ।<br>
ताडयामास चाङ्गेषु शस्त्रौघैरसुरेश्वरौ॥८९.८॥<br>
निशुम्भो निशितं खड्गं चर्म चादाय सुप्रभम् ।<br>
अताडयन्मूर्ध्नि सिंहं देव्या वाहनमुत्तमम्॥८९.९॥<br>
निशुम्भो निशितं खड्गं चर्म चादाय सुप्रभम् ।<br>
अताडयन्मूर्ध्नि सिंहं देव्या वाहनमुत्तमम्॥८९.१०॥<br>
छिन्ने चर्मणि खड्गे च शक्तिं चिक्षेप सोऽसुरः ।<br>
तामप्यस्य द्विधा चक्रे चक्रेणाभिमुखागताम्॥८९.११॥<br>
कोपाध्मातो निशुम्भोऽथ शूलं जग्राह दानवः ।<br>
आयातं मुष्टिपातेन देवी तच्चाप्यचूर्णयत्॥८९.१२॥<br>
अथादाय गदां सोऽपि चिक्षेप चण्डिकां प्रति ।<br>
सापि देव्या त्रिशूलेन भिन्ना भस्मत्वमागता॥८९.१३॥<br>
ततः परशुहस्तं तमायान्त दैत्यपुङ्गवम् ।<br>
आहत्य देवी बाणौघैरपातयत भूतले॥८९.१४॥<br>
तस्मिन्निपतिते भूमौ निशुम्भे भीमविक्रमे ।<br>
भ्रातर्यतीव संक्रुद्धः प्रययौ हन्तुमम्बिकाम्॥८९.१५॥<br>
स रथस्थस्तथात्युच्चैर्गृहीतपरमायुधैः ।<br>
भुजैरष्टाभिरतुलैर्व्याप्याशेषं बभौ नभः॥८९.१६॥<br>
तमायान्तं समालोक्य देवी शङ्घमवादयत् ।<br>
ज्याशब्दं चापि धनुषश्चकारातीव दुः सहम्॥८९.१७॥<br>
पूरयामास ककुभो निजघण्टास्वनेन च ।<br>
समस्तदैत्यसैन्यानां तेजोवधविधायिना॥८९.१८॥<br>
ततः सिंहो महानादैस्त्याजितेभमहामदैः ।<br>
पूरयामास गगनं गां तथैव दिशो दश॥८९.१९॥<br>
ततः काली समुत्पत्य गगनं क्ष्मामताडयत् ।<br>
कराभ्यां तन्निनादेन प्राक्स्वनास्ते तिरोहिताः॥८९.२०॥<br>
अट्टाट्टहासमशिवं शिवदूती चकार ह ।<br>
तैः शब्दैरसुरास्त्रेसुः शुम्भः कोपं परं ययौ॥८९.२१॥<br>
दुरात्मंस्तिष्ठ तिष्ठेति व्याजहाराम्बिका यदा ।<br>
तदा जयेत्यभिहितं देवैराकाशसंस्थितैः॥८९.२२॥<br>
शुम्भेनागत्य या शक्तिर्मुक्ता ज्वालातिभीषणा ।<br>
आयान्ती वह्निकूटाभा सा निरस्ता महोल्कया॥८९.२३॥<br>
सिंहनादेन शुम्भस्य व्याप्तं लोकत्रयान्तरम् ।<br>
निर्घातनिः स्वनो घोरो जितवानवनीपते॥८९.२४॥<br>
शुम्भमुक्ताञ्छरान्देवी शुम्भस्तत्प्रहिताञ्छरान् ।<br>
चिच्छेद स्वशरैरुग्रैः शतशोऽथ सहस्रशः॥८९.२५॥<br>
ततः सा चण्डिका क्रुद्धा शूलेनाभिजघान तम् ।<br>
स तदाभिहतो भूमौ मूर्च्छितो निपपात ह॥८९.२६॥<br>
ततो निशुम्भः सम्प्राप्य चेतनामात्तकार्मुकः ।<br>
आजघान शरैर्देवीं कालीं केसरिणं तथा॥८९.२७॥<br>
पुनश्च कृत्वा बाहूनामयुतं दनुजेश्वरः ।<br>
चक्रायुधेन दितिजश्छादयामास चण्डिकाम्॥८९.२८॥<br>
ततो भगवती क्रुद्धा दुर्गा दुर्गार्तिनाशिनी ।<br>
चिच्छेद तानि चक्राणि स्वशरैः सायकांश्च तान्॥८९.२९॥<br>
ततो निशुम्भो वेगेन गदामादाय चण्डिकाम् ।<br>
अभ्यधावत वै हन्तुं दैत्यसेनासमावृतः॥८९.३०॥<br>
तस्यापतत एवाशु गदां चिच्छेद चण्डिका ।<br>
खड्गेन शितधारेण स च शूलं समाददे॥८९.३१॥<br>
शूलहस्तं समायान्तं निशुम्भममरार्दनम् ।<br>
हृदि विव्याध शूलेन वेगाविद्धेन चण्डिका॥८९.३२॥<br>
भिन्नस्य तस्य शूलेन हृदयान्निः सृतोऽपरः ।<br>
महाबलो महावीर्यस्तिष्ठेति पुरुषो वदन्॥८९.३३॥<br>
तस्य निष्क्रामतो देवी प्रहस्य स्वनवत्ततः ।<br>
शिरश्चिच्छेद खड्गेन ततोऽसावपतद् भुवि॥८९.३४॥<br>
ततः सिंहश्चखादोग्रं दंष्ट्राक्षुण्णशिरोधरान् ।<br>
असुरांस्तांस्तथा काली शिवदूती तथापरान्॥८९.३५॥<br>
कौमारीशक्तिनिर्भिन्नाः केचिन्नेशुर्महासुराः ।<br>
ब्रह्माणीमन्त्रपूतेन तोयेनान्ये निराकृताः॥८९.३६॥<br>
माहेश्वरीत्रिशूलेन भिन्नाः पेतुस्तथापरे ।<br>
वाराहीतुण्डघातेन केचिच्चूर्णोकृता भुवि॥८९.३७॥<br>
खण्डं खण्डं च चक्रेण वैष्णव्या दानवाः कृताः ।<br>
वज्रेण चैन्द्रीहस्ताग्रविमुक्तेन तथापरे॥८९.३८॥<br>
केचिद्विनेशुरसुराः केचिन्नष्टा महाहवात् ।<br>
भक्षिताश्चापरे कालीशिवदूतीमृगाधिपैः॥८९.३९॥<br>
इति श्रीमार्कण्डेयमहापुराणे सावर्णिके मन्वन्तरे देवीमाहत्म्ये निशुम्भवधोनाम एकोननवतितमोऽध्यायः<br>
<br>
90(87)<br>
<br>
नवतितमोऽध्यायः- ९०<br>
<br>
ऋषिरुवाच<br>
निशुम्भं निहतं दृष्ट्वा भ्रातरं प्राणसंमितम् ।<br>
हन्यमानं बलं चैव शुम्भः क्रुद्धोऽब्रवीद्वचः॥९०.१॥<br>
बलावलेपाद् दुष्टे त्वं मा दुर्गे गर्वमावह ।<br>
अन्यासां बलमाश्रित्य युध्यसे यातिमानिनी॥९०.२॥<br>
श्रीदेव्युवाच<br>
एकैवाहं जगत्यत्र द्वितीया का ममापरा ।<br>
पश्यैता दुष्ट मय्येव विशन्त्यो मद्विभूतयः॥९०.३॥<br>
ऋषिरुवाच<br>
<br>
ततः समस्तास्ता देव्यो ब्रह्माणीप्रमुखा लयम् ।<br>
तस्या देव्यास्तनौ जग्मुरेकावासीत्तदाम्बिका॥९०.४॥<br>
<br>
श्रीदेव्युवाच<br>
<br>
अहं विभूत्या बहुभिरिह रूपैर्यदास्थिता ।<br>
सत्संहृतं मयैकैव तिष्ठाम्याजौ स्थिरो भव॥९०.५॥<br>
<br>
ऋषिरुवाच<br>
<br>
ततः प्रववृते युद्धं देव्याः शुम्भस्य चोभयोः ।<br>
पश्यतां सर्वदेवानामसुराणां च दारुणम्॥९०.६॥<br>
शरवर्षैः शितैः शस्त्रैस्तथा चास्त्रैः सुदारुणैः ।<br>
तयोर्युद्धमभूद् भूयः सर्वलोकभयङ्करम्॥९०.७॥<br>
दिव्यान्यस्त्राणि शतशो मुमुचे यान्यथाम्बिका ।<br>
बभञ्ज तानि दैत्येन्द्रस्तत्प्रतीघातकर्तृभिः॥९०.८॥<br>
मुक्तानि तेन चास्त्राणि दिव्यानि परमेश्वरी ।<br>
बभञ्ज लीलयैवोग्रहुङ्कारोच्चारणादिभिः॥९०.९॥<br>
ततः शरशतैर्देवीमाच्छादयत सोऽसुरः ।<br>
सा च तत्कुपिता देवी धनुश्चिच्छेद चेषुभिः॥९०.१०॥<br>
छिन्ने धनुषि दैत्येन्द्रस्तथा शक्तिमथाददे ।<br>
चिच्छेद देवी चक्रेण तामप्यस्य करे स्थिताम्॥९०.११॥<br>
ततः खड्गमुपादाय शतचन्द्रं च भानुमत् ।<br>
अभ्यधावत्तदा देवीं दैत्यानामधिपेश्वरः॥९०.१२॥<br>
तस्यापतत एवाशु खड्गं चिच्छेद चण्डिका ।<br>
धनुर्मुक्तैः शितैर्बाणैश्चर्म चार्ककरामलम्॥९०.१३॥<br>
अश्वांश्च पातयामास रथं सारथिना सह ।<br>
हताश्वः स तदा दैत्यश्छिन्नधान्वा विसारथिः ।<br>
जग्राह मुद्गरं घोरमम्बिकानिधनोद्यतः॥९०.१४॥<br>
चिच्छेदापततस्तस्य मुद्गरं निशितैः शरैः ।<br>
तथापि सोऽभ्यधावत्तां मुष्टिमुद्यम्य वेगवान्॥९०.१५॥<br>
स मुष्टिं पातयामास हृदये दैत्यपुङ्गवः ।<br>
देव्यास्तं चापि सा देवी तलेनोरस्यताडयत्॥९०.१६॥<br>
तलप्रहाराभिहतो निपपात महीतले ।<br>
स दैत्यराजः सहसा पुनरेव तथोत्थितः॥९०.१७॥<br>
उत्पत्य च प्रगृह्योच्चैर्देवीं गगनमास्थितः ।<br>
तत्रापि सा निराधारा युयुधे तेन चण्डिका॥९०.१८॥<br>
नियुद्धं खे तदा दैत्यश्चण्डिका च परस्परम् ।<br>
चक्रतुः प्रथमं सिद्धमुनिविस्मयकारकम्॥९०.१९॥<br>
ततो नियुद्धं सुचिरं कृत्वा तेनाम्बिका सह ।<br>
उत्पात्य भ्रामयामास चिक्षेप धरणीतले॥९०.२०॥<br>
स क्षिप्तो धरणीं प्राप्य मुष्टिमुद्यम्य वेगितः ।<br>
अभ्यधावत दुष्टात्मा चण्डिकानिधनेच्छया॥९०.२१॥<br>
तमायान्तं ततो देवी सर्वदैत्यजनेश्वरम् ।<br>
जगत्यां पातयामास भित्त्वा शूलेन वक्षसि॥९०.२२॥<br>
स गतासुः पपातोर्व्यां देवीशूलाग्रविक्षतः ।<br>
चालयन् सकलां पृथ्वीं साब्धिद्वीपां सपर्वताम्॥९०.२३॥<br>
ततः प्रसन्नमखिलं हते तस्मिन् दुरात्मनि ।<br>
जगत्स्वास्थ्यमतीवाप निर्मलं चाभवन्नभः॥९०.२४॥<br>
उत्पातमेघाः सोल्का ये प्रागासंस्ते शमं ययुः ।<br>
सरितो मार्गवाहिन्यस्तथासंस्तत्र पातिते॥९०.२५॥<br>
ततो देवगणाः सर्वे हर्षनिर्भमानसाः ।<br>
बभूवुर्निहते तस्मिन् गन्धर्वा ललितं जगुः॥९०.२६॥<br>
अवादयंस्तथैवान्ये ननृतुश्चाप्सरोगणाः ।<br>
ववुः पुण्यास्तथा वाताः सुप्रभोऽभूद्दिवाकरः॥९०.२७॥<br>
जज्वलुश्चाग्नयः शान्ताः शान्ता दिग्जनितस्वनाः ।<br>
इति श्रीमार्कण्डेयपुराणे सावर्णिके मन्वन्तरे देवीमाहात्म्ये शुम्भवधोनाम नवतितमोऽध्यायः<br>
<br>
</span>
</p>
</div>
<!-- 
NewPP limit report
Parsed by mw‐web.codfw.main‐7f566f8c45‐glr8z
Cached time: 20231007224824
Cache expiry: 1814400
Reduced expiry: false
Complications: []
CPU time usage: 0.022 seconds
Real time usage: 0.034 seconds
Preprocessor visited node count: 72/1000000
Post‐expand include size: 1591/2097152 bytes
Template argument size: 1702/2097152 bytes
Highest expansion depth: 4/100
Expensive parser function count: 1/500
Unstrip recursion depth: 1/20
Unstrip post‐expand size: 57516/5000000 bytes
Number of Wikibase entities loaded: 0/400
-->
<!--
Transclusion expansion time report (%,ms,calls,template)
100.00%    2.582      1 फलकम्:Header
100.00%    2.582      1 -total
-->

<!-- Saved in parser cache with key sawikisource:pcache:idhash:60991-0!canonical and timestamp 20231007224824 and revision id 363171. Rendering was triggered because: page-view
 -->
