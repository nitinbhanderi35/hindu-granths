<span style="font-size: 14pt; line-height: 200%">वायुरुवाच<br>
असाधारणवृत्तैस्तु हुतशेषादिभिर्जनैः ।<br>
धर्मा वैशेषिकाश्चैव आचीर्णाः सूक्ष्मदर्शिभिः ॥ ३,२.१ ॥<br>
ते देवैः सह तिष्ठन्ति महर्लोकनिवासिनः ।<br>
चतुर्दशैते मनवः कीर्तिताः कीर्तिवर्द्धनाः ॥ ३,२.२ ॥<br>
अतीता वर्त्तमानाश्च तथैवानागताश्च ये ।<br>
देवाश्च ऋषयश्चैव मनवः पितरस्तथा ॥ ३,२.३ ॥<br>
सर्वे ह्युक्ता मयातीत महर्लोकं समाश्रिताः ।<br>
ब्राह्मणैः क्षत्रियैर्वैश्यैर्धार्मिकैः सहितैः सरैः ॥ ३,२.४ ॥<br>
तैस्तथाकारिभिर्युक्तैः श्रद्धावद्भिरदर्पितैः ।<br>
वर्णाश्रमाणान्धर्मेषु श्रौतस्मार्त्तेषु संस्थितैः ।<br>
विनिवृत्ताधिकारास्ते यावन्मन्वन्तरक्षयः ॥ ३,२.५ ॥<br>
ऋषय ऊचुः<br>
महर्ल्लोकेति यत्प्रोक्तं मातरिश्वंस्त्वया विभोः ॥ ३,२.६ ॥<br>
प्रतिलोके तु कर्त्तव्यं तत्रकिं समधिष्ठितम् ।<br>
प्रोवाच मधुरं वाक्यं यथा तत्त्वेन तत्त्ववित् ॥ ३,२.७ ॥<br>
वायुरुवाच<br>
चतर्दशैव स्थानानि निर्मितानि महर्षिभिः ।<br>
लोकाख्यानि तु यानि स्युर्येषां तिष्ठन्ति मानवाः ॥ ३,२.८ ॥<br>
सप्त तेषु कृतान्याहुरकृतानि तु सप्त वै ।<br>
भूरादयस्तु सत्यान्ताः सप्त लोकाः कृतास्त्विह ॥ ३,२.९ ॥<br>
अकृतानि तु सप्तैव प्राकृतानि तु यानि वै ।<br>
स्थानानि स्थानिभिः सार्द्धं कृतानि तु निबन्धनम् ॥ ३,२.१० ॥<br>
पृथिवी चान्तरीक्षं च दिव्यं यच्च महः स्मृतम् ।<br>
स्थानान्येतानि चत्वारि स्मृतान्यावर्णकानि च ॥ ३,२.११ ॥<br>
क्षयातिशययुक्तानि तथायुक्तानि चक्षते ।<br>
यानि नैमित्तिकानि स्युस्तिष्ठन्त्याभूतसंप्लवात् ॥ ३,२.१२ ॥<br>
जनस्तपश्च सत्यं च स्थानान्येतानि त्रीणि तु ।<br>
एकान्तिकानि तानि स्युस्तिष्ठन्तीहाप्रसंयमात् ॥ ३,२.१३ ॥<br>
व्यक्तानि तु प्रवक्ष्यामि स्थानान्येतानि सप्त वै ।<br>
भूर्लोकः प्रथमस्तेषां द्वितीयस्तु भुवः स्मृतः ॥ ३,२.१४ ॥<br>
स्वस्तृतीयस्तु विज्ञेयश्चतुर्थो वै महः स्मृतः ।<br>
जनस्तु पञ्चमो लोकस्तपः षष्ठो विभाव्यते ॥ ३,२.१५ ॥<br>
सत्यस्तु सप्तमो लोको निरालोकस्ततः परम् ।<br>
भूरिति व्याहृतेः पूर्व भूर्लोकश्च ततोऽभवत् ॥ ३,२.१६ ॥<br>
द्वीतीयो भुव इत्युक्त अन्तरिक्षं ततोऽभवत् ।<br>
तृतीयं स्वरितीत्युक्तो दिवं प्रादुर्बभूव ह ॥ ३,२.१७ ॥<br>
व्याहारैस्त्रिभिरेतैस्तु ब्रह्मा लोकमकल्पयत् ।<br>
ततो भूः पार्थिवो लोको ह्यन्तरिक्षं भूवः स्मृतम् ॥ ३,२.१८ ॥<br>
स्वर्लोकं वै दिवं ह्येष पुराणे निश्चयो गतः ।<br>
भूतस्याधिपतिश्चाग्निस्ततो भूतपतिः स्मृतः ॥ ३,२.१९ ॥<br>
वायुर्भुवश्चाधिपतिस्तेन वायुर्भुवस्पतिः ।<br>
दिवस्य सूर्योऽधिपतिस्तेन सूर्यो दिवस्पतिः ॥ ३,२.२० ॥<br>
महेति व्याहृतेनैव महर्लोकस्ततोऽभवत् ।<br>
विनिवृत्ताधिकारणां देवानां तत्र वै क्षयः ॥ ३,२.२१ ॥<br>
जनस्तु पञ्चमो लोकस्तस्माज्जायन्ति वै जनाः ।<br>
तासां स्वायंभुवाद्यानां प्रजानां जननाज्जनः ॥ ३,२.२२ ॥<br>
ये ते स्वायंभुवाद्या हि पुरस्तात्परिकीर्त्तिताः ।<br>
कल्प एते यदा लोके प्रतिष्ठन्ति तदा तपः ॥ ३,२.२३ ॥<br>
ऋभुः सनत्कुमाराद्या यत्रासन्नूर्द्ध्वरेतसः ।<br>
तपसा भावितात्मानस्तत्र संतीति वा तपः ॥ ३,२.२४ ॥<br>
सत्येति ब्रह्मणः शब्दः सत्तामात्रस्तु स स्मृतः ।<br>
ब्रह्मलोकस्ततः सत्यः सप्तमः स तु भास्वरः ॥ ३,२.२५ ॥<br>
गन्धर्वाप्सरसो यक्षा गुह्यकास्तु सराक्षसाः ।<br>
सर्वभूतपिशाचाश्च नागाश्च सह मानुषैः ॥ ३,२.२६ ॥<br>
स्वर्लोकवासिनः सर्वे देवा भुवि निवासिनः ।<br>
मरुतो मातरिश्वानो रुद्रा देवास्तथाश्विनौ ॥ ३,२.२७ ॥<br>
अनिकेतान्तरिक्षास्ते भुवर्लोका दिवौकसः ।<br>
आदित्या ऋभवो विश्वे साध्याश्च पितरस्तथा ॥ ३,२.२८ ॥<br>
ऋषयोङ्गिर सश्चैव भुवर्लोकं समाश्रिताः ।<br>
एते वैमानिका देवास्ताराग्रहनिवासिनः ॥ ३,२.२९ ॥<br>
आरंभन्ते तु तन्मात्रैः शुद्धास्तेषां परस्परम् ।<br>
शुक्राद्याश्चक्षुषान्ताश्च ये व्यतीता भुवं श्रिताः ॥ ३,२.३० ॥<br>
महर्लोकश्चतुर्थस्तु तस्मिंस्ते कल्पवासिनः ।<br>
इत्येते क्रमशः प्रोक्ता ब्रह्मव्याहारसंभवाः ॥ ३,२.३१ ॥<br>
भूर्लोकप्रथमा लोका महरन्ताश्च ते स्मृताः ।<br>
तान्सर्वान्सप्तसूर्यास्ते अर्चिभिर्निर्दहन्ति वै ॥ ३,२.३२ ॥<br>
मारीचिः कश्यपो दक्षस्तथा स्वायंभुवोङ्गिराः ।<br>
भृगुः पुलस्त्यः पुलहः क्रतुरित्येवमादयः ॥ ३,२.३३ ॥<br>
प्रजानां पतयः सर्वे वर्त्तंन्ने तत्र तैः सह ।<br>
निःसत्त्वा निर्ममाश्चैव तत्र ते ह्यूर्द्वरेतसः ॥ ३,२.३४ ॥<br>
ऋभुः सनत्कुमाराद्या वैराजास्ते तपोधनाः ।<br>
मन्वन्तराणां सर्वेषां सावर्णानां ततः स्मृताः ॥ ३,२.३५ ॥<br>
चतुर्दशानां सर्वेषां पुनरावृत्तिहेतवः ।<br>
योगं तपश्च सत्त्वं च समाधाय तदात्मनि ॥ ३,२.३६ ॥<br>
षष्ठे काले निवर्त्तते तदा प्राहुर्विपर्ययात् ।<br>
सत्यस्तु सप्तमो लोको ह्यपुनर्मार्गगामिनाम् ॥ ३,२.३७ ॥<br>
ब्रह्मलोकः समाख्यातो ह्यप्रतीघातलक्षणः ।<br>
पर्यासपरिमाणेन भूर्लोकः समभिस्मृतः ॥ ३,२.३८ ॥<br>
भूम्यन्तरं यदादित्यादन्तरिक्षं भुवः स्मृतम् ।<br>
सूर्यध्रुवान्तरं यच्च स्वर्गलोको दिवः स्मृतः ॥ ३,२.३९ ॥<br>
ध्रुवाज्जनान्तरं यच्च महर्लोकः स उच्यते ।<br>
व्याख्याताः सप्तलोकास्तु तेषां वक्ष्यामि सिद्धयः ॥ ३,२.४० ॥<br>
भूर्लोकवासिनः सर्वे उन्नादास्तु रसात्मकाः ।<br>
भुवि स्वर्गे च ये सर्वे सोमपा आज्यपाश्च ते ॥ ३,२.४१ ॥<br>
चतुर्थे येऽपि वर्त्तन्ते महर्लोकं समाश्रिताः ।<br>
विज्ञेया मानसी तेषां सिद्धिर्वै पञ्चलक्षणा ॥ ३,२.४२ ॥<br>
सद्यश्चोत्पद्यते तेषां मनसा सर्वमीप्सितम् ।<br>
एते देवा यजन्ते वै यज्ञैः सर्वैः परस्परम् ॥ ३,२.४३ ॥<br>
अतीता वर्त्तमानाश्च तथा ये चाप्यनागताः ।<br>
प्रथमानन्तरोद्दिष्टा अन्तराः सांप्रतैः पुनः ॥ ३,२.४४ ॥<br>
निवर्त्तते हि संबन्धोऽतीते देवगणे तपः ।<br>
विनिवृत्ताधिकाराणां सिद्धस्तेषां तु मानसी ॥ ३,२.४५ ॥<br>
तषां तु मानसी ज्ञेया शुद्धा सिद्धिः परस्परात् ।<br>
उक्ता लोकास्तु चत्वारो जनस्यानुविधिस्तथा ।<br>
समासेन मया विप्रा भूयस्तं वर्त्तयामि वः ॥ ३,२.४६ ॥<br>
वायुरुवाच<br>
मरीचिः कश्यपो दक्षो वसिष्ठश्चाङ्गिरा भृगुः ॥ ३,२.४७ ॥<br>
पुलस्त्यः पुलहस्छैव क्रतुरित्येवामादयः ।<br>
पूर्वं ते संप्रसूयन्ते ब्रह्मणो मानसा इह ॥ ३,२.४८ ॥<br>
ततः प्रजाः प्रतिष्ठाप्य जनमेवाश्रयन्ति ते ।<br>
कल्पदाहेषु तु सदा तथा कालेषु तेषु वै ॥ ३,२.४९ ॥<br>
भूरादिषु महान्तेषु भृशं व्याप्ते यथाग्निना ।<br>
शिखाः संवर्त्तकाग्नेर्याः प्राप्नुवन्ति सवासनाः ॥ ३,२.५० ॥<br>
यामादयो गणाः सर्वे महर्लोकनिवासिनः ।<br>
महर्लोकेषु दीप्तेषु जनमेवाश्रयन्ति ते ॥ ३,२.५१ ॥<br>
सर्वे सूक्ष्मशरीरास्ते तत्रस्थाश्च भवन्ति ते ।<br>
तेषां ते तुल्यसामर्थ्या स्तुल्यमूर्त्तिधरास्तथा ॥ ३,२.५२ ॥<br>
जनलोके विवर्त्तन्ते संवर्त्तः प्लवते जगत् ।<br>
व्युष्टायां तु रजन्यां वै ब्रह्मणोऽव्यक्तयोनितः ॥ ३,२.५३ ॥<br>
अहरादौ प्रसूयन्ते पूर्ववत्क्रमशस्त्विह ।<br>
स्वायंभुवादयः सर्वे मरीच्यन्तास्तु साधकाः ॥ ३,२.५४ ॥<br>
देवास्ते वै पुनस्तेषां जायन्ते निधनेष्विह ।<br>
यामादयः क्रमेणैव कनिष्ठाद्याः प्रजापतेः ॥ ३,२.५५ ॥<br>
पूर्वं पूर्वे प्रसूयन्ते पश्चिमे पश्चिमास्तथा ।<br>
देवान्वये देवता हि सप्त संभूत यः स्मृताः ॥ ३,२.५६ ॥<br>
व्यतीताः कल्पजास्तेषां तिस्रः शिष्टास्तथापरे ।<br>
आवर्त्तमाना देवास्ते क्रमेणैतेन सर्वशः ॥ ३,२.५७ ॥<br>
गत्वा जव जवीभावं दशकृत्वाः पुनः पुनः ।<br>
ततस्ते वै गणाः सर्वे दृष्ट्वा भावेष्वनित्यताम् ॥ ३,२.५८ ॥<br>
भाविनोर्ऽथस्य च बलात्पुण्यख्यातिबलेन च ।<br>
निवृत्तवृत्त्यः सर्वेऽत्रस्थाः सुमनसस्तथा ॥ ३,२.५९ ॥<br>
वैराजमुपपद्यन्ते लोकानुत्सृज्य तं गताः ।<br>
ततोऽनेनैव कालेन नित्ययुक्तास्तपस्विनः ॥ ३,२.६० ॥<br>
कथनाच्चैव धर्मस्य तेषां ते जज्ञिरेऽन्वये ।<br>
इहोत्पन्नास्ततस्ते वै स्थानान्यापूरयन्त्युत ॥ ३,२.६१ ॥<br>
देवत्वे च ऋषित्वे च मनुष्यत्वे च सर्वशः ।<br>
एवं देवगणाः सर्वे दशकृत्वो निवर्त्यवै ॥ ३,२.६२ ॥<br>
वैराजेषूपपन्नास्ते दश तिष्ठन्त्युपप्लवान् ।<br>
पूर्णोपूर्णो ततः कल्पेस्थित्वा वैराजके पुनः ॥ ३,२.६३ ॥<br>
ब्रह्मलोके विवर्त्तन्ते पूर्वपूर्वक्रमेण तु ।<br>
एतस्मिन्ब्रह्मलोके तु कल्पे वैराजके गते ॥ ३,२.६४ ॥<br>
वैराजः पुनरव्यक्ते कल्पस्थानमकल्पयत् ।<br>
एवं पूर्वानुपूर्व्येण ब्रह्मलोकगतेन वै ॥ ३,२.६५ ॥<br>
वैराजेषूपपद्यन्ते दशकृत्वो विवर्त्यत ।<br>
एवं देवयुगानीह व्यतीतानि सहस्रशः ॥ ३,२.६६ ॥<br>
निधनं ब्रह्मलोके तु गतानामृषिभिः सह ।<br>
न शक्यमानुपूर्व्येण तेषां वक्तुं प्रविस्तरम् ॥ ३,२.६७ ॥<br>
अनादित्वाच्च कालस्य ह्यसंख्यानाच्च सर्वशः ।<br>
एवमेव न संदेहो यथावत्कथितं मया ॥ ३,२.६८ ॥<br>
तदुपश्रुत्य वाक्यार्थमृषयः संशयान्विताः ।<br>
सूतमाहुः पुराणज्ञं व्यासशिष्यं महामतिम् ॥ ३,२.६९ ॥<br>
ऋषय ऊचुः<br>
वैराजास्ते यदाहारा यत्सत्त्वाश्च यदाश्रयाः ।<br>
तिष्ठन्ति चैव यत्कालं तन्नो ब्रूहि यथातथम् ॥ ३,२.७० ॥<br>
तदुक्तमृषिभिर्वाक्यं श्रुत्वा लोकार्थतत्त्ववित् ।<br>
सूतः पौराणिको वाक्यं विनयेनेदम ब्रवीत् ॥ ३,२.७१ ॥<br>
ततः प्राप्य तु सर्वेशं शुद्धबुद्धिं तमाश्रयत् ।<br>
आभूतसंप्लवास्तत्र दश तिष्ठन्ति तेऽज्वराः ॥ ३,२.७२ ॥<br>
सर्वे सूक्ष्मशरीरास्ते विद्वांसो घनमूर्तयः ।<br>
स्थितलोकस्थितत्वाच्च तेषां भूतं न विद्यते ॥ ३,२.७३ ॥<br>
ऊचुः सनत्कुमाराद्याः सिद्धास्ते योगधर्मिणः ।<br>
एवमेव महाभागाः प्रणवं संप्रविश्य ह ॥ ३,२.७४ ॥<br>
ब्रह्मलोके प्रवर्त्तामस्तन्नः श्रेयो भविष्यते ।<br>
एवमुक्त्वा तदा सर्वे ब्रह्माण्डाध्यवसायि नः ॥ ३,२.७५ ॥<br>
याजयित्वा तदात्मानो वर्त्तन्ते योगधर्मिणः ।<br>
तत्रैव संप्रलीयन्ते शान्ता दीपर्चिषो यथा ॥ ३,२.७६ ॥<br>
ब्रह्मकायमवर्त्तन्त पुन रावृत्तिदुर्लभम् ।<br>
लोकं तं समनुप्राप्य सर्वे ते भावनामयम् ॥ ३,२.७७ ॥<br>
आनन्दं ब्रह्मणः प्राप्य अमृतत्वाय ते गताः ।<br>
वैराजेभ्यस्तथैवोर्द्ध्व मन्तरे षड्गुणे ततः ॥ ३,२.७८ ॥<br>
ब्रह्मलोकः समाख्यातो यत्र ब्रह्मा पुरोहितः ।<br>
ते सर्वे प्रणवात्मानो बुद्धिशुद्धतया स्थिताः ॥ ३,२.७९ ॥<br>
आनन्दं ब्रह्मणः प्राप्य ह्यमृतत्वं भजन्त्युत ।<br>
द्वन्द्वैस्ते नाभिभूयन्ते भावत्रयविवर्जिताः ॥ ३,२.८० ॥<br>
आधिपत्यं विना तुल्या ब्रह्मणस्ते महौजसः ।<br>
प्रभावविजयैश्वर्यस्थितिवैराग्यदर्शनः ॥ ३,२.८१ ॥<br>
ते ब्रह्मलौकिकाः सर्वे गतिं प्राप्यानिवर्त्तिनीम् ।<br>
ब्रह्मणा सहदेवैश्च संप्राप्ते प्रतिसंचरे ॥ ३,२.८२ ॥<br>
तपसोंऽते क्रियात्मानो बुद्धावस्था मनीषिणः ।<br>
अव्यक्ते संप्रलीयन्ते सर्वे ते क्षणदर्शिनः ॥ ३,२.८३ ॥<br>
इत्येतदमृतं शुक्रं नित्यमक्षयव्ययम् ।<br>
देवर्षयो ब्रह्मसत्रं सनातनमुपासते ॥ ३,२.८४ ॥<br>
अपुनर्मारकादीनां तेषां चैवोद्ध्वरेतसाम् ।<br>
कर्माभ्यासकृतां श्रद्धां वेदान्तेषूपलक्ष्यते ॥ ३,२.८५ ॥<br>
तत्र तेऽभ्यासिनो युक्ताः परां काष्ठामुपासते ।<br>
हित्वा शरीरं पाप्मानममृतत्वाय ते गाताः ॥ ३,२.८६ ॥<br>
वीतरागा जितक्रोधा निर्मोहाः सत्यवादिनः ।<br>
शान्ताः प्रणिहितात्मानो दयावन्तो जितेन्द्रियाः ॥ ३,२.८७ ॥<br>
निःसंगाः शुचयश्चैव ब्रह्मसायुज्यगाः स्मृताः ।<br>
अकामयुक्तैर्ये वीरास्तपोभिर्दग्धकिल्बिषाः ॥ ३,२.८८ ॥<br>
तेषांमभ्रंशिनो लोका अप्रमेयसुखाः स्मृताः ।<br>
एतद्ब्रह्मपदं दिव्यं परमे व्योम्नि भास्वरम् ।<br>
यत्र गत्वा न शोचन्ति ह्यमरा ब्रह्मणा सह ॥ ३,२.८९ ॥<br>
ऋषय ऊचुः<br>
कस्मादेषु परार्द्धंश्च कश्चैव पर उच्यते ।<br>
एतद्वेदितुमिच्छामस्तन्नो निगद सत्तम ॥ ३,२.९० ॥<br>
सूत उवाच<br>
शृणुध्वं मे परार्द्धस्य परिसंख्यां परस्यच ॥ ३,२.९१ ॥<br>
एकं दशशतं चैव सहस्रं चैव संख्याया ।<br>
विज्ञेयमासहस्रं तु सहस्राणि दशायुतम् ॥ ३,२.९२ ॥<br>
एकं शतसहस्रं तु नियुतं प्रोच्यते बुधैः ।<br>
तथा शतसहस्राणां दशप्रयुतमुच्यते ॥ ३,२.९३ ॥<br>
तथा दशसहस्राणामयुतं कोटिरुच्यते ।<br>
अर्बुदं दशकोट्यस्तु ह्यब्जं कोटिशतं विदुः ॥ ३,२.९४ ॥<br>
सहस्रमापि कोटीनां खर्वमाहुर्मनीषिणः ।<br>
दशकोटिसहस्राणि निखर्वमिति तं विदुः ॥ ३,२.९५ ॥<br>
शतं कोटि सहस्राणां शङ्कुरित्यभिधीयते ।<br>
सहस्रं तु सहस्राणां कोटीनां पद्ममुच्यते ॥ ३,२.९६ ॥<br>
सहस्राणि सहस्राणां कोटीनां दशधा पुनः ।<br>
गुणितानि समुद्रं वै प्राहुः संख्याविदो जनाः ॥ ३,२.९७ ॥<br>
कोटीसहस्रनियुतमन्त्यमित्यभिधीयते ।<br>
कोटीसहस्रप्रयुतं मध्यमित्यभिसंज्ञितम् ॥ ३,२.९८ ॥<br>
कोटिकोटिसहस्रं तु परार्द्ध इति कीर्त्यते ।<br>
परार्द्धं द्विगुणं चापि परमाहुर्मनीषिणः ॥ ३,२.९९ ॥<br>
शतमाहुः परिवृढं सहस्रं परिपद्मकम् ।<br>
विज्ञेयमयुतं तस्मान्नियुतं प्रयुतं ततः ॥ ३,२.१०० ॥<br>
अर्बुदं न्यर्बुदं चैव खर्बुदं च ततः स्मृतम् ।<br>
खर्वं चैव निखर्वं च शङ्कुः पद्मन्तथैव च ॥ ३,२.१०१ ॥<br>
समुद्रमन्त्यं मध्यं च परार्द्धं च परं ततः ।<br>
एवमष्टादशैतानि स्थानानि गणनाविधौ ॥ ३,२.१०२ ॥<br>
शतादीनि विजानीयात्संज्ञितानि महर्षिभिः ।<br>
कल्पसंख्याप्रवृत्तस्य परार्द्धो ब्रह्ममः स्मृतः ॥ ३,२.१०३ ॥<br>
तावच्छेषोऽपि कालोऽस्य तस्यान्ते प्रतितिष्ठते ।<br>
पर एव परार्द्धश्च संख्यातः संख्याया मया ॥ ३,२.१०४ ॥<br>
यस्मादस्य परं विर्यं परमायुः परं तपः ।<br>
परा शक्तिः परो धर्मः पराविद्या परा धृतिः ॥ ३,२.१०५ ॥<br>
परं ब्रह्म परं ज्ञानं परमैश्वर्यमेव च ।<br>
तस्मात्परतरं भूतं ब्रह्मणो यन्न विद्यते ॥ ३,२.१०६ ॥<br>
परे स्थितो ह्येष परः सर्वार्थेवु ततः परम् ।<br>
संख्यातस्तु परो ब्रह्मा तस्यार्द्धस्य परार्द्धता ॥ ३,२.१०७ ॥<br>
संख्येयं चाप्यसंख्येयं सततं चापि तान्त्रिकम् ।<br>
संख्येयं संख्यया दृष्टमपरार्द्धाद्विभाष्यते ॥ ३,२.१०८ ॥<br>
राशौ दृष्टे न संख्यास्ति तदसंख्यास्तु लक्ष्णम् ।<br>
आनन्त्यं सिकता द्येषु हृष्टं चान्यं त्वलक्षणम् ॥ ३,२.१०९ ॥<br>
ईश्वरैस्तत्प्रसंख्यानं शुद्धत्वाद्दिव्यदृष्टिभिः ।<br>
एवं ज्ञानप्रतिष्ठत्वात्सर्वं ब्रह्मानुपश्यति ॥ ३,२.११० ॥<br>
एतच्छ्रुत्वा तु ते सर्वे नैमिषेयास्तपस्विनः ।<br>
बाष्पपर्याकुलाक्षास्तु प्रहर्षाद्गद्गदस्वराः ॥ ३,२.१११ ॥<br>
पप्रच्छुर्मातारिश्वानं सर्वे ते ब्रह्मवादिनः ।<br>
ब्रह्मलोकस्तु भगवन्यावन्मात्रान्तरे प्रभो ॥ ३,२.११२ ॥<br>
योजनाग्रेण संख्यातः साधनं योजनस्य तु ।<br>
क्रोशस्य च परीमाणं श्रोतुमीच्छाम तत्त्वतः ॥ ३,२.११३ ॥<br>
तेषां तद्वचनं श्रुत्वा मातरिश्वा विनीतवत् ।<br>
उवाच मधुरं वाक्यं यथादृष्टं यथाक्रमम् ॥ ३,२.११४ ॥<br>
वायुरुवाच<br>
एतद्वोऽहं प्रवक्ष्यामि श्रुणुध्वं मे विवक्षितम् ।<br>
अव्यक्ताद्व्यक्तभागो वै महान्स्थूलो विभाष्यते ॥ ३,२.११५ ॥<br>
दशैव महतो भागा भूतादिः स्थूल उच्यते ।<br>
दशभागाधिकं चापि भूतादिपरिमाणकम् ॥ ३,२.११६ ॥<br>
परमाणुः सुसूक्ष्मस्तु भावग्राह्यो न चक्षुषा ।<br>
यदभेद्यतमं लोके विज्ञेयं परमाणुवत् ॥ ३,२.११७ ॥<br>
जालान्तरगते भानैं यत्सूक्ष्मं दृश्यते रजः ।<br>
प्रथमं तत्प्रमाणानां परमाणुं प्रचक्षते ॥ ३,२.११८ ॥<br>
अष्टानां परमाणूनां समावायो यदा भवेत् ।<br>
त्रसरेणुः समाख्यातस्तत्पद्मरज उच्यते ॥ ३,२.११९ ॥<br>
त्रसरेणवोऽथ येऽप्यष्टौ रथरेणुस्तु सस्मृतः ।<br>
तेऽप्यष्टौ समवायस्था बालाग्रं तत्स्मृतं बुधैः ॥ ३,२.१२० ॥<br>
बालाग्राण्यष्टलिक्षा स्याद्यूकालिक्षाष्टकं भवेत् ।<br>
यूकाष्टकं यवप्राहुरङ्गुलं तु यवाष्टकम् ॥ ३,२.१२१ ॥<br>
द्वादशाङ्गुलपर्वाणि वितस्तिस्थानमुच्यते ।<br>
रत्निश्चागुलिपर्वाणि विज्ञेयो ह्येकविंशतिः ॥ ३,२.१२२ ॥<br>
चत्वारो विंशतिश्चैव हस्तः स्यादङ्गुलानि तु ।<br>
किष्कुर्द्विरत्निर्विज्ञेयो द्विचत्वारिंशदङ्गुलः ॥ ३,२.१२३ ॥<br>
षण्णवत्यङ्गुलं चैव धनुराहुर्मनीषिणः ।<br>
एतद्गव्यूतिसंख्यायामादानं धनुषः स्मृतम् ॥ ३,२.१२४ ॥<br>
धनुर्दण्डयुगं नाली तुल्यान्यस्तैस्तथाङ्गुलैः ।<br>
धनुषां त्रिशतं नल्वमाहुः संख्याविदो जनाः ॥ ३,२.१२५ ॥<br>
धनुः सहस्रे द्वे चापि गव्यूतिरुपदिश्यते ।<br>
अष्टौ धनुः सहस्राणि योजनं तु विधीयते ॥ ३,२.१२६ ॥<br>
एतेन धनुषा चैव योजनं तु समाप्यते ।<br>
एतत्सहस्रं विज्ञेयं शक्रकोशान्तरं तथा ॥ ३,२.१२७ ॥<br>
योजनानां च संख्यातं संख्याज्ञानविशारदैः ।<br>
एतेन योजनाग्रेण शृणुध्वं ब्रह्मणोंऽतरे ॥ ३,२.१२८ ॥<br>
महीतलात्सहस्राणां रातादूर्ध्वं दिवाकरः ।<br>
दिवाकरात्सहस्रे तु शते चौर्द्ध्वं निशाकरः ॥ ३,२.१२९ ॥<br>
पूर्णं शतसहस्रं तु योजनानां निशाकरात् ।<br>
नक्षत्रमण्डलं कृत्स्नमुपरिष्टात्प्रकाशत ॥ ३,२.१३० ॥<br>
शतं सहस्रं संख्यातमेतद्द्विगुणितं पुनः ।<br>
ग्रहान्तरमथैकैकमूर्द्ध्वं नक्षत्रमण्डरात् ॥ ३,२.१३१ ॥<br>
ताराग्रहाणां सर्वेषामध्यस्ताच्चरते बुधः ।<br>
तस्योर्द्ध्वं चरते शुक्रस्तस्मादूर्द्ध्वं च लोहितः ॥ ३,२.१३२ ॥<br>
ततो बृहस्पतिश्चोर्द्ध्वं तस्मादूर्द्ध्वं शनैश्चरः ।<br>
उर्द्ध्वं शतसहस्रं तु योजनानां शनैश्चरात् ॥ ३,२.१३३ ॥<br>
सप्तर्षिमण्डलं कृत्स्नमुपरिष्टात्प्रकाशते ।<br>
ऋषिभ्यस्तु सहस्राणां शतादूर्द्ध्वं विभाष्यते ॥ ३,२.१३४ ॥<br>
योऽसौ तारामये दिव्ये विमाने ह्रस्वरूपके ।<br>
उत्तानपादपुत्रोऽसौ मेढीभूतो ध्रुवो दिवि ॥ ३,२.१३५ ॥<br>
त्रैलोक्यस्यैष उत्सेधो व्याख्यातो योजनैर्मया ।<br>
मन्वन्तरेषु देवानामिज्या यत्रैव लौकिकी ॥ ३,२.१३६ ॥<br>
वर्णाश्रमेभ्य इष्टा तु लोकेऽस्मिन्संप्रवर्त्तते ।<br>
सर्वासां देवयोनीनां स्थितिहेतुः स वै स्मृतः ॥ ३,२.१३७ ॥<br>
त्रैलोक्यमेतद्व्याख्यातमत ऊर्द्ध्वं निबोधत ।<br>
ध्रुवादूर्द्ध्वं महर्लोको यस्मिंस्ते कल्पवासिनः ॥ ३,२.१३८ ॥<br>
एकायोजनकोटीशा इत्येवं निश्चयोगतः ।<br>
द्वीकोट्यां तु महर्लोकाज्जनलोको व्यवस्थितः ॥ ३,२.१३९ ॥<br>
यत्र ते ब्रह्मणः पुत्रा दक्षाद्याः साधकाः स्मृताः ॥ ३,२.१४० ॥<br>
वै राजा यत्र ते देवा भूतदाहविवर्जिताः ।<br>
षड्गुणं तु तपोलोकात्सत्यलोकान्तरं स्मृतम् ॥ ३,२.१४१ ॥<br>
अपुनर्मारको नाम ब्रह्मलोकः स उच्यते ।<br>
यस्मिन्न च्यवते भूयो ब्रह्मणं य उपासते ॥ ३,२.१४२ ॥<br>
एककोटिर्योजनानां पञ्चाशन्नियुतानि तु ।<br>
ऊर्द्ध्वभागस्ततोंऽडस्य ब्रह्मलोकात्परः स्मृतः ॥ ३,२.१४३ ॥<br>
चतुर्दशैव कोट्यस्तु नियुतानि च पञ्च षट् ।<br>
स चौर्द्ध्व संप्रचारोऽस्य गत्यन्तश्चपरः स्मृतः ॥ ३,२.१४४ ॥<br>
ध्रुवाग्रमेतद्व्याख्यातं योजनग्राद्यथाश्रुतम् ।<br>
अधोगतीनां वक्ष्यामि भूतानां स्थानकल्पनाम् ॥ ३,२.१४५ ॥<br>
गच्छन्ति घोरकर्माणः प्राणिनो यत्र कर्मभिः ।<br>
नरको रौरवो घोरः शूकरस्ताल एवं च ॥ ३,२.१४६ ॥<br>
तप्तकुम्भो महाज्वालः शबलोऽथ विमोहनः ।<br>
कृमी च कृमिभक्षश्च लालाभक्षो विशंसनः ॥ ३,२.१४७ ॥<br>
अधःशिराः पूयवहो रुधिरान्धुस्तथैवच ।<br>
विष्टाकीर्णश्च नरको मूत्रकीर्ण स्तथैव च ॥ ३,२.१४८ ॥<br>
तथा वैतरणी कृष्णमसिपत्रवनं तथा ।<br>
अग्निज्वालो महाघोरः संदंशोऽथाश्वभोजनः ॥ ३,२.१४९ ॥<br>
तमश्चकृष्णसूत्रश्च लोहश्चाप्यभिजस्तथा ।<br>
अप्रतिष्ठोऽथ वीचिश्च नरका ह्येवमादयः ॥ ३,२.१५० ॥<br>
तामसा नरकाः सर्वे यमस्य विषये स्थिताः ।<br>
येषु दुष्कृतकर्माणः पतन्तीह वृथक्पृथक् ॥ ३,२.१५१ ॥<br>
भूमेरधस्तात्ते सर्वे रौरवाद्यः प्रकीर्त्तिताः ।<br>
रौरवे कूटसाक्षे तुमिथ्या यश्चाभिशसति ॥ ३,२.१५२ ॥<br>
क्रूरग्रह पक्षवादी ह्यसक्तः पतते नरः ।<br>
राधो गोध्रो भ्रूणहा च ह्यग्निदाता पुरस्य च ॥ ३,२.१५३ ॥<br>
शूकरे ब्रह्महा मज्जेत्सुरापः स्वर्णतस्करः ।<br>
ताले पतेत्क्षत्रियहा हत्वा वैश्यं च मज्जति ॥ ३,२.१५४ ॥<br>
ब्रह्महत्या च यः कुर्याद्यश्च स्याद्गुरुतल्पगः ।<br>
सप्तकुम्भेष्वसौ गामी तथा राजभटश्च यः ॥ ३,२.१५५ ॥<br>
संताप्यते वाश्वणिक्तथाच धनरक्षिता ।<br>
साध्वीविक्रयकर्त्ता च यस्तु भक्तं परित्यजेत् ॥ ३,२.१५६ ॥<br>
महाज्वाले दुहितरं स्नुषां गच्छति यस्तु वै ।<br>
वेदं विक्रीणतेये च वेदं वै दूषयन्ति ये ॥ ३,२.१५७ ॥<br>
गुरुंश्चैवावमन्यन्ते वाक्शरैस्ताडयन्ति च ।<br>
अगम्यगामी च नरो नरकं शबलं व्रजेत् ॥ ३,२.१५८ ॥<br>
विमोहे पतते घोरे मर्यादां योभिनत्ति वै ।<br>
दुरिष्टं कुरुते यस्तु कीडलोहं प्रपद्यते ॥ ३,२.१५९ ॥<br>
देवब्राह्मणविद्वेष्टा गुरूणां वाप्यपूजकः ।<br>
रत्नं दूषयते यस्तु कृमिभक्षे प्रपद्यते ॥ ३,२.१६० ॥<br>
पर्यश्नाति य एकोऽन्नं ब्राह्मणान्सुहृदो विना ।<br>
लालाभक्षे स तिष्ठेत्तु दुर्गन्धे नरके गतः ॥ ३,२.१६१ ॥<br>
काण्डकर्त्ता कुलालश्च निष्कहर्ता चिकित्सकः ।<br>
आरामेऽप्यग्निदाता यः पतते स विशंसनि ॥ ३,२.१६२ ॥<br>
असत्प्रतिग्रही यश्च तथैवायाज्ययाजकः ।<br>
नक्षत्रैर्जीवते यश्च नरो गच्छत्यधोमुखम् ॥ ३,२.१६३ ॥<br>
क्षीरं सुरां च लवणं लाक्षां गन्धं रसं तिलानेवमादीनि विक्रीणन्घोरे पूयवहे पतेत् ॥ ३,२.१६४ ॥<br>
यः कुक्कुटान्निबद्नाति मार्जारान्सूकरांस्तथा ।<br>
पक्षिणश्च मृगाञ्छागान्सोऽप्येनं नरकं व्रजेत् ॥ ३,२.१६५ ॥<br>
अजाविको माहिषिकस्तथा चक्रध्वजी च यः ।<br>
रङ्गोपजीवको विप्रः शाकनिर्ग्रामयाजकः ॥ ३,२.१६६ ॥<br>
अगारदाही गरदः कुण्डाशी सोमविक्रयी ।<br>
सुरापो मासभक्षश्च तथा च पशुघातकः ॥ ३,२.१६७ ॥<br>
विशस्ता महिषादीनां मृगहन्ता तथैव च ।<br>
पर्वकारश्च मूची च यश्च स्यान्मित्रघातकः ॥ ३,२.१६८ ॥<br>
रुधिरान्धौ पतन्त्येते ह्येवमाहुर्मनीषिणः ।<br>
उपविष्टं भोक्तुमथ पङ्क्त्यां वै वञ्चयन्ति ये ॥ ३,२.१६९ ॥<br>
पतन्ति नरके घोरे विड्भुजे नात्र संशयः ।<br>
मृषावादी नरो यश्च तथा प्राक्रोशकोऽशुभः ॥ ३,२.१७० ॥<br>
पतते नरके घोरे मूत्राकीर्णे स पापकृत ।<br>
मधुग्राहाभिहन्तारो यान्ति वैतग्णीं नराः ॥ ३,२.१७१ ॥<br>
उन्मत्ताश्चित्तभग्नाश्चशौचाचारविवर्जिताः ।<br>
क्रोधना दुःखदा ये च कुहकाः कृष्णगामिनः ॥ ३,२.१७२ ॥<br>
असिपत्र वनच्छदकृतो ह्योरभ्रिकाश्च ये ।<br>
कर्त्तनषु विकृत्यन्त मृगव्याधः सुदारुणैः ॥ ३,२.१७३ ॥<br>
आश्रम प्रत्यवसिता ह्यग्निज्वाले पतन्ति वै ।<br>
भक्ष्यन्ते श्यामशबलैरयस्तुडश्व वायसैः ॥ ३,२.१७४ ॥<br>
इष्टापूर्तव्रतालोपात्संदंशे नरके पतेत् ।<br>
स्कन्दन्ते ये दिवास्वप्ने व्रतिनो ब्रह्मचारिणः ॥ ३,२.१७५ ॥<br>
पुत्रैरध्यापिता ये च पुत्रैराक्षापिताश्च ये ।<br>
ते सर्व नरकं यान्ति नियतं तु श्वभोजनम् ॥ ३,२.१७६ ॥<br>
वर्णाश्रमविरुद्धा ये क्रोधहर्षसमन्विताः ।<br>
कर्माणि ये तु कुर्वन्ति सर्वे निरयवासिनः ॥ ३,२.१७७ ॥<br>
उपरिष्टात्स्थितो घोर उष्णात्मा रौरवो महान् ।<br>
सुदारुणस्तु शीतात्मा तस्याधस्तात्तपः स्मृतः ॥ ३,२.१७८ ॥<br>
एवमादिक्रमेणैव वर्ण्यमानान्निबोधत ।<br>
भूमेरधस्तात्सप्तैव नरकाः परिकीर्त्तिताः ॥ ३,२.१७९ ॥<br>
अधर्मसूतयस्ते स्युरन्धतामिस्रकादयः ।<br>
रौरवः प्रथमस्तेषां महारौरव एव च ॥ ३,२.१८० ॥<br>
अस्याधः पुनरप्यन्यः शीतस्तप इति स्मृतः ।<br>
तृतीयः कालसूत्रः स्यान्महाहिर्विविधः स्मृतः ॥ ३,२.१८१ ॥<br>
अप्रतिष्ठश्चतुर्थः स्याद वीचिः पञ्चमः स्मृतः ।<br>
लोहः षष्ठः स्मृतस्तेषामविधेयस्तु सप्तमः ॥ ३,२.१८२ ॥<br>
घोरात्वाद्रौरवः प्रोक्तः सोष्णको दहनः स्मृतः ।<br>
सुदारुणस्तु शीतात्मा त्स्याधस्तात्तपोऽधमः ॥ ३,२.१८३ ॥<br>
सवां निकृन्तनः प्रोक्तो कालसूत्रोऽतिदारुणः ।<br>
अप्रतिष्ठे स्थितिर्नास्ति भ्रमस्तस्मिन्सदा स्मृतः ॥ ३,२.१८४ ॥<br>
अवीचिर्दारुणः प्रोक्तो यन्त्रसंपीडनाच्च सः ।<br>
तस्मात्सुदारुणो लोहः कर्मणां श्रयणाच्च सः ॥ ३,२.१८५ ॥<br>
तथाभूतशरीत्वादविधेयस्तु स स्मृतः ।<br>
पीडाबन्धवधासंगादप्रतीकारलक्षणः ॥ ३,२.१८६ ॥<br>
ऊर्द्ध्वाधः संगतास्ते तु निरालोकाश्च ते स्मृताः ।<br>
दुःखोत्कर्षस्तु सर्वेषु ह्यधर्मस्य निमित्ततः ॥ ३,२.१८७ ॥<br>
ऊर्द्ध्वलोकैः समावेतौ निरालोकौ च तावुभौ ।<br>
कूटागारप्र माणैश्च शरीरैस्तत्र नारकाः ॥ ३,२.१८७ ॥<br>
उपभोगसमर्थैस्तु सद्यो जायन्ति कर्मभिः ।<br>
दुःखप्रकर्षश्चोग्रस्तु तेषु सर्वेषु वै स्मृतः ॥ ३,२.१८८ ॥<br>
उपभोगसमर्थैस्तु सद्यो जायन्ति कर्मभिः ।<br>
दुःखप्रकर्षश्चोग्रस्तु तेषु सर्वेषु वै स्मृतः ॥ ३,२.१८९ ॥<br>
यातनाश्चाप्यसंख्येया नारकाणां तथा स्मृताः ।<br>
तत्रानुभूयते दुःखं क्षीणे कर्मणि वै पुनः ॥ ३,२.१९० ॥<br>
तिर्यग्योनौ प्रसूयन्ते कर्मशेषेण तेंऽततः ।<br>
देवांश्च तारकाश्चैव ह्यूर्द्ध्वं चाधश्च संस्थिताः ॥ ३,२.१९१ ॥<br>
धर्माधर्मनिमित्तेन सद्यो जायन्ति मूर्त्तयः ।<br>
उपभोगार्थमुत्पत्तिरौपपत्तिककर्मतः ॥ ३,२.१९२ ॥<br>
पश्यन्ति नारकान्देवा ह्यधोवक्त्रा ह्यघोगतान् ।<br>
नारकांश्च तथा देवान्सर्वान्पश्यं त्यधेमुखान् ॥ ३,२.१९३ ॥<br>
अनयोस्तुल्यता यस्माद्धारमाश्च स्वभावतः ।<br>
तस्मादूर्द्ध्वमधोभावो लोकालोके न विद्यते ॥ ३,२.१९४ ॥<br>
एषा स्वाभाविकी संज्ञा लोकालोके प्रवर्त्तते ।<br>
अथाब्रुवन्पुनर्वायुंब्राह्मणाः सत्रिणस्तदा ॥ ३,२.१९५ ॥<br>
ऋषय ऊचुः<br>
सर्वेषामेव भूतानां लोकालोकनिवासिनाम् ।<br>
संसारे संसरन्तीह यावन्तः प्राणिनश्च ते ॥ ३,२.१९६ ॥<br>
संख्याया परिसंख्याय तान्नः प्रब्रूहि कृत्स्नशः ।<br>
ऋषीणां तद्वचः श्रुत्वा मरुतो वाक्यमब्रवीत् ॥ ३,२.१९७ ॥<br>
वायुरुवाच<br>
न शक्यं दिव्यया दृष्ट्या ज्ञातुं ज्ञानेन वा पुनः ।<br>
चक्षुषा वै प्रसंख्यातुमतो ह्यन्ते न च द्विजाः ॥ ३,२.१९८ ॥<br>
अनाध्यानादमेयत्वान्नैव प्रश्नो विधीयते ।<br>
ब्रह्मणा संज्ञितं यत्तु संख्यया तन्निबोधत ॥ ३,२.१९९ ॥<br>
यः सहस्रतमो भागः स्थावराणां भवेदिह ।<br>
पार्थिवाः कृमयस्तावत्संसेकाद्येषु संभवः ॥ ३,२.२०० ॥<br>
संसेकजानां भागेन सहस्रेणैव संमिताः ।<br>
औदका जन्तवः सर्वे निश्चयात्तन्निधार्यताम् ॥ ३,२.२०१ ॥<br>
सहस्रेणैव भागेन सत्त्वानां सलिलौकसाम् ।<br>
विहङ्गमास्तु विज्ञेया लौकिकास्ते च सर्वशः ॥ ३,२.२०२ ॥<br>
यः सहस्रतमो भागस्तेषां वै पक्षिमां भवेत् ।<br>
पशवस्तत्समा ज्ञेया लौकिकास्तु चतुष्पदाः ॥ ३,२.२०३ ॥<br>
चतुष्पदानां सर्वेषां सहस्रेणैव संमिताः ।<br>
द्विपदास्तत्सहस्रेण संमिता धार्मिकाः पुनः ॥ ३,२.२०४ ॥<br>
सहस्रेणैव भागेन धार्मिकेभ्यो दिवं गताः ।<br>
यः सहस्रतमो भागो धार्मिकाणां भवेद्दिवि ॥ ३,२.२०५ ॥<br>
संमितास्तेन भागेन मोक्षिणस्तावदेव हि ।<br>
स्वर्गोपपादकैस्तुल्या यातनास्थानवासिनः ॥ ३,२.२०६ ॥<br>
पतिताधर्मविद्वेषाद्दुरात्मानो म्रियन्ति ये ।<br>
रौरवे तमसि ह्येते शीतोष्णं प्राप्नुवन्ति ते ॥ ३,२.२०७ ॥<br>
वेदनाः कटुकाः स्तब्धा यातनास्थानमागताः ।<br>
उष्णस्तु रौरवो ज्ञेयस्तेजोघोररसात्मकः ॥ ३,२.२०८ ॥<br>
ततोंऽधनामकश्चापि शीतान्मा सततं तपः ।<br>
एवं सुदुर्लभाः संतः स्वर्गे वा धार्मिका नराः ॥ ३,२.२०९ ॥<br>
एषा संज्ञीकृता संख्या चेश्वरेण स्वयंभुवा ।<br>
गणाना दिनिवृत्तैषा संख्या ब्राह्मी त्वमानुषी ॥ ३,२.२१० ॥<br>
ऋषय ऊचुः<br>
महाञ्जनस्तपः सत्यो भूतो भव्यो भवस्तथा ।<br>
उक्ता ह्येते त्वया लाका लाकानामन्तरण च ॥ ३,२.२११ ॥<br>
लोकान्तरं च यादृक्च तन्नो ब्रूहि यथा तथा ।<br>
तेषां तद्वचन श्रुत्वा ऋषीणामूर्द्ध्वरेतसाम् ।<br>
स वायुर्दृष्टतत्त्वार्थ इदं तत्त्वमुवाच ह ॥ ३,२.२१२ ॥<br>
वायुरुवाच<br>
व्यक्तं तर्केण पश्यन्ति योगात्प्रत्यक्षदर्शिनः ॥ ३,२.२१३ ॥<br>
प्रत्याहारेण ध्यानेन तपसा क्षयमात्मनः ।<br>
ऋभुः सनत्कुमाराद्याः संबुद्धाः शुद्धबुद्धयः ॥ ३,२.२१४ ॥<br>
व्यपेतकोशा विरजाः संतो ब्रह्मैव सत्तमाः ।<br>
अक्षयाः प्रीतिसंयुक्ता ब्राह्मे तिष्ठन्ति योगिनः ॥ ३,२.२१५ ॥<br>
ऋषीणां बालशिल्यानां तैर्यथाकृतमीश्वरैः ।<br>
यथात्रैव सया दृष्टं सांनिध्यं तत्र कुर्वता ॥ ३,२.२१६ ॥<br>
अग्राह्यमकृतार्थानामालयं चेश्वरस्य यत् ।<br>
ईश्वरः परमाणुत्वाद्भावग्राह्यो मनीषिणाम् ॥ ३,२.२१७ ॥<br>
ज्ञानं वैराग्यमैश्वर्यं तपः सत्यं क्षमा धृतिः ।<br>
द्रष्टृत्वमात्मसंबन्धमधिष्टातृत्वमेव च ॥ ३,२.२१८ ॥<br>
अव्ययानि दशैतानि तस्मिस्तिंष्ठन्ति शङ्करे ।<br>
विभुत्वात्खलु योगाढ्यो ब्रह्मणोऽनुग्रहे रतः ॥ ३,२.२१९ ॥<br>
स लोकविग्रहो भूत्वा साहाय्यमुपतिष्ठते ।<br>
अक्षरं ध्रुवमव्यग्रमष्टमं त्वौपसर्गिकम् ॥ ३,२.२२० ॥<br>
तस्येश्वरस्य चिन्मात्रं स्थानं मायामयं परम् ।<br>
मायया कृतमाचष्टे मायी देवो महेश्वरः ॥ ३,२.२२१ ॥<br>
देवानामुपसंहारस्तत्प्रमाणं हि कीर्त्यते ।<br>
विस्तरेणानुपूर्व्या च ब्रुवतो मे निबोधत ॥ ३,२.२२२ ॥<br>
त्रयोदशैव कोट्यस्तु नियुतानि दशेषवः ।<br>
भूलोकाद्ब्रह्मलोको वै योजनैः संप्रकीर्त्यते ॥ ३,२.२२३ ॥<br>
एका योजनकोटी तु पञ्चाशन्नियुतानि च ।<br>
ऊर्द्ध्व भागवतोऽडं तु ब्रह्मलोकात्परं स्मृतम् ॥ ३,२.२२४ ॥<br>
एषोर्द्ध्वगः प्रचारस्तु गत्यन्तश्च ततः स्मृतः ।<br>
नित्या ह्यपरिसंक्षाताः परस्परगुणाश्रयात् ॥ ३,२.२२५ ॥<br>
सूक्ष्माः प्रसवधर्मिण्यस्ततः प्रकृतयः स्मृताः ।<br>
येभ्योऽधिकर्त्ता संजज्ञे क्षेत्रज्ञो ब्रह्मसंज्ञितः ॥ ३,२.२२६ ॥<br>
तासु प्रकृतिमत्सूक्ष्ममधिष्ठातृत्वमव्ययम् ।<br>
अनुत्पाद्यं परं धाम परमाणु परेशयम् ॥ ३,२.२२७ ॥<br>
अक्षयश्चाप्यनूह्यश्च त्वमूर्त्तिर्मूर्त्तिमानसौ ।<br>
प्रादुर्भावस्तिरोभावः स्थितिश्चैवाप्यनुग्रहः ॥ ३,२.२२८ ॥<br>
विधिरन्यैरनौपम्यः परमाणुमहेश्वरः ।<br>
सतेजा एष तमसो यः पुरस्तात्प्रकाशकः ॥ ३,२.२२९ ॥<br>
यदण्डमासीत्सौवर्मं प्रथमं त्वौपसर्गिकम् ।<br>
बृहत्तु सर्वतो वृत्तमीश्वरात्तद्व्यजायते ॥ ३,२.२३० ॥<br>
ईश्वराद्बीजनिर्भेदः क्षेत्रज्ञो बीजमिष्यते ।<br>
योनिं प्रकृति माचष्टे सा च नारायणात्मिका ॥ ३,२.२३१ ॥<br>
विभुर्लोकस्य सृष्ट्यर्थं लोकसंस्थानमेव च ।<br>
सन्निसर्गः सतत्त्वाच्च लोकधातुर्महात्मनः ॥ ३,२.२३२ ॥<br>
पुरस्ताद्ब्रह्मलोकस्य ह्यण्डादर्वाक्च ब्रह्मणः ।<br>
त्योर्मध्ये पुरं दिव्यं मन मयमनामयम् ॥ ३,२.२३३ ॥<br>
तद्विग्रहवतः स्थानमीश्वरस्यामितौजसः ।<br>
शिवं नाम पुरं तत्र शरणं जन्मभीरुणाम् ॥ ३,२.२३४ ॥<br>
सहस्राणां शतं पूर्वं योजनानां द्विजोत्तमाः ।<br>
अभ्यन्तरं तु विस्तीर्णं महीमण्डलसंस्थितम् ॥ ३,२.२३५ ॥<br>
मध्याह्नार्कप्रकाशेन परतेजोऽभिमर्दिना ।<br>
शात कैंभेन महता प्राकारेणार्कवर्चसा ॥ ३,२.२३६ ॥<br>
द्वारैश्चतुर्भिः सौवर्णैर्मुक्तादामविभूषितैः ।<br>
तपनीयनिभैः शुभ्रैर्गाढं सुकृतवेष्टनम् ॥ ३,२.२३७ ॥<br>
तच्चाकाशे पुरं रम्यं दिव्यं घण्टादिनादितम् ।<br>
रम्ये पुरवरश्रेष्ठे तस्मिन्वैहायभूमिषु ॥ ३,२.२३८ ॥<br>
नानारत्नविचित्रेषु पताकाबहुलेषु च ।<br>
सर्वकामसमृद्धेषु वनोपवनशोभिषु ॥ ३,२.२३९ ॥<br>
राजतेषु गृहान्तेषु शातकैंभमयेषु च ।<br>
संध्याभ्रसन्निकाशेषु कैलासप्रतिमेषु च ॥ ३,२.२४० ॥<br>
हृष्टैः शब्दादिभिर्भोगैर्ये भविष्यानुसारिणः ।<br>
प्रासादवरपृष्ठेषु तेषु मोदन्ति सुव्रताः ॥ ३,२.२४१ ॥<br>
ब्रह्मघोषैरविरताः कथाश्च विविधाः शुभाः ।<br>
गीतवादित्रघोषाश्च संस्रवाश्च समन्ततः ॥ ३,२.२४२ ॥<br>
संहताश्चैवमतुला जनाश्रयकृतस्तथा ।<br>
एवमादीनि वर्तन्ते तेषां प्रासादमूर्द्धनि ॥ ३,२.२४३ ॥<br>
सहस्रपादः प्रासादस्तपनीयमयः शुभः ।<br>
अनौपम्यैर्वरै रत्नैः सर्वतः संविभूषितः ॥ ३,२.२४४ ॥<br>
स्फाटिकैश्चन्द्रसंकाशैर्वैडूर्यमणिसप्रभैः ।<br>
बालसुर्यमयैश्चापि सौवर्णैश्चाग्निसप्रभैः ॥ ३,२.२४५ ॥<br>
चुक्रुशुर्मुनयः श्रुत्वा नैमिषेयास्तपस्विनः ।<br>
आपन्नसंशयाश्चेमं वाक्यमूचुः समीरणम् ॥ ३,२.२४६ ॥<br>
ऋषय ऊचुः<br>
के तु तत्र महात्मानो ये भवस्यानुसारिणः ।<br>
अनुग्राह्यतमाः सम्यक्प्रमोदन्ते पुरोत्तमे ॥ ३,२.२४७ ॥<br>
ऋषीणां वचनं श्रुत्वा वायुर्वाक्यमुदैरयत् ।<br>
वायुरुवाच<br>
श्रूयतां देवदेवस्य भक्तिर्यैरनुकल्पिता ॥ ३,२.२४८ ॥<br>
ह्रीमन्तस्फूर्जिता दान्ताः शौर्ययुक्ता ह्यलोलुपाः ।<br>
कर्मणा मनसा वाचा विशुद्धेनान्तरात्मना ॥ ३,२.२४९ ॥<br>
अनन्यमनसो भूत्वा प्रपन्ना ये महेश्वरम् ।<br>
तैर्लब्धं रुद्रसालोक्यं शाश्वतं पदमव्ययम् ॥ ३,२.२५० ॥<br>
भवस्य रूपसादृश्यं गताश्चैव ह्यनुत्तमम् ।<br>
वैश्वानारमुखाः सर्वे विश्वरूपाः कपर्दिनः ॥ ३,२.२५१ ॥<br>
नीलकण्ठाः शितग्रीवास्तीक्ष्णदंष्टास्त्रिलोचनाः ।<br>
अर्द्धचन्द्रकृतोष्णीषा जटामुकुट धारिणः ॥ ३,२.२५२ ॥<br>
सर्वे दशभुजा वीराः पद्मान्तरसुगन्धिनः ।<br>
तरुणादित्यसंकाशाः सर्वे ते पीतवाससः ॥ ३,२.२५३ ॥<br>
पिनाकपाणयः सर्वेश्वेत गोवृषवाहनाः ।<br>
श्रियान्विताः कुण्डलिनो मुक्ताहारविभूषिताः ॥ ३,२.२५४ ॥<br>
तेजसाभ्यधिकैर्दहैः सर्वज्ञाः सर्वदर्शिनः ।<br>
विभज्य बहुधात्मानं जरामृत्युविवर्जिताः ॥ ३,२.२५५ ॥<br>
क्रीडन्ते विविधैर्भावैर्भोगान्प्राप्य सुदुर्लभान् ।<br>
स्वच्छन्दगतयः सिद्धाः सिद्धैश्चन्यैर्विबोधिताः ॥ ३,२.२५६ ॥<br>
एकादशानां रुद्राणां कोट्यो नैका महात्मनाम् ।<br>
एभिः सह महात्मा वै देवदेवो महेश्वरः ॥ ३,२.२५७ ॥<br>
भक्तानुकंपी भगवान्मोदते पार्वतीप्रियः ।<br>
नाहं तेषां तु रुद्राणां भवस्य च महात्मनः ॥ ३,२.२५८ ॥<br>
नानात्वमनुपश्यामि सत्यमेतद्ब्रवीमि वः ।<br>
मातारिश्वाब्रवीत्पुण्यमित्येतामीश्वराच्छ्रुताम् ॥ ३,२.२५९ ॥<br>
अथ ते ऋषयः सर्वे दिवाकरसमप्रभाः ।<br>
श्रुत्वेमां परमां पुण्यां कथां त्रैयंबकीन्ततः ॥ ३,२.२६० ॥<br>
भृशं चानुग्रहं प्राप्य हर्षं चैवाप्यनुत्तमम् ।<br>
संभाजयित्वा चाप्येनं वायुमूचुर्महाबलम् ॥ ३,२.२६१ ॥<br>
ऋषय ऊचुः<br>
समीरण महाभाग त्वस्माकं च त्वया विभो ।<br>
ईश्वरस्योत्तमं पुण्यमष्टमं त्वौपसार्गिकम् ॥ ३,२.२६२ ॥<br>
तस्य स्थानं प्रमाणं च चथावत्परिकीर्तितम् ।<br>
योगधर्मसमृद्धं वै परमं परमात्मनः ॥ ३,२.२६३ ॥<br>
महादेवस्य माहात्म्यं दुर्विज्ञेयं सुरैरपि ।<br>
स्वेन माहात्म्ययोगेन सहस्रस्यामितौजसः ॥ ३,२.२६४ ॥<br>
यस्य भक्तंषु संमोहो ह्यनुकंपार्थमेव च ।<br>
ब्राह्मी लक्ष्म्या स्वयं जुष्टा या साप्रतिमशालिनी ॥ ३,२.२६५ ॥<br>
व्याप्यज्योत्स्नेव चन्द्रस्य विन्यस्ता विश्वरूपिणः ।<br>
विभूतिर्भ्राजतेऽत्यर्थं देवदेवस्य वेश्मनि ॥ ३,२.२६६ ॥<br>
महादेवस्य तुल्यानां रुद्राणां तु महात्मनाम् ।<br>
तत्सर्वं निखिलेनेदं वक्त्रादमृतनिस्रवः ॥ ३,२.२६७ ॥<br>
आपीतं खलु शर्वस्य भक्त्यास्माभिस्तु सुव्रत ।<br>
नास्ति किञ्चिदविज्ञेय मन्यच्चैवानुगामिनः ।<br>
प्रश्नं देववरप्राण यथावद्वक्तुमर्हसि ॥ ३,२.२६८ ॥<br>
सूत उवाच<br>
स खलूवाच भगवान्किं भूयो वर्त्तयाम्यहम् ।<br>
यन्मया चैव वक्तव्यं तद्वदिष्यामि सुव्रताः ॥ ३,२.२६९ ॥<br>
ऋषय ऊचुः<br>
आदित्याः परिपार्श्वे ये सिंहा वै क्रोधविक्रमाः ।<br>
वैश्वानरा भूतगण व्याघ्रास्चैवानुगामिनः ॥ ३,२.२७० ॥<br>
आभुतसंप्लवे घोरे सर्वप्राणिभृतां क्षये ।<br>
किमावस्था भवन्त्येते तन्नो ब्रूहि यथार्थवत् ॥ ३,२.२७१ ॥<br>
विज्ञायेश्वरसद्भावमव्यक्तं प्रभवं तथा ।<br>
वायुरुवाच<br>
यत्र पूर्वं गतास्ते तु कुमारा ब्रह्मणः सुताः ॥ ३,२.२७२ ॥<br>
सनन्दनश्च सनकस्तृतीयश्च सनातनः ।<br>
वोढुश्च कपिलस्तेषामासुरिश्च महायशाः ॥ ३,२.२७३ ॥<br>
मुनिः पञ्जशिखश्चैव ये चान्येऽप्येवमादयः ।<br>
ततः काले व्यतिक्रान्ते कल्पानां पर्यये गते ॥ ३,२.२७४ ॥<br>
महाभूतविनाशान्ते प्रलये प्रत्युपस्थिते ।<br>
अनेकरुद्रकोट्यस्तु या प्रसन्ना महेश्वरीम् ॥ ३,२.२७५ ॥<br>
शब्दादीन्विषयान्भोगान्संत्यज्याष्टविधाश्रयात् ।<br>
प्रविश्य सर्वभूतानि ज्ञानयुक्तेन तेजसा ॥ ३,२.२७६ ॥<br>
विहाय पदमव्यग्रं भूतानाम नुकंपया ।<br>
तत्र यान्ति महात्मानः परमाणुं महेश्वरम् ॥ ३,२.२७७ ॥<br>
तरन्ति सुमहावर्त्तां जन्ममृत्यूदकां नदीम् ।<br>
ततः पश्यन्त्यपर्वाणं परं ब्रह्माणामेव च ॥ ३,२.२७८ ॥<br>
देव्या वै सहिताः सप्त या देव्यः परिकीर्त्तिताः ।<br>
यत्तत्सहस्रं सिंहानामादित्यानां तथैव च ॥ ३,२.२७९ ॥<br>
वैश्वानरा भूतगणा व्याघ्राश्चैवानुगामिनः ।<br>
आवेश्यात्मनि तान्सर्वान् संख्यायोग्यभवांस्तथा ॥ ३,२.२८० ॥<br>
लोकान्सप्त इमान्भूयो महाभूतानि पञ्च च ।<br>
विष्णुना सह संयुक्तः करोति विकरोति च ॥ ३,२.२८१ ॥<br>
स रुद्रो यः साममयस्तथैव च यजुर्मयः ।<br>
स एष ओतः प्रोतश्च बहिरन्तश्च निश्चयात् ॥ ३,२.२८२ ॥<br>
एको हि भगवान्नाथः प्रभवश्चान्तकृद्द्विजाः ।<br>
ततस्ते ऋषयः सर्वे दिवाकरसमप्रभाः ॥ ३,२.२८३ ॥<br>
सुसत्यं श्रवसः सम्यगारोप्याग्निं तथात्मनि ।<br>
कर्मणा मनसा वाचा विशुद्धेनान्तरात्मना ॥ ३,२.२८४ ॥<br>
अनन्यमनसो भूत्वा प्रपद्यन्ते महेश्वरम् ।<br>
व्रतोपवासनिरताः सर्वभूतदयापराः ॥ ३,२.२८५ ॥<br>
योगं त्वनुयमं दिव्यं प्राप्तन्तैश्छिन्नसंशयैः ।<br>
प्रपद्य परया भक्त्याज्ञानयुक्तेन तेजसा ॥ ३,२.२८६ ॥<br>
तैर्लब्धं रुद्रसालोक्यं शाश्वतं पदमव्ययम् ।<br>
यः पठेत्तपसा युक्तो वायुप्रोक्तामिमां श्रुतिम् ॥ ३,२.२८७ ॥<br>
ब्राह्मणः क्षत्रियो वापिवैश्यो वा स्वक्रियापरः ।<br>
लभते रुद्रलोकं वै कारणं लोककारणम् ॥ ३,२.२८८ ॥<br>
विनिवृत्ते तदा सर्गे प्रकृत्या वस्थितेन वै ।<br>
तदात्यन्तपरोक्षत्वाददृष्टत्वाच्च कस्यचित् ॥ ३,२.२८९ ॥<br>
अनाख्यानादबोध्यत्वादज्ञानाज्ज्ञानिनामपि ।<br>
आगतागतिकत्वाच्च ग्रहणं तन्न विद्यते ॥ ३,२.२९० ॥<br>
भावग्राह्यानुमानाच्च चिन्तयित्वेदमुच्यते ।<br>
स्थिते तु कारणे तस्मिन्नित्ये सदसदात्मके ॥ ३,२.२९१ ॥<br>
अनिर्देश्ये प्रवृत्तिर्वै स्वात्मिकाकारणेन तु ।<br>
एवं सप्तद्विरभ्यस्ताः क्रमात्प्रकृतयस्तु वै ॥ ३,२.२९२ ॥<br>
प्रत्याहारे तदा सर्गे प्रविशन्ति परस्परम् ।<br>
येनेदमावृतं सर्वमण्डमप्सु प्रलीयते ॥ ३,२.२९३ ॥<br>
सप्तद्वीपसमुद्रान्तं सप्तलोकं सपर्वतम् ।<br>
उदकावरणं यच्च ज्योतिष्यालीयते तु यत् ॥ ३,२.२९४ ॥<br>
यत्तेजसं चावरणं मारुतो ग्रसते नु यत् ।<br>
यद्वायव्यं चावरणमाकाशग्रसते तु तत् ॥ ३,२.२९५ ॥<br>
आकाशावरणं यच्च भूतादिर्ग्रसते तु तत् ।<br>
भूतादिं ग्रसते चापि महान्वै बुद्धिलक्षमः ॥ ३,२.२९६ ॥<br>
महान्तं ग्रसतेऽव्यक्तं गुणसाम्यं ततः परम् ।<br>
एतौ संहारविस्तारौ ब्रह्मा व्यक्तौ ततः पुनः ॥ ३,२.२९७ ॥<br>
सृजते ग्रसते चैव विकारात्सर्गसंयमे ।<br>
संसिद्धकार्यकरणाः संसिद्धा ज्ञानिनस्तु ये ॥ ३,२.२९८ ॥<br>
गत्वा जवं जवीभावे स्थाने स्वेषु प्रसंयमात् ।<br>
प्रत्याहारेऽधियुज्यन्ते क्षेत्रज्ञाः करणैः पुनः ॥ ३,२.२९९ ॥<br>
अव्यक्तं क्षेत्रमित्याहुर्ब्रह्मा क्षेत्रज्ञ उच्यते ।<br>
साधर्म्यवैधर्म्यकृतः संयोगो नादिमास्तयोः ॥ ३,२.३०० ॥<br>
एवं सर्गेषु विज्ञेयः क्षेत्रज्ञेष्विह ब्राह्मणाः ।<br>
ब्रह्मविच्चैव विज्ञेयः क्षेत्रज्ञानात्पृथक् ॥ ३,२.३०१ ॥<br>
विषयाविषयत्वं च क्षेत्रक्षेत्रज्ञयोः स्मृतम् ।<br>
ब्रह्मा त्वविषयो ज्ञेयो विषयः क्षेत्रमुच्यते ॥ ३,२.३०२ ॥<br>
क्षेत्रज्ञाधिष्ठितं क्षेत्रं क्षेत्रज्ञार्थं प्रचक्षते ।<br>
बहुत्वाच्च शरीराणां शरीरी बहुधा स्मृतः ॥ ३,२.३०३ ॥<br>
अव्यूहाशङ्कराच्चैव ज्योतिर्यच्च व्यवस्थितम् ।<br>
यस्मात्प्रतिशरीरं हि सुखदुःखो पलब्धिता ॥ ३,२.३०४ ॥<br>
तस्मात्पुरुषनानात्वं विज्ञेयं तु विजानता ।<br>
यदा प्रवर्त्तते चैषां भेदानां चैव संयमः ॥ ३,२.३०५ ॥<br>
स्वभावकारिताः सर्वे कालेन महता तदा ।<br>
निवर्त्तन्ते तदा तस्मिन्स्थितरागाः स्वयंभुवः ॥ ३,२.३०६ ॥<br>
सह सायुज्यकैः सर्वैर्ब्रह्मलोकनिवासिभिः ।<br>
विनिवृत्तेस्तदा तेषां स्थितेरात्मनिवासिनाम् ॥ ३,२.३०७ ॥<br>
तत्कालवासिनां तेषां तत्र वै दोषदर्शिनाम् ।<br>
उत्पद्यतेऽथ वैराग्यमात्मवाद प्रणाशनम् ॥ ३,२.३०८ ॥<br>
भोज्यभोक्तृत्वनानात्वैस्तेषां तद्भावदर्शिनाम् ।<br>
पृथग्ज्ञानेन क्षेत्रज्ञास्ततस्ते ब्रह्मलौकिकाः ॥ ३,२.३०९ ॥<br>
प्रकृतौ कारणातीताः सर्वे नानाप्रदर्शिनः ।<br>
स्वात्मन्येवावतिष्ठन्ते प्रशान्तादर्शनात्मकाः ॥ ३,२.३१० ॥<br>
शुद्धा निरञ्जनाः सर्वे चेतनाचेतनास्तथा ।<br>
तत्रैव परिनिर्वाणाः स्मृतानागामिनस्तु ते ॥ ३,२.३११ ॥<br>
निर्गुणत्वाग्निरात्मानः प्रकृत्यन्ते व्यतिक्रमात् ।<br>
इत्येवं प्राकृतः प्रोक्तः प्रतिसर्गः स्वयंभुवा ॥ ३,२.३१२ ॥<br>
वर्णाश्रमाचारयुतः प्रतिसर्गं शृणोति यः ।<br>
स व्रजेच्छिवसालोक्यं भक्तिमान्विगतज्वरः ॥ ३,२.३१३ ॥<br>
अमद्यपश्च य शूद्रो भवभक्तो जितेद्रियः ।<br>
आभूतसंप्लवस्थायी अप्रतीघातलक्षणः ॥ ३,२.३१४ ॥<br>
गाणपत्यं स लभते स्थानं वा सार्वकालिकम् ।<br>
मद्यपो मद्यपैः सार्द्धं भूतसंघैश्च मोदते ॥ ३,२.३१५ ॥<br>
सेव्यमानो महीपृष्ठे मर्त्यानां वरदो भवः ।<br>
इति होवाच भगवान्वायुर्वाक्यमिदवरम् ॥ ३,२.३१६ ॥<br>
इति श्रीब्रह्माण्डे महापुराणे वायुप्रोक्ते उत्तरभागे चतुर्थ उपसंहारपादे शिवपुरवर्णनं नाम द्वितीयोऽध्यायः<br>
</span>
