बृहस्पतिरुवाच<br>
यमस्तु यानि श्राद्धानि प्रोवाच शशबिन्दवे ।<br>
तानि मे शृणु कार्याणि नक्षत्रेषु पृथक्पृथक् ॥ २,१८.१ ॥<br><br>
श्राद्धं यः कृत्तिकायोगं कुरुते सततं नरः ।<br>
अग्नीनाधाय स स्वर्गे राजते सुदृढव्रतः ॥ २,१८.२ ॥<br><br>
अपत्यकामो रोहिण्यां सौम्ये तेजस्विना भवेत् ।<br>
प्रायशः क्रूरकर्माणि आर्द्रायां श्राद्धमाचरन् ॥ २,१८.३ ॥<br><br>
क्षेत्रभागी भवेत्पुत्री श्राद्धं कृत्वा पुनर्वसौ ।<br>
पुष्टिकामः पुनस्तिष्ये श्राद्धं कुर्वीत मानवः ॥ २,१८.४ ॥<br><br>
आश्लेषासु पितॄनर्चन्वीरान्पुत्रानवाप्नुयात् ।<br>
जातीनां भवति श्रेष्ठो मघासु श्राद्धमाचरन् ॥ २,१८.५ ॥<br><br>
फाल्गुनीषु पितॄनर्चन्सौभाग्यं लभते नरः ।<br>
प्रदानशीलः सापत्य उत्तरासु करोति यः ॥ २,१८.६ ॥<br><br>
संसत्सु मुख्यो भवति हस्तेऽभ्यर्च्य पितॄनपि ।<br>
चित्रायां चैव यः कुर्यात्पश्येद्रूपवतः सुतान् ॥ २,१८.७ ॥<br><br>
स्वातिना चैव यः कुर्याद्वाणिज्ये लाभमाप्नुयात् ।<br>
पुत्रार्थी तु विशाखासु श्राद्धमीहेत मालवः ॥ २,१८.८ ॥<br><br>
अनुराधासु कुर्वाणो नरश्चक्रं प्रवर्त्तयेत् ।<br>
आधिपत्यं भवेच्छ्रेष्ठं ज्येष्ठायां सततं तु यः ॥ २,१८.९ ॥<br><br>
मूलेनारोग्यमिच्छन्ति ह्याषाढासु महद्यशः ।<br>
उत्तरासु तु कुर्वाणो वीतशोको भवेन्नरः ॥ २,१८.१० ॥<br><br>
श्रवणेन तु लोकेषु प्राप्नुयात्परमां गतिम् ।<br>
राज्यभागी धनिष्ठासु प्राप्नुया द्विपुलं धनम् ॥ २,१८.११ ॥<br><br>
श्राद्धनिर्जितलोकश्च वेदान् सांगानवाप्नुयात् ।<br>
नक्षत्रैर्वारुणैः कुर्वन्भिषक्सिद्धिमवाप्नुयात् ॥ २,१८.१२ ॥<br><br>
पूर्वप्रौष्ठ पदे कुर्वन्विन्देताजीविकान्बहून् ।<br>
उत्तरास्वनतिक्रम्य विन्देद्गा वै सहस्रशः ॥ २,१८.१३ ॥<br><br>
बहुकुप्यकृतं द्रव्यं विन्देत्कुर्वन्सुरेवतीम् ।<br>
अश्वानश्वयुजा भक्तो भरण्यां साधुसत्तमः ॥ २,१८.१४ ॥<br><br>
इमं श्राद्धविधिं कुर्वञ्छशबिन्दुर्महीमिमाम् ।<br>
कृत्स्नां बलेन सोऽक्लिष्ठो लभ्ध्वा च प्रशशास ह ॥ २,१८.१५ ॥<br><br>
इति श्री ब्रहामाण्डे महापुराणे वायुप्रोक्ते मध्यभागे तृतीय उपोद्धातपादे<br>
श्राद्धकल्पे नक्षत्रश्राद्धं नाम अष्टादशोऽध्यायः ॥ १८॥<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
