सूत उवाच<br>
विसर्गं मनुपुत्राणां विस्तरेण निबोधत ।<br>
पृषध्रो हिंसयित्वा तु गुरोर्गां निशि तत्क्षये ॥ २,६१.१ ॥<br><br>
शापाच्छूद्रत्वमापन्नश्च्यवनस्य महात्मनः ।<br>
करूषस्य तु कारूषाः क्षत्त्रिया युद्धदुर्मदाः ॥ २,६१.२ ॥<br><br>
सहस्रं क्षत्त्रियगणो विक्रान्तः संबभूव ह ।<br>
नाभागो दिष्टपुत्रस्तु विद्वानासीद्भलन्दनः ॥ २,६१.३ ॥<br><br>
भलन्दनस्य पुत्रोऽभूत्प्रांशुर्नाम महाबलः ।<br>
प्रांशोरेकोऽभवत्पुत्रः प्रजापतिसमो नृपः ॥ २,६१.४ ॥<br><br>
संवर्तेन दिवं नीतः ससुहृत्सहबान्धवः ।<br>
विवादोऽत्र महानासीत्संवर्त्तस्य बृहस्पतेः ॥ २,६१.५ ॥<br><br>
ऋद्धिं दृष्ट्वा तु यज्ञस्य क्रुद्धस्तस्य बृहस्पतिः ।<br>
संवर्त्तेन तते यज्ञे चुकोप स भृशं तदा ॥ २,६१.६ ॥<br><br>
लोकानां सहि नाशाय दैवतैर्हि प्रसादितः ।<br>
मरुत्तश्चक्रवर्त्ती स नरिष्यन्तमवासवान् ॥ २,६१.७ ॥<br><br>
नरिष्यन्तस्य दायादो राजा दण्डधरो दमः ।<br>
तस्य पुत्रस्तु विज्ञातो राजासीद्राष्ट्रवर्द्धनः ॥ २,६१.८ ॥<br><br>
सुधृतिस्तस्य पुत्रस्तु नरः सुधृतितः पुनः ।<br>
केवलस्य पुत्रस्तु बन्धुमान्केवलात्मजः ॥ २,६१.९ ॥<br><br>
अथ बन्धुमतः पुत्रोधर्मात्मा वेगवान्नृप ।<br>
बुधो वेगवतः पुत्रस्तृणबिन्दुर्बुधात्मजः ॥ २,६१.१० ॥<br><br>
त्रेतायुगमुखे राजा तृतीये संबभूव ह ।<br>
कन्या तु तस्येडविडामाता विश्रवसो हि सा ॥ २,६१.११ ॥<br><br>
पुत्रो योऽस्य विशालोऽभूद्राजा परमधार्मिकः ।<br>
दाश्वान्प्रख्यातवीर्य्यौजा विशाला येन निर्मिता ॥ २,६१.१२ ॥<br><br>
विशालस्य सुतो राजा हेमचन्द्रो महाबलः ।<br>
सुचन्द्र इति विख्यातो हेमचन्द्रादनन्तरः ॥ २,६१.१३ ॥<br><br>
सुचन्द्रतनयो राजा धूम्राश्व इति विश्रुतः ।<br>
धूम्राश्वतनयो विद्वान्सृंजयः समपद्यत ॥ २,६१.१४ ॥<br><br>
सृञ्जयस्य सुतः श्रीमान्सहदेवः प्रतापवान् ।<br>
कृशाश्वः सहदेवस्य पुत्रः परमधार्मिकः ॥ २,६१.१५ ॥<br><br>
कृशाश्वस्य महातेजा सोमदत्तः प्रतापवान् ।<br>
सोमदत्तस्य राजर्षेः सुतोऽभूज्जनमेजयः ॥ २,६१.१६ ॥<br><br>
जनमेजयात्मजश्चैव प्रमतिर्नाम विश्रुतः ।<br>
तृणबिन्दुप्रभावेण सर्वे वैशालका नृपाः ॥ २,६१.१७ ॥<br><br>
दीर्घायुषो महात्मानो वीर्यवन्तः सुधार्मिकाः ।<br>
शर्यातेर्मिथुनं त्वासीदानर्त्तो नाम विश्रुतः ॥ २,६१.१८ ॥<br><br>
पुत्रः सुकन्या कन्या च भार्या या च्यवनस्य च ।<br>
आनर्त्तस्य तु दायादो रेवो नाम सुवीर्यवान् ॥ २,६१.१९ ॥<br><br>
आनर्त्तविषयो यस्य पुरी चापि कुशस्थली ।<br>
रेवस्य रैवतः पुत्रः ककुद्मी नाम धार्मिकः ॥ २,६१.२० ॥<br><br>
ज्येष्ठो भ्रातृशतस्यासीद्राज्यं प्राप्य कुशस्थलीम् ।<br>
कन्यया सह श्रुत्वा च गान्धर्वं ब्रह्मणोंऽतिके ॥ २,६१.२१ ॥<br><br>
मुहर्त्तं देवदेवस्य मार्त्यं बहुयुगं विभो ।<br>
आजगाम युवा चैव स्वां पुरीं यादवैर्वृताम् ॥ २,६१.२२ ॥<br><br>
कृतां द्वारवतीं नाम बहुद्वारां मनोरमाम् ।<br>
भोजवृष्ण्यन्धकैर्गुप्तां वसुदेवपुरोगमैः ॥ २,६१.२३ ॥<br><br>
तां कथां रेवतः श्रुत्वा यथातत्त्वमरिन्दमः ।<br>
कन्यां तु बलदेवाय सुव्रतां नाम रेवतीम् ।<br>
दत्त्वा जगाम शिखरं मेरोस्तपसि संस्थितः ॥ २,६१.२४ ॥<br><br>
रेमे रामश्च धर्मात्मा रेवत्या सहितः किल ।<br>
तां कथामृषयः श्रुत्वा पप्रच्छुक्तदनन्तरम् ॥ २,६१.२५ ॥<br><br>
ऋषय ऊचुः<br>
कथं बहुयुगे काले समतीते महामते ।<br>
न जरा रेवतीं प्राप्ता रैवतं वा ककुद्मिनम् ।<br>
एतच्छुश्रूषमाणान्नो गान्धर्वं वद चैव हि ॥ २,६१.२६ ॥<br><br>
सूत उवाच<br>
न जरा क्षुत्पिपासे वा न च मृत्युभयं ततः ।<br>
न च रोगः प्रभवति ब्रह्मलोकं गतस्य ह ॥ २,६१.२७ ॥<br><br>
गान्धर्वं प्रति यच्चापि पृष्टस्तु मुनिसत्तमाः ।<br>
ततोऽहं संप्रवक्ष्यामि याथातथ्येन सुव्रताः ॥ २,६१.२८ ॥<br><br>
सप्त स्वरास्त्रयो ग्रामा मूर्छनास्त्वेकविंशतिः ।<br>
तानाश्चैकोनपञ्चाशदित्येत्स्वरमण्डलम् ॥ २,६१.२९ ॥<br><br>
षड्जर्षभौ च गान्धारो मध्यमः पञ्चमस्तथा ।<br>
धैवतश्चापि विज्ञेयस्तथा चापि निषादकः ॥ २,६१.३० ॥<br><br>
सौवीरा मध्यमा ग्रामा हरिणाश्च तथैव च ॥ २,६१.३१ ॥<br><br>
तस्याः कालोयनोपेताश्चतुर्थाशुद्धमध्यमाः ।<br>
नग्निं च पौषा वै देव दृष्ट्वा काञ्च यथाक्रमः ॥ २,६१.३२ ॥<br><br>
मध्यमग्रामिकाख्याता षड्जग्रामा निबोधत ।<br>
उत्तरं मन्द्रा रजनी तथा वाचोन्नरायताः ॥ २,६१.३३ ॥<br><br>
मध्यषड्जा तथा चैव तथान्या चाभिमुद्गणा ।<br>
गान्धारग्रामिका श्यामा कीर्तिमाना निबोधत ॥ २,६१.३४ ॥<br><br>
अग्निष्टोमं तु माद्यं तु द्वितीयं वाजपेयिकम् ।<br>
यवरातसूयस्तु षष्ठवत्तु सुवर्मकम् ॥ २,६१.३५ ॥<br><br>
सप्त गौसवना नाम महावृष्टिकताष्टमाम् ।<br>
ब्रह्मदानं च नवमं प्राजापत्यमनन्तरम् ।<br>
नागयक्षाश्रयं विद्वान् तद्गोत्तरतथैव च ॥ २,६१.३६ ॥<br><br>
पदक्रान्तमृगक्रान्तं विष्णुक्रान्तमनोहरा ।<br>
सूर्यकान्तधरेण्यैव संतकोकिलविश्रुतः ॥ २,६१.३७ ॥<br><br>
तेनवानित्यपवशपिशाचातीवनह्यपि ।<br>
सावित्रमर्धसावित्रं सर्वतोभद्रमेव च ॥ २,६१.३८ ॥<br><br>
मनोहरमधात्र्यं च गन्धर्वानुपतश्च यः ।<br>
अलंबुषेसेष्टमथो विष्णुवैणवरावुभौ ॥ २,६१.३९ ॥<br><br>
सागराविजयं चैव सर्वभूतमनोहरः ।<br>
हतोत्सृष्टो विजानीत स्कन्धं तु प्रियमेव च ॥ २,६१.४० ॥<br><br>
मनोहरमधात्र्यं च गन्धर्वानुपतश्च यः ।<br>
अलंबुसेष्टस्य तथा नारदप्रिय एव च ॥ २,६१.४१ ॥<br><br>
कथितो भीमसेनेन नगरातानयप्रियः ।<br>
विकलोपनीतविनताश्रीराख्यो भार्गवप्रियः ॥ २,६१.४२ ॥<br><br>
चतुर्दश तथा पञ्चदशेच्छन्तीह नारदः ।<br>
ससौवीरां सुसोवीरा ब्रह्मणो ह्यपगीयते ॥ २,६१.४३ ॥<br><br>
उत्तरादिस्वरश्चैव ब्रह्मा वै देवतास्त्रयः ।<br>
हरिदेशसमुत्पन्ना हरिणस्याव्यजायत ॥ २,६१.४४ ॥<br><br>
मूर्छना हरिणा ते वै चन्द्रस्यास्याधिदैवतम् ।<br>
करोपनीता विवृतावनुद्रिः स्वरमण्डले ॥ २,६१.४५ ॥<br><br>
साकलोपनतातस्मान्मनुतस्यान्नदैवतः ।<br>
मनुदेशाः समुत्पन्ना मूर्च्छनाशुद्धमात्मना ॥ २,६१.४६ ॥<br><br>
तस्मात्तस्मान्मृगामर्गीमृगेन्द्रोस्याधिदैवता ।<br>
सावश्रमसमाद्युम्ना अनेकापौरुषानखान् ॥ २,६१.४७ ॥<br><br>
मूर्च्छनायोजनाह्येषास्याद्रजसारजनीततः ।<br>
तानि उत्तर मद्रांसपद्गदैवतकं विदुः ॥ २,६१.४८ ॥<br><br>
तस्मादुत्तरतायावत्प्रथमं स्वायमं विदुः ।<br>
तमोदुत्तरमैद्रोयदेवतास्याद्रुवेन च ॥ २,६१.४९ ॥<br><br>
अपामदुत्तरत्वावधैवतस्योत्तरायणः ।<br>
स्यादिजमूर्छनाह्येच पितरः श्राद्धदेवताः ॥ २,६१.५० ॥<br><br>
शुद्धषड्जस्वर कृत्वा यस्मादग्निमहर्षयः ।<br>
उपैति तस्मान्नजानी याच्छुद्धयच्छिकरासभा ॥ २,६१.५१ ॥<br><br>
इत्येता मूर्छनाः कृत्वा यस्यामीदृशभावनः ।<br>
पक्षिणां मूर्छनाः श्रुत्वा पक्षोका मूर्छनाः स्मृताः ॥ २,६१.५२ ॥<br><br>
नागादृष्टिविषागीतानोपसर्पन्तिमूर्छनाः ।<br>
नानासाधारमश्चैववडवात्रिविदस्तथा ॥ २,६१.५३ ॥<br><br>
इति श्रीब्रह्माण्डे महापुराणे वायुप्रोक्ते मध्यमाभागे तृतीय उपोद्धातपादे गान्धर्वमूर्छनालक्षणवर्णनं नामैकषष्टितमोऽध्यायः ॥ ६१॥<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
