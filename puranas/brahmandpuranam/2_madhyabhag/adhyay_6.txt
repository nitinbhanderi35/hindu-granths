सूत उवाच<br>
अभवन्दनुपुत्रास्तु वंशे ख्याता महासुराः ।<br>
विप्रचित्तिप्रधा नास्तेऽचिन्तनीयपराक्रमाः ॥ २,६.१ ॥<br><br>
सर्वे लब्धवराश्चैव ते तप्ततपसस्तथा ।<br>
सत्यसंधाः पराक्रान्ताः क्रूरा मायाविनश्च ते ॥ २,६.२ ॥<br><br>
महाबलास्ते जवना ब्रह्मिष्ठा ये च साग्नयः ।<br>
कीर्त्यमानान्मया सर्वान्प्राधान्येन निबोधत ॥ २,६.३ ॥<br><br>
द्विमूर्द्धा शंबरश्चैव तथा शङ्कुरथो विभुः ।<br>
शङ्कुकर्णो विपादश्च गविष्ठो दुन्दुभिस्तथा ॥ २,६.४ ॥<br><br>
अयोमुखस्तु मघवान्कपिलो वामनो मयः ।<br>
मरीचिरसिपाश्चैव महा मायोऽशिरा भृशी ॥ २,६.५ ॥<br><br>
विक्षोभश्च सुकेतुश्च केतुवीर्यशताह्वयौ ।<br>
इन्द्रजिद्विविदश्चैव तथा भद्रश्च देवजित् ॥ २,६.६ ॥<br><br>
एकचक्रो महा बाहुस्तारकश्च महाबलः ।<br>
वैश्वानरः पुलोमा च प्रापणोऽथ महाशिराः ॥ २,६.७ ॥<br><br>
स्वर्भानुर्वृषपर्वा च पुरुण्डश्च महासुरः ।<br>
धृतराष्ट्रश्च सूर्यश्चचन्द्रमा इन्द्रतापनः ॥ २,६.८ ॥<br><br>
सूक्ष्मश्चैव निचन्द्रश्च चूर्णनाभो महागिरिः ।<br>
असिलोमा सुकेशश्च शठश्च मूलकोदरः ॥ २,६.९ ॥<br><br>
जम्भो गगनमूर्द्धा चकुंभमानो महोदकः ।<br>
प्रमदोऽद्मश्च कुपथो ह्यश्वग्रीवश्च वीर्यवान् ॥ २,६.१० ॥<br><br>
वैमृगः सविरूपाक्षः सुपथश्च हला हलौ ।<br>
अक्षो हिरण्मयश्चैव शतग्रीवश्च शंबरः ॥ २,६.११ ॥<br><br>
शरभः श्वलभश्चैव सूर्याचन्द्रमसावुभौ ।<br>
असुराणां स्मृतावेतौ सुराणां च प्रभाविणौ ॥ २,६.१२ ॥<br><br>
इति पुत्रा दनोर्वंशप्रधानाः परिकीर्त्तिताः ।<br>
तेषामपरिसंख्येयं पुत्रपौत्रमनन्तकम् ॥ २,६.१३ ॥<br><br>
इत्येत असुराः तक्रान्ता दैतेया दानवास्तथा ।<br>
सुत्वानस्तु स्मृता दैत्या असुत्वानो दनोः सुताः ॥ २,६.१४ ॥<br><br>
इमे च वंशानुगता दनोः पुत्रान्वयाः स्मृताः ।<br>
एकाक्षेश्वप्रभारिष्टः प्रलंबनरकावपि ॥ २,६.१५ ॥<br><br>
इन्द्रबाधनकेशी च पुरुषः शेषवानुरुः ।<br>
गरिष्ठश्च गवाक्षश्च तालकेतुश्च वीर्यवान् ॥ २,६.१६ ॥<br><br>
एते मनुष्या वध्यास्तु दनुपुत्रान्वयाः स्मृताः ।<br>
दैत्यदानवसंयोगे जाता भीमपराक्रमाः ॥ २,६.१७ ॥<br><br>
सिंहिकायामथोत्पन्ना विप्रचित्तेः सुता इमे ।<br>
सैंहिकेयाः समाख्याताश्चतुर्दश महासुराः ॥ २,६.१८ ॥<br><br>
शलश्च शलभश्चैव सव्यसिव्यस्तथैव च ।<br>
इल्वलो नमुचिश्चैव वातापिस्तु सुपुञ्जिकः ॥ २,६.१९ ॥<br><br>
रहकल्पः कालनाभो भौमश्च कनकस्तथा ।<br>
राहुर्ज्येष्ठस्तु तेषां वै सूर्यचन्द्रप्रमर्द्दनः ॥ २,६.२० ॥<br><br>
इत्योते सिंहिकापुत्रा देवैरपि दुरासदाः ।<br>
दारुणाभिजनाः क्रूराः सर्वे ब्रह्महणश्च ते ॥ २,६.२१ ॥<br><br>
दश तानि सहस्राणिसैंहिकेया गणाः स्मृताः ।<br>
निहता जामदग्न्येन भार्गवेण बलीयसा ॥ २,६.२२ ॥<br><br>
स्वर्भानोस्तु प्रभा कन्या पुलोम्नस्तु शची सुता ।<br>
उपदानवी सदस्याथ शर्मिष्ठा वृषपर्वणः ॥ २,६.२३ ॥<br><br>
पुलोमा कालिका चैव वैश्वानरसुते उभे ।<br>
प्रभायां नहुषः पुत्रो जयन्तस्तु शचीसुतः ॥ २,६.२४ ॥<br><br>
पुरुं जज्ञेऽथ शर्मिष्ठा दुष्यन्तसुपदानवी ।<br>
वैश्वानरसुते एते पुलोमा कालका तथा ॥ २,६.२५ ॥<br><br>
बह्वपत्ये उभे कन्ये मारीचस्य परिग्रहः ।<br>
तयोः पुत्रसहस्राणि षष्टिर्दानवपुङ्गवाः ॥ २,६.२६ ॥<br><br>
चतुर्दश तथान्यानि हिरण्यपुरवासिनाम् ।<br>
पौलोमाः कालकेयाश्च दानवाः सुमरा बलाः ॥ २,६.२७ ॥<br><br>
अवध्या देवतानां ते निहताः सव्यमाचिना ।<br>
मयस्य जाता रंभायां पुत्राः षट्च महाबलाः ॥ २,६.२८ ॥<br><br>
मायावी दुन्दुभिश्चैव पुत्रश्च महिषस्तथा ।<br>
कालिकश्चाजकर्णश्चकन्या मन्दोदरी तथा ॥ २,६.२९ ॥<br><br>
दैत्यानां दानवानां च सर्ग एष प्रकीर्त्तितः ।<br>
अनायुषायाः पुत्रास्ते स्मृताः पञ्च महाबलाः ॥ २,६.३० ॥<br><br>
अररुर्बलवृत्रौ च विज्वरश्च वृषस्तथा ।<br>
अररोस्तनयः क्रूरो धुन्धुर्नाम महासुरः ॥ २,६.३१ ॥<br><br>
निहतः कुवलाश्वेन उत्तङ्कवचनाद्बिले ।<br>
बलपुत्रौ महावीर्यौं तेजसाप्रतिमावुभौ ॥ २,६.३२ ॥<br><br>
निकुंभश्चक्रवर्मा च स कर्णः पूर्वजन्मनि ।<br>
विजरस्यापि पुत्रौ द्वौ कालकश्च खरश्च तौ ॥ २,६.३३ ॥<br><br>
वृषस्य तु पुनः पुत्राश्चत्वारः क्रूरकर्मणः ।<br>
श्राद्धादो यज्ञहा चैव ब्रह्महा पशुहा तथा ॥ २,६.३४ ॥<br><br>
क्रान्ता ह्यनायुषः पुत्रा वृत्र स्यापि निबोधत ।<br>
जज्ञिरेऽसुमहाघोरा वृत्रस्येन्द्रेण युध्यता ॥ २,६.३५ ॥<br><br>
बका नाम समाख्याता राक्षसाः सुमहाबलाः ।<br>
शतं तानि सहस्राणि महेन्द्रानुचराः स्मृताः ॥ २,६.३६ ॥<br><br>
सर्वे ब्रह्मविदः सौम्या धार्मिकाः सूक्ष्ममूर्त्तयः ।<br>
प्रजास्वन्तर्गताः सर्वे निवसंति क्रुधावृताः ॥ २,६.३७ ॥<br><br>
क्रोधा त्वप्रतिमान्पुत्रान् जज्ञे वै गायनोत्तमान् ।<br>
सिद्धः पूर्णश्च वह्वीच पूर्णाशश्चैव वीर्यवान् ॥ २,६.३८ ॥<br><br>
ब्रह्मचारी शतगुणः सुपर्णश्चैव मप्तमः ।<br>
विश्वावसुश्च भानुश्च सुचन्द्रो दशमस्तथा ।<br>
इत्येते देवगन्धर्वाः क्रोधायाः परिरीर्त्तिताः ॥ २,६.३९ ॥<br><br>
इति श्रीब्रह्माण्डे महापुराणे वायुप्रोक्ते मध्यमभागे तृतीय उपोद्धातपादे दनुवंशकीर्त्तनं नाम षष्ठोऽध्याय<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
