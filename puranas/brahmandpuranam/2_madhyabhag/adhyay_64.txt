सूत उवाच<br>
अनुजस्य विकुक्षेस्तु निमेर्वंशं निबोघत ।<br>
योऽसौ निवेशयामास पुरं देवपुरोपमम् ॥ २,६४.१ ॥<br><br>
जयन्तमिति विख्यातं गौतमस्याश्रमान्तिकम् ।<br>
यस्यान्ववाये जज्ञे वै जनको नृपसत्तमः ॥ २,६४.२ ॥<br><br>
निमिर्नाम सुधर्मात्मा सर्वसत्त्वनमस्कृतः ।<br>
आसीत्पुत्रो महाराज चैक्ष्वाकोर्भूरितेजसः ॥ २,६४.३ ॥<br><br>
स शापेन वसिष्ठस्यविदेहः समपद्यत ।<br>
तस्य पुत्रो मिथिर्नाम जनितः पर्वभिस्त्रिभिः ॥ २,६४.४ ॥<br><br>
अरण्यां मथ्यमानाया प्रादुर्भूतो महायशाः ।<br>
नाम्ना मिथिरिति ख्यातो जननाज्जनकोऽभवत् ॥ २,६४.५ ॥<br><br>
मिथिर्नाम महावीर्यो येनासौ मिथिलाभवत् ।<br>
राजासौ नाम जनको जनकाच्चा प्युदावसुः ॥ २,६४.६ ॥<br><br>
उदावसोस्तु धर्मात्मा जातोऽसौ नन्दिवर्द्धनः ।<br>
नन्दिवर्धनतः शूरः सुकेतुर्नाम धार्मिकः ॥ २,६४.७ ॥<br><br>
सुकेतोरपि धर्मात्मा देवरातो महाबलः ।<br>
देवरातस्य धर्मात्मा बृहदुक्थ इति श्रुतः ॥ २,६४.८ ॥<br><br>
बृहदुक्थस्य तनयो महावीर्यः प्रतापवान् ।<br>
महावीर्यस्य धृतिमान् सुधृति स्तस्य चात्मजः ॥ २,६४.९ ॥<br><br>
सुधृतेरपि धर्मात्मा धृष्टकेतुः परन्तपः ।<br>
धृष्टकेतुसुतश्चापि हर्यश्वो नाम विश्रुतः ॥ २,६४.१० ॥<br><br>
हर्यश्वस्य मरुः पुत्रो मरोः पुत्रः प्रतिंबकः ।<br>
प्रतिंबकस्य धर्मात्मा राजा कीर्त्तिरथः स्मृतः ॥ २,६४.११ ॥<br><br>
पुत्रः कीर्त्तिरथस्यापि देवमीढ इति श्रुतः ।<br>
देवमीढस्य विबुधो विबुधस्य महाधृतिः ॥ २,६४.१२ ॥<br><br>
महाधृतिसुतो राजा कीर्त्तिरातः प्रतापवान् ।<br>
कीर्तिरातात्मजो विद्वान्महारोमेति विश्रुतः ॥ २,६४.१३ ॥<br><br>
महारोम्णस्तु विख्यातः स्वर्णरोमा व्यजायत ।<br>
स्वर्णरोमात्मजश्चापि ह्रस्वरोमाभवन्नृपः ॥ २,६४.१४ ॥<br><br>
ह्रस्वरोमान्मजो विद्वान् सरिद्ध्वज इति श्रुतः ।<br>
उद्भिन्ना कर्षता येन सीता राज्ञा यशस्विनी ॥ २,६४.१५ ॥<br><br>
रामस्य महिधी साध्वी सुव्रता नियतव्रता ।<br>
वैशंपायन उवाच<br>
कथं सीता समुत्पन्न कृष्यमाण यशस्विनी ॥ २,६४.१६ ॥<br><br>
किमर्थं वाकृषद्राजा क्षेत्रं यस्मिन् बभूव ह ।<br>
सूत उवाच<br>
अग्निक्षेत्रे कृष्यमाणे अश्वमेधे महात्मनः ॥ २,६४.१७ ॥<br><br>
विधिना सुप्रयत्नेन तस्मात्सा तु समुत्थिता ।<br>
सीरध्वजानुजातस्तु भानुमान्नाम मैथिलः ॥ २,६४.१८ ॥<br><br>
भ्राता कुशध्वजस्तस्य स काश्यधिपतिर्नृपः ।<br>
तस्य भानुमतः पुत्रः प्रद्युम्नश्च पतापवान् ॥ २,६४.१९ ॥<br><br>
मुनिस्तस्य सुतश्चापि तस्मादूर्जवहः स्मृतः ।<br>
ऊर्जवहात्सनद्वाजः शकुनिस्तस्य चात्मजः ॥ २,६४.२० ॥<br><br>
स्वागतः शकुनेः पुत्रः सुवर्चास्तत्सुतः स्मृतः ।<br>
सुतोपस्तस्य दायादः सुश्रुतस्तस्य चात्मजः ॥ २,६४.२१ ॥<br><br>
सुश्रुतस्य जयः पुत्रो जयस्य विजयः सुतः ।<br>
विजयस्य क्रतुः पुत्र क्रतोश्च सुनयः स्मतः ॥ २,६४.२२ ॥<br><br>
सुनयाद्वीतहव्यस्तु वीतहव्यात्मजो धृतिः ।<br>
धृतेस्तु बहुलाश्वोऽभूद्बहुलाश्वसुतः कृतिः ॥ २,६४.२३ ॥<br><br>
तस्मिन्संतिष्ठते वंशो चनकानां महात्मनाम् ।<br>
इत्येते मैथिलाः प्रोक्ताः सोमस्यापि निबोधत ॥ २,६४.२४ ॥<br><br>
एति श्रीब्रह्माण्डे महापुराणे वायुप्रोक्ते मध्यमभागे तृतीये उपोद्धातपादे निमिवंशानुकीर्तनं नाम चतुःषष्टितमोऽध्यायः ॥ ६४॥<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
