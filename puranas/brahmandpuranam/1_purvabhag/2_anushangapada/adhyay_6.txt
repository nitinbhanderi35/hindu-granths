<span style="font-size: 14pt; line-height: 200%"><br>
सूत उवाच ।।<br>
भृगोः ख्यातिर्विजज्ञे वै ईश्वरौ सुखदुःखयोः ।।<br>
शुभाशुभप्रदातारौ सर्वप्राणभृतामिह ।। ११.१ ।।<br>
देवौ धातृविधातारौ मन्वंतरविचारिणौ ।।<br>
तयार्ज्येष्ठा तु भगिनी देवी श्रीर्लोकभाविनी ।। ११.२ ।।<br>
सा तु नारायणं देवं पति मासद्य शोभना ।।<br>
नारायणात्मजौ तस्यां बलोन्मादौव्यजायताम् ।। ११.३ ।।<br>
बलस्य तेजः पुत्रस्तु उन्मादस्य तु संशयः ।।<br>
तस्याऽन्ये मानसाः पुत्रा आसन् व्योमविचारिणः ।। ११.४ ।।<br>
ये वहंति विमानानि देवानां पुण्यकर्मणाम् ।।<br>
मेरुकल्पे स्मृते भार्ये विधातुर्धातुरेव च ।। ११.५ ।।<br>
आयतिर्नियतिश्चैव तयोः पुत्रौ दृढव्रतौ ।।<br>
प्राणश्चैव मृकंडश्च ब्रह्मकोशौ सनातनौ ।। ११.६ ।।<br>
मनस्विन्यां मृकंडस्य मार्कंडेयो बभूव ह ।।<br>
सुतो वेदशिरास्तस्य धूम्रपत्न्यामजायत ।। ११.७ ।।<br>
पीवर्यां वेदशिरसः पुत्रा वशकराः स्मृताः ।।<br>
मार्कंडेयाः समाख्याता ऋषयो वेदपारगाः ।। ११.८ ।।<br>
प्राणस्य पुंडरीकायां द्युतिमानात्मजोऽभवत् ।।<br>
उन्नतश्चद्युतिमतः स्वनवातश्च तावुभौ ।। ११.९ ।।<br>
तयोः पुत्राश्च पौत्राश्च भार्गवाणां परस्परात् ।।<br>
स्वायंभुवेंतरेऽतीता मरीचेः श्रृणुत प्रजाः ।। ११.१० ।।<br>
पत्नी मरीचेः संभूतिर्विजज्ञे ह्यात्मसंभंवम् ।।<br>
प्रजापतेः पूर्णमासं कन्याश्चेमा निबोधत ।। ११.११ ।।<br>
कृषिर्वृष्टिस्त्विषा चैव तथा चोपचितिः शुभा ।।<br>
पूर्णमासः सरस्वत्यां पुत्रौ द्वावुदपादयत् ।। ११.१२ ।।<br>
विरजं चैव धर्मिष्ठं पर्वशं चैव तावुभौ ।।<br>
विरजस्यात्मजो विद्वान् सुधामा नाम विश्रुतः ।। ११.१३ ।।<br>
सुधामा स तु वैराजः प्राचीं दिशमुपा श्रितः ।।<br>
लोकपालः स धर्मात्मा गौरीपुत्रः प्रतापवान् ।। ११.१४ ।।<br>
पर्वशः पर्वगणनां प्रविष्टः स महायशाः ।।<br>
पर्वशः पर्वशायां तु जनया मास वै सुतौ ।। ११.१५ ।।<br>
यजुर्धाम च धीमंतं स्तंभकाश्यपमेव च ।।<br>
तयोर्गोत्रकरौ पुत्रौ जातौ संन्यासनिश्चितौ ।। ११.१६ ।।<br>
स्मृतस्त्वंगिरसः पत्नी जज्ञे सा ह्यात्मसंभवान् ।।<br>
पुत्रो कन्याश्चतस्रश्च पुण्यास्ता लोकविश्रुताः ।। ११.१७ ।।<br>
सिनीवाली कुहूश्चैव राका चाऽनुमतिस्तथा ।।<br>
तथैव भरताग्निं च कीर्तिमंतं च तावुभौ ।। ११.१८ ।।<br>
अग्नेः पुत्रं च पर्जन्यं सद्वती सुषुवे तथा ।।<br>
हिरण्यरोमा पर्जन्यो मारीच्यामुदपद्यत ।। ११.१९ ।।<br>
आभूतसंप्लवस्थायी लोकपालः स वै स्मृतः ।।<br>
यज्ञे कीर्त्तिमतश्चापि धेनुका वीतकल्मषौ ।। ११.२० ।।<br>
चरिष्णुं धृतिमंतं च उभावंगिरसां वरौ ।।<br>
तयोः पुत्राश्च पौत्राश्च अतीता वै सहस्रशः ।। ११.२१ ।।<br>
अनसूया विजज्ञे वै पंचात्रेयानकल्मषान् ।।<br>
कन्यां चैव श्रुतिं नाम माता शंखपदस्य सा ।। ११.२२ ।।<br>
कर्दमस्य तु पत्नी सा पौलहस्य प्रजापतेः ।।<br>
सत्यनेत्रश्च हव्यश्च आपो मूर्त्तिः शनैश्चरः ।। ११.२३ ।।<br>
सोमश्च पंचमस्तेषामासीत्स्वायंभुवेंतरे ।।<br>
यामदेवैस्सहातीताः पंचात्रेयाः प्रकीर्त्तिताः ।। ११.२४ ।।<br>
तेषां पुत्राश्च पौत्राश्च आत्रेयाणां महात्मनाम् ।।<br>
स्वायंभुवेऽन्तरेऽतीताः शतशोऽथ सहस्रशः ।। ११.२५ ।।<br>
प्रीत्यां पुलस्त्यभार्यायां दाना ग्निस्तत्सुतोऽभवत् ।।<br>
पूर्वजन्मनि सोऽगस्त्यः स्मृतः स्वायंभुवेऽन्तरे ।। ११.२६ ।।<br>
मध्यमो देवबाहुश्च अत्रिनामा च ते त्रयः ।।<br>
स्वमा यवीयसी तेषां सद्वती नाम विश्रुता ।। ११.२७ ।।<br>
पर्जन्यजननी शुभ्रा पत्नी चाग्नेः स्मृता शुभा ।।<br>
पौलस्त्यस्य च ब्रह्मर्षेः प्रीतिपुत्रस्य धीमतः ।। ११.२८ ।।<br>
दानाच्च सुषुवे पत्नी सुजंघी चं बहून्सुतान् ।।<br>
पौलस्त्या इति विख्याताः स्मृताः स्वायंभुवेऽन्तरे ।। ११.२९ ।।<br>
क्षमा तु सुषुवे पुत्रान्पुलस्त्यस्य प्रजापतेः ।।<br>
त्रेताग्निवर्चसः सर्वे येषां कीर्त्तिः प्रतिष्ठिता ।। ११.३० ।।<br>
कर्दमश्चोर्वरीवांश्च सहिष्णुश्चेति ते त्रयः ।।<br>
ऋषिः कनकपीठश्च शुभा कन्या च पीवरी ।। ११.३१ ।।<br>
कर्दमस्य श्रुतिः पत्नी आत्रेय्यजनयत्स्वयम् ।।<br>
पुत्रं शंखपदं नाम कन्यां काम्यां तथैव च ।। ११.३२ ।।<br>
स वै शंखपदः श्रीमाँल्लोकपालः प्रजापतिः ।।<br>
दक्षिणस्यां दिशि रतः काम्या दत्ता प्रियव्रते ।। ११.३३ ।।<br>
काम्या प्रियव्रताल्लेभे स्वायंभुवसमान्सुतान् ।।<br>
दश कन्याद्वयं चैव यैः क्षत्रं सम्प्रवर्त्तितम् ।। ११.३४ ।।<br>
पुत्रं कनकपीठस्य सहिष्णुं नाम विश्रुतम् ।।<br>
यशोधरा विजज्ञे वै कामदेवं सुमध्यामा ।। ११.३५ ।।<br>
क्रतोः क्रतुसमान्पु त्रान् विजज्ञे संनतिः शुभान् ।।<br>
तेषां न भार्या पुत्रो वा सर्वे ते उर्द्धरेतसः ।। ११.३६ ।।<br>
तानि षष्टिसहस्राणि वालखिल्या इति श्रुताः ।।<br>
अरुणस्याग्रतो यांति परिवार्य दिवाकरम् ।। ११.३७ ।।<br>
आभूतसंप्लवात्सर्वेपतंगसहचारिणः ।।<br>
स्वसारौ तद्यवीयस्यौ पुण्या सत्यवती चते ।। ११.३८ ।।<br>
पर्वशस्य स्नुवे ते वै पूर्णमास सुतस्य तु ।।<br>
ऊर्जायां तु वसिष्ठस्य वासिष्ठाः सप्त जज्ञिरे ।। ११.३९ ।।<br>
ज्यायसी च सुता तेषां पुंडरीका सुमध्यमा ।।<br>
जननी सा द्युतिमतः प्राणस्य महिषी प्रियाः ।। ११.४० ।।<br>
तस्यास्तु ये यवीयांसो वासिष्ठाः सप्त विश्रुताः ।।<br>
रक्षो गर्त्तोर्द्ध्वबाहुश्च सवनः पवनश्च यः ।। ११.४१ ।।<br>
सुतपाः शंकुरित्येते सर्वे सप्तर्षयः समृताः ।।<br>
रत्नो वरांग्यजनयन्मार्कंडेयी यशस्विनी ।। ११.४२ ।।<br>
प्रतीच्यां दिशि राजानं केतुमंतं प्रजापतिम् ।।<br>
गोत्राणि नामभिस्तेषां वासिष्ठानां महात्मनाम् ।। ११.४३ ।।<br>
स्वायंभुवेऽन्तरेतीतान्यग्नेस्तु श्रृणुत प्रजाः ।।<br>
इत्येष ऋषिसर्गस्तु सानुबंधः प्रकीर्त्तितः ।। ११.४४ ।।<br>
विस्तरेणानुपूर्व्याच्च अग्नेर्वक्ष्याम्यतः परम् ।।<br>
इति श्रीब्रह्मांडे महापुराणे वायुप्रोक्ते पूर्वभागे द्वितीयेऽनुषंगपादे ऋषिसर्गवर्णनं नामैकादशोऽध्यायः ।। ११ ।।<br>
</span>
