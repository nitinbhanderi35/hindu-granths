सूत उवाच ॥<br>
एवं प्रजासन्निवेशं श्रुत्वा वै शांशपायनिः ॥<br>
पप्रच्छ नियतं सूतं पृथिव्युद धिविस्तरम् ॥ १५.१ ॥<br><br>
कति द्वीपा समुद्रा वा पवता वा कति स्मृताः ॥<br>
कियंति चैव वर्षाणि तेषु नद्यश्च काः स्मृताः ॥ १५.२ ॥<br><br>
महा भूतप्रमाणं च लोकालोकं तथैव च ॥<br>
पर्यायं परिमाणं च गतिं चन्द्रार्कयोस्तथा ॥<br>
एतत्प्रबूहि नः सर्वं विस्तरेण यथार्थतः ॥ १५.३ ॥<br><br>
सूत उवाच ॥<br>
हंत वोऽहं प्रवक्ष्यामि पृथिव्यायामविस्तरम् ॥ १५.४ ॥<br><br>
संख्यां चैव समुद्राणां द्वीपानां चैव विस्तरम् ॥<br>
द्वीपभेदसहस्राणि सप्तस्वन्तर्गतानि च ॥ १५.५ ॥<br><br>
न शक्यंते क्रमेणेह वक्तुं यैः सततं जगत् ॥<br>
सप्त द्वीपान्प्रवक्ष्यामि चन्द्रादित्यग्रहैः सह ॥ १५.६ ॥<br><br>
तेषां मनुष्या स्तर्क्केण प्रमाणानि प्रचक्षते ॥<br>
अचिंत्याः खलु ये भावा न तांस्तर्केण साधयेत् ॥ १५.७ ॥<br><br>
प्रकृतिभ्यः परं यच्च तदचिन्त्यं प्रचक्षते ॥<br>
नववर्षं प्रवक्ष्यामि जंबूद्वीपं यथातथम् ॥ १५.८ ॥<br><br>
विस्तरान्मण्डलाच्चैव योजनैस्तन्निबोधत ॥<br>
शतमेकं सहस्राणां योजनाग्रात्समंततः ॥ १५.९ ॥<br><br>
नानाजनपदाकीर्णः पुरैश्च विविधैश्शुभैः ॥<br>
सिद्धचारणसंकीणः पर्वतैरुपशोभितः ॥ १५.१० ॥<br><br>
सर्वधातुनिबद्धैश्च शिलाजाल समुद्भवैः ॥<br>
पर्वतप्रभवाभिश्च नदीभिः सर्वतस्ततः ॥ १५.११ ॥<br><br>
जंबूद्वीपः पृथुः श्रीमान् सर्वतः पृथुमंडलः ॥<br>
नवभिश्चावृतः सर्वो भुवनैर्भूतभावनैः ॥ १५.१२ ॥<br><br>
लवणेन समुद्रेण सर्वतः परिवारितः ॥<br>
जंबूद्वीपस्य विस्तारात् समेन तु समंततः ॥ १५.१३ ॥<br><br>
प्रागायताः सूपर्वाणः षडिमे वर्षपर्वताः ॥<br>
अवगाढा ह्युभयतः मसुद्रौ पूर्वपश्चिमौ ॥ १५.१४ ॥<br><br>
हिमप्रायश्च हिमवान् हेमकूटश्च हेमवान् ॥<br>
सर्वर्त्तुषु सुखश्चापि निषधः पर्वतो महान् ॥ १५.१५ ॥<br><br>
चतुर्वर्णश्च सौवर्णो मेरुश्चारुतमः स्मृतः ॥<br>
द्वात्रिंशच्च सहस्राणि विस्तीर्णः स च मूर्द्धनि ॥ १५.१६ ॥<br><br>
वृत्ताकृतिप्रमाणश्च चतुरस्रः समुच्छ्रितः ॥<br>
नानावर्णास्तु पार्श्वेषु प्रजापतिगुणान्वितः ॥ १५.१७ ॥<br><br>
नाभिबंधनसंभूतो ब्रह्मणोऽव्यक्तजन्मनः ॥<br>
पूर्वतः श्वेतवर्णश्च ब्राह्मणस्तस्य तेन तत् ॥ १५.१८ ॥<br><br>
पार्श्वमुत्तरतस्तस्य रक्तवर्णः स्वभावतः ॥<br>
तेनास्य क्षत्र्रभावस्तु मेरोर्नानार्थकारणात् ॥ १५.१९ ॥<br><br>
पीतश्च दक्षिणेनासौ तेन वैश्यत्वमिष्यते ॥<br>
भृंगपत्रनिभश्चापि पश्चिमेन समाचितः ॥ १५.२० ॥<br><br>
तेनास्य शूद्रभावः स्यादिति वर्णाः प्रकीर्त्तिताः ॥<br>
वृत्तः स्वभावतः प्रोक्तो वर्णतः परिमाणतः ॥ १५.२१ ॥<br><br>
नीलश्च वैदुर्यमयः श्वेतः घुक्लो हिरण्मयः ॥<br>
मयुरबर्हवर्णस्तु शातकौंभश्च श्रृंगवान् ॥ १५.२२ ॥<br><br>
एते पर्वतराजानः सिद्धचारणसेविताः ॥<br>
तेषामंतरविष्कंभो नवसाहस्र उच्यते ॥ १५.२३ ॥<br><br>
मध्ये त्विलावृतं नाम महामेरोः समंतमः ॥<br>
नवैवं तु सहस्राणि विस्तीर्णं सर्वतस्तु तत् ॥ १५.२४ ॥<br><br>
मध्ये तस्य महामेरुर्विधूम इव पावकः ॥<br>
वेद्यर्द्धं दक्षिणं मेरोरुत्तरार्द्धं तथोत्तरम् ॥ १५.२५ ॥<br><br>
वर्षाणि यानि षट् चैव तेषां ये वर्षपर्वताः ॥<br>
द्वे द्वे सहस्रे विस्तीर्णा योजनानां समुच्छ्रयात् ॥ १५.२६ ॥<br><br>
जंबूद्वीपस्य विस्तारात्तेषामायाम उच्यते ॥<br>
योजनानां सहस्राणि शतं द्वावायतौ गिरी ॥ १५.२७ ॥<br><br>
नीलश्च निषधश्चैव ताभ्यां हीनास्तु ये परे ॥<br>
श्वेतश्च हेमकूटश्च हिमवाञ्छृंगवांस्तथा ॥ १५.२८ ॥<br><br>
नवती द्वे अशीती द्वे सहस्राण्यायतास्तु तेः ॥<br>
तेषां मध्ये जनपदास्तानि वर्णाणि सप्त वै ॥ १५.२९ ॥<br><br>
प्रपातविषमैस्तैस्तु पर्वतैरावृतानि तु ॥<br>
संततानि नदीभेदैरगम्यानि परस्परम् ॥ १५.३० ॥<br><br>
वसंति तेषु सत्त्वानि नानाजातीनि सर्वशः ॥<br>
इदं हैमवतं वर्षं भारतं नाम विश्रुतम् ॥ १५.३१ ॥<br><br>
हेमकूटं परं ह्यस्मा न्नान्ना किंषुरुपं स्मृतम् ॥<br>
नैषधं हेमकूटात्तु हरिवर्षं तदुच्यते ॥ १५.३२ ॥<br><br>
हरिवर्षात्परं चापि मेरोश्व तदिलावृतम् ॥<br>
िलावृतात्परं नीलं सम्यकं नाम विश्रुतम् ॥ १५.३३ ॥<br><br>
रम्यकात्परतः श्र्वेतं विश्रुतं तद्धिरण्मयम् ॥<br>
हिरण्मयात्परं चैव श्रृंगवत्तः कुरु स्मृतम् ॥ १५.३४ ॥<br><br>
धनुःसंस्थे तु विज्ञेये द्वे वर्षे दक्षिणोत्तरे ॥<br>
दीर्घाणि तत्र चत्वारि मध्यमं तदिलावृतम् ॥ १५.३५ ॥<br><br>
अर्वाक् च निषधस्याथ वेद्यर्द्धं दक्षिणं स्मृतम् ॥<br>
परं नीलवतो यच्च वेद्यर्द्धं तु तदुत्तरम् ॥ १५.३६ ॥<br><br>
वेद्यर्द्धे दक्षिणे त्रीणि त्रीणि वर्षाणि चोत्तरे ॥<br>
तयोर्मध्ये तु विज्ञेयो मेरुर्मध्य इलावृतम् ॥ १५.३७ ॥<br><br>
दक्षिणेन तु नीलस्य निषधस्योत्तरेम तु ॥<br>
उदगायेतो महाशैलो माल्यवान्नाम नामतः ॥ १५.३८ ॥<br><br>
योजनानां सहस्रं तु आनील निषधायतः ॥<br>
आयामतश्चतुस्त्रिंशत्सहस्राणि प्रकीर्तितः ॥ १५.३९ ॥<br><br>
तस्य प्रतीच्यां विज्ञेयः पर्वतो गंधमादनः ॥<br>
आयामतोऽथ विस्तारान्माल्यवा नितिविश्रुतः ॥ १५.४० ॥<br><br>
परिमंडलयोर्मेरुर्मध्ये कनकपर्वतः ॥<br>
चतुर्वणः स सौवर्णः चतुरस्रः समुच्छ्रितः ॥ १५.४१ ॥<br><br>
सुमेरुः शुशुभेशुभ्रो राजव त्समधिष्ठितः ॥<br>
तरुणादित्यवर्णाभो विधूम इव पावकः ॥ १५.४२ ॥<br><br>
योजनानां सहस्राणि चतुरशीतरुच्छ्रितः ॥<br>
प्रविष्टः षोडशाधस्ताद्विस्तृतः षोडशैव तु ॥ १५.४३ ॥<br><br>
शरावसंस्थितत्वात्तु द्वात्रिंशन्मूर्ध्निविस्तृतः ॥<br>
विस्तारात्रिगुणस्तस्य परिणाहः समंततः ॥ १५.४४ ॥<br><br>
मंडलेन प्रमाणेन त्र्यस्रे मानं तदिष्यते ॥<br>
चत्वारिंशत्सहस्राणि योजनानां समंततः ॥ १५.४५ ॥<br><br>
अष्टाभिरधिकानि स्युस्त्र्यस्रे मानं प्रकीर्त्तितम् ॥<br>
चतुरस्रेण मानेन परिणाहः समंततः ॥ १५.४६ ॥<br><br>
चतुः षष्टिसहस्राणि योजनानां विधीयते ॥<br>
स पर्वतो महादिव्यो दिव्यौषधिसमन्वितः ॥ १५.४७ ॥<br><br>
भुवनैरावृतः सर्वो जातरूपमयैः शुभैः ॥<br>
तत्र देवगणाः सर्वे गंधर्वोरगराक्षसाः ॥ १५.४८ ॥<br><br>
शैलराजे प्रदृश्यंते शुभाश्चाप्सरसां गणाः ॥<br>
स तु मेरुः परिवृतो भुवनैर्भूतभावनैः ॥ १५.४९ ॥<br><br>
चत्वारो यस्य देशा वै चतुःपार्श्वेष्वधिष्ठिताः ॥<br>
भद्राश्वा भरताश्वैव केतुमालाश्च पश्चिमाः ॥ १५.५० ॥<br><br>
उत्तराः कुरवश्चैव कृतपुण्यप्रतिश्रयाः ॥<br>
गंधमादनपर्श्वे तु परैषाऽपरगंडिका ॥ १५.५१ ॥<br><br>
सर्वर्त्तुरमणीया च नित्यं प्रमुदिता शिवा ॥<br>
द्वात्रिंशत्तु सहस्राणि योजनैः पूर्वपश्चिमात् ॥ १५.५२ ॥<br><br>
आयामतश्चतुस्त्रिंशत्सहस्राणि प्रमाणतः ॥<br>
तत्र ते शुभकर्माणः केतुमालाः प्रतिष्ठिताः ॥ १५.५३ ॥<br><br>
तत्र काला नराः सर्वे महासत्त्वा महाबलाः ॥<br>
स्त्रियश्चोत्पल पत्राभाः सर्वास्ताः प्रियदर्शनाः ॥ १५.५४ ॥<br><br>
तत्र दिव्यो महावृक्षः पनसः पड्रसाश्रयः ॥<br>
ईश्वरो ब्रह्मणः पुत्रः कामचारी मनोजवः ॥ १५.५५ ॥<br><br>
तस्य पीत्वा फलरसं जीवंति च समायुतम् ॥<br>
पार्श्वे माल्यवतश्चापि पूर्वेऽपूर्वा तु गंडिका ॥ १५.५६ ॥<br><br>
आयामादथ विस्ताराद्यथैषापरगंडिका ॥<br>
भद्राश्वास्तत्र विज्ञेया नित्यं मुदितमानसाः ॥ १५.५७ ॥<br><br>
भद्रशालवनं चात्र कालाम्रस्तु महाद्रुमः ॥<br>
तत्र ते पुरुषाः स्वेता महोत्साहा बलान्विताः ॥ १५.५८ ॥<br><br>
स्त्रियः कुमुदवर्णाभाः सुन्दर्यः प्रियदर्शनाः ॥<br>
चन्द्रप्रभाश्चंद्रवर्णाः पूर्णचन्द्र निभाननाः ॥ १५.५९ ॥<br><br>
चंद्रशीतलगात्र्यस्ताः स्त्रिय उत्पलगंधिकाः ॥<br>
दशवर्षसहस्राणि तेषामायुरनामयम् ॥ १५.६० ॥<br><br>
कालाम्रस्य रसं पीत्वा सर्वे च स्थिरयौवनाः ॥<br>
दक्षिणेन तु श्वेतस्य नीलस्यैवोत्तरेण च ॥ १५.६१ ॥<br><br>
वर्षं रमणकं नाम जायंते तत्र मानवाः ॥<br>
रतिप्रधाना विमला जरादौर्गंध्यवर्जिताः ॥ १५.६२ ॥<br><br>
शुक्लाऽभिजनसंपन्नाः सर्वे च प्रियदर्शनाः ॥<br>
तत्रापि सुमहान्वृक्षो न्यग्रोधो रोहितो महान् ॥ १५.६३ ॥<br><br>
तस्यापि ते फलरसं पिबंतो वर्त्तयंति वै ॥<br>
दशवर्षसहस्राणि शतानि दश पंच च ॥ १५.६४ ॥<br><br>
जीवंति ते महाभागाः सदा त्दृष्टा नरोत्तमाः ॥<br>
दक्षिणे वै श्रृंगवतः श्वेतस्याप्युत्तरेण च ॥ १५.६५ ॥<br><br>
वर्षं हैरण्वतं नाम यत्र हैरण्वती नदी ॥<br>
महाबलाः सुतेजस्का जायंते तत्र मानवाः ॥ १५.६६ ॥<br><br>
यक्षा वीरा महासत्त्वा धनिनः प्रियदर्शनाः ॥<br>
एकादशसहस्राणि वर्षाणां ते महौजसः ॥ १५.६७ ॥<br><br>
आयुः प्रमाणं जीवंति शतानि दश पंच च ॥<br>
यस्मिन्वर्षे महावृक्षो लकुचः षड्रसाश्रयः ॥ १५.६८ ॥<br><br>
तस्य पीत्वा फलरसं ते जीवंति निरामयाः ॥<br>
त्रीणि श्रृंगवतः श्रृंगाण्युच्छ्रितानि महांति च ॥ १५.६९ ॥<br><br>
एकं मणिमयं तेषामेकं चैव हिरण्मयम् ॥<br>
सर्वरत्नमयं चैकं भवनैरुपशोभितम् ॥ १५.७० ॥<br><br>
उत्तरे वै श्रृंगावतः समुद्रस्य च दक्षिणे ॥<br>
कुरवस्तत्र तद्वर्षं पुण्यं सिद्धनिषेवितम् ॥ १५.७१ ॥<br><br>
तत्र वृक्षा मधु फला नित्यपुष्पफलोपगाः ॥<br>
वस्त्राणि च प्रसूयंते फलेष्वाभरणानि च ॥ १५.७२ ॥<br><br>
सर्वकामप्रदास्तत्र केचिद्वक्षा मनोरमाः ॥<br>
गंधवर्णरसो पेतं प्रक्षरंति मधूत्तमम् ॥ १५.७३ ॥<br><br>
अपरे क्षीरिणो नाम वृक्षास्तत्र मनोरमाः ॥<br>
ये क्षरंति सदा क्षीरं षड्रसं ह्यमृतोपमम् ॥ १५.७४ ॥<br><br>
सर्वा मणिमयी भूमिः सूक्ष्मकांचनवालुका ॥<br>
सर्वर्तुसुखसंपन्ना न्निष्पंका नीरजा शुभा ॥ १५.७५ ॥<br><br>
देवलोकच्युतास्तत्र जायंते मानवाः शुभाः ॥<br>
शुक्लाभिजनसंपन्नाः सर्वे च स्थिरयौवनाः ॥ १५.७६ ॥<br><br>
मिथुनानि प्रसूयंते स्त्रियश्चाप्सरसः समाः ॥<br>
तेषां ते क्षीरिणां क्षीरं पिबंति ह्यमृतो पमम् ॥ १५.७७ ॥<br><br>
मिथुनं जायते सद्यः समं चैव विवर्द्धते ॥<br>
समं शीलं च रूपं च प्रियता चैव तत्समा ॥ १५.७८ ॥<br><br>
अन्योन्यमनुरक्ताश्च चक्रवाकसधर्मिणः ॥<br>
अनामया ह्यशोकाश्च नित्यं सुखनिषेविणः ॥ १५.७९ ॥<br><br>
त्रयोदशसहस्राणि शतानि दश पंच च ॥<br>
जीवंति ते महावीर्या न चान्यस्त्रीनिषेविणः ॥ १५.८० ॥<br><br>
इति श्रीब्रह्मांडे महापुराणे वायुप्रोक्ते पूर्वभागे द्वीतीयेऽनुषंगपादे<br>
पृथिव्यायामविस्तरो नाम पञ्चदशोऽध्यायः ॥ १५ ॥<br>
