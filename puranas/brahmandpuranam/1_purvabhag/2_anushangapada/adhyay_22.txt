<span style="font-size: 14pt; line-height: 200%"><br>
ऋषय ऊचुः ॥<br>
भूयः सूत महाबुद्धे कथयस्व महात्मनः ॥<br>
महादेवस्य माहात्म्यं श्रोतुं कौतूहलं च नः ॥ २७.१ ॥<br>
कथं दारुवणे देवऋषिसंघनिषेविते ॥<br>
चकार वेषं विकृतं येन बुद्धा महर्षयः ॥ २७.२ ॥<br>
ज्ञात्वा च ते महादेवं ततो भ्रांता ह्यचेतसः ॥<br>
आराधयन्प्रसादार्थं नैषां तुष्टः पुनर्भवः ॥ २७.३ ॥<br>
एतत्सर्वं यथावृत्तं देवदेवेन चेष्टितम् ॥<br>
तत्सर्वं कथयस्वेह त्वं नो बुद्धिमतां वरः ॥ २७.४ ॥<br>
सूत उवाच ॥<br>
श्रूयतामभिधास्यामि धर्ममेतमतंद्रिताः ॥<br>
निर्म्मितं देवदेवेन भक्तानामनुकंपया ॥ २७.५ ॥<br>
पुरा कृतयुगे विप्राः श्रृंगे हिमवतः शुभे ॥<br>
देवदारुवनं रम्यं नानाद्रुमलताकुलम् ॥ २७.६ ॥<br>
बहवो मुनयस्तत्र तपस्यंतो मुनिव्रताः ॥<br>
शैवाल भोजनाः केचित्केचिदंतर्जलेशयाः ॥ २७.७ ॥<br>
केचिदभ्रावकाशास्तु पादांगुष्ठाग्रधिष्ठिताः ॥<br>
दंतोलूखलिनश्चान्ये त्वश्मकुट्टास्तथा परे ॥ २७.८ ॥<br>
स्थानवीरासनाश्चान्ये मृगयर्यारतास्तथा ॥<br>
कालं नयंति तपसा तीव्रेण च महाधियः ॥ २७.९ ॥<br>
ततस्तेषां प्रसादार्थ देवस्तद्वनमागतः ॥<br>
भस्मपांडुरदिग्धांगो नग्नो विकृतलक्षणः ॥ २७.१० ॥<br>
विकृतस्रस्तकेशश्च करालदशनस्तथा ॥<br>
उल्मुकव्यग्रहस्तश्च रक्तपिंगललोचनः ॥ २७.११ ॥<br>
शिश्नं सवृषणं तस्य रक्तगैरिकसन्निभम् ॥<br>
मुखमंगारवर्णेन शुक्लेन च विभूषितम् ॥ २७.१२ ॥<br>
क्वचित्स हसते रौद्रं क्वचिद्गायति विस्मि तः ॥<br>
क्वचिन्नृत्यति श्रृंगारी क्वचिद्रौति मुहुर्मुहुः ॥ २७.१३ ॥<br>
नृत्यंत रुरुधुस्तूर्णं पत्न्यस्तेषां विमोहिताः ॥<br>
आश्रमेऽभ्यागतोऽभीक्ष्णं या चते च पुनः पुनः ॥ २७.१४ ॥<br>
भार्या कृता तथारूपा तृणाभरणभूषिता ॥<br>
वृषनादं प्रगर्जन्वै खरनादं ननाद च ॥ २७.१५ ॥<br>
तथा वंचितुमा रब्धो हासयन्सर्वदेहिनः ॥<br>
ततस्ते मुनयः क्रुद्धाः क्रोधेन कलुषीकृताः ॥ २७.१६ ॥<br>
मोहिता मायया सर्वे शपितुं समुपस्थिताः ॥<br>
करवद्गायसे यस्मात्खरस्तस्माद्भविष्यसि ॥ २७.१७ ॥<br>
राक्षसो वा पिशाचो वा दानवो वाथ वा तथा ॥<br>
यथा वैच्छंस्तथा सर्वे क्रुद्धास्ते मुनयः समम् ॥ २७.१८ ॥<br>
शेपुः शासैस्तु विविधैस्तं देवं भुवनेश्वरम् ॥<br>
तपांसि तेषां सर्वेषां प्रत्याहन्यंत शंकरे ॥ २७.१९ ॥<br>
यथादित्यप्रकाशेन तारका नभसि स्थिताः ॥<br>
न द्योतंते प्रकाशेन तद्वत्तेजांसि शंकरे ॥ २७.२० ॥<br>
श्रूयते ऋषिशापेन ब्रह्मणः सुमहात्मनः ॥<br>
समृद्धः श्रेयसां यौनिर्यज्ञो वै नाशमाप्तवान् ॥ २७.२१ ॥<br>
भृगोरपि च शापेन विष्णुः परमवियवान् ॥<br>
प्रादुर्भावान्दश प्राप्तो दुःखितश्च सदा कृतः ॥ २७.२२ ॥<br>
इंद्रस्यापि हि धर्मज्ञः शिश्नं सवृषणं पुरा ॥<br>
ऋषिणा गौतमेनोर्व्यां क्रुद्धेन विनिपातितम् ॥ २७.२३ ॥<br>
गर्भवासो वसूनां च शापेन विहित स्तथा ॥<br>
ऋषीणां चैव शापेन नहुषः सर्पतां गतः ॥ २७.२४ ॥<br>
क्षीरोदश्च समुद्रश्च ह्यपेयो ब्राह्मणैः कृतः ॥<br>
धर्मश्चात्र प्रशप्तो वै मांडव्येन महात्मना ॥ २७.२५ ॥<br>
एते चान्ये च बहवो यातनां च समागताः ॥<br>
वर्जयित्वा विरूपाक्षं देवदेवं महेश्वरम् ॥ २७.२६ ॥<br>
एवं हि मोहितास्तेन न चाबुद्ध्यंत शंकरम् ॥<br>
ततस्ते ऋषयः सर्वे परस्परमथाब्रुवन् ॥ २७.२७ ॥<br>
न चायं विधिरस्माकं गृहस्थानां विधीयते ॥<br>
ब्रह्मचर्य रतानां च वने वा वनवासिनाम् ॥ २७.२८ ॥<br>
यतीनां वा तथा धर्मो नायं दृष्टः कथंचन ॥<br>
अनयस्तु महानेष येनायं मोहितो द्विजाः ॥ २७.२९ ॥<br>
लिंगं प्रपातयस्वैतन्नायं धर्मस्तपस्विनाम् ॥<br>
वदस्व वाचा मधुरं वस्त्रमेकं समाश्रय ॥ २७.३० ॥<br>
त्याजिते च त्वया लिंगे ततः पूजामवाप्स्यसि ॥<br>
ऋषीणां तद्वचः श्रुत्वा भगवान्भगनेत्रहा ॥ २७.३१ ॥<br>
उवाच श्लक्ष्णया वाचा प्रहसन्निव शंकरः ॥<br>
न शक्यमिदमस्मा कं लिंगं पातयितुं बलात् ॥ २७.३२ ॥<br>
ब्रह्मादिदैवतैः सर्वैः किमुतान्यैस्तपोधनैः ॥<br>
पातयेयमहं चैतल्लिंगं भो द्विजसत्तमाः ॥ २७.३३ ॥<br>
आश्रमे तिष्ठ वा गच्छ वाक्यमित्येव तेऽब्रुवन् ॥<br>
एवमुक्तो महादेवः प्रत्दृष्टेन्द्रियचेष्टितः ॥ २७.३४ ॥<br>
सर्वेषां पश्यतामेव तत्रैवांतर्दधे प्रभुः ॥<br>
अंतर्हिते भगवति तथा लिंगे कृते भवे ॥ २७.३५ ॥<br>
त्रैलोक्ये सर्वभूतानां प्रादुर्भावो न जायते ॥<br>
व्याकुलं च तदा सर्वं न प्रकाशेत किंचन ॥ २७.३६ ॥<br>
तपते चैव नादित्यो निष्प्रभः पावकस्तथा ॥<br>
नक्षत्राणि ग्रहाश्चैव विपरीता विजज्ञिरे ॥ २७.३७ ॥<br>
संतानार्थ प्रवृत्तानामृषीणां विभवात्मनाम् ॥<br>
क्रतवो न व्यवर्त्तंत ऋतुकालाभिगामिनाम् ॥ २७.३८ ॥<br>
ते चरति पुनर्द्धर्म्मं निर्ममा निरहंकृताः ॥<br>
नष्टप्रभाववीर्याश्च नष्टतेजस एव च ॥ २७.३९ ॥<br>
धर्मे चैव मतिस्तेषां तदा न व्यवतिष्ठते ॥<br>
ते तुसर्वे समागम्य ब्रह्मलोकमुपागताः ॥ २७.४० ॥<br>
ब्रह्मणो भवनं गत्वा दृष्ट्वा पुष्पकसंभवम् ॥<br>
पादयोः पतिताः सर्वे शिववृत्तांतमूचिरे ॥ २७.४१ ॥<br>
विकटः स्तब्धकेशश्च करालदशनस्तथा ॥<br>
उलूकव्यग्रहस्तश्च रक्तपिंगललोचनः ॥ २७.४२ ॥<br>
शिश्नं सवृषणं तस्य रक्तं गैरिकमंडितम् ॥<br>
स्नुषाणां च दुहितॄणां पुत्रीणां च विशेषतः ॥ २७.४३ ॥<br>
वर्तमानस्ततः पार्श्वे विपरीताभिलाषतः ॥<br>
उन्मत्त इति विज्ञाय सोऽस्माभिरवमानितः ॥ २७.४४ ॥<br>
आक्रुष्टस्ताडितश्चापि लिंगं चाप्यस्य चोद्धृतम् ॥<br>
तस्य क्रोधप्रसादार्थं वयं ते शरणं गताः ॥ २७.४५ ॥<br>
एतत्कार्यं न जानीमस्तन्नो ब्रूहि पितामह ॥<br>
ऋषीणां तद्वचः श्रुत्वा ध्यानाद्विज्ञाय चेश्वरम् ॥ २७.४६ ॥<br>
प्रत्युवाच ततो ब्रह्मा वाक्यं च सुसमा हितः ॥<br>
एष देवो महादेवो विज्ञेयस्तु महेश्वरः ॥ २७.४७ ॥<br>
न तस्य परमं किंचित्पदं समधिगम्यते ॥<br>
देवानां च ऋषीणां च पितृणां चैव स प्रभुः ॥ २७.४८ ॥<br>
सहस्रयुगपर्यंते प्रलये सर्वदेहिनाम् ॥<br>
संहरत्येष भगवान् कालो भूत्वा महेश्वरः ॥ २७.४९ ॥<br>
एष चैव प्रजाः सर्वाः सृजत्येकः स्वतेजसा ॥<br>
एष चिक्री च वक्षोजश्रीवत्सकृतलक्षणः ॥ २७.५० ॥<br>
येगी कृतयुगे चैव त्रेतायां क्रतुरुच्यते ॥<br>
द्वापरे चैव कालाग्निर्धर्मकेतुः कलौ स्मृतः ॥ २७.५१ ॥<br>
रुद्रस्य मूर्त्तयस्तिस्रो विज्ञेयाश्चापि पंडितैः ॥<br>
तमो ह्यग्नी रजो ब्रह्मा सत्त्वं विष्णुः प्रकाशकः ॥ २७.५२ ॥<br>
मूर्त्तिरेका स्मृता यस्य दिग्वासाश्च शिवाह्वया ॥<br>
यत्र तिष्ठंति तद्ब्रह्मयोगेन तु समन्वितम् ॥ २७.५३ ॥<br>
तस्माद्देवं देवदेवमी शानं प्रभुमव्ययम् ॥<br>
आराधयत विप्रेन्द्रा जितक्रोधा जितेंद्रियाः ॥ २७.५४ ॥<br>
दृष्टं वै यादृशं तस्य लिंगमासीन्महात्मनः ॥<br>
तादृक्प्रतिकृतिं कृत्वा शूलपाणिं प्रपद्यत ॥ २७.५५ ॥<br>
ततो द्रक्ष्यथ देवेशं दुर्दर्शमकृतात्मभिः ॥<br>
यं दृष्ट्वा सर्वमज्ञानमधर्मश्च प्रमश्यति ॥ २७.५६ ॥<br>
ततः प्रदक्षिणं कृत्वा ब्रह्माणममितौजसम् ॥<br>
आस्थिता वीतशोकास्ते देवदारुवने ततः ॥ २७.५७ ॥<br>
आराधयितुमारब्धा ब्रह्मणा कथितं यथा ॥<br>
स्थंडिलेषु विचित्रेषु पर्वतेषु गुहासु च ॥ २७.५८ ॥<br>
नदीनां च विचित्रेषु पुलिनेषु शुभेषु च ॥<br>
एवं संवत्सरे पूर्णे वसंते समुपस्थिते ॥<br>
तदेव रूपमास्थाय देवस्तद्वनमागतः ॥ २७.५९ ॥<br>
कुसुमितबहुपादपालताकं भ्रमरगणै रुपगीयमानखण्डम् ॥<br>
परभृतपरिपूर्णचारुशब्दं प्रविशति तद्वनमाश्रमं महेशः ॥ २७.६० ॥<br>
ततस्तं मुनयः सर्वे तुष्टुवुः सुसमाहिताः ॥ २७.६१ ॥<br>
अद्भिर्विवधमाल्यैश्च धूपमन्धैस्तथैव च ॥<br>
सपत्नीका महाभागाः सपुत्राः सपरिच्छदाः ॥ २७.६२ ॥<br>
मृदु भस्ते तदा वाग्भिर्गिरीशमिदमब्रुवन् ॥<br>
अज्ञानाद्देवदेवस्य यदस्माभिग्नुष्ठितम् ॥ २७.६३ ॥<br>
कर्मणा मनसा वाचा तत्सर्वं क्षंतुमर्हसि ॥<br>
चरितानि विचित्राणि गुह्यानि गहनानि च ॥ २७.६४ ॥<br>
ब्रह्मादीनां च देवानां दुर्विज्ञेयानि शंकर ॥<br>
स्वागतं ते न जानीमो गतिं नैव च नैव च ॥ २७.६५ ॥<br>
विश्वेश्वर महादेव योऽसि सोऽसि नमोऽस्तु ते ॥<br>
स्तुवंति त्वां महात्मानो देवदेवं महेश्वरम् ॥ २७.६६ ॥<br>
नमो भवाय भव्याय भावनायोद्भवाय च ॥<br>
अनन्तबलवीर्याय भूतानां पतये नमः ॥ २७.६७ ॥<br>
संहर्त्रे कपिशांगाय अव्ययाय व्ययाय च ॥<br>
गंगा सलिलधाराय चाधाराय गुणात्मने ॥ २७.६८ ॥<br>
त्र्यंबकाय त्रिनेत्राय त्रिशूलवरधारिणे ॥<br>
कंदर्पाय नमस्तुभ्यं नमोऽस्तु परमात्मने ॥ २७.६९ ॥<br>
शकराय वृषांकाय गणानां पतये नमः ॥<br>
दंडहस्ताय कालाय पाशहस्ताय वै नमः ॥ २७.७० ॥<br>
वेदमन्त्रप्रधानाय शतजिह्वाय ते नमः ॥<br>
भूतं भव्यं भविष्यच्च स्थावरं चंगमं च यत् ॥ २७.७१ ॥<br>
तव देहात्समुत्पन्नं देव सर्वमिदं जगत् ॥<br>
शेभो पाहि च भद्रं ते प्रसीद भगवंस्ततः ॥ २७.७२ ॥<br>
अज्ञानाद्यदि वा ज्ञानाद्यत्किंचित्कुरुते नरः ॥<br>
तत्सर्वं भगवानेव कुरुते योगमायया ॥ २७.७३ ॥<br>
एवं स्तुत्वा तु मुनयः प्रहृष्टेनांतरात्मना ॥<br>
याचंते तपसा युक्ताः पश्यामस्त्त्वां यथा पुरा ॥ २७.७४ ॥<br>
प्रकृतिस्थं च ते लिंगं तथैवास्तु यथा पुरा ॥<br>
नमो दिग्वाससे नित्यं किंकिणीजालमालिने ॥ २७.७५ ॥<br>
विकटाय करालाय करालवदनाय च ॥<br>
अरूपाय सुरूपाय विश्वरूपाय ते नमः ॥ २७.७६ ॥<br>
कटंकटाय रूद्राय स्वाहाकाराय वै नमः ॥<br>
सर्वप्राणात्मने तुभ्यं गुणदेहाय वै नमः ॥ २७.७७ ॥<br>
दुर्ग्गन्धाय सुगन्धाय शूलहस्ताय वै नमः ॥<br>
स्वयं नीलशिखंडाय श्रीकण्ठाय नमो नमः ॥<br>
नीलकण्ठाय देवाय चिताभस्मांगरागिणे ॥ २७.७८ ॥<br>
गुणत्रयात्मने तुभ्यं नमो विश्वाय वेधसे ॥<br>
श्मशानवासिने नित्यं प्रेतरूपाय वै नमः ॥ २७.७९ ॥<br>
त्वं ब्रह्मा सर्वदेवानां रुद्राणां नीललोहितः ॥<br>
आत्मा च सर्वभूतानां सांख्यैः पुरुष उच्यते ॥ २७.८० ॥<br>
पर्वतानां महामेरुर्नक्षत्राणां च चंद्रमाः ॥<br>
ऋषीणां च वसिष्ठस्त्वं देवानां वासवस्तथा ॥ २७.८१ ॥<br>
ओंकरः सर्ववेदानां ज्येष्ठसाम च सामसु ॥<br>
आरण्यानां च सर्वेषां सिंहस्त्वं परमेश्वरः ॥ २७.८२ ॥<br>
ग्राम्याणामृषभश्चापि भगवाँल्लोकपूजितः ॥<br>
सर्वथा वर्त्तमानोऽपि योयो भावो भविष्यति ॥ २७.८३ ॥<br>
त्वामेव तत्र पश्यामो ब्रह्मणा कथितं यथा ॥<br>
कामः क्रोधश्च लोभश्च विषादो मद एव च ॥ २७.८४ ॥<br>
एतदिच्छाम वै रोद्धुं प्रसीद परमेश्वर ॥<br>
महासंहरणे प्राप्ते त्वया देव कृतात्मना ॥ २७.८५ ॥<br>
करं ललाटे संपीड्य वह्निरुत्पादितस्त्वया ॥<br>
तेनाग्निना तदा लोका अर्चिर्भिः सर्वतो वृताः ॥ २७.८६ ॥<br>
तस्मादग्निसमा ह्येते बहवो विकृताग्नयः ॥<br>
यानि चान्यानिभूतानि स्थावराणि चराणि च ॥ २७.८७ ॥<br>
दह्यंते प्राणिनस्ते तु त्वत्समुत्थेन वाह्निना ॥<br>
अस्माकं दह्यमानानां त्राता भव सुरेश्वर ॥ २७.८८ ॥<br>
त्वं च लोकहितार्थाय भूतानि परिषिंचसि ॥<br>
महेश्वर महाभाग प्रभो शुभनिरीक्षक ॥ २७.८९ ॥<br>
आज्ञापय वयं नाथ कर्त्तारो वचनं तव ॥<br>
रूपकोटिसहस्रेषु रूपकोटिशतेषु च ॥ २७.९० ॥<br>
अंतं गंतुं न शक्ताः स्म तव देव नमोऽस्तु ते ॥<br>
ततस्तु भगवानीश इदं वचनमब्रवीत् ॥ २७.९१ ॥<br>
ये हि मे भस्मनिरता भस्मना दग्धकिल्बिषाः ॥<br>
यथोक्तकारिणो दांता विप्रा ध्यानपरायणाः ॥ २७.९२ ॥<br>
न तान्परिवदेद्विद्वान् न च तानतिलंघयेत् ॥<br>
न चेमानप्रियं ब्रूयादमुत्रेह हितार्थवान् ॥ २७.९३ ॥<br>
यस्तान्निन्दति मूढात्मा महादेवंस निंदति ॥<br>
यस्त्वेतान्पूजयेन्नित्यं स पूजयति शङ्करम् ॥<br>
एवं चरथ भद्रं वो मत्तः सिद्धिमवाप्स्यथ ॥ २७.९४ ॥<br>
अतुलमिह महातमः प्रणाशंशिवकथितं परमं विधिं विदित्वा ॥<br>
अपगतभयलोभमोहचिंताः सह पतिताः महसा शिरोभिरूहुः ॥ २७.९५ ॥<br>
ततस्ते मुदिता विप्राः प्रकृतिस्थे महेश्वरे ॥<br>
गन्धोदकैः सुशुद्धैश्च कुशपुष्पविमिश्रितैः ॥ २७.९६ ॥<br>
स्नापयंति महाकुम्भैरद्भिर्देवं महेश्वरम् ॥<br>
गायंति विविधैर्गुह्यैर्हुंकारैश्चापि सुक्वरैः ॥ २७.९७ ॥<br>
नमो दिग्वाससे देव किंकिणीध्राय वै नमः ॥<br>
अर्द्ध नारीशरीराय सांख्ययोगप्रवर्त्तिने ॥ २७.९८ ॥<br>
घनवाहनकृष्णाय गजचर्मनिवासिने ॥<br>
कृष्णाजिनोत्तरीयाय व्यालयज्ञोपवीतिने ॥ २७.९९ ॥<br>
सुरचितचित्रविचित्रकुण्डलाय सुरचितमाल्यविभूषणाय तुभ्यम् ॥<br>
मृगपतिवरचर्मवाससे ते पृथुपरशो च नमोस्तु शंकराय ॥ २७.१०० ॥<br>
भूयश्च स्थापिते लिंगे लोकानां हितकाम्यया ॥<br>
वर्णधर्मपराश्चैव चेरुस्ते मुनिसत्तमाः ॥ २७.१०१ ॥<br>
ततस्तान्स मुनीन्प्रीतः प्रत्युवाच महेश्वरः ॥<br>
प्रीतोस्मि युष्मत्तपसा वरं वृणुत मुव्रताः ॥ २७.१०२ ॥<br>
ततस्ते मुनयस्सर्वे प्रणिपत्य महेश्वरम् ॥<br>
भृग्वंगिरा वसिष्ठश्च विश्वामित्रस्तथैव च ॥ २७.१०३ ॥<br>
गौतमोऽत्रिः सुकेशश्च पुलस्त्यः पुलहः क्रतुः ॥<br>
मरीचिः कश्यपश्चापि संवर्तश्च महातपाः ॥ २७.१०४ ॥<br>
ते प्रणम्य महादेवमिदं वचनमब्रुवन् ॥<br>
भस्मस्नानं च नग्नत्वं वामत्वं प्रतिलोमता ॥<br>
सेव्यासेव्यत्वं तु विभो एतदिच्छाम वेदितुम् ॥ २७.१०५ ॥<br>
भगवानुवाच ॥<br>
एतद्वः संप्रवक्ष्यामि कथासर्वस्वमद्य वै ॥<br>
अग्निर्ह्यहं सोमयुतः सोमश्चाग्निमुपश्रितः ॥ २७.१०६ ॥<br>
कृताकृतं वदंत्यग्निं भूयो लोकाः समाश्रिताः ॥<br>
असकृच्चाग्निना दग्धं जगत्स्थावरजंगमम् ॥ २७.१०७ ॥<br>
भस्मसाध्यं हि तत्सर्वं पवित्रमिद मुत्तमम् ॥<br>
भस्मना वीर्यमास्थाय भूतानि परिषिंचति ॥ २७.१०८ ॥<br>
अग्निकार्यं च यत्कृत्वा करिष्यति च त्र्यायुषम् ॥<br>
भस्मना मम वीर्येण मुच्यते सर्वकिल्बिषैः ॥ २७.१०९ ॥<br>
भासयत्येव यद्भस्म शुभं वासयते च यत् ॥<br>
तत्क्षणात्सर्वपापानां भस्मेति परिकीर्त्यते ॥ २७.११० ॥<br>
ऊष्मपाः पितरो ज्ञेया देवा वै सोमसंभवाः ॥<br>
अग्नीषोमात्मकं सर्वं जगत्स्थावरजं गमम् ॥ २७.१११ ॥<br>
अहमग्निर्महातेजाः सोमश्चैषा ममांबिका ॥<br>
अहमग्निश्च सोमश्च प्रकृत्या पुरुषः स्वयम् ॥ २७.११२ ॥<br>
तस्माद्भस्म महाभागा मद्वीर्यमिति चोच्यते ॥<br>
स्ववीर्यं वपुषा चैव धारयामीति वै स्थितिः ॥ २७.११३ ॥<br>
तदा प्रभृति लोकेषु रक्षार्थमशुभेषु च ॥<br>
भस्मना क्रियते रक्षा सूतिकानां गृहेषु च ॥ २७.११४ ॥<br>
भस्मस्नानविशुद्धात्मा जितक्रोधो जितेंद्रियः ॥<br>
मत्समीपसुपागम्य न भूयो विनिवर्तते ॥ २७.११५ ॥<br>
व्रतं पाशुपतं योगं कापालं योगनिर्मितम् ॥<br>
पूर्वं पाशुपतं ह्येतन्निर्मितं तदनुत्तमम् ॥ २७.११६ ॥<br>
शेषाश्चाश्रमिणः सर्वे पश्चात्सृष्टाः स्वयंभुवा ॥<br>
सृष्टिरेषा मया सृष्टा लज्जामोहभयात्मिका ॥ २७.११७ ॥<br>
नग्ना एव हि जायंते देवता मुनयस्तथा ॥<br>
ये चान्ये मानवा लोके सर्वे जायंत्यवाससः ॥ २७.११८ ॥<br>
इंद्रियैरजितैर्नग्ना दुकूलेनापि संवृताः ॥<br>
तैरेव संवृतो गुप्तो न वस्त्रं कारणं स्मृतम् ॥ २७.११९ ॥<br>
क्षमा धृतिरहिंसा च वैराग्यं चैव सर्वशः ॥<br>
तुल्यौ मानापमानौ च तत्प्रावरणमुत्तमम् ॥ २७.१२० ॥<br>
भस्मपांडुरदिग्धांगो ध्यायते मनसा भवम् ॥<br>
यद्यकार्यसहस्राणि कृत्वा स्नायति भस्मना ॥ २७.१२१ ॥<br>
तत्सर्वं दहते भस्म यथाग्निस्तेजसा वनम् ॥<br>
तस्मा द्यत्नपरो भूत्वा त्रिकालमपि यः सदा ॥ २७.१२२ ॥<br>
भस्मना कुरुते स्नानं गाणपत्यं स गच्छति ॥<br>
संहृत्य च क्रतून्सर्वान्गृहीत्वामृतमुत्त मम् ॥ २७.१२३ ॥<br>
ध्यायंति ये महादेवं लीनास्तद्भावभाविताः ॥<br>
उत्तरेणाथ पंथानं तेऽमृतत्वमवाप्नुयुः ॥ २७.१२४ ॥<br>
दक्षिणेनाथ पंथानं ये श्मशानानि भेजिरे ॥<br>
अणिमा महिमा चैव लघिमा प्राप्तिरेव च ॥ २७.१२५ ॥<br>
गरिमा पंचमी चैव षष्ठं प्राकाम्यमेव च ॥<br>
ईशित्वं च वशित्वं च ह्यमरत्वं च ते गताः ॥ २७.१२६ ॥<br>
इंद्रादयस्तथा देवाः कामिकं व्रतमास्थिताः ॥<br>
ऐश्वर्यं परमं प्राप्य सर्वे प्रथिततेजसः ॥ २७.१२७ ॥<br>
व्यपगतमदमोहमुक्तरागास्तमेरहजदोषविवर्जितस्वभावाः ॥<br>
परिभवमिदमुत्तमं विदित्वा पशुपतिदयितमिदं व्रतं चरध्वम् ॥ २७.१२८ ॥<br>
यः पठेद्वै शुचिर्भूत्वा श्रद्दधानो जितेंद्रियः ॥<br>
सर्वपापविशुद्धात्मा रुद्रलोकं स गच्छति ॥ २७.१२९ ॥<br>
इति श्रीब्रह्मांडे महापुराणे वायुप्रोक्ते पूर्वभागे द्वितीयेऽनुषंगपाद<br>
दारुवनप्रवेशभस्मस्नानविधिर्नाम सप्तविंशतितमोऽध्यायः ॥ २७ ॥<br>
<br>
</span>
