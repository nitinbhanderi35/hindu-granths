<span style="font-size: 14pt; line-height: 200%"><br>
ऋषिरुवाच ॥<br>
चतुर्युगानि यान्यासन्पूर्वं स्वायंभुवेऽन्तरे ॥<br>
तेषां निसर्गं तत्त्वं च श्रोतुमिच्छामि विस्तरात् ॥ २९.१ ॥<br>
सूत उवाच ॥<br>
पृथिव्यादिप्रसंगेन यन्मया प्रागुदीरितम् ॥<br>
तेषां चतुर्युगं ह्येतत्तद्वक्ष्यामि निबोधत ॥ २९.२ ॥<br>
संख्ययेह प्रसंख्याय विस्तराच्चैव सर्वशः ॥<br>
युगं च युगभेदश्च युगधर्मस्तथैव च ॥ २९.३ ॥<br>
युगसंध्यांशकश्चैव युगसंधानमेव च ॥<br>
षट्प्रकाशयुगाख्यैषा ता प्रवक्ष्यामि तत्त्वतः ॥ २९.४ ॥<br>
लौकिकेन प्रमाणेन निष्पाद्याब्दं तु मानुषम् ॥<br>
तेनाब्देन प्रसंख्यायै वक्ष्यामीह वतुर्युगम् ॥<br>
निमेषकाल तुल्यं हि विद्याल्लघ्वक्षरं च यत् ॥ २९.५ ॥<br>
काष्ठा निमेषा दश पंच चैव त्रिशच्च काष्ठा गणयेत्कलां तु ॥<br>
त्रिंशत्कलाश्चापि भवेन्मुहूर्त्तस्तै स्त्रिंशता रात्र्यहनी समे ते ॥ २९.६ ॥<br>
अहोरात्रौ विभजते सूर्यो मानुषलौकिकौ ॥ २९.७ ॥<br>
तत्राहः कर्मचेष्टायां रात्रिः स्वप्नाय कल्पते ॥<br>
पित्र्ये रात्र्यहनी मासः प्रविभागस्तयोः पुनः ॥ २९.८ ॥<br>
कृष्णपक्षस्त्वहस्तेषां शुक्लः स्वप्नाय शर्वरी ॥<br>
त्रिंशद्ये मानुषा मासाः पित्र्यो मासस्तु सः स्मृतः ॥ २९.९ ॥<br>
शतानि त्रीणि मासानां षष्ट्या चाप्यधिकानि वै ॥<br>
पित्र्यः संवत्सरो ह्येष मानुषेण विभाव्यते ॥ २९.१० ॥<br>
मानुषे णैव मानेन वर्षाणां यच्छतं भवेत् ॥<br>
पितॄणां त्रीणि वर्षाणि संख्यातानीह तानि वै ॥ २९.११ ॥<br>
दश चैवाधिका मासाः पितृसंख्येह संज्ञिताः ॥<br>
लौकिकेनैव मानेन हृब्दो यो मानुषः स्मृतः ॥ २९.१२ ॥<br>
एतद्दिव्यमहोरात्रं शास्त्रे स्यान्निश्चयो गतः ॥<br>
दिव्ये रात्र्यहनी वर्ष प्रविभागस्तयोः पुनः ॥ २९.१३ ॥<br>
अहस्तत्रोदगयनं रात्रिः स्याद्दक्षिणायनम् ॥<br>
ये ते रात्र्यहनी दिव्ये प्रसंख्यानं तयोः पुनः ॥ २९.१४ ॥<br>
त्रिंशद्यानि तु वर्षाणि दिप्यो मासस्तु स स्मृतः ॥<br>
यन्मानुषं शतं विद्धि दिव्या मासास्त्रयस्तु ते ॥ २९.१५ ॥<br>
दश चैव तथाऽहानि दिव्यो ह्येष विधिः स्मृतः ॥<br>
त्रीणि वर्षशतान्येव षष्टिवर्षाणि यानि तु ॥<br>
दिव्यः संवत्सरो ह्येष मानुषेण प्रकीर्त्तितः ॥ २९.१६ ॥<br>
त्रीणि वर्ष सहस्राणि मानुषाणि प्रमाणतः ॥<br>
त्रिंशदन्यानि वर्षाणि मतः सप्तर्षिवत्सरः ॥ २९.१७ ॥<br>
नव यानि सहस्राणि वर्षाणां मानुषाणि तु ॥<br>
अन्यानि नवतिश्चैव ध्रुवः संवत्सरः स्मृतः ॥ २९.१८ ॥<br>
षड्विंशतिसहस्राणि वर्षाणि मानुषाणि तु ॥<br>
वर्षाणां तु शतं ज्ञेयं दिव्यो ह्येष विधिः स्मृतः ॥ २९.१९ ॥<br>
त्रीण्येव नियुतान्याहुर्वर्षाणां मानुषाणि तु ॥ २९.२० ॥<br>
षष्टिश्चैव सहस्राणि संख्यातानि तु संख्याया ॥<br>
दिव्यवर्षसहस्र तु प्राहुः संख्याविदो जनाः ॥ २९.२१ ॥<br>
इत्येवमृषिभिर्गीतं दिव्यया संख्याया त्विह ॥<br>
दिव्येनैव प्रमाणेन युगसंख्याप्रकल्पनम् ॥ २९.२२ ॥<br>
चत्वारि भारते वर्षे युगानि कवयोऽबुवन् ॥<br>
कृतं त्रेता द्वापरं च कलिश्चेति चतुष्टयम् ॥ २९.२३ ॥<br>
पूर्व कृतयुकं नाम ततस्त्रेती विधीयते ॥<br>
द्वापरं च कलिश्चैव युगान्येतानि कल्पयेत् ॥ २९.२४ ॥<br>
चत्वार्याहुः सहस्राणि वर्षाणां च कृत युगम् ॥<br>
तस्य तावच्छती संध्या संध्यांशः संध्याया समः ॥ २९.२५ ॥<br>
इतरेषु ससंध्येषु ससंध्यांशेषु च त्रिषु ॥<br>
एकन्यायेन वर्तन्ते सहस्राणि शतानि च ॥ २९.२६ ॥<br>
त्रीणि द्वे च सहस्राणि त्रेताद्वापरयोः क्रमात् ॥<br>
त्रिशती द्विशती संध्ये संध्यांशौ चापि तत्समौ ॥ २९.२७ ॥<br>
कलिं वर्षसरस्रं तु युगमाहुर्द्विजोत्तमाः ॥<br>
तस्यैकशतिका संध्या संध्यांशः संध्यया समः ॥ २९.२८ ॥<br>
तेषां द्वादशसाहस्री युगसंख्या प्रकीर्त्तिता ॥<br>
कृतं त्रेता द्वापरं च कलिश्चैव चतुष्टयम् ॥ २९.२९ ॥<br>
अत्र संवत्सरा दृष्टा मानुषेण प्रमाणतः ॥<br>
कृतस्य तावद्वक्ष्यामि वर्षाणि च निबोधत ॥ २९.३० ॥<br>
सहस्राणां शतान्याहुश्चतुर्दश हि संख्याया ॥<br>
चत्वारिंशत्सहस्राणि तथान्यानि कृतं युगम् ॥ २९.३१ ॥<br>
तथा शतसहस्राणि वर्षाणि दशसंख्याया ॥<br>
अशीतिश्च सहस्राणि कालस्त्रेतायुगस्य सः ॥ २९.३२ ॥<br>
सप्तैव नियुतान्याहुर्वर्षाणां मानुषेण तु ॥<br>
विंशतिश्च सहस्रामि कालः स द्वापरस्य च ॥ २९.३३ ॥<br>
तथा शतसहस्राणि वर्षाणां त्रीणि संख्यया ॥<br>
षष्टिश्चैव सहस्राणि कालः कलियुगस्य तु ॥ २९.३४ ॥<br>
एवं चतुर्युगे काल ऋतैः संध्यांशकैः स्मृतः ॥<br>
नियुतान्येव षडिंशान्निरसानि युगानि वै ॥ २९.३५ ॥<br>
चत्वारिंशत्तथा त्रीणि नियुता नीह संख्यया ॥<br>
विंशतिश्च सहस्राणि स संध्यांशश्चतुर्युगः ॥ २९.३६ ॥<br>
एवं चतुर्युगाख्यानां साधिका ह्येकसप्ततिः ॥<br>
कृतत्रेतादियुक्तानां मनोरंतरमुच्यते ॥ २९.३७ ॥<br>
मन्वंतरस्य संख्यां तु वर्षाग्रेण निबोधत ॥<br>
त्रिंशत्कोट्यस्तु वर्षाणां मानुषेण प्रकीर्त्तिताः ॥ २९.३८ ॥<br>
सप्त षष्टिस्तथान्यानि नियुतान्यधिकानि तु ॥<br>
विशतिश्च सहस्राणि कालोऽयं साधिकं विना ॥ २९.३९ ॥<br>
मन्वंतरस्य संख्यैषा संख्या विद्भिर्द्विजैः स्मृता ॥<br>
मन्वंतरस्य कालोऽयं युगैः सार्द्धं च कीर्त्तितः ॥ २९.४० ॥<br>
चतुः साहस्रयुक्तं वै प्राकृतं तत्कृतं युगम् ॥<br>
त्रेताशिष्टं प्रवक्ष्यामि द्वापरं कलिमेव च ॥ २९.४१ ॥<br>
युगपत्समयेनार्थो द्विधा वक्तुं न शक्यते ॥<br>
क्रमागतं मया ह्येतत्तुभ्यं नोक्त युग द्वयम् ॥ २९.४२ ॥<br>
ऋषिवंशप्रसंगेन व्याकुलत्वात्तथैव च ॥<br>
अत्र त्रेतायुगस्यादौ मनुः सप्तर्षयश्च ये ॥ २९.४३ ॥<br>
श्रौत स्मार्त्त च ते धर्म ब्रह्मणानुप्रचौदितम् ॥<br>
दाराग्निहोत्रसंबंधमृग्यजुः सामसंहितम् ॥ २९.४४ ॥<br>
इत्यादिलक्षणं श्रौतं धर्म सप्तर्षयोऽब्रुवन् ॥<br>
परंपरागतं धर्म स्मार्त्तं चाचारलक्षणम् ॥ २९.४५ ॥<br>
वर्णाश्रमाचारयुतं मनुः स्वायंभुवोऽब्रवीत् ॥<br>
सत्येन ब्रह्मचर्येण श्रुतेन तपसा च वै ॥ २९.४६ ॥<br>
तेषां तु तप्ततपसा आर्षेणोपक्रमेण तु ॥<br>
सप्तर्षीणां मनोश्चैव ह्याद्ये त्रेतायुगे तथा ॥ २९.४७ ॥<br>
अबुद्धिपूर्वकं तेषामक्रियापूर्वमेव च ॥<br>
अभिव्यक्तास्तु ते मन्त्रास्तारकाद्यैर्निदर्शनैः ॥ २९.४८ ॥<br>
आदिकल्पे तु देवानां प्रादुर्भूतास्तु याः स्वयम् ॥<br>
प्राणाशेष्वथ सिद्धीनामन्यासां च प्रवर्त्तनम् ॥ २९.४९ ॥<br>
आसन्मन्त्रा व्यतीतेषु ये कल्पेषु सहस्रशः ॥<br>
ते मंत्रा वै पुनस्तेषां प्रतिभायामुपस्थिताः ॥ २९.५० ॥<br>
ऋचो यजूंषि सामानि मन्त्रश्चाथर्वणानि तु ॥<br>
सप्तर्षिभिस्तु ते प्रोक्ताः स्मार्त्तं धर्मं मनुर्जगौ ॥ २९.५१ ॥<br>
त्रेतादौ संहिता वेदाः केवला धर्मसेतवः ॥<br>
संरोधादायुषश्चैव वर्त्स्यंते द्वापरेषु वै ॥ २९.५२ ॥<br>
ऋषयस्तपसा वेदान्द्वापरादिष्वधीयते ॥<br>
अनादिनिधिना दिव्याः पूर्वं सृष्टाः स्वयंभुवा ॥ २९.५३ ॥<br>
सधर्माः सव्रताः सांगा यथाधर्मं युगेयुगे ॥<br>
विक्रियन्ते समानार्था वेदवादा यथायुगम् ॥ २९.५४ ॥<br>
आरंभयज्ञाः क्षत्राश्च हविर्यज्ञा विशस्तथा ॥<br>
परिचारयज्ञाः शूद्रास्तु जपयज्ञा द्विजोत्तमाः ॥ २९.५५ ॥<br>
तदा प्रमुदिता वर्णास्त्रेतायां धर्मपालिताः ॥<br>
क्रियावंतः प्रजावंतः समृद्धाः सुखिनस्तथा ॥ २९.५६ ॥<br>
ब्राह्मणाननुर्त्तन्ते क्षत्रियाः क्षत्रियान्विशः ॥<br>
वैश्यानुवर्त्तिनः शुद्राः परस्परमनुव्रताः ॥ २९.५७ ॥<br>
शुभाः प्रवृत्तयस्तेषां धर्मा वर्णाश्रमास्तथा ॥<br>
संकल्पितेन मनसा वाचोक्तेन स्वकर्मणा ॥ २९.५८ ॥<br>
त्रेतायुगे च विफलः कर्मारंभः प्रसिद्ध्यति ॥<br>
आयुर्मेधा बलं रूपमारोग्यं धर्मशीलता ॥ २९.५९ ॥<br>
सर्वसाधारणा ह्येते त्रेतायां वै भवं त्युत ॥<br>
वर्णाश्रमव्यवस्थानं तेषां ब्रह्मा तदाऽकरोत् ॥ २९.६० ॥<br>
पुनः प्रजास्तु ता मोहाद्धर्मा स्तानप्यपालयन् ॥<br>
परस्परविरोधेन मनुं ताः पुनरभ्ययुः ॥ २९.६१ ॥<br>
पुनः स्वायंभुवो दृष्ट्वा याथातथ्यं प्रजापतिः ॥<br>
ध्यात्वा तु शतरूपायां पुत्रौ स उदपादयत् ॥ २९.६२ ॥<br>
प्रियव्रतो त्तानपादौ प्रथमौ तौ मोहीक्षितौ ॥<br>
ततः प्रभृति राजान उत्पन्ना दंडधारिणः ॥ २९.६३ ॥<br>
प्रजानां रंजनाच्चैव राजानस्तेऽभवन्नृपाः ॥<br>
प्रच्छन्न पापास्तैर्ये च न शक्यास्तु नराधिपैः ॥ २९.६४ ॥<br>
धर्मराजः स्मृतस्तेषां शास्ता वैवस्वतो यमः ॥<br>
वर्णानां प्रविभागाश्च त्रेतायां संप्रकीर्त्तिताः ॥ २९.६५ ॥<br>
संभृताच्च तदा मंत्रा ऋषिभिर्ब्रह्मणः सुतैः ॥<br>
यज्ञाः प्रवर्त्तिताश्चैव तदा ह्येव तु दैवतैः ॥ २९.६६ ॥<br>
यामशुक्रार्जितैश्चैव सर्वसाधन संभृतैः ॥<br>
सार्द्धं विश्वभुजा चैव देवेंद्रेण महौजसा ॥ २९.६७ ॥<br>
स्वायंभुवेंऽतरे देवैर्यज्ञस्तैः प्राक्प्रवर्त्तितः ॥<br>
सत्यं जपस्तपो दानं त्रेताया धर्म उच्यते ॥ २९.६८ ॥<br>
तदा धर्म्मसहस्रांतेऽहिंसाधर्मः प्रवर्त्तते ॥<br>
जायंते च तदा शूरा आयुष्मंतो महाबलाः ॥ २९.६९ ॥<br>
व्यस्तदंडा महाभागा धर्मिष्ठा ब्रह्मवादिनः ॥<br>
पद्मपत्रायताक्षाश्च पृथूरस्काः सुसंहताः ॥ २९.७० ॥<br>
सिंहातंका महासत्त्वा मत्तमातंगगमिनः ॥<br>
महाधनुर्द्धराश्चैव त्रेतायां चक्रवर्त्तिनः ॥ २९.७१ ॥<br>
सर्वलक्षणसम्पूर्मा न्यग्रोधपरिमंडलाः ॥<br>
न्यग्रोधौ तु स्मृतौ बाहू व्यामो न्यग्रोध उच्यते ॥ २९.७२ ॥<br>
व्यामे नैवोछ्रयो यस्य सम ऊर्द्धं तु देहिनः ॥<br>
समोछ्रयपरीणाहो ज्ञेयो न्यग्रोधमंडलः ॥ २९.७३ ॥</span>
