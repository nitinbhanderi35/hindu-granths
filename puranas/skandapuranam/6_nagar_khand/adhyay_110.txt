<span style="font-size: 14pt; line-height: 200%">॥ श्रीदेव्युवाच ॥ ॥ <br>
नैतेष्वपि सुरश्रेष्ठ सर्वेषु भुवि मानवाः ॥ <br>
अपि दीर्घायुषो भूत्वा स्नातुं शक्ताः कथंचन ॥ १ ॥ <br>
एतेषामपि साराणि मम तीर्थानि कीर्तय ॥ <br>
येषु स्नातो नरः सम्यक्सर्वेषां लभते फलम् ॥ २ ॥ ॥ <br>
॥ ईश्वर उवाच ॥ ॥ <br>
एतेषां मध्यतो देवि तीर्थाष्टकमनुत्तमम् ॥ <br>
अस्ति स्नातैर्नरैस्तत्र सर्वेषां लभ्यते फलम् ॥ ३ ॥ <br>
नैमिषं चैव केदारं पुष्करं कृमिजांगलम् ॥ <br>
वाराणसी कुरुक्षेत्रं प्रभासं हाटकेश्वरम् ॥ ४ ॥ <br>
अष्टास्वेतेषु यः स्नातः सम्यक्छ्रद्धासमन्वितः ॥ <br>
स स्नातः सर्वतीर्थेषु सत्यमेतन्मयोदितम् ॥ ५ ॥ <br>
॥ श्रीदेव्युवाच ॥ ॥ <br>
कलिकाले महादेव भविष्यति कथंचन ॥ <br>
स्नानं तस्मान्मम ब्रूहि यत्सारं तीर्थमेव हि ॥ ६ ॥ <br>
अष्टानामपि चैतेषां देवदेव त्रिलोचन ॥ <br>
यद्यहं वल्लभा भक्ता तथा चित्तानुवर्तिनी ॥ ७ ॥ <br>
॥ ईश्वर उवाच ॥ ॥ <br>
अष्टानामपि देवेशि क्षेत्राणामस्ति चोत्तमम् ॥ <br>
एतेषामपि तत्क्षेत्रं हाटकेश्वरसंज्ञितम् ॥ ८ ॥ <br>
यत्र सर्वाणि क्षेत्राणि संस्थितानि ममाज्ञया ॥ <br>
तथान्यानि च तीर्थानि कलिकालेऽपि संस्थिते ॥ ९ ॥ <br>
तस्मात्सर्वप्रयत्नेन तत्क्षेत्रं सेव्यमेव हि ॥ <br>
मानुषैर्मोक्षमिच्छद्भिः सत्यमेतन्म योदितम् ॥ ६.११०.१० ॥ <br>
॥ सूत उवाच ॥ ॥ <br>
एतद्वः सर्वमाख्यातमष्टषष्टिसमुद्भवम् ॥ <br>
समुच्चयं द्विजश्रेष्ठा नामदेवसमन्वितम् ॥ ११ ॥ <br>
यथा देवेन चाख्यातं पार्वत्या गुह्यमुत्तमम् ॥ <br>
प्रसन्नेन मया कृत्स्नं युष्माकं समुदाहृतम् ॥।२॥ <br>
यश्चैतत्पठते भक्त्या ह्यष्टषष्टिसमुद्भवम् ॥ <br>
स्नानजं लभते पुण्यं शृण्वानः श्रद्धयान्वितः ॥ १३ ॥ <br>
इति श्रीस्कांदे महापुराण एकाशीतिसाहस्र्यां संहितायां षष्ठे नागरखण्डे श्रीहाटकेश्वरक्षेत्रमाहात्म्य ऽष्टषष्टितीर्थमाहात्म्यवर्णनंनाम दशोत्तरशततमोऽध्यायः ॥ ११० ॥ <br>
<br>
<br>
<br>
</span>
