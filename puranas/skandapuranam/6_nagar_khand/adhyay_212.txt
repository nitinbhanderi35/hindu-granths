<span style="font-size: 14pt; line-height: 200%">॥ ऋषय ऊचुः ॥ ॥ <br>
श्रुतं तीर्थत्रयं पुण्यं हाटकेश्वरसंज्ञिते ॥ <br>
क्षेत्रेऽत्र यत्त्वया प्रोक्तमस्माकं सूतनंदन ॥ १ ॥ <br>
विश्वामित्रीयमाहात्म्यं श्रोतुमिच्छामहे वयम्॥ <br>
सांप्रतं तत्समाचक्ष्व परं कौतूहलं हि नः ॥ २ ॥ <br>
॥ सूत उवाच ॥ ॥ <br>
समुद्रस्यापि पारोऽत्र लक्ष्यते च क्षितेरपि ॥ <br>
तारकाणां मुनेस्तस्य न गुणानां द्विजोत्तमाः ॥ ३ ॥ <br>
लक्ष्यते केनचित्पारो गाधेः पुत्रस्य धीमतः ॥ <br>
क्षत्रियोऽपि द्विजत्वं यः संप्राप्तो द्विजसत्तमाः॥ ॥ ४  <br>
अंत्यजत्वं गतस्यापि त्रिशंकोः पृथिवीपतेः ॥ <br>
यज्ञभागभुजो देवाः प्रत्यक्षेण विनिर्मिताः ॥ ५ ॥ <br>
ब्रह्मणः स्पर्धया येन पुरा सृष्टिर्द्विजोत्तमाः ॥ <br>
प्रारब्धा च ततो देवैः प्रणिपत्य निवारितः ॥ ६ ॥ <br>
तस्य तीर्थस्य माहात्म्यं साप्रतं वदतो मम ॥ <br>
श्रूयतां ब्राह्मणश्रेष्ठाः सर्वपातकनाश नम् ॥ ७ ॥ <br>
तेन तत्र कृतं कुण्डं स्वहस्तेन महात्मना ॥ <br>
शस्त्रं विनापि भूपृष्ठं प्रविदार्य समंततः ॥ ८ ॥ <br>
तत्र ध्यात्वा समानीता पातालाज्जाह्नवी नदी ॥ <br>
मर्त्यलोके समायातं यस्यास्तोयं सुनिर्मलम् ॥ ९ ॥ <br>
सुस्वादु च तथा स्नानात्सर्वपातकनाशनम् ॥ <br>
तेनापि स्थापितस्तत्र भास्करो वारितस्करः ॥ ६.२१२.१० ॥ <br>
यः सप्तम्यां सूर्यवारे स्नात्वा तस्य हृदे शुभे ॥ <br>
माघमासे सिते पक्षे नमस्यति दिवाकरम् ॥ <br>
स कुष्ठैर्मुच्यते सर्वैस्तथा पापैर्द्विजो त्तमाः ॥ ११ ॥ <br>
पश्चिमोत्तरदिग्भागे तस्यास्ति जलसंभवा ॥ <br>
धन्वंतरिकृता वापी सर्वरोगविनाशिनी ॥ १२ ॥ <br>
तत्र पूर्वं तपस्तेपे धन्वं तरिरुदारधीः ॥ <br>
ववन्दे तपसा युक्तो ध्यायमानः समाहितः ॥ १३ ॥ <br>
ततः कालेन महता संतुष्टस्तस्य भास्करः ॥ <br>
उवाच वरदोऽस्मीति प्रार्थयस्व महामते ॥ १४ ॥ <br>
॥ धन्वंतरिरुवाच ॥ ॥ <br>
अत्र कुण्डे नरो भक्त्या यः स्नानं कुरुते विभो ॥ <br>
तस्य स्यात्सर्वरोगाणां संक्षयः सुरसत्तम ॥ १५ ॥ <br>
॥ श्रीभगवानुवाच ॥ ॥ <br>
अद्य शस्ते दिने योऽत्र सप्तम्यां रविवासरे ॥ <br>
सूर्योदये नरः स्नानं करिष्यति समाहितः ॥ <br>
व्याधिग्रस्तः स नीरोगस्तत्क्षणात्संभविष्यति ॥ १६ ॥<br>
नीरोगश्चेप्सितान्कामान्निष्कामो मोक्षमेष्यति ।१ १७ ॥ <br>
एवमुक्त्वा सुरश्रे ष्ठोंऽतर्धानं स गतो रविः ॥ <br>
धन्वन्तरिः प्रहृष्टात्मा स्वस्थानं च गतस्ततः ॥ १८ ॥ <br>
कस्यचित्त्वथ कालस्य रत्नाक्षोऽथ महीपतिः ॥ <br>
अयोध्याधि पतिः ख्यातः सूर्यवंशसमुद्भवः ॥ १९ ॥<br>
कृतज्ञश्च वदान्यश्च स्वदारनिरतः सदा ॥ <br>
शूरः परमतेजस्वी सर्वशत्रुनिषूदनः ॥ ६.२१२.२० ॥ <br>
पूर्वकर्मविपाकेन तस्य भूमिपतेर्द्विजाः ॥ <br>
कुष्ठव्याधिरभूद्रौद्रो दुश्चिकित्स्यो जगत्त्रये ॥२१॥ <br>
तदस्ति नौषधं लोके यत्तेन न कृतं द्विजाः ॥ <br>
कुष्ठग्रस्तेन वा दानं यत्र दत्तं महात्मना ॥ २२ ॥ <br>
यथायथौषधान्येव स करोति ददाति च ॥ <br>
तथातथा तस्य कायो व्याधिना क्षामितो भृशम् ॥ २३ ॥<br>
ततो वैराग्यमापन्नः स नृपो द्विजसत्तमाः ॥ <br>
पुत्रं राज्येऽथ संस्थाप्य वांछयामास पावकम् ॥ <br>
निषिद्धोऽपि हि तैः सर्वैः कलत्रैराप्तसेवकैः ॥ २४ ॥ <br>
दत्त्वा दानानि विप्रेभ्यः पूजयित्वा सुरोत्तमान् ॥ <br>
संभाष्य च सुहृद्वर्गं शासयित्वा निजं सुतम् ॥ २५ ॥ <br>
एतस्मिन्नेव काले तु भ्रममाणे यदृच्छया ॥ <br>
कश्चित्कार्पटिकः प्राप्तो दिव्यरूपवपुर्धरः ॥ २६ ॥ <br>
अथासौ व्याकुलं दृष्ट्वा तत्सर्वं नृपतेः पुरम् ॥ <br>
अपृच्छद्विस्मयाविष्टो दृष्ट्वा कञ्चिन्नरं द्विजाः ॥ २७ ॥ ॥ <br>
॥ कार्पटिक उवाच ॥ ॥ <br>
किमेषा व्याकुला भद्रे सर्वा जाता महापुरी ॥ <br>
निरानन्दाऽश्रुपूर्णाक्षैर्बालवृद्धैर्निषेविता ॥ २८ ॥ <br>
सोऽब्रवीन्नृपतिश्चायं कुष्ठव्याधिसमन्वितः ॥ <br>
साधयिष्यति सन्दीप्तं सुनिर्विण्णो हुताशनम् ॥ २९ ॥ <br>
तेनेयं नगरी कृत्स्ना परं दुःखमुपागता ॥ <br>
गुणैरस्य समाविष्टा नूनं मृत्युं प्रयास्यति ॥ ६.२१२.३० ॥ <br>
तच्छ्रुत्वा सत्वरं गत्वा नृपं कार्पटिकोऽब्रवीत् ॥ ३१ ॥ <br>
सर्वं जनं नरेन्द्रस्य मृतं जीवापयन्निव ॥ <br>
मा नृपानेन दुःखेन व्याधिजेन हुताशनम् ॥ <br>
प्रविश त्वं स्थिते तीर्थे सर्वव्याधिक्षयावहे ॥ ३२ ॥ <br>
मदीयो भूपते देह ईदृगासीद्यथा तव ॥ <br>
तत्र स्नातस्य सद्योऽथ जात ईदृक्पुनः प्रभो ॥ ३३ ॥ <br>
सप्तम्यां सूर्यवारेण भास्करस्योदयं प्रति ॥ <br>
यस्तत्र कुरुते स्नानं व्याधिग्रस्तो नरो भुवि ॥३४॥ <br>
स व्याधिना विनि र्मुक्तस्तत्क्षणात्कल्पतां व्रजेत्॥ <br>
तथा पापविनिर्मुक्तो यथाहं नृपसत्तम ॥३५॥ <br>
॥ राजोवाच ॥ ॥ <br>
कस्मिन्देशे महातीर्थं तादृशं वद मे द्रुतम् ॥ ॥ ३६ ॥ <br>
॥ कार्पटिकउवाच ॥ ॥ <br>
अस्ति भूमितले ख्यातं नागरं क्षेत्रमुत्तमम् ॥ <br>
कुष्ठव्याधिसमाक्रांतो गतोऽहं तत्र भूपते ॥ ३७ ॥ <br>
तस्य सन्दर्शनार्थाय तीर्थयात्रापरायणः ॥ <br>
तत्र मां दीनमालोक्य व्याधिग्रस्तं सुदुःखितम्॥ <br>
कश्चित्तत्राश्रयः प्राह तपस्वी कृपयान्वितः ॥ ३८ ॥ <br>
पश्चिमोत्तरदिग्भागे देवस्य जलशायिनः ॥ <br>
तीर्थमस्ति महापुण्यं विश्वामित्रजलावहम्॥३९॥ <br>
तत्र गत्वा कुरु स्नानं सप्तम्यां रविवासरे ॥ <br>
माघमासे तु संप्राप्ते शुक्लपक्षे विशेषतः ॥ ६.२१२.४० ॥ <br>
येन निर्याति ते कुष्ठो भास्करस्योदयं प्रति ॥ <br>
तच्छ्रुत्वाऽहं च तत्प्राप्तः सप्तम्यां सूर्यसंयुजि ॥ <br>
ततश्च कृतवान्स्नानं निर्झरे तत्र शांभवे ॥४१॥ <br>
ततस्तस्माद्विनिष्क्रांतो यावत्पश्याम्यहं तनुम्॥ <br>
तावन्नृपेदृशी जाता सत्यमेतत्तवोदितम् ॥४२॥ <br>
तस्मात्त्वमपि राजेंद्र तत्र स्नानं समाचर ॥ <br>
सप्तम्यां सूर्यवारेण भास्करस्योदयं प्रति ॥४३॥ <br>
येन ते नश्यति व्याधिर्विशेषमपि पातकम् ॥ <br>
तच्छ्रुत्वा स नृपस्तूर्णं तेनैव सहितो ययौ ॥ ४४ ॥ <br>
चकार स तथा स्नानं सप्तम्यां सूर्यवासरे ॥ <br>
माघमासे तु संप्राप्ते विश्वामित्रजले शुभे ॥ ४५ ॥ <br>
ततः कुष्ठविनिर्मुक्तस्तत्क्षणात्समपद्यत ॥ <br>
दिव्यरूपवपुर्द्धारी कामदेव इवापरः ॥ ४६ ॥ <br>
अथ तुष्टो नरेंद्रस्तु तस्मै कार्पटिकाय च ॥ <br>
ददौ कोटित्रयं हेम्नः प्रोवाच स ततो वचः ॥ ४७॥ <br>
त्वत्प्रसादाद्विमुक्तोऽस्मि रोगादस्मात्सुदारुणात् ॥ <br>
तस्मात्त्वं गच्छ गेहं स्वं स्थास्येऽहं चात्र निर्भरम् ॥ ४८ ॥ <br>
करिष्यामि तपो नित्यं स्वकलत्रसम न्वितः ॥ <br>
राज्ये संस्थापितः पुत्रः समर्थो राज्यकर्मणि ॥ ४९ ॥ <br>
इत्युक्त्वा प्रेरयामास तं तथान्यान्समागतान् ॥ <br>
सेवकास्वगृहायैव स्वयं तत्रैव संस्थितः ॥ ६.२१२.५० ॥ <br>
कृत्वाऽऽश्रमपदं रम्यं स्वकलत्रसमन्वितः ॥ <br>
संप्राप्तश्च परां सिद्धिं कालेन द्विजसत्तमाः ॥ ५१ ॥ <br>
तस्य नाम्ना ततः ख्यातं तीर्थ मेतत्त्रिविष्टपे ॥ <br>
सर्वव्याधिहरं रम्यं सर्वपातकनाशनम् ॥५२॥ <br>
तेन संस्थापितस्तत्र देवदेवो दिवाकरः ॥ <br>
रत्नादित्य इति ख्यातो निजनाम्ना महा त्मना ॥ ५३ ॥ <br>
सप्तम्यां सूर्यवारेण तत्र स्नात्वा प्रपश्यति ॥ <br>
यस्तु पापविनिर्मुक्तः सूर्यलोकं स गच्छति ॥ ५४ ॥ <br>
यदन्यत्तत्र संवृत्तं क्षेत्रजातं द्विजो त्तमाः ॥ <br>
तदहं कीर्तयिष्यामि शृणुध्वं सुसमाहिताः ॥ ५५ ॥ <br>
आसीत्तत्र पुमान्कश्चिद्देशे ग्राम्यो जरात्मकः ॥ <br>
कुष्ठी तथापि नित्यं स करोति पशु रक्षणम् ॥५६॥ <br>
एकदा रक्षतस्तस्य पशूंस्तत्र गिरेरधः ॥ <br>
एकः पशुर्विनिष्क्रांतः सत्पथात्तृणलोभतः ॥५७॥<br>
सप्तम्यां रविवारेण पतितस्तस्य निर्झरे ॥<br>
न च संलक्षितस्तेन गच्छमानः कथंचन ॥ ५८ ॥ <br>
अथ यावद्गृहे सोऽथ भोजनाथं समुद्यतः ॥ <br>
तावत्तस्य पशोः स्वामी भर्त्सयन्समुपागतः ॥५९॥ <br>
नायातः स पशुः कस्मान्मदीयो मामके गृहे ॥ <br>
तस्मादानय तं शीघ्रं नो चेत्प्राणान्हरामि ते ॥ ६.२१२.६० ॥ <br>
॥ सूत उवाच ॥ ॥ <br>
तच्छ्रुत्वा भय संत्रस्तः स कुष्ठी सत्वरं ययौ ॥ <br>
तेन मार्गेण येनैव दिवा भ्रांतो महीतले ॥ ६१ ॥ <br>
अथ दूरात्स शुश्राव तस्य रावं पशोस्तदा ॥ <br>
पतितस्य महागर्ते निशांते तमसि स्थिते ॥६२॥ <br>
ततो गत्वाऽथ तं गर्तं प्रविश्य जलमध्यतः ॥ <br>
चकर्ष तं पशुं कृच्छ्रात्पंकमध्यात्सुदारुणात् ॥ <br>
समादायाथ तं हर्म्यं प्रजगाम शनैःशनैः ॥ ६३ ॥ <br>
अर्पयित्वाथ तं तस्य स्वकीयं त्वाश्रमं गतः ॥ ६४ ॥ <br>
ततः सुप्तो महाभागाः स प्रबुद्धः पुनर्यदा ॥ <br>
प्रभाते वीक्षते गात्रं यावत्कुष्ठविवर्जितम् ॥ ६५ ॥ <br>
शोभया परया युक्तं विस्मयोत्फुल्ललोचनः ॥ <br>
चिंतयामास किं ह्येतदकस्माद्रोगसंक्षयः ॥ ६६ ॥ <br>
नूनं तस्य प्रभावोऽयं तीर्थस्याद्य निशागमे ॥ <br>
मयावगाहितं यच्च पशोरर्थं सुकर्द्दमम् ॥ ६७ ॥ <br>
ततश्च वीक्षयामास तेन गत्वा सुकौतुकात् ॥ <br>
यावत्कंडूविनिर्मुक्तस्तेजसा परिवारितः ॥ ६८ ॥ <br>
तत्र स्थाने स्वयं गत्वा ज्ञात्वा च तीर्थमुत्तमम् ॥ <br>
तपस्तेपे स तत्रैव ध्यायमानो दिवाकरम् ॥६९॥ <br>
अरण्यवासिनं सम्यग्दिवारात्रमतंद्रितः ॥ <br>
गतश्च परमां सिद्धिं दुर्लभां त्रिदशैरपि ॥ ६.२१२.७० ॥ <br>
तस्मात्सर्वप्रयत्नेन तत्र स्नानं समाचरेत् ॥ ७१ ॥ <br>
पूजयेच्चापि तं देवं भास्करं वारितस्करम् ॥ <br>
अद्यापि कलिकालेऽपि तत्र स्नातो नरः शुचिः ॥ ७२ ॥ <br>
तत्र पुण्यजले कुण्डे सप्तम्यां सूर्यवासरे ॥ <br>
यस्तं पूजयते भक्त्या सोऽपि पापैः प्रमुच्यते ॥७३॥ <br>
गायत्र्यष्टसहस्रं यो जपेत्तत्पुरतः स्थितः ॥ <br>
सोऽपि रोगविनिर्मुक्तो मुच्यते सर्वपातकैः ॥ ७४ ॥ <br>
तस्योद्देशेन यो दद्याद्धेनुं श्रद्धासमन्वितः ॥ <br>
न तस्यान्वयजातोऽपि व्याधिना परिगृह्यते ॥ ७८५ ॥ <br>
एतद्वः सर्वमाख्यातं मयादित्यस्य संभवम् ॥ <br>
माहात्म्यं श्रवणाद्यस्य नरः पापाद्विमुच्यते ॥ ७६ ॥ <br>
इति श्रीस्कांदे महापुराण एकाशीतिसाहस्र्यां संहितायां षष्ठे नागरखण्डे हाटकेश्वरक्षेत्र माहात्म्ये रत्नादित्यमाहात्म्यवर्णनंनाम द्वादशोत्तरद्विशततमोऽध्यायः ॥ २१२ ॥ ॥ <br>
<br>
<br>
</span>
