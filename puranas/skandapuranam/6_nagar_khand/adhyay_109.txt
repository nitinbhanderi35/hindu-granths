<span style="font-size: 14pt; line-height: 200%"><br>
॥ ईश्वर उवाच ॥ ॥ <br>
एतत्ते सर्वमाख्यातं यत्पृष्टोऽस्मि वरानने ॥ <br>
सर्वेषामेव तीर्थानां सारं तीर्थसमुच्चयम् ॥ १ ॥ <br>
एतेष्वहं वरारोहे सर्वेष्वेव व्यवस्थितः ॥ <br>
नाम्ना चान्येषु तीर्थेषु त्रिदशानां हितार्थतः ॥ २ ॥ <br>
यो मामेतेषु तीर्थेषु स्नात्वा पश्यति मानवः ॥ <br>
कीर्तयेत्कीर्तनान्नाम्ना स नूनं मोक्षमाप्नुयात् ॥ ३ ॥ <br>
॥ श्रीदेव्युवाच ॥ ॥ <br>
येषु तीर्थेषु यन्नाम कीर्तनीयं तव प्रभो ॥ <br>
तत्कार्त्स्येन मम ब्रूहि यच्चहं तव वल्लभा ॥ ४ ॥ <br>
॥ ईश्वर उवाच ॥ ॥ <br>
वाराणस्यां महादेवं प्रयागे च महेश्वरम् ॥ <br>
नैमिषे देवदेवं च गयायां प्रपितामहम् ॥ ५ ॥ <br>
कुरुक्षेत्रे विदुः स्थाणुं प्रभासे शशिशेखरम् ॥ <br>
पुष्करे तु ह्यजागन्धिं विश्वं विश्वेश्वरे तथा ॥ ६ ॥<br>
अट्टहासे महानादं महेन्द्रे च महाव्रतम् ( १०) ॥ <br>
उज्जयिन्यां महाकालं मरुकोटे महोत्कटम् ॥७॥ <br>
शंकुकर्णे महातेजं गोकर्णे च महाबलम् ॥ <br>
रुद्रकोट्यां महायोगं महालिंगं स्थलेश्वरे ॥८॥ <br>
हर्षिते च तथा हर्षं वृषभं वृषभध्वजे ॥ <br>
केदारे चैव ईशानं शर्वं मध्यमकेश्वरे ( २० )।ं।९ ॥ <br>
सुपर्णाक्षं सहस्राक्षे सुसूक्ष्मं कार्तिकेश्वरे ॥ <br>
भवं वस्त्रापथे देवि ह्युग्रं कनखले तथा ॥ ६.१०९.१० ॥ <br>
भद्रकर्णे शिवं चैव दण्डके दण्डिनं तथा ॥ <br>
ऊर्ध्वरेतं त्रिदण्डायां चण्डीशं कृमिजांगले ॥ ११ ॥ <br>
कृत्तिवासं तथैकाम्रे छागलेये कपर्दिनम् ०३०) ॥ <br>
कालिञ्जरे नीलकण्ठं श्रीकण्ठं मण्डलेश्वरे ॥ १२ ॥ <br>
विजयं चैव काश्मीरे जयन्तं मरुकेश्वरे ॥ <br>
हरिश्चन्द्रे हरं चैव पुरश्चन्द्रे च शंकरम्॥ १३ ॥ <br>
जटिं वामेश्वरे विन्द्यात्सौम्यं वै कुक्कुटेश्वरे ॥ <br>
भूतेश्वरं भस्मगात्रे ओंकारेऽमरकण्टकम् ( ४०) ॥ १४ ॥ <br>
त्र्यंबकं च त्रिसंध्यायां विरजायां त्रिलोचनम् ॥ <br>
दीप्तमर्केश्वरे ज्ञेयं नेपाले पशुपालकम् ॥ १५ ॥ <br>
यमलिंगं च दुष्कर्णे कपाली करवीरके ॥ <br>
जागेश्वरे त्रिशूली च श्रीशैले त्रिपुरांतकम् ॥ १६ ॥ <br>
रोहणं तु अयोध्यायां पाताले हाटकेश्वरम् ( ५०) ॥ <br>
कारोहणे नकुलीशं देविकायामुमापतिम्॥ १७ ॥ <br>
भैरवे भैरवाकारममरं पूर्वसागरे ॥ <br>
सप्तगोदावरे भीमं स्वयंभूर्निर्मलेश्वरे ॥ १८ ॥ <br>
कर्णिकारे गणाध्यक्षं कैलासे तु गणाधिपम् ॥ <br>
गंगाद्वारे हिमस्थानं जल लिंगे जलप्रियम्( ६०) ॥ १९ ॥ <br>
अनलं वाडवेऽग्नौ च भीमं बदरिकाश्रमे ॥ <br>
श्रेष्ठे कोटीश्वरं चैव वाराहं विन्ध्यपर्वते ॥ ६.१०९.२० ॥ <br>
हेमकूटे विरूपाक्षं भूर्भुवं गन्धमादने ॥ <br>
लिंगेश्वरे च वरदं लंकायां च नरांतकम् (६८) ॥ २१ ॥ <br>
अष्टषष्टिरियं देवि तवाख्याता विशेषतः ॥ <br>
पठतां शृण्वतां वापि सर्वपातकनाशिनी ॥ २२ ॥ <br>
तस्मात्सर्वप्रयत्नेन कीर्तनीया विचक्षणैः ॥ <br>
कालत्रयेऽपि शुचिभिर्विशेषाच्छिवदीक्षितैः ॥ २३ ॥ <br>
लिखितापि वरारोहे यस्यैषा तिष्ठते गृहे ॥ <br>
न तत्र जायते दोषो भूतप्रेतसमुद्भवः ॥ २४ ॥ <br>
न व्याधेर्न च सर्पाणां न चौराणां वरानने ॥ <br>
नान्येषां भूभुजादीनां कदाचिदपि कुत्रचित् ॥ २५ ॥ <br>
इति श्रीस्कादे महापुराण एकाशीतिसाहस्र्यां संहितायां षष्ठे नागरखण्डे श्रीहाटकेश्वरक्षेत्रमाहात्म्येऽष्टषष्टितीर्थमाहात्म्य कथनंनाम नवोत्तरशततमोध्यायः ॥ १०९ ॥ ॥ छ ॥ <br>
<br>
</span>
