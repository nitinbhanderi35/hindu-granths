<span style="font-size: 14pt; line-height: 200%">॥ ऋषय ऊचुः ॥ ॥ <br>
यदेतद्भवता प्रोक्तं पुत्रो मानुषविग्रहः ॥ <br>
भविष्यति यमस्यात्र कः संभूतः स सूतज ॥ १ ॥ <br>
॥ सूत उवाच ॥ ॥ <br>
तस्य पुत्रः समुत्पन्नः पांडोः क्षेत्रे महीतले ॥ <br>
युधिष्ठिर इति ख्यातः सर्वक्षत्रियपुंगवः ॥ २ ॥ <br>
राजसूयो मखो येन इष्टः सम्पूर्णदक्षिणः ॥ <br>
सर्वान्भूमिपतीन्वीर्यात्संविधाय करप्रदान् ॥ ३ ॥ <br>
अश्वमेधाः कृताः पंच तथा सम्पूर्णदक्षिणाः ॥ <br>
भ्रामयित्वा हयं भूमौ पश्चात्प्राप स सद्गतिम् ॥ ४ ॥ <br>
एष्टव्या बहवः पुत्रा यद्येकोपि गयां व्रजेत् ॥ <br>
यजेत वाऽश्वमेधेन नीलं वा वृषमुत्सृजेत् ॥ ५ ॥ <br>
यदनेन वृतं मत्तः पुत्रित्वं सुमहात्मना ॥ <br>
हयमेधान्महायज्ञान्कर्ता स्यादस्य वै सुतः ॥ ६ ॥ <br>
मन्येत कृतकृत्यत्वं येन पुत्रेण धर्मपः ॥ <br>
अन्यैः पुत्रशतैः किं वा वंशानुद्धारकारकैः ॥ ७ ॥ <br>
॥ सूत उवाच ॥ ॥ <br>
एतद्वः सर्वमाख्यातं धर्मराजसुतोद्भवम् ॥ <br>
आख्यानं ब्राह्मणश्रेष्ठा धर्मवृद्धिकरं परम् ॥ ८ ॥ । <br>
इति श्रीस्कांदे महापुराण एकाशीतिसाहस्र्यां संहितायां षष्ठे नागरखण्डे श्रीहाटकेश्वरक्षेत्रमाहात्म्ये धर्मराजपुत्राख्यानवर्णनंनाम चत्वारिंशदुत्तर शततमोऽध्यायः ॥ १४० ॥ <br>
<br>
<br>
</span>
