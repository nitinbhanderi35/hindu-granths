<span style="font-size: 14pt; line-height: 200%">॥ नारद उवाच ॥ ॥ <br>
कथं नित्या भगवती हरपत्नी यशस्विनी ॥ <br>
योगसिद्धिं सुमहतीं प्राप मासचतुष्टये ॥ १ ॥ <br>
मन्त्रराजमिमं जप्त्वा द्वादशाक्षरसंभवम् ॥ <br>
एतन्मे विस्तरेण त्वं कथयस्व यथातथम्॥२॥ ॥ <br>
।। ब्रह्मोवाच ॥ ॥ <br>
चातुर्मास्ये हरौ सुप्ते पार्वती नियतव्रता ॥ <br>
मनसा कर्मणा वाचा हरिभक्तिपरायणा ॥ ३ ॥ <br>
चारुशृंगे पितुर्नित्यं तिष्ठंती तपसि स्थिता ॥<br>
देवद्विजाग्निगोऽश्वत्थातिथिपूजापरायणा ॥ ४ ॥ <br>
चातुर्मास्येऽथ संप्राप्ते विमले हरिवासरे ॥ <br>
जजाप परमं मंत्रं यथादिष्टं पिनाकिना ॥ ५ ॥ <br>
शंखचक्रधरो विष्णुश्चतुर्हस्तः किरीटधृक् ॥ <br>
मेघश्यामोंऽबुजाक्षश्च सूर्यकोटिसमप्रभः ॥ ६ ।। <br>
गरुडाधिष्ठितो हृष्टो वसन्व्याप्य जगत्त्रयम् ॥ <br>
श्रीवत्सकौस्तुभयुतः पीतकौशेयवस्त्रकः ॥७॥ <br>
सर्वाभरणशोभाभिरभिदीप्तमहावपुः ॥ <br>
बभाषे पार्वतीं विष्णुः प्रसन्नवदनः शुभाम्॥ <br>
देवि तुष्टो ऽस्मि भद्रं ते कथयस्व तवेप्सितम् ॥ ८ ॥ <br>
॥ पार्वत्युवाच ॥ ॥ <br>
तज्ज्ञानममलं देहि येन नावर्त्तनं भवेत् ॥ <br>
इत्युक्तः स महाविष्णुः प्रत्युवाच हरप्रियाम् ॥९॥ <br>
स एव देवदेवेशस्तव वक्ष्यत्यसंशयम् ॥ <br>
स एव भगवान्साक्षी देहांतरबहिःस्थितः ॥६.२६१.१०॥। <br>
विश्वस्रष्टा च गोप्ता च पवित्राणां च पावनः ॥ <br>
अनादिनिधनो धर्मो धर्मादीनां प्रभुर्हि सः ॥ ११ ॥ <br>
अक्षरत्रयसेव्यं यत्सकलं ब्रह्म एव सः ॥ <br>
मूर्त्तामूर्त्तस्वरूपेण योऽजो जन्मधरो हि सः ॥ १२ ॥ <br>
ममाधिकारो नैवास्ति वक्तुं तव न संशयः ॥ <br>
इत्युक्त्वा भगवानीशो विरराम प्रहृष्टवान् ॥१३॥ <br>
एतस्मिन्नंतरे शंभुर्गिरिजाश्रममभ्यगात् ॥ <br>
सर्वभूत गणैर्युक्तो विमाने सार्वकामिके ॥ १४ ॥ <br>
तया वै भगवान्देवः पूजितः परमेश्वरः ॥ <br>
सखीनामपि प्रत्यक्षमाश्चर्यं समजायत ॥ १५ ॥ <br>
स्तुत्वाऽथ तं महादेवं विष्णुर्देहे लयं ययौ ॥ <br>
अथोवाच महेशानः पार्वतीं परमेश्वरः ॥ १६ ॥ <br>
विमानवरमारुह्य तुष्टोऽहं तव सुव्रते ॥ <br>
गत्वैकांतप्रदेशं ते कथये परमं महः ॥ १७ ॥ <br>
एवमुक्त्वा भगवतीं करे गृह्य मुदान्वितः ॥ <br>
विमानवरमारोप्य लीलया प्रययौ तदा ॥ १९ ॥<br>
नानाधातुमयानद्रीन्नानारत्नविचित्रितान् ॥ <br>
नदीनिर्झरकुंजांश्च नदान्कोकिलकूजितान् ॥१९॥ <br>
अखातान्देवखातांश्च गंगाद्याः सरितस्तथा ॥ <br>
सौगंधिकांश्च कल्हारान्सहस्रदलपिंजरान् ॥६.२६१.२॥। <br>
दर्शन्यकर्णिकारांश्च कोविदारान्महाद्रुमान् ॥ <br>
तालांस्तमालान्हिंतालान्प्रियंगून्पनसानपि ॥ २१ ॥<br>
&nbsp;तिलकान्बकुलांश्चैव बहूनपि च पुष्पितान् ॥ <br>
क्षेत्राणि कलनाभानि पिञ्जराणि विदर्शयन् ॥ २२ ॥ <br>
ययौ देवनदीतीरे गतं शरवणं महत् ॥ <br>
फुल्लकाशं स्वर्णमयं शरस्तंबगणान्वितम् ॥ २३ ॥ <br>
हेम भूमिविभागस्थं वह्निकांतिमृगद्विजम् ॥ <br>
तत्र तीरगतानां च मुनीनामूर्ध्वरेतसाम् ॥ २४ ॥ <br>
आश्रमान्स विमानाग्रे तिष्ठन्पत्न्यै प्रदर्शयत् ॥ <br>
षट्कृत्तिकाश्च ददृशे पार्वती वनसन्निधौ ॥ २५ ॥ <br>
स्नाताः स्वलंकृताश्चन्द्रपत्न्यस्ता विरजांबराः ॥ <br>
ऊचुस्ता योजितकरा केऽयं पुत्राय गम्यते ॥ २६ ॥ <br>
तत्कथ्यतां महाभागे स च ते दर्शनं गतः ॥ २७ ॥ <br>
॥ पार्वत्युवाच ॥ ॥ <br>
मम भाग्यवशात्पुत्रः कथमुत्संगमाहरेत् ॥ <br>
न ह्यभाग्यवशात्पुंसां क्वापि सौख्यं निरन्तरम्॥२८॥ <br>
सुतनाम्नाप्यहं दृष्ट्वा भवतीनां च दर्शनात्॥ <br>
किमर्थमिह संप्राप्ताः कथ्यतामविलंबितम्॥२९॥ <br>
कृत्तिका ऊचुः॥ <br>
वयं तव सुतं न्यस्तं प्रदातुमिह सुन्दरि॥ <br>
चातुर्मास्ये रवौ स्नातुमागता देवनिम्नगाम्॥६.२६१.३०॥। <br>
पार्वत्युवाच॥ <br>
न हास्यावसरः सख्यः सत्यमेव हि कथ्यताम्॥ <br>
एकांतावसरे हास्यं जायते चेतरेतरम्॥३१॥ <br>
कृत्तिका ऊचुः॥<br>
&nbsp;सत्यं वदामहे देवि तव त्रैलोक्यशोभिते॥ <br>
अस्य स्तंबसमूहस्य मध्यस्थं बालकं वृणु॥३२॥<br>
&nbsp;कृत्तिकानां वचः श्रुत्वा शंकिता पार्वती तदा॥ <br>
ददर्श बालं दीप्ताभं षण्मुखं दीप्तवर्चसम्॥३३॥ <br>
तडित्कोटिप्रतीकाशं रूपदिव्यश्रिया युतम्॥ <br>
वह्निपुत्रं च गांगेयं कार्तिकेयं महाबलम्॥ ३४॥ <br>
सा वत्सेति गृहीत्वा तं कुमारं पाणिना मुदा॥ <br>
विमानमध्यमादाय कृत्वोत्संगे ह्युवाच ह॥ ३५॥ <br>
चिरंजीव चिरं नन्द चिरं नंदय बाधवान्॥ <br>
इत्युक्त्वा गाढमालिंग्य मूर्ध्नि चाघ्राय तं सुतम्॥३६॥ <br>
संहृष्टा परमोदारं भास्वरं हृष्टमानसम्॥ <br>
कार्तिकेयो महाप्रेम्णा प्रणिपत्य महेश्वरम्॥३७॥ <br>
ततः प्रांजलिरव्यग्रः प्रहृष्टेनांतरात्मना॥ <br>
तद्विमानं ययौ शीघ्रं तीर्त्वा नदनदीपतीन्॥३८॥ <br>
जंबुद्वीपमतिक्रम्य लक्षयोजनमायतम्॥ <br>
ततः समुद्रं द्विगुणं लवणोदं तथैव च॥३९॥ <br>
उत्तरांश्च कुरून्नीत्वा विमानेनार्कतेजसा॥ <br>
समुद्रद्विगुणं द्वीपं कुशनाभेति कीर्तितम्॥६.२६१.४॥। <br>
दिव्यलोकसमाक्रांतं दिव्यपर्वतसंकुलम्॥ <br>
इक्षूदाद्विगुणं द्वीपं तद्द्वीपाद्द्विगुणः पुनः॥४१॥ <br>
तमतिक्रम्य तत्सिन्धोर्दविगुणं क्रौंचसंज्ञितम्॥ <br>
ततोऽपि द्विगुणः सिन्धुः सुरोदो यक्षसेवितः॥४२॥ <br>
ततोऽपि द्विगुणं द्वीपं शाकद्वीपेतिसंज्ञितम्॥ <br>
अर्णवद्विगुणं तस्मादाज्यरूपं सुनिर्मितं॥४३॥ <br>
परमस्वादसंपूर्णं यत्र सिद्धाः समंततः॥ <br>
तस्माच्च द्विगुणं द्वीपं शाल्मलीवृक्षसंज्ञितम्॥४४॥ <br>
समुद्रो द्विगुणस्तत्र दधिमंडोदसंभवः॥ <br>
साध्या वसंति नियतं महत्तपसि संस्थिताः॥ ४५॥ <br>
ततोऽपि द्विगुणं द्वीपं प्लक्षनामेति विश्रुतम्॥ <br>
क्षीरोदो द्विगुणस्तत्र यत्रयत्रमहर्षयः॥ <br>
षडिमानि सुदिव्यानि भौमः स्वर्ग उदाहृतः॥ <br>
तत्र स्वर्णमयी भूमिस्तथा रजतसंयुता॥४७॥ <br>
दृष्टवा मधूपलस्वादैः सर्वकामप्रदायका॥ <br>
यत्र स्त्रीपुरुषाणां च कल्पवृक्षा गृहे स्थिताः॥४८॥ <br>
वासांसि भूषणानां च समूहान्हर्षयंति च॥ <br>
एतानि दक्षचिह्नानि द्वीपानि मुनिसत्तम॥४९॥ <br>
महेश्वरो विमानेन व्यतिक्रामद्विहायसा॥ <br>
प्लक्षद्वीपस्य च प्रांते द्विगुणः क्षीरसागरः॥६.२६१.५॥। <br>
तन्मध्ये सुमह्द्वीपं श्वेतं नाम सुनिश्चितम्॥ <br>
रम्यकः पर्वतस्तत्र शतशृंगोमितद्रुमः॥५१॥ <br>
तस्य शृंगे महद्दिव्ये विमानं स्थापितं तदा॥ <br>
तदाऽमृतफलैर्वृक्षैः सेविते हेमवालुके॥५२॥ <br>
क्षीरच्छेदेन विहृते शिलातलसुसंवृते॥ <br>
विविक्ते सर्वसुभगे मणिरत्नसमन्विते॥५३॥ <br>
उमायै कथयामास देवदेवः पिनाकधृक् ॥ <br>
कार्तिकेयोऽपि शुश्राव गुह्याद्गुह्यतरं महत् ॥५४ । <br>
ध्यानयोगं मंत्ररूपं द्वादशाक्षरसंज्ञितम् ।१ <br>
प्रणवेन युतं साग्रं सरहस्यं श्रुतेः परम् ॥ ॥ ५५ ॥ <br>
॥ ईश्वर उवाच ॥ ॥ <br>
अक्षरत्रयसंयुक्तो मन्त्रोऽयं सकृदक्षरः ॥ <br>
माघमासहितश्चायममाक्षोहेनश्चायममायो विश्वपावनः ॥<br>
विष्णुगम्यो विष्णु मध्यो मन्त्रत्रयसमन्वितः ॥ <br>
तुरीयकलयाऽशेषब्रह्मांडगणसेवितः ५७ ॥ <br>
निष्कामैर्मुनिभिः सेव्यो महाविद्यादिसेवितः ॥ <br>
नाभितः शिरसि व्याप्त अखण्डसुखदायकः। ९८८ ॥ <br>
ओंकारेति प्रियोक्तिस्ते महादुःखविनाशनः ॥ <br>
तं पूर्वं प्रणवं ध्यात्वा ज्ञानरूपं सुखाश्रयम् ॥ ५९ ॥ <br>
ज्ञात्वा सर्वगतं ब्रह्म देहशोधनतत्परः १। <br>
पद्मासनपरो भूत्वा संपूज्य ज्ञानलोचनः ॥ ६.२६१.६० ॥ <br>
नेत्रे मुकुलिते कृत्वा शुरो करौ कृत्वा तु संहतौ ॥ <br>
चेतसि ध्यानरूपेण चिंतयेच्छिवमंगलम् ॥ ६१ ॥ <br>
तडित्कोटिप्रतीकाशं सूर्यकोटिसमच्छविम् ॥ <br>
चन्द्रलक्षसमच्छन्नं पुरुषं द्योतिताखिलम् १। ६२॥ <br>
मूर्त्तामूर्त्तवैराजं तं सदसद्रूप मव्यम् ॥ <br>
चिंतयित्वा विराड्रूपं न भूयःस्तनपो भवेत् ॥ <br>
चातुर्मास्ये सकृदपि ध्यानात्कल्मषसंक्षयः॥ ६३ ।१ <br>
एवं च मद्रूपमिदं मुरारेरमोघवीर्यं गुण तोप्यपारम् १। <br>
विलोकयेद्योऽघविनाशनाय क्षणं प्रभुर्जन्मशतोद्भवाय ।। ६४ ।। <br>
इति श्रीस्कांदे महापुराण एकाशीसाहस्र्यां संहितायां षष्ठे नागरखण्डे हाटकेश्वरक्षेत्रमाहात्म्ये शेषशाय्युपाख्याने ब्रह्मनारदसंवादे चातुर्मास्यमाहात्म्ये ध्यानयोगोनामैकषष्ट्युत्तरद्विशततमोऽध्यायः ॥ २६१ ॥<br>
<br>
<br>
</span>
