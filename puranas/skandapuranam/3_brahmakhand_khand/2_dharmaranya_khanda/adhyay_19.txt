<span style="font-size: 14pt; line-height: 200%">।। ।। ।। व्यास उवाच ।। ।। <br>
इन्द्रसरे नरः स्नात्वा दृष्ट्वा चेंद्रेश्वरं शिवम् ।। <br>
सप्तजन्मकृतात्पापान्मुच्यते नात्र संशयः ।। १ ।। <br>
।। युधिष्ठिर उवाच ।। ।। <br>
केन चादौ निर्मितं तत्तीर्थं सर्वोत्तमोत्तमम् ।। <br>
यथावद्वर्णय त्वं मे भगवन्द्विजसत्तम ।। २ ।। <br>
।। व्यास उवाच ।। ।। <br>
इन्द्रेणैव महाराज तपस्तप्तं सुदुष्करम्।। <br>
ग्रामादुत्तरदिग्भागे शतवर्षाणि तत्र वै ।। ३ ।। <br>
शिवोद्देशं महाघोरमेकांगुष्ठेन भारत ।। <br>
उर्द्ध्वबाहुर्महातेजाः सूर्यस्याभिमुखोऽभवत् ।। ।। ४ ।। <br>
वृत्रस्य वधतो ज्ञातं यत्पापं तस्य नुत्तये ।। <br>
एकाग्रः प्रयतो भूत्वा शिवस्याराधने रतः ।। ५ ।। <br>
तपसा च तदा शंभुस्तोषितः शशिशे खरः ।। <br>
तत्राजगाम जटिलो भस्मांगो वृषभध्वजः ।। ६ ।। <br>
खट्वांगी पंचवक्त्रश्च दशबाहुस्त्रिलोचनः ।। <br>
गंगाधरो वृषारूढो भूतप्रेतादिवेष्टितः ।। ७ ।।<br>
सुप्रसन्नः सुरश्रेष्ठः कृपालुर्वरदायकः ।। <br>
तदा हृष्टमना देवो देवेन्द्रमिदमूचिवान् ।। ८ ।। <br>
।। हर उवाच ।। ।। <br>
यत्त्वं याचयसे देव तदहं प्रद दामि ते ।। ९ ।। <br>
।। इन्द्र उवाच ।। ।। <br>
यदि तुष्टोसि देवेश कृपासिंधो महेश्वर ।। <br>
ब्रह्महत्या हि मां देव उद्वेजयति नित्यशः ।। १० ।। <br>
वृत्रासुरस्य हनने जातं पापं सुरोत्तम ।। <br>
तत्पापं नाशय विभो मम दुःखप्रदं सदा ।। ११ ।। <br>
।। हर उवाच ।। ।। <br>
धर्मारण्ये सुरपते ब्रह्महत्या न पीडयेत् ।। <br>
हत्या गवां द्विजातीनां बालस्य योषितामपि ।। १२ ।। <br>
वचनान्मम देवेंद्र ब्रह्मणः केशवस्य च ।। <br>
यमस्य वचनाज्जिष्णो हत्या नैवात्र तिष्ठति ।। <br>
प्रविश्य त्वं महाराज अतोत्र स्नानमाचर ।। १३ ।। <br>
।। इन्द्र उवाच ।। ।। <br>
यदि त्वं मम तुष्टोऽसि कृपासिंधो महेश्वर ।। <br>
मन्नाम्ना च महादेव स्थापितो भव शंकर ।। १४ ।। <br>
तथेत्युक्त्वा महादेवः सुप्रसन्नो हरस्तदा ।। <br>
दर्शयामास तत्रैव लिंगं पापप्रणाशनम् ।। १५ ।। <br>
कूर्मपृष्ठात्समुत्पाद्य आत्मयोगेन शंभुना ।। <br>
स्थितस्तत्रैव श्रीकण्ठः कालत्रयविदो विदुः ।। १६ ।। <br>
वृत्रहत्यासमुत्त्रस्तदेवराजस्य सन्निधौ ।। <br>
इन्द्रेश्वरस्तदा तत्र धर्मा रण्ये स्थितो नृप ।। १७ ।। <br>
सर्वपापविशुद्ध्यर्थं लोकानां हितकाम्यया ।। <br>
इन्द्रेश्वरं तु राजेंद्र पुष्पधूपादिकैः सदा ।। १८ ।। <br>
पूजयेच्च नरो भक्त्या सर्वपापैः प्रमुच्यते ।। <br>
अष्टम्यां च चतुर्दश्यां माघमासे विशेषतः ।। १९ ।। <br>
सर्वपापविशुद्ध्यर्थं शिवलोके महीयते ।। <br>
नीलोत्सर्गं तु यो मर्त्यः करोति च तदग्रतः ।। २० ।। <br>
उद्धरेत्सप्त गोत्राणि कुलमेकोत्तरं शतम् ।। <br>
सांगरुद्रजपं यस्तु चतुर्द्दश्यां करोति वै ।। २१ ।। <br>
सर्वपाविशुद्धात्मा लभते परमं पदम् ।। २२ ।। <br>
सौवर्णनयनं कृत्वा मध्ये रत्नसमन्वितम् ।। <br>
यो ददाति द्विजातिभ्य इन्द्रतीर्थे तथोत्तमे ।। २३ ।। <br>
अन्धता न भवे त्तस्य जन्मानि षष्टिसंख्यया ।। <br>
निर्मलत्वं सदा तेषां नयनेषु प्रजायते ।। <br>
महारोगास्तथा चान्ये स्नात्वा यांति तदग्रतः ।। २४ ।। <br>
पूजिते चैकचित्ते न सर्वरोगात्प्रमुच्यते ।। <br>
स्नात्वा कुण्डे नरो यस्तु संतर्पयति यः पितॄन् ।। २५ ।। <br>
तस्य तृप्ताः सदा भूप पितरश्च पितामहाः ।। <br>
ये वै ग्रस्ता महारोगैः कुष्ठाद्यैश्चैव देहिनः ।। २६ ।। <br>
स्नानमात्रेण संशुद्धा दिव्यदेहा भवंति ते ।। <br>
ज्वरादिकष्टमापन्ना नराः स्वात्महिताय वै ।। २७।। <br>
स्नान मात्रेण संशुद्धा दिव्यदेहा भवंति ते ।। <br>
स्नात्वा च पूजयेद्देवं मुच्यते ज्वरबन्धनात् ।। २८ ।। <br>
एकाहिकं द्व्याहिकं च चातुर्थं वा तृतीयकम् ।। <br>
विषमज्वरपीडा च मासपक्षादिकं ज्वरम् ।। २९ ।। <br>
इन्द्रेश्वरप्रसादाच्च नश्यते नात्र संशयः ।। <br>
विज्वरो जायते नूनं सत्यंसत्यं च भूपते ।। ३० ।। <br>
वन्ध्या च दुर्भगा नारी काकवन्ध्या मृतप्रजा ।। <br>
मृतवत्सा महादुष्टा स्नात्वा कुण्डे शिवाग्रतः ।। <br>
पूजयेदेकचित्तेन स्नानमात्रेण शुद्ध्यति ।। ३१ ।। <br>
एवंविधाश्च बहुशो वरान्दत्त्वा पिनाकधृक् ।। <br>
गतोऽसौ स्वपुरं पार्थ सेव्यमानः सुरासुरैः ।। ३२ ।। <br>
ततः शक्रो महातेजा गतो वै स्वपुरं प्रति ।।<br>
जयंतेनापि तत्रैव स्थापितं लिंगमुत्तमम् ।। ३३ ।। <br>
जयंतस्य हरस्तुष्टस्तस्मिल्लिंगे स्तुतः सदा ।। <br>
त्रिकालं पुत्रसंयुक्तः पूजनार्थं सुरेश्वरः ।। ३४ ।। <br>
आयाति च महाबाहो त्यक्त्वा स्थानं स्वकं हि वै ।। <br>
एतत्सर्वं समाख्यातं सर्वसौख्यप्रदायकम् ।। ३५ ।। <br>
इन्द्रेश्वरं तु यत्पुण्यं जयंतेशस्य पूज नात् ।। <br>
तदेवाप्नोति राजेन्द्र सत्यंसत्यं न संशयः ।। ३६ ।। <br>
स्नात्वा कुण्डे महाराज संपूज्यैकाग्रमानसः ।। <br>
सर्वपापविशुद्धात्मा इन्द्रलोके महीयते ।। ३७ ।। <br>
यः शृणोति नरो भक्त्या सर्वपापैः प्रमुच्यते ।। <br>
सर्वान्कामानवाप्नोति जयंतेशप्रमादतः ।। ३८ ।। <br>
इति श्रीस्कांदे महापुराण एकाशीतिसाहस्र्यां संहितायां तृतीये ब्रह्मखण्डे पूर्वभागे धर्मारण्यमाहात्म्ये इन्द्रेश्वरजयंतेश्वरमहिमवर्णनोनामैकोनविंशोऽध्यायः ।। १९ ।। ।। छ ।। <br>
<br>
</span>
