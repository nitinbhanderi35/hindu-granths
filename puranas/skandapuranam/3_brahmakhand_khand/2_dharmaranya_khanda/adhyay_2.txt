<span style="font-size: 14pt; line-height: 200%"><br>
॥ व्यास उवाच।॥ ॥ <br>
पृथ्वीपुरंध्यास्तिलकं ललाटे लक्ष्मीलतायाः स्फुटमालवालम्॥ <br>
वाग्देवताया जलकेलिरम्यं नोहेरकं संप्रति वर्णयामि ॥ १ ॥ <br>
साधु पृष्टं त्वया राजन्वाराणस्यधिकाधिकम्॥ <br>
धर्मारण्यं नृपश्रेष्ठ श्रृणुष्वावहितो भृशम्॥ २॥ <br>
सर्वतीर्थानि तत्रैव ऊषरं तेन कथ्यते ॥ <br>
ब्रह्मविष्णुमहेशाद्यैरिंद्राद्यैः परिसेवितम् ॥ ३ ॥<br>
लोकपालैश्च दिक्पालैर्मातृभिः शिवशक्तिभिः ॥ <br>
गंधर्वैश्वाप्सरोभिश्च  सेवितं यज्ञकर्मभिः ॥ ४॥ <br>
भूतवेतालशाकिनीग्रहदेवाधिदेवतैः॥ <br>
ऋतुभिर्मासपक्षैश्च सेव्यमानं सुरासुरेः । ॥ ९ । <br>
तदाद्यं च नृपस्थानं सर्वसौख्यप्रदुं तथा ॥ <br>
यज्ञैश्च बहुभिश्चैव सेवितं मुनिसत्तमैः ॥ ६॥ <br>
सिंहव्याघ्रैर्द्विपैश्चैव पक्षिभिर्विविधैस्तथा ॥ <br>
गोमहिष्यादिभिश्चैव सारसैर्मृगशूकरैः ॥ ७॥ <br>
सेवितं नृपशार्दूल श्वापदैवैर्विविधैरपि । <br>
तत्र ये निधनं प्राप्ताः पक्षिणः कीटकादयः ॥ ८ ॥ <br>
पशवः श्वापदाश्चैव जलस्थलचराश्च  ये ॥ <br>
खेचरा भूचराश्चैव डाकिन्यो राक्षसास्तथा ॥ ९ ॥ <br>
एकोत्तरशतैः सार्द्धं मुक्तिस्तेषां हि शाश्वती ॥ <br>
ते सर्वे विष्णुलोकांश्च प्रयांत्येव न संशयः ॥ 3.2.2.१०॥ <br>
संतारयति पूर्वज्ञान्दश पूर्वान्दशापरान् । <br>
यवव्रीहितिलैः सर्पिर्बिल्वपत्रैश्च दूर्वया ॥ ११ ॥<br>
गुडैश्चैवोदकैर्नाथ तत्र पिंडं करोति यः ॥ <br>
उद्धरेत्सप्त गोत्राणि कुलमेकोत्तरं शतम्॥ १२ ॥ <br>
वृक्षैरनेकधा युंक्ते लतागुल्मैः सुशोभितम् ॥ <br>
सदा पुण्यप्रदं तच्च सदा फलसमन्वितम्॥ १३॥  <br>
निर्वैरं निर्भयं चैव  धर्मारण्यं च भूपते ॥ <br>
गोव्याघ्रैः क्रीड्यते तत्र तथा मार्जारमूषकैः ॥ ११ ॥<br>
भेकोऽहिना क्रीडते च मानुषा राक्षसैः सह ॥ <br>
निर्भयं वसते तत्र धर्म्मारण्यं च भूतले ॥ १९ ॥ <br>
महानंदमयं दिव्यं पावनात्पावनं परम् ॥ <br>
कलकंठः कलोत्कंठमनुगुंजति कुंजगः ॥ १६ । <br>
ध्यानस्थः श्रोष्यति तदा पारावत्येति वार्य्यते ॥ <br>
केकः कोकीं परित्यज्य मौनं तिष्ठति तद्भयात् ॥ १७ ॥ <br>
चकोरश्चंद्रिकाभोक्ता नक्तव्रतमिवास्थितः॥ <br>
पठंति सारिकाः सारं शुकं संबोधयत्यहो ॥ १८॥ <br>
अपारवारसंसारसिंधुपारप्रदः  शिवः ॥ <br>
आलस्येनापि यो यायाद्गृहाद्धर्मवनं प्रति॥ १९ ॥ <br>
अश्वमेधाधिको धर्मस्तस्य स्याच्च पदेपदे ॥ <br>
शापानुग्रहसंयुक्ता ब्राह्मणास्तत्र  संति वै ॥ 3.2.2.२० ॥ <br>
अष्टादशसहस्राणि पुण्यकार्येषु निर्मिताः ॥ <br>
षट्त्रिंशत्तु सहस्राणि भृत्यास्ते वणिजो भुवि ॥ २१ ॥<br>
द्विजभक्तिसमायुक्ता ब्रह्मण्यास्ते  त्वयोनिजाः ॥ <br>
पुराणज्ञाः सदाचारा धार्मिकाः शुद्धबुद्धयः ॥ <br>
स्वर्गे देवाः प्रशंसंति धर्म्मारण्यनिवासिनः ॥ २२॥ <br>
॥ युधिष्ठिर उवाच ॥ ॥ <br>
धर्मारण्येति त्रिदशैः कदा नाम प्रतिष्ठितम् ।। <br>
पावनं भूतले जातं कस्मात्तेन विनिर्मितम् ।। २३ ।। <br>
तीर्थभूतं हि कस्माच्च कारणात्तद्वदस्व मे ।। <br>
ब्राह्मणाः कतिसं ख्याकाः केन वै स्थापिताः पुरा ।। २४ ।। <br>
अष्टादशसहस्राणि किमर्थं स्थापितानि वै ।। <br>
कस्मिन्नंशे समुत्पन्ना ब्राह्मणा ब्रह्म सत्तमाः ।। २५ ।। <br>
सर्वविद्यासु निष्णाता वेदवेदांगपारगाः ।। <br>
ऋग्वेदेषु च निष्णाता यजुर्वेदकृतश्रमाः ।। २६ ।। <br>
सामवेदांगपारज्ञास्त्रैविद्या धर्म वित्तमाः ।। <br>
तपोनिष्ठा शुभाचाराः सत्यव्रतपरायणाः ।। २७ ।। <br>
मासोपवासैः कृशितास्तथा चांद्रायणादिभिः ।। <br>
सदाचाराश्च ब्रह्मण्याः केन नित्यो पजीविनः ।। <br>
तत्सर्वमादितः कृत्स्नं ब्रूहि मे वदतां वर ।। २८ ।। <br>
दानवास्तत्र दैतेया भूतवेतालसंभवाः ।। <br>
राक्षसाश्च पिशाचाश्च उद्वेजंते कथं न तान् ।। २९ ।। <br>
इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे पूर्वार्धे धर्मारण्यमाहात्म्ये युधिष्ठिरप्रश्नर्णनंनाम द्विती योऽध्यायः ।। २ ।।  <br>
</span>
