<span style="font-size: 14pt; line-height: 200%">।। नारद उवाच ।। ।। <br>
भगवन्देवदेवेश सृष्टिसंहारकारक ।। <br>
गुणातीतो गुणैर्युक्तो मुक्तीनां साधनं परम् ।। १ ।। <br>
संस्थाप्य वेदभवनं विधिवद्द्विज सत्तमान् ।। <br>
किं चक्रे रघुनाथस्तु भूयोऽयोध्यां गतस्तदा ।। २ ।। <br>
स्वस्थाने ब्राह्मणास्तत्र कानि कर्माणि चक्रिरे ।। <br>
।। ब्रह्मोवाच ।। ।। <br>
इष्टापूर्तरताः शांताः प्रतिग्रहपराङ्मुखाः ।। ३ ।। <br>
राज्यं चक्रुर्वनस्यास्य पुरोधा द्विजसत्तमः ।। <br>
उवाच रामपुरतस्तीर्थमाहात्म्यमुत्तमम् ।। ४ ।। <br>
प्रयागस्य च माहात्म्यं त्रिवेणीफलमुत्तमम् ।। <br>
प्रयागतीर्थमहिमा शुक्लतीर्थस्य चैव हि ।। ५ ।। <br>
सिद्धक्षेत्रस्य काश्याश्च गंगाया महिमा तथा ।। <br>
वसिष्ठः कथया मास तीर्थान्यन्यानि नारद ।। ६ ।। <br>
धर्मारण्यसुवर्णाया हरिक्षेत्रस्य तस्य च ।। <br>
स्नानदानादिकं सर्वं वाराणस्या यवाधिकम् ।। ७ ।। <br>
एतच्छ्रुत्वा रामदेवः स चमत्कृतमानसः ।। <br>
धर्मारण्ये पुनर्यात्रां कर्त्तुकामः समभ्यगात् ।। ८ ।। <br>
सीतया सह धर्मज्ञो गुरुसैन्यपुरःसरः ।। <br>
लक्ष्मणेन सह भ्रात्रा भरतेन सहायवान् ।। ९ ।। <br>
शत्रुघ्नेन परिवृतो गतो मोहेरके पुरे ।। <br>
तत्र गत्वा वसिष्ठं तु पृच्छतेऽसौ महामनाः ।। 3.2.35.१० ।। <br>
।। राम उवाच ।। ।। <br>
धर्मारण्ये महाक्षेत्रे किं कर्त्तव्यं द्विजोत्तम ।। <br>
दानं वा नियमो वाथ स्नानं वा तप उत्तमम् ।। ११ ।।<br>
&nbsp;ध्यानं वाथ क्रतुं वाथ होमं वा जपमुत्तमम् ।। <br>
दानं वा नियमं वाथ स्नानं वा तप उत्तमम्।। १२ ।। <br>
येन वै क्रियमाणेन तीर्थेऽस्मिन्द्विजसत्तम ।। <br>
ब्रह्महत्यादिपापेभ्यो मुच्यते तद्ब्रवीहि मे ।। १३ ।। <br>
।। वसिष्ठ उवाच ।। ।। <br>
यज्ञं कुरु महाभाग धर्मारण्ये त्वमुत्तमम् ।। <br>
दिनेदिने कोटिगुणं यावद्वर्षशतं भवेत् ।। १४ ।। <br>
तच्छ्रुत्वा चैव गुरुतो यज्ञारंभं चकार सः ।। <br>
तस्मिन्नवसरे सीता रामं व्यज्ञापयन्मुदा ।। १५ ।। <br>
स्वामिन्पूर्वं त्वया विप्रा वृता ये वेदपारगाः ।। <br>
ब्रह्मविष्णुमहेशेन निर्मिता ये पुरा द्विजाः ।। १६ ।। <br>
कृते त्रेतायुगे चैव धर्मारण्यनिवासिनः ।। <br>
विप्रांस्तान्वै वृणुष्व त्वं तैरेव साधकोऽध्वरः ।। १७ ।। <br>
तच्छ्रुत्वा रामदेवेन आहूता ब्राह्मणास्तदा ।। <br>
स्थापिताश्च यथापूर्वमस्मिन्मोहे रके पुरे ।। १८ ।। <br>
तैस्त्वष्टादशसंख्याकैस्त्रैविद्यैर्मेहिवाडवैः ।। <br>
यज्ञं चकार विधिवत्तैरेवायतबुद्धिभिः ।। १९ ।। <br>
कुशिकः कौशिको वत्स उपमन्युश्च काश्यपः।। <br>
कृष्णात्रेयो भरद्वाजो धारिणः शौनको वरः।।3.2.35.२०।। <br>
मांडव्यो भार्गवः पैंग्यो वात्स्यो लौगाक्ष एव च।। <br>
गांगायनोथ गांगेयः शुनकः शौनकस्तथा।। २१।। <br>
।।ब्रह्मोवाच।। <br>
एभिर्विप्रैः क्रतुं रामः समाप्य विधिवन्नृपः।। <br>
चकारावभृथं रामो विप्रान्संपूज्य भक्तितः।।२२।। <br>
यज्ञांते सीतया रामो विज्ञप्तः सुविनीतया।। <br>
अस्याध्वरस्य संपत्ती दक्षिणां देहि सुव्रत।।२३।। <br>
मन्नाम्ना च पुरं तत्र स्थाप्यतां शीघ्रमेव च ।। <br>
सीताया वचनं श्रुत्वा तथा चक्रे नृपोत्तमः ।। २४ ।। <br>
तेषां च ब्राह्मणानां च स्थानमेकं सुनिर्भयम् ।। <br>
दत्तं रामेण सीतायाः संतोषाय महीभृता ।। २५ ।। <br>
सीतापुरमिति ख्यातं नाम चक्रे तदा किल ।। <br>
तस्याधिदेव्यौ वर्त्तेते शांता चैव सुमंगला ।। २६ ।। <br>
मोहेरकस्य पुरतो ग्रामद्वादशकं पुरः ।। <br>
ददौ विप्राय विदुषे समुत्थाय प्रहर्षितः ।। २७ ।। <br>
तीर्थांतरं जगामाशु काश्यपीसरितस्तटे ।। <br>
वाडवाः केऽपि नीतास्ते रामेण सह धर्मवित् ।। २८ ।। <br>
धर्मालये गतः सद्यो यत्र माला कमंडलुः ।। <br>
पुरा धर्मेण सुमहत्कृतं यत्र तपो मुने ।। २९ ।। <br>
तदारभ्य सुविख्यातं धर्मालयमिति <br>
श्रुतम् ।। ददौ दाशरथिस्तत्र महादानानि षोडश । 3.2.35.३० ।। <br>
पंचाशत्तदा ग्रामाः सीतापुरसमन्विताः ।। <br>
सत्यमंदिरपर्यंता रघुना थेन वै तदा ।। ३१ ।। <br>
सीताया वचनात्तत्र गुरुवाक्येन चैव हि ।। <br>
आत्मनो वंशवृद्ध्यर्थं द्विजेभ्योऽदाद्रघूत्तमः ।। ३२ ।। <br>
अष्टादशसहस्राणां द्विजानामभवत्कुलम् ।। <br>
वात्स्यायन उपमन्युर्जातूकर्ण्योऽथ पिंगलः ।। ३३ ।। <br>
भारद्वाजस्तथा वत्सः कौशिकः कुश एव च ।। <br>
शांडिल्यः कश्यपश्चैव गौतमश्छांधनस्तथा ।। ३४ ।। <br>
कृष्णात्रेयस्तथा वत्सो वसिष्ठो धारणस्तथा ।। <br>
भांडिलश्चैव विज्ञेयो यौवनाश्वस्ततः परम् ।। ३५ ।। <br>
कृष्णायनोपमन्यू च गार्ग्यमुद्गलमौखकाः ।। <br>
पुशिः पराशरश्चैव कौंडिन्यश्च ततः परम् ।। ३६ ।। <br>
पंचपंचाशद्ग्रामाणां नामान्येवं यथाक्रमम् ।। <br>
सीतापुरं श्रीक्षेत्रं च मुशली मुद्गली तथा ।। ३७ ।। <br>
ज्येष्ठला श्रेयस्थानं च दंताली वटपत्रका ।। <br>
राज्ञः पुरं कृष्णवाटं देहं लोहं चनस्थनम् ।। ३८ ।।<br>
कोहेचं चंदनक्षेत्रं थलं च हस्तिनापुरम् ।। <br>
कर्पटं कंनजह्नवी वनोडफनफावली ।। ३९ ।। <br>
मोहोधं शमोहोरली गोविंदणं थलत्यजम् ।। <br>
चारणसिद्धं सोद्गीत्राभाज्यजं वटमालिका ।।3.2.35.४०।। <br>
गोधरं मारणजं चैव मात्रमध्यं च मातरम् ।। <br>
बलवती गंधवती ईआम्ली च राज्यजम् ।।४१।। <br>
रूपावली बहुधनं छत्रीटं वंशंजं तथा ।। <br>
जायासंरणं गोतिकी च चित्रलेखं तथैव च ।। ४२ ।। <br>
दुग्धावली हंसावली च वैहोलं चैल्लजं तथा ।। <br>
नालावली आसावली सुहाली कामतः परम् ।।४३।। <br>
रामेण पंचपंचाशद्ग्रामाणि वसनाय च ।। <br>
स्वयं निर्माय दत्तानि द्विजेभ्यस्तेभ्य एव च ।। ४४ ।। <br>
तेषां शुश्रूषणार्थाय वैश्यान्रामो न्यवे दयत् ।। <br>
षट्त्रिंशच्च सहस्राणि शूद्रास्तेभ्यश्चतुर्गुणान् ।।४५।। <br>
तेभ्यो दत्तानि दानानि गवाश्ववसनानि च ।। <br>
हिरण्यं रजतं ताम्रं श्रद्धया परया मुदा ।। ४६ ।। <br>
नारद उवाच ।। <br>
अष्टादशसहस्रास्ते ब्राह्मणा वेदपारगाः ।। <br>
कथं ते व्यभजन्ग्रामान्द्रामो()त्पन्नं तथा वसु ।। <br>
वस्त्राद्यं भूषणाद्यं च तन्मे कथय सुव्र तम् ।।४७। ।। <br>
ब्रह्मोवाच ।। ।। <br>
यज्ञांते दक्षिणा यावत्सर्त्विग्भिः स्वीकृता सुत ।। <br>
महादानादिकं सर्वं तेभ्य एव समर्पितम् ।।४८।। <br>
ग्रामाः साधारणा दत्ता महास्थानानि वै तदा ।। <br>
ये वसंति च यत्रैव तानि तेषां भवंत्विति ।। ४९ ।। <br>
वशिष्ठवचनात्तत्र ग्रामास्ते विप्रसात्कृताः ।। <br>
रघूद्वहेन धीरेण नोद्व संति यथा द्विजाः ।।3.2.35.५०।। <br>
धान्यं तेषां प्रदत्तं हि विप्राणां चामितं वसु ।। <br>
कृतांजलिस्ततो रामो ब्राह्मणानिदमब्रवीत् ।।५१।। <br>
यथा कृतयुगे विप्रास्त्रेतायां च यथा पुरा ।। <br>
तथा चाद्यैव वर्त्तव्यं मम राज्ये न संशयः ।। ५२ ।। <br>
यत्किंचिद्धनधान्यं वा यानं वा वसनानि वा ।। <br>
मणयः कांचनादींश्च हेमादींश्च तथा वसु ।। ५३ ।। <br>
ताम्राद्यं रजतादींश्च प्रार्थयध्वं ममाधुना ।। <br>
अधुना वा भविष्ये वाभ्यर्थनीयं यथोचितम् ।। ५४ ।। <br>
प्रेषणीयं वाचिकं मे सर्वदा द्विजसत्तमाः ।। <br>
यंयं कामं प्रार्थयध्वं तं तं दास्याम्यहं विभो ।। ५५।। <br>
ततो रामः सेवकादीनादरात्प्रत्यभाषत ।। <br>
विप्राज्ञा नोल्लंघनीया सेव नीया प्रयत्नतः ।। ५६ ।। <br>
यंयं कामं प्रार्थयंते कारयध्वं ततस्ततः ।। <br>
एवं नत्वा च विप्राणां सेवनं कुरुते तु यः ।। ५७ ।। <br>
स शूद्रः स्वर्गमाप्नोति धनवान्पुत्रवान्भवेत् ।। <br>
अन्यथा निर्धनत्वं हि लभते नात्र संशयः ।। ५८ ।। <br>
यवनो म्लेच्छजातीयो दैत्यो वा राक्षसोपि वा।। <br>
योत्र विघ्नं करोत्येव भस्मीभवति तत्क्षणात् ।। ५९ ।। <br>
।। ब्रह्मोवाच ।। ।। <br>
ततः प्रदक्षिणीकृत्य द्विजान्रामोऽतिहर्षितः ।। <br>
प्रस्थानाभिमुखो विप्रैराशीर्भिरभिनंदितः ।। 3.2.35.६० ।। <br>
आसीमांतमनुव्रज्य स्नेहव्याकुललोचनाः ।। <br>
द्विजाः सर्वे विनिर्वृत्ता धर्मारण्ये विमोहिताः ।। ६१ ।। <br>
एवं कृत्वा ततो रामः प्रतस्थे स्वां पुरीं प्रति ।। <br>
काश्यपाश्चैव गर्गाश्च कृतकृत्या दृढव्रताः ।। ६२ ।। <br>
गुर्वासनसमाविष्टाः सभार्या ससुहृत्सुताः ।। <br>
राजधानीं तदा प्राप रामोऽयोध्यां गुणान्विताम् ।। ६३ ।। <br>
दृष्ट्वा प्रमुदिताः सर्वे लोकाः श्रीरघुनन्दनम् ।। <br>
ततो रामः स धर्मात्मा प्रजापालनतत्परः ।। ६४ ।। <br>
सीतया सह धर्मात्मा राज्यं कुर्वंस्तदा सुधीः ।। <br>
जानक्या गर्भमाधत्त रविवंशोद्भवाय च ।। ६५ ।। <br>
इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे पूर्वभागे धर्मारण्यमाहात्म्ये श्रीरामरुद्रकृतधर्मारण्यतीर्थक्षेत्रजीर्णोद्धारवर्णनं नाम पञ्चत्रिंशोऽध्यायः ।। ३५ ।। <br>
<br>
<br>
</span>
