<span style="font-size: 14pt; line-height: 200%">।। युधिष्ठिर उवाच ।। ।। <br>
रक्षसां चैव दैत्यानां यक्षणामथ पक्षिणाम् ।। <br>
भयनाशाय काजेशैर्धर्मारण्यनिवासिनाम् ।। १ ।। <br>
शक्तीः संस्थापिता नृनं नानारूपा ह्यनेकशः ।। <br>
तासां स्थानानि नामा नि यथारूपाणि मे वद ।। २ ।। <br>
।। व्यास उवाच ।। ।। <br>
शृणु पार्थ महाबाहो धर्ममूर्ते नृपोत्तम ।। <br>
स्थाने वै स्थापिता शक्तिः काजेशैश्चैव गोत्रपा ।। ३ ।। <br>
श्रीमाता मदारिकायां शांता नंदापुरे वरे ।। <br>
रक्षार्थं द्विजमुख्यानां चतुर्दिक्षु स्थिताश्च ताः ।। ।। ४ ।। <br>
युक्ताश्चैव सुरैः सर्वैः स्वस्वस्थाने नृपोत्तम ।। <br>
वनमध्ये स्थिताः सर्वा द्विजानां रक्षणाय वै ।। ५ ।। <br>
सा बभूव महाराज सावित्रीति प्रथा शिवा ।। <br>
असुराणां वधार्थाय ज्ञानजा स्थापिता सुरैः ।। ६ ।। <br>
गात्रायी? पक्षिणी देवी छत्रजा द्वारवासिनी ।। <br>
शीहोरी चूटसंज्ञा या पिप्पलाशापुरी तथा ।। <br>
अन्याश्च बहवश्चैव स्थापिता भयरक्षणे ।। ७ ।। <br>
प्रतीच्योदीच्यां याम्यां वै विबुधैः स्थापिता हि सा ।। <br>
नानायुधधरा सा च नानाभरणभूषिता ।। ८ ।। <br>
नानावाहनमारूढा नानारूपधरा च सा ।। <br>
नानाकोपसमायुक्ता नानाभयविना शिनी ।। ९ ।। <br>
स्थाप्या मातर्यथास्थाने यथायोग्या दिशोदिश ।। <br>
गरुडेन समारूढा त्रिशूलवरधारिणी ।। 3.2.16.१० ।। <br>
सिंहारूढा शुद्धरूपा वारुणी पानदर्पिता ।। <br>
खड्गखेटकबाणाढ्यैः करैर्भाति शुभानना ।। ११ ।। <br>
रक्तवस्त्रावृता चैव पीनोन्नतपयोधरा ।। <br>
उद्यदादित्यबिंबाभा मदाघूर्णितलोचना ।। ।। १२ ।। <br>
एवमेषा महादिव्या काजेशैः स्थापिता तदा ।। <br>
रक्षार्थं सर्वजंतूनां सत्यमंदिरवासिनाम् ।। १३ ।। <br>
सा देवी नृपशार्दूल स्तुता संपूजिता सह ।। <br>
ददाति सकलान्कामान्वांछितान्नृपमत्तम ।। १४ ।। <br>
धर्मारण्यात्पश्चिमतः स्थापिता छत्रजा शुभा ।। <br>
तत्रस्था रक्षते विप्रान्कियच्छक्तिसम न्विता ।। १५ ।। <br>
भैरवं रूपमास्थाय राक्षसानां वधाय च ।। <br>
धारयंत्यायुधानीत्थं विप्राणामभयाय च ।। १६ ।। <br>
सरश्चकार तस्याग्रे उत्तमं जल पूरितम् ।। <br>
सरस्यस्मिन्महाभाग कृत्वा स्नानादितर्पणम् ।। १७ ।। <br>
पिंडदानादिकं सर्वमक्षयं चैव जायते ।। <br>
भूमौ क्षिप्तांजलीन्दिव्यान्धूपदीपादिकं सदा ।। १८ ।। <br>
तस्य नो बाधते व्याधिः शत्रूणां नाश एव च ।। <br>
बलिदानादिकं तत्र कुर्याद्भूयः स्वशक्तितः ।। १९ ।। <br>
शत्रवो नाशमायांति धनं धान्यं विवर्धते ।। <br>
आनंदा स्थापिता राजञ्छक्त्यंशा च मनोरमा ।। 3.2.16.२० ।। <br>
रक्षणार्थं द्विजातीनां माहात्म्यं शृणु भूपते ।। <br>
शुक्लांबरधरा दिव्या हेमभूषणभूषिता ।। २१ ।। <br>
सिंहारूढा चतुर्हस्ता शशांककृतशेखरा ।। <br>
मुक्ताहारलतोपेता पीतोन्नतपयोधरा ।। २२ ।। <br>
अक्षमालासिहस्ता च गुण तोमरधारिणी ।। <br>
दिव्यगंधवराधारा दिव्यमालाविभूषिता ।। २३ ।। <br>
सात्त्विकी शक्तिरानंदा स्थिता तस्मिन्पुरे पुरा ।। <br>
पूजयेत्तां च वै राजन्कर्पूरारक्त चंदनैः ।। २४ ।। <br>
भोजयेत्पायसैः शुभ्रैर्मध्वाज्यसितया सह ।। <br>
भवान्याः प्रीतये राजन्कुमार्याः पूजनं तथा ।। २५ ।। <br>
तत्र जप्तं हुतं दत्तं ध्यातं च नृपसत्तम ।। <br>
तत्सर्वं चाक्षयं तत्र जायते नात्र संशयः ।। २६ ।। <br>
त्रिगुणे त्रिगुणा वृद्धिस्तस्मिन्स्थाने नृपोत्तम ।। <br>
साधकस्य भवेन्नूनं धनदारादिसं पदः ।। २७ ।। <br>
न हानिर्न च रोगश्च न शत्रुर्न च दुष्कृतम् ।। <br>
गावस्तस्य विवर्द्धंते धनधान्यादिसंकुलम् ।। २८ ।। <br>
न शाकिन्या भयं तस्य न च राज्ञश्च वैरिणः ।। <br>
न च व्याधिभयं चैव सर्वत्र विजयी भवेत् ।। २९ ।। <br>
विद्याश्चतुर्द्दशास्यैव भासंते पठिता इव ।। <br>
सूर्यवद्द्योतते भूमावानंदमा श्रितो नरः ।। 3.2.16.३० ।। <br>
इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे पूर्वार्धे धर्मारण्यमाहात्म्य आनंदास्थापनवर्णनं नाम षोडशोऽध्यायः ।। १६ ।। <br>
<br>
</span>
