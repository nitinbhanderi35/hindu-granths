<span style="font-size: 14pt; line-height: 200%">॥ व्यास उवाच ॥ ॥ <br>
ततः प्रभाते विमले कृतपूर्वाह्निकक्रियाः ॥ <br>
शुभवस्त्रपरीधानाः फल हस्ताः पृथक्पृथक् ॥ १ ॥ <br>
रत्नांगदाढ्यदोर्दंडा अंगुलीयकभूषिताः ॥ <br>
कर्णाभरणसंयुक्ताः समाजग्मुः प्रहर्षिताः ॥ २ ॥ <br>
राजद्वारं तु संप्राप्य संत स्थुर्ब्रह्मवादिनः ॥ <br>
तान्दृष्ट्वा राजपुत्रस्तु ईषत्प्रहसितो बली ॥ ३ ॥ <br>
रामं च हनुमंतं च गत्वा विप्राः समागताः ॥ <br>
श्रूयतां मंत्रिणः सर्वे दृश्यंतो द्विज सत्तमान् ॥ ४ । <br>
एतदुक्त्वा तु वचनं तूष्णीं भूत्वा स्थितो नृपः ॥ <br>
ततो द्वित्रा द्विजाः सर्वे उपविष्टाः क्रमात्ततः ॥ ५ ॥ <br>
क्षेमं पप्रच्छुर्नृपतिं हस्तिरथपदातिषु ॥ <br>
ततः प्रोवाच नृपतिर्विप्रान्प्रति महामनाः ॥ ६ ॥ <br>
अरिहंतप्रसादेन सर्वत्र कुशलं मम ॥ <br>
सा जिह्वा या जिनं स्तौ ति तौ करौ यौ जिनार्चनौ ॥ ७ ॥ <br>
सा दृष्टिर्या जिने लीना तन्मनो यज्जिने रतम् ॥ <br>
दया सर्वत्र कर्तव्या जीवात्मा पूज्यते सदा ॥ ८ ॥ <br>
योगशाला हि गंतव्या कर्त्तव्यं गुरुवंदनम् ॥ <br>
न चकारं महामंत्रं जपितव्यमहर्निशम् ॥ ९ ॥ <br>
पंचूषणं हि कर्त्तव्यं दातव्यं श्रमणे सदा ॥ <br>
श्रुत्वा वाक्यं ततो विप्रास्तस्य दंतानपीडयन् ॥ 3.2.38.१० ॥ <br>
विमुच्य दीर्घनिश्वासमूचुस्ते नृपतिं प्रति ॥ <br>
रामेण कथितं राजन्धीमता च हनूमता ॥ ११॥ <br>
दीयतां विप्रवृत्तिं च धर्मिष्ठोऽसि धरातले ॥ <br>
ज्ञायते तव द्दत्ता स्यान्मदत्ता नैव नैव च ॥१२॥ <br>
रक्षस्व रामवाक्यं त्वं यत्कृत्वा त्वं सुखी भव ॥१३॥ ॥ <br>
॥ राजोवाच ॥ ॥ <br>
यत्र रामहनूमंतौ यांतु सर्वेऽपि तत्र वै ॥ <br>
रामो दास्यति सर्वस्वं किं प्राप्ता इह वै द्विजाः ॥ १४ ॥ <br>
न दास्यामि न दास्यामि एकां चैव वराटिकाम् ॥ <br>
न ग्रामं नैव वृत्तिं च गच्छध्वं यत्र रोचते ॥ १५ ॥ <br>
तच्छ्रुत्वा दारुणं वाक्यं द्विजाः कोपाकुलास्तदा ॥ <br>
सहस्व रामकोपं हि साम्प्रतञ्च हनूमतः ॥ १६ ॥ <br>
इत्युक्त्वा हनुमद्दत्ता वामकक्षोद्भवा पुटी ॥ <br>
प्रक्षिप्ता चास्य निलये व्यावृत्ता द्विजसत्तमाः ॥ १७ ॥ <br>
गते तदा विप्रसंघे ज्वालामालाकुलं त्वभूत् ॥ <br>
अग्निज्वालाकुलं सर्वं संजातं चैव तत्र हि ॥ १८ ॥ <br>
दह्यंते राजवस्तूनिच्छत्राणि चामराणि च ॥ <br>
कोशागाराणि सर्वाणि आयुधागारमेव च ॥१९॥ <br>
महिष्यो राजपुत्राश्च गजा अश्वा ह्यनेकशः ॥ <br>
विमानानि च दह्यंते दह्यंते वाहनानि च ॥3.2.38.२०॥ <br>
शिबिकाश्च विचित्रा वै रथाश्चैव सहस्रशः ॥ <br>
सर्वत्र दह्यमानं च दृष्ट्वा राजापि विव्यथे ॥ २१ ॥ <br>
न कोपि त्राता तस्यास्ति मानवा भयविक्लवाः ॥ <br>
न मंत्रयंत्रैर्वह्निः स साध्यते न च मूलिकैः ॥ २२ ॥ <br>
कौटिल्यकोटिनाशी च यत्र रामः प्रकुप्यते ॥ <br>
तत्र सर्वे प्रणश्यंति किं तत्कुमारपालकः ॥ २३ ॥ <br>
सर्वं तज्जवलितं दृष्ट्वा नग्नक्षपणकास्तदा ॥ <br>
धृत्वा करेण पात्राणि नीत्वा दंडाञ्छुभानपि ॥ २४ ॥ <br>
रक्तकंबलिका गृह्य वेपमाना मुहुर्मुहुः ॥ <br>
अनुपानहिकाश्चैव नष्टाः सर्वे दिशो दश ॥ २६ ॥ <br>
कोलाहलं प्रकुर्वाणाः पलायध्वमिति ब्रुवन् ॥ <br>
दाहिता विप्रमुख्यैश्च वयं सर्वे न संशयः ॥ २६ ॥ <br>
केचिच्च भग्नपात्रास्ते भग्नदं ण्डास्तथापरे ॥ <br>
प्रनष्टाश्च विवस्त्रास्ते वीतरागमिति ब्रुवन् ॥ २७ ॥ <br>
अर्हतमेव केचिच्च पलायनपरायणाः ॥ <br>
ततो वायुः समभवद्वह्निमांदोलयन्निव ॥ ॥ २८ ॥ <br>
प्रेषितो वै हनुमता विप्राणां प्रियकाम्यया ॥ <br>
धावन्स नृपतिः पश्चादितश्चेतश्च वै तदा ॥ २९ ॥ <br>
पदातिरेकः प्ररुदन्क्व विप्रा इति जल्पकः ॥ <br>
लोकाच्छ्रुत्वा ततो राजा गतस्तत्र यतो द्विजाः ॥ 3.2.38.३० ॥ <br>
गत्वा तु सहसा राजन्गृहीत्वा चरणौ तदा ॥ <br>
विप्राणां नृपतिर्भूमौ मूर्च्छितो न्यपत त्तदा ॥ ३१ ॥ <br>
उवाच वचनं राजा विप्रान्विनयतत्परः ॥ <br>
जपन्दाशरथिं रामं रामरामेति वै पुनः ॥ ३२ ॥ <br>
तस्य दासस्य दासोहं रामस्य च द्विज स्य च ॥ <br>
अज्ञानतिमिरांधेन जातोस्म्यंधो हि संप्रति ॥ ३३ ॥ <br>
अंजनं च मया लब्धं रामनाममहौषधम् ॥ <br>
रामं मुक्त्वा हि ये मर्त्या ह्यन्यं देव मुपासते ॥ <br>
दह्यंते तेऽग्निना स्वामिन्यथाहं मूढचेतनः ॥ ३४ ॥ <br>
हरिर्भागीरथी विप्रा विप्रा भागीरथी हरिः ॥ <br>
भागीरथी हरिर्विप्राः सारमेकं जगत्त्रये॥ ॥ ३५ ॥ <br>
स्वर्गस्य चैत्र सोपानं विप्रा भागीरथी हरिः ॥ <br>
रामनाममहारज्ज्वा वैकुंठे येन नीयते ॥ ३६ ॥ <br>
इत्येवं प्रणमन्राजा प्रांजलिर्वाक्यमब्रवीत्॥ <br>
वह्निः प्रशाम्यतां विप्राः शासनं वो ददाम्यहम् ॥ ३७ ॥ <br>
दासोऽस्मि सांप्रतं विप्रा न मे वागन्यथा भवेत् ॥ <br>
यत्पापं ब्रह्महत्यायाः पर दाराभिगामिनाम्॥ ३८॥ <br>
यत्पापं मद्यपानां च सुवर्णस्तेयिनां तथा ॥ <br>
यत्पापं गुरुघातानां तत्पापं वा भवेन्मम ॥ ३९ ॥ <br>
यंयं चिंतयते कामं  तं तं दास्याम्यहं पुनः ॥ <br>
विप्रभक्तिः सदा कार्या रामभक्तिस्तथैव च ॥ 3.2.38.४० ॥ <br>
अन्यथा करणीयं मे न कदाचि द्द्विजोत्तमाः ॥ ४१ ॥ <br>
॥ व्यास उवाच ॥ ॥ <br>
तस्मिन्नवसरे विप्रा जाता भूप दयालवः ॥ <br>
अन्या या पुटिका चासीत्सा दत्ता शापशांतये ॥ ४२ ॥ <br>
जीवितं चैव तत्सैन्यं जातं क्षिप्तेषु रोमसु ॥ <br>
दिशः प्रसन्नाः संजाताः शांता दिग्जनितस्वनाः ॥ ४३ ॥ <br>
प्रजा स्वस्था ऽभवत्तत्र हर्षनिर्भरमानसा ॥ <br>
अवतस्थे यथापूर्वं पुत्रपौत्रादिकं तथा ॥ ४४ ॥ <br>
विप्राज्ञाकारिणो लोकाः संजाताश्च यथा पुरा ॥ <br>
विष्णुधर्मं परित्यज्य नान्यं जानंति ते वृषम् ॥ ४५ ॥ <br>
नवीनं शासनं कृत्वा पूर्ववद्विधिपूर्वकम् ॥ <br>
निष्कासितास्तु पाषंडाः कृतशास्त्रप्रयोजकाः ॥ ४६ ॥ <br>
वेदबाह्याः प्रनष्टास्ते उत्तमाधममध्यमाः ॥ <br>
षट्त्रिंशच्च सहस्राणि येऽभूवन्गोभुजाः पुरा ॥ ४७ ॥ <br>
तेषां मध्यात्तु संजाता अढवीजा वणिग्जनाः ॥ <br>
शुश्रूषार्थं ब्राह्मणानां राज्ञा सर्वे निरूपिताः ॥ ४८ ॥ <br>
सदाचाराः सुनिपुणा देवब्राह्मणपूजकाः ॥ <br>
त्यक्त्वा पाखण्डमार्गं तु विष्णुभक्तिपरास्तु ते ॥ ४९ ॥ <br>
जाह्नवीतीरमासाद्य त्रैविद्येभ्यो ददौ नृपः ॥ <br>
शासनं तु यदा दत्तं तेषां वै भक्तिपूर्वकम् ॥ 3.2.38.५० ॥ <br>
स्थानधर्मात्प्रचलिता वाडवास्ते समागताः ॥ <br>
नृपो विज्ञापितो विप्रैस्तैरेवं क्लेशकारिभिः ॥ ५१ ॥ <br>
ये त्यक्तवाचो विप्रेंद्रास्तान्निःसारय भूपते ॥ <br>
परस्परं विवादास्तु संजाता दत्तवृत्तये ॥ ५२ ॥ <br>
न्याय प्रदशनार्थं च कारितास्तु सभासदः ॥ <br>
हस्ताक्षरेषु दृष्टेषु पृथक्पृथक्प्रपादितम् ॥ ५३ ॥ <br>
एतच्छ्रुत्वा ततो राजा तुलादानं चकार ह ॥ <br>
दीयमाने तदा दाने चातुर्विद्या बभाषिरे ॥ ५४ ॥ <br>
अस्माभिर्हारिता जातिः कथं कुर्मः प्रतिग्रहम् ॥ <br>
निवारितास्तु ते सर्वे स्थानान्मोहेरका द्विजाः ॥५५॥ <br>
दशपंच सहस्राणि वेदवेदांगपारगाः ॥ <br>
ततस्तेन तदा राजन्राज्ञा रामानुवर्तिना ॥ ५६ ॥ <br>
आहूता वाडवांस्तास्तु ज्ञातिभेदं चकार सः ॥ <br>
त्रयीविद्या वाडवा ये सेतुबंधं प्रति प्रभुम् ॥ ५७ ॥ <br>
गतास्ते वृत्तिभाजः स्युर्नान्ये वृत्त्यभिभागिनः ॥ <br>
तत्र नैव गता ये वै चातुर्विद्यत्वमागताः ॥ ५८ ॥ <br>
वणिग्भिर्न च संबंधो न विवाहश्च तैः सह ॥ <br>
ग्रामवृत्तौ न संबंधो ज्ञातिभेदे कृते सति ॥५९॥ <br>
द्विजभक्तिपराः शूद्राः ये पाखंडैर्न लोपिताः॥ <br>
जैन धर्मात्परावृत्तास्ते गोभूजास्तथोत्तमाः ॥ 3.2.38.६० ॥ <br>
ये च पाखंडनिरता रामशासनलोपकाः ॥ <br>
सर्वे विप्रास्तथा शूद्रा प्रतिबंधेन योजिताः ॥ ६१ ॥ <br>
सत्यप्रतिज्ञां कुर्वाणास्तत्रस्थाः सुखिनोऽभवन् ॥ <br>
चातुर्विद्या बहिर्ग्रामे राज्ञा तेन निवासिताः ॥६२॥ <br>
यथा रामो न कुप्येत तथा कार्यं मया ध्रुवम॥<br>
पराङ्मुखा ये रामस्य सन्मुखानुगताः किल ॥ ६३ ॥ <br>
चातुर्विद्यास्ते विज्ञेया वृत्तिबाह्याः कृतास्तदा ॥ <br>
कृतकृत्यस्तदा जातो राजा कुमारपालकः ॥ ६४ ॥ <br>
विप्राणां पुरतः प्राह प्रश्रयेण वचस्तदा ॥ <br>
ग्रामवृत्तिर्न मे लुप्ता एतद्वै देवनिर्मितम् ॥ ६५ ॥ <br>
स्वयं कृतापराधानां दोषो कस्य न दीयते ॥ <br>
यथा वने काष्ठवर्षाद्वह्निः स्याद्दैवयोगतः ॥ ६६ ॥ <br>
भवद्भिस्तु पणः प्रोक्तो ह्यभिज्ञानस्य हेतवे ॥ <br>
रामस्य शासनं कृत्वा वायुपुत्रस्य हेतवे ॥ ६७ ॥ <br>
व्यावृत्ता वाडवा यूयं स दोषः कस्य दीयते ॥ <br>
अवसाने हरिं स्मृत्वा महापापयुतोऽपि वा ॥ ६८ ॥ <br>
विष्णुलोकं व्रजत्याशु संशयस्तु कथं भवेत् ॥ <br>
महत्पुण्योदये नॄणां बुद्धिः श्रेयसि जायते ॥ ६९ ॥ <br>
पापस्योदयकाले च विपरीता हि सा भवेत् ॥ <br>
सकृत्पालयते यस्तु धर्मेणैतज्जगत्त्रयम् ॥ ॥ 3.2.38.७० ॥ <br>
योंतरात्मा च भूतानां संशयस्तत्र नो हितः ॥ <br>
इंद्रादयोऽमराः सर्वे सनकाद्यास्तपोधनाः ॥ ७१ ॥ <br>
मुक्त्यर्थमर्चयंतीह संशयस्तत्र नो हितः ॥ <br>
सहस्रनाम तत्तुल्यं रामनामेति गीयते  ॥ ७२ ॥ <br>
तस्मिन्ननिश्चयं कृत्वा कथं सिद्धिर्भवेदिह ॥ <br>
मम जन्मकृतात्पुण्यादभिज्ञानं ददौ हरिः ॥ ७३ ॥ <br>
पाखंडाद्यत्कृतं पापं मृष्टं तद्वः प्रणामतः ॥ <br>
प्रसीदंतु भवंतश्च त्यक्त्वा क्रोधं ममाधुना ॥ ७४ ॥ <br>
॥ ब्राह्मणा ऊचुः ॥ ॥ <br>
राजन्धर्मो विलुप्तस्ते प्रापितानां तथा पुनः ॥ <br>
अवश्यं भाविनो भावा भवंति महतामपि ॥ ७५ ॥ <br>
नग्नत्वं नीलकण्ठस्य महाहिशयनं हरेः ॥ <br>
एतद्दैवकृतं सर्वं प्रभुर्यः सुखदुःखयोः ॥ ७६ ॥ <br>
सत्यप्रतिज्ञास्त्रैविद्या भजंतु रामशासनम् ॥ <br>
अस्माकं तु परं देहि स्थानं यत्र वसामहे ॥ ७७ ॥ <br>
तेषां तु वचनं श्रुत्वा सुखमिच्छुर्द्विजन्मनाम् ॥ <br>
तेषां स्थानं तु दत्तं वै सुखवासं तु नामतः ॥ ७८ ॥ <br>
हिरण्यं पुष्पवासांसि गावः कामदुघा नृप ॥ <br>
स्वर्णालंकरणं सर्वं नानावस्तुचयं तथा ॥ ७९ ॥ <br>
श्रद्धया परया दत्त्वा मुदं लेभे नराधिपः ॥ <br>
त्रयीविद्यास्तु ते ज्ञेयाः स्थापिता ये त्रिमूर्तिभिः ॥ ॥ 3.2.38.८० ॥ <br>
चतुर्थेनैव भूपेन स्थापिताः सुखवासने ॥<br>
&nbsp;ते बभूबुर्द्विजश्रेष्ठाश्चातुर्विद्याः कलौ युगे ॥ ८१ ॥ <br>
चातुर्विद्याश्च ते सर्वे धर्मारण्ये प्रतिष्ठिताः ॥ <br>
वेदोक्ता आशिषो दत्त्वा तस्मै राज्ञे महात्मने ॥ ८२ ॥ <br>
रथैरश्वैरुह्यमानाः कृतकृत्या द्विजातयः ॥ <br>
महत्प्रमोदयुक्तास्ते प्रापुर्मोहेरकं महत् ॥ ८३ ॥ <br>
पौषशुक्लत्रयोदश्यां लब्धं शासनकं द्विजैः ॥ <br>
बलिप्रदानं तु कृतमुद्दिश्य कुलदेवताम् ॥ ८४ ॥ <br>
वर्षेवर्षे प्रकर्त्तव्यं बलिदानं यथाविधि ॥ <br>
कार्यं च मंगलस्नानं पुरुषेण महात्मना ॥ ८५ ॥ <br>
गीतं नृत्यं तथा वाद्यं कुर्वीत तद्दिने धुवम् ॥ <br>
तन्मासे तद्दिने नैव वृत्तिनाशो भवेद्यथा ॥ ८६॥ <br>
दैवादतीतकाले चेत्वृद्धिरापद्यते यदा ॥ <br>
तदा प्रथमतः कृत्वा पश्चाद्वृद्धिर्विधीयते ॥ ८७ ॥ <br>
ये च भिन्नप्रपाप्रायास्त्रैविद्या मोढवंशजाः ॥ <br>
तथा चातुर्वेदिनश्च कुर्वंति गोत्रपूजनम्  ॥ ८८ ॥ <br>
वर्षमध्ये प्रकुर्वीत तथा सुप्ते जनार्द्दने ॥ <br>
पौषे च लुप्तं कृत्वा च श्रौतं स्मार्त्तं करोति यः ॥ ८९ ॥ <br>
तत्र क्रोधसमाविष्टा निघ्नंति कुलदेवताः ॥ <br>
विवाहोत्सवकाले च मौंजीबंधादिकर्मणि ॥ 3.2.38.९० ॥ <br>
मुहूर्तं गणनाथस्य ततः प्रभृति शोभनम् ॥ ९१ ॥ <br>
निर्वासितास्तु ये विप्रा आमराज्ञा स्वशासनात् ॥ <br>
पंचदशसहस्राणि ययुस्ते सुखवासकन् ॥ ९२ ॥ <br>
पंचपञ्चाशतो ग्रामान्ददौ रामः पुरा स्वयम् ॥ <br>
तत्रस्था वणिजश्चैव तेषां वृत्तिमकल्पयन् ॥ ९३ ॥ <br>
अडालजा माण्डलीया गोभूजाश्च पवित्रकाः ॥ <br>
ब्राह्मणानां वृत्तिदास्ते ब्रह्मसेवासु तत्पराः ॥ ९४ ॥ <br>
इति श्रीस्कांदे महापुराण एकाशीतिसाहस्र्यां संहितायां तृतीये ब्रह्मखण्डे पूर्वभागे धर्मारण्यमाहात्म्ये ब्राह्मणानां शासनवृत्तिप्राप्तिवर्णनं नामाष्टत्रिंशोऽध्यायः ॥ ३८ ॥ ॥ छ ॥ <br>
<br>
<br>
</span>
