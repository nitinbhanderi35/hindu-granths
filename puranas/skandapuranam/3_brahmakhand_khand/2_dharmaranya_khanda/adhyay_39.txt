<span style="font-size: 14pt; line-height: 200%">।। ब्रह्मोवाच ।। ।। <br>
शृणु पुत्र प्रवक्ष्यामि रहस्यं परमं मतम् ।। <br>
एते ब्रह्मविदः प्रोक्ताश्चातुर्विद्या महा द्विजाः ।। १ ।। <br>
स्वाध्यायाश्च वषट्काराः स्वधाकाराश्च नित्यशः ।। <br>
रामाज्ञापालकाश्चैव हनुमद्भक्तितत्पराः ।। २ ।। <br>
एकदा तु ततो देवा ब्रह्माणं समुपागताः ।। <br>
ब्राह्मणान्द्रष्टुकामास्ते ब्रह्मविष्णुपुरोगमाः ।। ३ ।। <br>
तान्देवानागतान्दृष्ट्वा स्वस्थानाच्चलितास्तु ते ।। <br>
अर्घपाद्यं पुरस्कृत्य मधुपर्कं तथैव च ।। ४ ।। <br>
पूजयित्वा ततो विप्रा देवान्ब्रह्मपुरोगमान्।। <br>
ब्रह्मात्र उपविष्टास्ते वेदानुच्चारयन्ति हि ।। ५ ।। <br>
संहितां च पदं चैव क्रमं घनं तथैव च ।। <br>
उच्चैः स्वरेण कुर्वीत ऋचामृग्वेदसंहिताम् ।। ६ ।। <br>
सामगाश्च प्रकुर्वंति स्तोत्राणि विविधानि च ।। <br>
शास्त्राणि च तथा याज्यापुरोनुवाक्या स्तथा ।। ७ ।। <br>
चतुरक्षरं परं चैव चतुरक्षरमेव च ।। <br>
द्व्यक्षरं च तथा पंचाक्षरं द्वयक्षरमेव च ।। <br>
एतद्यज्ञस्वरूपं च यो जपेज्ज्ञानपूर्वकम् ।।८।। <br>
अंते ब्रह्म पदप्राप्तिः सत्यंसत्यं वदाम्यहम् ।। <br>
एकाग्रमानसाः सर्वे वेदपाठरता द्विजाः ।। ९ ।। <br>
तेषामंगणदेशेषु कण्डूयन्ते कचान्मृगाः ।। <br>
ब्राह्मणा वेदमातां च जपंति विधिपूर्वकम्।।3.2.39.१०।। <br>
हस्ते धृतांश्च तैर्दर्भान्भक्षंते मृगपोतकाः।। <br>
निर्वैरं तं तदा दृष्ट्वा आश्रमं गृहमेधिनाम् ।।११।। <br>
तुतुषुः परमं देवा ऊचुस्ते च परस्परम्।।<br>
त्रेतायुगमिदानीं च सर्वे धर्मपरायणाः।।१२।। <br>
कलिर्दुष्टस्तथा प्रोक्तः किं करिष्यति पापकः।। <br>
चातुर्विद्यान्समाहूय ऊचुस्ते त्रय एव च।।१३।। <br>
वृत्त्यर्थं भवतां चैव त्रैविद्यानां तथैव च ।। <br>
विभागं वः प्रदास्यामो यथावत्प्रतिपाल्यताम्।।१४।। <br>
ये वणिजः पुरा प्रोक्ताः षट्त्रिंशच्च सहस्रकाः ।। <br>
त्रिसहस्रास्तु त्रैविद्या दशपंचसहस्रकाः ।। १५ ।। <br>
चातुर्विद्यास्तथा प्रोक्ता अन्योन्यं वृत्तिमाश्रिताः ।। <br>
सत्रिभागास्तु त्रैविद्याश्चतुर्भागास्तु चात्रिणः ।।१६।। <br>
वणिजां गृहमागत्य पौरोहित्यस्य नित्यशः ।। <br>
भागं विभज्य संप्रापुः काजेशेन विनिर्मिताः ।। १७ ।। <br>
परस्परं न विवाहश्चातुर्विद्यत्रिविद्ययोः ।। <br>
चातुर्विद्या मया प्रोक्तास्त्रिविद्यास्तु तथैव च ।। १८ ।। <br>
त्रैविभागेन त्रैविद्याश्चतुर्भागेन चात्रिणः ।। <br>
एवं ज्ञातिविभागस्तु काजेशेन विनिर्मितः ।। ।। १९ ।। <br>
कृतकृत्यास्तु ते विप्राः प्रणेमुस्तान्सुरोत्तमान् ।। <br>
वृत्तिं दत्त्वा ततो देवाः स्वस्थानं च प्रतस्थिरे ।। 3.2.39.२० ।। <br>
पंचपंचाशद्ग्रामाणां ते द्विजाश्च निवासिनः ।। <br>
चतुर्विद्यास्तु ते प्रोक्तास्तदादि तु त्रिविद्यकाः ।। २१ ।। <br>
चातुर्विद्यस्य गोत्राणि दशपंच तथैव च ।। <br>
भारद्वाजस्तथा वत्सः कौशिकः ८ कुश एव च ।। २२ ।। <br>
शांडिल्यः ५ कश्यपश्चैव गौतमश्छादनस्तथा ८ ।। <br>
जातूकर्ण्यस्तथा कुंतो वशिष्ठो ११ धारणस्तथा ।। २३ ।। <br>
आत्रेयो मांडिलश्चैव १४ लौगाक्षश्च १५ ततः परम् ।। <br>
स्वस्थानानां च नामानि प्रवक्ष्याम्यनुपूर्वशः ।। २४ ।। <br>
सीतापूरं च श्रीक्षेत्रं २ मगोडी च ३ तथा स्मृता ।। <br>
ज्येठलोजस्तथा चैव शेरथा च ततः परम् ।। २५ ।। <br>
छेदे ताली वनोडी च गोव्यंदली तथैव च ।। <br>
कंटाचोषली चैव कोहेचं चंदनस्तथा ।।२६।। <br>
थलग्रामश्च सोहं च हाथंजं कपडवाणकम् ।। <br>
व्रजन्होरी च वनोडी च फीणां वगोलं दृणस्तथा (?)।। ।।२७।। <br>
थलजा चारणं सिद्धा भालजाश्च ततः परम् ।। <br>
महोवी आईया मलीआ गोधरी आमतः परम् ।। २८ ।। <br>
वाठसुहाली तथा चैव माणजा सानदीयास्तथा ।। <br>
आनन्दीया पाटडीअ टीकोलीया ततः परम् ।। २९ ।। <br>
गंभी धणीआ मात्रा च नातमोरास्तथैव च ।। <br>
वलोला रांत्यजाश्चैव रूपोला बोधणीच वै ।। 3.2.39.३० ।। <br>
छत्रोटा अलु एवा च वासतडीआमतः परम् ।। <br>
जाषासणा गोतीया च चरणीया दुधीयास्तथा ।। ३१ ।। <br>
हालोला वैहोला च असाला नालाडास्तथा ।। <br>
देहोलो सौहासीया च संहालीयास्तथैव च ।। ३२ ।। <br>
स्वस्थानं पंचपत्ताशद्ग्रामा एते ह्यनुक्रमात् ।। <br>
दत्ता रामेण विधिवत्कृत्वा विप्रेभ्य एव च ।। ३३ ।। <br>
अतः परं प्रवक्ष्यामि स्वस्थानस्य च गोत्रजान्।। <br>
तथा हि प्रवरांश्चैव यथावद्विधिपूर्वकम् ।। ३४ ।। <br>
ज्ञात्वा तु गोत्रदेवीं च तथा प्रवरमेव च ।। <br>
स्वस्थानं जायते चैव द्विजाः स्वस्थानवासिनः ।। ३५ ।। <br>
।। नारद उवाच ।। ।। <br>
कथं च जायते गोत्रं कथं तु ज्ञायते कुलम् ।। <br>
कथं वा ज्ञायते देवी तद्वदस्व यथार्थतः ।। ३६ ।। <br>
।। ब्रह्मोवाच ।। ।। <br>
सीतापुरं तु प्रथमं प्रवरद्वयमेव च ।। <br>
कुशवत्सौ तथा चात्र मया ते परिकीर्त्तितौ ।। ३७ ।।<br>
&nbsp;१ श्रीक्षेत्रे द्वितीयं चैव गोत्राणां त्रयमेव च ।। <br>
छांदनसस्तथा वत्सस्तृतीयं कुशमेव च ।। ३८ ।। <br>
तृतीये मुद्गलं चैव कुशभारद्वाजमेव च ३।। <br>
शोहोली च चतुर्थं वै कुशप्रवरमेव च।। ३९।। <br>
ज्येष्ठला पंचमश्चैव वत्सकुशौ प्रकीर्त्तितौ ५।। <br>
श्रेयस्थानं हि षष्ठं वै भारद्वाजः कुशस्तथा।।3.2.39.४०।। <br>
दंताली सप्तमं चैव भारद्वाजः कुशस्तथा १।। <br>
वटस्थानमष्टमं च निबोध सुतसत्तम।।४१।। <br>
तत्र गोत्रं कुशं कुत्सं भारद्वाजं तथैव च ।। <br>
राज्ञः पुरं नवमं च भारद्वाजप्रवरमेव च ९ ।। ४२ ।। <br>
कृष्णवाटं दशमं चैव कुशप्रवरमेव च ।। <br>
दहलोडमेकादशं वत्सप्रवरमेव हि ।। ४३ ।। <br>
चेखलीद्वादशं पौककुशप्रवरमेव च ।। ४४ ।। <br>
चांचोदखे १२ देहोलोडी आत्रयश्च वत्सकुत्सकश्चैव ।। <br>
भारद्वाजीकोणाया च भारद्वाजगोलंदृणाशकुस्तथा ।। ४५ ।। <br>
थलत्यजाद्वये चैव कुशधारणमेव च ।। <br>
नारणसिद्धा च स्वस्थानं कुत्सं गोत्रं प्रकीर्तितम् ।। ४६ ।। <br>
भालजां कुत्सवत्सौ च मोहोवी आकुशस्तथा ।। <br>
ईयाश्लीआ शांडिलश्च गोधरीपात्रमेव च ।। ४७ ।। <br>
आनंदीया द्वे चैव भारद्वाजशांडिलश्चैव पाटडीआ कुशमेव च ।। ४८ ।। <br>
वांसडीआश्चैव जास्वा कौत्समणा वत्सआत्रेयौ गीता आकुशगौतमौ ।। ।। ४९ ।। <br>
चरणीआ भारद्वाजः दुधीआधारणसा हि अहो सोन्नामांडिल्यस्तथा ।। 3.2.39.५० ।। <br>
वेलोला हुराश्चैवा असाला कुशश्चैव धारणा च द्वितीय कम् ।। ५१ ।। <br>
नालोला वत्सधारणीया च देलोला कुत्समेव च ।। <br>
सोहासीया भारद्वाजकुशवत्समेव च ।। ५२ ।। <br>
सुहालीआ वत्सं वै प्रोक्तं गोत्राणि यथाक्रमम् ।। <br>
मया प्रोक्तानि चैवात्र स्वस्थानानि यथाक्रमम्।। ५३ ।। <br>
शीतवाडिया ये प्रोक्ताः कुशो वत्सस्तथैव च ।। <br>
विश्वामित्रो देवरातस्तृतीयो दलमेव च ।। ५४ ।। <br>
भार्गवच्यावनाप्नवानौर्वजमदग्निरेव हि ।। <br>
वचार्द्दशेषाबुटला गोत्रदेव्यः प्रकीर्तिताः ।। ५५ ।। <br>
इति प्रथमं गोत्रम् ।। १ ।। <br>
श्रीक्षेत्रं द्वितीयं प्रोक्तं गोत्रद्वितयमेव च ।। <br>
छांदनसस्तथा वत्सं देवी द्वितयमेव च ।। ५६ ।। <br>
आंगिरसांबरीषश्च यौवनाश्वस्तथैव च ।। <br>
भृगुच्यवनआप्नवानौ र्वजमदग्निमेव च ।। ५७ ।। <br>
देवी भट्टारिका प्रोक्ता द्वितीया शेपला तथा ।। <br>
एतद्वंशोद्भवा ये च शृणु तान्मुनिसत्तम ।। ५८ ।। <br>
सक्रोधनाः सदाचाराः श्रौतस्मार्तक्रियापराः ।। <br>
पंचयज्ञरता नित्यं संबंधसंमाश्रिताः ।। <br>
क्षतज्ञाः क्रतुजाश्चैव ते सर्वे नृपसत्तमाः ।। ५९ ।। <br>
इति द्वितीयगोत्रम् ।। २ ।। <br>
तृतीयं मगोडोआ वै गोत्रद्वितयमेव च ।। <br>
भारद्वाजस्तथा कुत्सं देवी द्वितयमेव च ।। 3.2.39.६० ।। <br>
आंगिरसबार्हस्पत्यभारद्वाजस्तथैव च ।। <br>
विश्वामित्रदेव रातौप्रवरत्रयमेव च ।।६१।। <br>
शेषला बुधला प्रोक्ताधारशांतिस्तथैव च ।। <br>
अस्मिन्ग्रामे च ये जाता ब्राह्मणाः सत्यवादिनः ।। ६२ ।। <br>
द्विजपूजाक्रिया युक्ता नानायज्ञक्रियापराः ।। <br>
अस्मिन्गोत्रे समुत्पन्ना द्विजाः सर्वे मुनीश्वराः ।। ६३ ।। <br>
इति तृतीयगोत्रम् ।। ३ ।। <br>
चतुर्थं शीहोलियाग्रामं गोत्रद्वित यमेव च।।  <br>
विश्वामित्रदेवराततृतीयौदलमेव च ।।६४।। <br>
देवी चचाई वै तेषां गोत्रदेवी प्रकीर्तिता।। <br>
अस्मिन्गोत्रे तुये जाता दुर्बला दीनमा नसाः।।६५।। <br>
असत्यभाषिणो विप्रा लोभिनो नृपसत्तम।। <br>
सर्व्वविद्याप्रवीणाश्च ब्राह्मणा ब्रह्मसत्तम।।६६।। <br>
इति चतुर्थं स्थानम्।।४।।<br>
ज्येष्ठलोजा पंचमं च स्वस्थानं प्रतिकीर्तितम्।। <br>
वत्सशीया कुत्सशीया प्रवरद्वितयं स्मृतम्।।६७।। <br>
आवरिवृवाप्रः यौवनाश्वभृगुच्यवनआप्नोर्वजमदग्निस्तथैव हि ।।६८।। <br>
चचाई वत्सगोत्रस्य शांता च कुत्सगोत्रजा ।। <br>
एतैस्त्रिभिः पंचभिश्च द्विजा ब्रह्मस्वरूपिणः ।।६९।। <br>
शांता दांताः सुशीलाश्च धन पुत्रैश्च संयुताः ।। <br>
वेदाध्ययनहीनाश्च कुशलाः सर्वकर्मसु।।3.2.39.७०।।<br>
सुरूपाश्च सदाचाराः सर्वधर्मेषु निष्ठिताः ।। <br>
दानधर्म्मरताः सर्वे अत्रजा जलदा द्विजाः ।।७१।। <br>
इति पंचमं स्थानम्।।५।। <br>
शेरथाग्रामेषु वै जाताः प्रवरद्वयसंयुताः ।। <br>
कुशभारद्वाजाश्चैव देवीद्वयं तथैव च ।।७२।। <br>
विश्वामित्रो देवरातस्तृतीयौ दल एव च ।। <br>
आंगिरसबार्हस्पत्यभारद्वाजास्तथैव च।।७३।।<br>
कमला च महालक्ष्मीर्द्वितीया यक्षिणी तथा।।<br>
अस्मिन्गोत्रे च ये जाताः श्रौतस्मार्त्तरता बुधाः।।७४।।<br>
वेदाध्ययनशीलाश्च तापसाश्चारिमर्द्दनाः।।<br>
रोषिणो लोभिनो दुष्टा यजने याजने रताः।।<br>
ब्रह्मक्रियापराः सर्वे ब्राह्मणास्ते मयोदिताः।। <br>
इति षष्ठं स्थानम्।।६।। <br>
दंतालीया भारद्वाजकुत्सशायास्तथैव च।।<br>
आंगिरसबार्हस्पत्यभारद्वाजास्तथैव च।।७६।।<br>
देवी च यक्षिणी प्रोक्ता द्वितीया कर्मला तथा ।। <br>
अस्मिन्गोत्रे च ये जाता वाडवा धनिनः शुभाः ।।७७।। <br>
वस्त्रालंकरणोपेता द्विजभक्तिपरायणाः ।। <br>
ब्रह्मभोज्यपराः सर्वे सर्वे धर्मपरायणाः ।। ।। ७८ ।। <br>
इति सप्तमं स्थानम्।।७।। <br>
वडोद्रीयान्वये जाताश्चत्वारः प्रवराः स्मृताः ।। <br>
कुशः कुत्सश्च वत्सश्च भारद्वाजस्तथैव च ।।७९।। <br>
तत्प्रवराण्यहं वक्ष्ये तथा गोत्राण्यनुक्रमात्।। <br>
विश्वामित्रो देवरातस्तृतीयौदल एव च ।। 3.2.39.८० ।। <br>
आंगिरसांबरीषश्च यौवनाश्वस्तृतीयकः ।। <br>
भार्गवश्च्यावनाप्नवानौर्वजमदग्निस्तथैव च।।८१।। <br>
आंगिरसबार्हस्पत्यभारद्वाजास्तथैव च।। <br>
कर्मला क्षेमला चैव धारभट्टारिका तथा।।८२।। <br>
चतुर्थी क्षेमला प्रोक्ता   गोत्रमाता अनुक्रमात्।। <br>
अस्मिन्गोत्रे तु ये जाताः पंचयज्ञरताः सदा ।। ८३ ।। <br>
लोभिनः क्रोधिनश्चैव प्रजायंते बहुप्रजाः ।। <br>
स्नानदानादि निरताः सदा विनिर्जितेंद्रियाः ।। ८४ ।। <br>
वापीकूपतडागानां कर्तारश्च सहस्रशः ।। <br>
व्रतशीला गुणज्ञाश्च मूर्खा वेदविवर्जिताः ।। ८५ ।। <br>
इत्यष्टमं स्थानम् ।। ८ ।। <br>
गोदणीयाभिधे ग्रामे गोत्रौ द्वौ तत्र संस्थितौ ।। <br>
वत्सगोत्रं प्रथमकं भारद्वाजं द्वितीयकम् ।। ८६ ।। <br>
भृगुच्यवनाप्नवानौर्वपुरोध समेव च ।। <br>
शीहरी प्रथमा ज्ञेया द्वितीया यक्षिणी तथा ।। ८७ ।। <br>
अस्मिन्गोत्रोद्भवा विप्रा धनधान्यसमन्विताः ।। <br>
सामर्षा लौल्यहीनाश्च द्वेषिणः कुटिलास्तथा ।। ८८ ।। <br>
हिंसिनो धनलुब्धाश्च मया प्रोक्तास्तु भूपते ।। ८९ ।। <br>
इति नवमं स्थानम् ।। ९ ।। <br>
कण्टवाडीआ ग्रामे विप्राः कुशगोत्र<br>
&nbsp;शुक्लशुश्च समुद्भ`वाः ।। <br>
प्रवरं तस्य वक्ष्यामि शृणु त्वं च नृपोत्तम ।। 3.2.39.९० ।। <br>
विश्वमित्रो देवरात उदलश्च त्रयः स्मृताः ।। <br>
चचाई देवी सा प्रोक्ता शृणु त्वं नृप सत्तम ।। ९१ ।। <br>
यजंते क्रतुभिस्तत्र हृष्टचित्तैकमानसाः ।। <br>
सर्वविद्यासु कुशला ब्राह्मणाः सत्यवादिनः ।। ९२ ।। <br>
इति दशमं स्थानम् ।। १० ।।<br>
वेखलोया मया प्रोक्ता कुत्सवंशे समुद्भवाः ।। <br>
प्रवरत्रयसंयुक्ताः शृणुत्वं च नृपोत्तम ।। ९३ ।। <br>
विश्वामित्रो देवराजौदलश्चेति त्रयः स्मृताः ।। <br>
चचाई देवी तेषां वै कुलरक्षाकरी स्मृता ।। ९४ ।। <br>
ब्राह्मणाश्च महात्मानः सत्त्ववंतो गुणान्विताः ।। <br>
तपस्वियोगिनश्चैव वेदवेदांगपारगाः ।। ९५ ।। <br>
साधवश्च सदाचारा विष्णुभक्तिपरायणाः ।। <br>
स्नानसंध्यापरा नित्यं ब्रह्मभोज्यपरायणाः ।। ९६ ।। <br>
अस्मिन्वंशे मया प्रोक्ताः शृणुत्वं च अतः परम् ।। ९७ ।। <br>
इत्येकादशस्थानम्।। ११ ।। <br>
देहलोडीआ ये प्रोक्ताः कुत्सप्रवरसंयुताः ।। <br>
आंगिरस आंबरीषो युवनाश्वस्तृतीयकः ।। ९८ ।। <br>
गोत्रदेवी मया प्रोक्ता श्रीशेषदुर्बलेति च ।। <br>
कुत्सवंशे च ये जाताः सद्वृत्ताः सत्यभाषिणः ।। ९९ ।। <br>
वेदाध्ययनशीलाश्च परच्छिद्रैकदर्शिनः ।। <br>
सामर्षा लौल्यतो हीना द्वेषिणः कुटिलास्तथा ।। 3.2.39.१०० ।। <br>
हिंसिनो धनलुब्धाश्च ये च कुत्ससमुद्भवाः ।। १ ।। <br>
इति द्वादशं स्थानम् ।। १२ ।। <br>
कोहे च ब्राह्मणाः प्रोक्ता गोत्रत्रितयसंयुताः ।। <br>
भारद्वाजस्तथा वत्सस्तृतीयः कुश एव च ।। २ ।। <br>
प्रवराण्यहं तथा वक्ष्ये यथा गोत्रक्रमेण हि ।। <br>
भार्गवच्यवनाप्नवानौर्वजमदग्निस्तथैव च ।। ३ ।। <br>
कुशप्रवरं तृतीयं तु प्रवरत्रयमेव च ।। <br>
विश्वामित्रो देवरातस्तृतीयौदलमेव च ।। ४ ।। <br>
यक्षिणी प्रथमा प्रोक्ता द्वितीया शीहुरी तथा ।। <br>
तृतीया चचाई प्रोक्ता यथानुक्रमगोत्रजा ।। ५ ।। <br>
अस्मिन्गोत्रे भवा विप्राः श्रौतस्मार्त्तरता बुधाः ।। <br>
वेदाध्ययनशीलाश्च तापसाश्चारिमर्द्दनाः ।। ६ ।। <br>
रोषिणो लोभिनो दुष्टा यजने याजने रताः ।। <br>
ब्रह्मकर्मपराः सर्वे मया प्रोक्ता द्विजोत्तमाः ।। ।। ७ ।। <br>
इति त्रयोदशं स्थानम्।।१३।। <br>
चांदणखेडे ये जाता भारद्वाजसमुद्भवाः।। <br>
आंगिरसो बार्हस्पत्यस्तृतीयो भारद्वाजस्तथा ।।८।। <br>
यक्षिणी चास्य वै देवी प्रोक्ता व्यासेन धीमता ।। <br>
भारद्वाजास्तु ये जाता द्विजा ब्रह्मस्वरूपिणः ।। ९ ।। <br>
शांता दांता सुशीलाश्च धनपुत्रसमन्विताः ।। <br>
धर्मारण्ये द्विजाः श्रेष्ठाः क्रतुकर्मणि कोविदाः ।।3.2.39.११०।। <br>
गुरुभक्तिरताः सर्वे भासयंति स्वकं कुलम् ।।११।। <br>
इति चतुर्द्दशस्थानम् ।।१४।। <br>
थलग्रामे च ये जाता भारद्वाजसमुद्भवाः ।। <br>
आंगिरसो बार्हस्पत्यो भारद्वाजस्तृतीयकः ।। १२ ।। <br>
अस्मिन्गोत्रे च ये जाता वाडवा धनिनः शुभाः ।। <br>
वस्त्रालंकरणोपेता द्विजभक्तिपरायणाः ।। १३ ।। <br>
ब्रह्मभोज्यपराः सर्वे सर्वे धर्मपरायणाः ।। <br>
गोत्रदेवी मया ख्याता यक्षिणी नाम रक्षिणी ।। १४ ।। <br>
इति पंचदश स्थानम्।।१५।। <br>
मोऊत्रीयाश्च ये जाता द्वौ गोत्रौ तत्र कीर्तितौ ।। <br>
भारद्वाजः कश्यपश्च देवीद्वितयमेव च ।। १५ ।। <br>
चामुण्डा यक्षिणी चैव देवी चात्र प्रकीर्त्तिता ।। <br>
कश्यपाऽवत्सारश्चैव नैधुवश्च तृतीयकः ।। १६ ।। <br>
आंगिरसो बार्हस्पत्यो भारद्वाजस्तृतीयकः ।। <br>
प्रियवाक्या महादक्षा गुरु भक्ति रताः सदा ।। १७ ।। <br>
सदा प्रतिष्ठावंतश्च सर्वभूतहिते रताः ।। <br>
यजंति ते महायज्ञान्काश्यपा ये द्विजातयः ।। १८ ।। <br>
सर्वेषां याजनकरा याज्ञिकाः परमाः स्मृताः ।। १९ ।। <br>
इति षोडशं स्थानम् ।। १६ ।। <br>
हाथीजणे च ये जाता वत्सा भारद्वाजास्तथा ।। <br>
ज्ञानजा यक्षिणी चैव गोत्रदेव्यौ प्रकी र्तिते ।। 3.2.39.१२० ।। <br>
अस्मिन्गोत्रे च ये जाताः पंचयज्ञरताः सदा ।। <br>
लोभिनः क्रोधिनश्चैव प्रजावंतो बहुश्रुताः ।। २१ ।। <br>
स्नानदानादिनिरता विष्णुभक्तिपरायणाः ।। <br>
व्रतशीला गुणज्ञानमूर्खा वेदविवर्जिताः ।। २२ ।। <br>
इति सप्तदशं स्थानम् ।। १७ ।। <br>
कपड्वाणजा ब्राह्मणास्तु भारद्वाजा कुशास्तथा ।। <br>
देवी च यक्षिणी प्रोक्ता द्वितीया चचाई तथा ।। २३ ।। <br>
आंगिरसबार्हस्पत्यौ भारद्वाजस्तृतीयकः ।। <br>
विश्वामित्रो देवरातस्तृतीयौदल मेव च ।। २४ ।। <br>
अस्मिन्गोत्रे च ये जाताः सत्यवादिजितव्रताः ।। <br>
जितेंद्रियाः सुरूपाश्च अल्पाहाराः शुभाननाः ।। २५ ।। <br>
सदोद्यताः पुराणज्ञा महादानपरायणाः ।। <br>
निर्द्वेषिणो लोभयुता वेदाध्ययनतत्पराः ।। २६ ।। <br>
दीर्घदर्शिनो महातेजा महामायाविमोहिताः ।। २७ ।। <br>
इत्यष्टादशं स्थानम् ।। १८ ।। <br>
जन्होरी वाडवाः प्रोक्ताः कुशप्रवरसंयुताः ।। <br>
विश्वामित्रो देवरातस्तृतीयौदल एव च ।। २८ ।। <br>
तारणी च महामाया गोत्रदेवी प्रकीर्त्तिता ।। <br>
अस्मिन्वंशे ससुत्पन्ना वाडवा दुःसहा नृप ।। २९ ।। <br>
महोत्कटा महाकायाः प्रलंबाश्च महोद्धताः ।। <br>
क्लेशरूपाः कृष्णवर्णाः सर्वशास्त्र विशारदाः ।। 3.2.39.१३० ।। <br>
बहुभुग्धनिनो दक्षा द्वेषपापविवर्जिताः ।। <br>
सुवस्त्रभूषा वैरूपा ब्राह्मणा ब्रह्मवादिनः ।। ३१ ।। <br>
इत्येकोनविशतितमं स्थानम् ।। ।। १९ ।। <br>
वनोडीयाश्च ये जाता गोत्राणां त्रयमेव च ।। <br>
कुशकुत्सौ च प्रवरौ तृतीयो भारद्वाजस्तथा ।। ३२ ।। <br>
विश्वामित्रो देवरातस्तृतीयौदल मेव च ।। <br>
आंगिरस आंबरीषो युवनाश्वस्तृतीयकः ।। ३३ ।। <br>
आंगिरसबार्हस्पत्यभारद्वाजास्तथैव च ।। <br>
शेषला प्रथमा प्रोक्ता तथा शांता द्वितीयका ।। ३४ ।। <br>
तृतीया धारशांतिश्च गोत्रदेव्यो ह्यनुक्रमात् ।। <br>
अस्मिन्गोत्रे तु ये जाता दुर्बला दीनमानसाः ।। ३५ ।। <br>
असत्यभाषिणो विप्रा लोभिनो नृपसत्तम ।। <br>
सर्वविद्याकुशलिनो ब्राह्मणा ब्रह्मवित्तमाः ।। ३६ ।। <br>
इति विंशतितमं स्थानम् ।। २० ।। <br>
कीणावाचनकं स्थानं यदेकाधि कविंशति ।। <br>
भारद्वाजाश्च विप्रेंद्राः कथिता ब्राह्मणाः शुभाः ।। ३७ ।। <br>
आंगिरसवार्हस्पत्यभारद्वाजास्तथैव च ।। <br>
यक्षिणी च तथा देवी गोत्रदेवी प्रकी र्तिता ।। ३८ ।। <br>
अस्मिन्गोत्रे च ये जाता वाडवा धनिनः शुभाः ।। <br>
वस्त्रालंकरणोपेता द्विजभक्तिपरायणाः ।। ३९ ।। <br>
ब्रह्मभोज्यपराः सर्वे सर्वे धर्म्म परायणाः ।। 3.2.39.१४० ।। <br>
इत्येकविंशतितमं स्थानम् ।। २१ ।। <br>
गोविंदणाः च स्वस्थाने ये जाता ब्रह्मसत्तमाः ।। <br>
कुशगोत्रं च वै प्रोक्तं प्रवरत्रयमेव च ।। ।।४१।। <br>
विश्वामित्रो देवरातौदलप्रवरमेव च।। <br>
चचई च महादेवी गोत्रदेवी प्रकीर्तिता ।। ४२ ।। <br>
अस्मिन्गोत्रे च ये जाता ब्राह्मणा ब्रह्मवेदिनः ।। <br>
यजंते क्रतुभिस्तत्र हृष्टचित्तैकमानसाः ।। ४३ ।। <br>
सर्वविद्यासु कुशला ब्रह्मण्या ब्रह्मवित्तमाः ।। ४४ ।। <br>
इति द्वाविंशतितमं स्थानम् ।। २२ ।। <br>
थलत्यजा हि विप्रेंद्रा द्वौ गोत्रौ चाप्यधिष्ठितौ ।। <br>
धारणं संकुशं चैव गोत्रद्वितयमेव च ।। ४५ ।। <br>
अगस्त्यो दार्ढ्यच्युतश्च रथ्यवाहनमेव च ।। <br>
विश्वामित्रो देवरात स्तृतीयौदल एव च ।। ४६ ।। <br>
देवी च छत्रजा प्रोक्ता द्वितीया थलजा तथा ।। <br>
धारणसगोत्रे ये जाता ब्रह्मण्या ब्रह्मवित्तमाः ।। ४७ ।। <br>
त्रिप्रवराश्चैव विख्याता सत्त्ववंतो गुणान्विताः । <br>
तदन्वये च ये जाता धर्मकर्म्मसमाश्रिताः ।। ४८ ।। <br>
धनिनो ज्ञाननिष्ठाश्च तपोयज्ञक्रियादिषु ।। <br>
त्रयोविंशं प्रोक्तमेत्तत्स्थानं मोढकजातिनाम् ।। ४९ ।। <br>
इति त्रयोविंशतितमं स्थानम् ।। २३ ।। <br>
वारणसिद्धाश्च ये प्रोक्ता ब्राह्मणा ज्ञानवित्तमाः ।। <br>
अस्मिन्गोत्रे च ये विप्राः सत्यवादिजितव्रताः ।। 3.2.39.१५० ।। <br>
जितेंद्रियाः सुरूपाश्च अल्पाहाराः शुभाननाः ।। <br>
सदोद्यताः पुराणज्ञा महादानपरायणाः ।। ।। ५१ ।। <br>
निर्द्वेषिणोऽलोभयुता वेदाध्ययनतत्पराः ।। <br>
दीर्घदर्शिनो महातेजा महामायाविमोहिताः ।। ५२ ।। <br>
चतुर्विंशतितमं प्रोक्तं स्वस्थानं परमं मतम् ।। ५३ ।। <br>
इति चतुर्विंशतितमं स्थानम् ।। २४ ।। <br>
भालजाश्चात्र वै प्रोक्ता ब्राह्मणाः सत्यवादिनः ।। ५४ ।। <br>
वत्सगोत्रं कुशं चैव गोत्रद्वितयमेव च ।। <br>
तेषां प्रवराण्यहं वक्ष्ये पंचत्रितयमेव च ।। <br>
भृगुश्चयवनाप्नवानौर्वजमदग्निस्तथैव च ।। ५५ ।। <br>
आंगिरसौंबरीषश्च यौवनाश्वस्तृतीयकः ।। <br>
शांता च शेषला चात्र देवीद्बितयमेव च ।। ५६ ।। <br>
अस्मिन्वंशे समुत्पन्ना सद्वृत्ताः सत्यभाषिणः ।। <br>
शांताश्च भिन्नवर्णाश्च निर्धनाश्च कुचैलिनः ।। ।। ५७ ।। <br>
सगर्वा लौल्ययुक्ताश्च वेदशास्त्रेषु निश्चलाः ।। <br>
पंचविंशतिमं प्रोक्तं स्वस्थानं मोढज्ञातिनाम् ।। ५८ ।। <br>
इति पंचविंशतितमं स्थानम् ।। ।। २५ ।। <br>
महोवीआश्च ये संति ब्राह्मणा ब्रह्मवित्तमाः ।। <br>
एकमेव च वै गोत्रं कुशसंज्ञं पवित्रकम् ।। ५९ ।। <br>
विश्वामित्रो देवरातस्तृतीयौदल एव च ।। <br>
देवी चवाई चैवात्र रक्षारूपा व्यवस्थिता ।। 3.2.39.१६० ।। <br>
अस्मिन्गोत्रे च ये जाताः सत्यवादि जितेद्रियाः ।। <br>
सत्यव्रताः सुरूपाश्च अल्पाहाराः शुभा ननाः ।। ६१ ।। <br>
दयालवः कृपालवः सर्वभूतहिते रताः ।। <br>
षड्विंशतितमं प्रोक्तं स्वस्थानं त्रह्मवादिनाम् ।। ६२ ।। <br>
रामेण संस्तुताश्चैव सानुजेन तथैव च ।। ६३ ।। <br>
इति षड्विंशतितमं स्थानम् ।। २६ ।। <br>
तियाश्रीयामथोवक्ष्ये स्वस्थानं सप्तविंशकम् ।। <br>
अस्मिन्स्थाने च ये जाता ब्राह्मणा वेदपारगाः ।। ६४ ।। <br>
शांडिल्यगोत्रं चैवात्र कथितं वेदसत्तमैः ।। <br>
पंचप्रवरमथो प्रोक्तं ज्ञानजा चात्र देवता ।। ६५ ।। <br>
काश्यपावत्सारश्चैव शांडि लोसित एव च ।। <br>
पंचमो देवलश्चैव प्रवराणि तथा क्रमात् ।। <br>
ज्ञानजा च तथा देवी कथिता स्थानदेवता ।। ६६ ।। <br>
अस्मिन्वंशे च ये जातास्ते द्विजाः सूर्यवर्चसः ।। <br>
चंद्रवच्छीतलाः सर्वे धर्मारण्ये व्यवस्थिताः ।। ६७ ।। <br>
सदाचारा महाराज वेदशास्त्रपरायणाः ।। <br>
याज्ञिकाश्च शुभाचाराः सत्यशौचपरायणाः ।। ६८ ।। <br>
धर्मज्ञा दानशीलाश्च निर्मला हि मदोत्सुकाः ।। <br>
तपःस्वाध्यायनिरता न्यायधर्मपरायणाः ।।<br>
सप्तविंशतिमं स्थानं कथितं ब्रह्मवित्तमैः ।। ६९ ।। <br>
इति सप्तविंशं स्थानम् ।। २७ ।। <br>
गोधरीयाश्च ये जाता ब्राह्मणा ज्ञानसत्तमाः ।। <br>
गोत्रत्रयमथो वक्ष्ये यथा चैवाप्यनुक्रमात्।। 3.2.39.१७० ।। <br>
प्रथमं धारणसं चैव जातूकर्णं द्वितीयकम् ।। <br>
तृतीयं कौशिकं चैव यथा चैवाप्यनुक्रमात् ।।७१।। <br>
धारणसगोत्रे ये जाताः प्रवरैस्त्रिभिः संयुताः ।। <br>
अगस्तिश्च दार्ढच्युत इध्मवाहनसंज्ञकः ।। ७२ ।। <br>
वसिष्ठश्च तथात्रेयो जातूकर्णस्तृतीयकः ।। <br>
विश्वामित्रो माधुच्छंदस अघमषणस्तृतीयकः ।। ७३ ।। <br>
महाबला च मालेया द्वितीया चैव यक्षिणी ।। <br>
तृतीया च महायोगी गोत्रदेव्यः प्रकीर्तिताः ।। ७४ ।। <br>
अस्मिन्वंशे च ये जाता ब्राह्मणाः सत्यवादिनः ।। <br>
अलौल्याश्च महायज्ञा वेदाज्ञाप्रतिपालकाः ।। ७५ ।। <br>
इत्यष्टाविंशं स्थानम् ।। २८ ।। <br>
वाटस्त्रहाले ये जाता गोत्रत्रितयमेव च ।। <br>
धारणं प्रथमं ज्ञेयं वत्ससंज्ञं द्वितीयकम् ।। ७६ ।। <br>
तृतीयं कुत्ससंज्ञं च गोत्रदेव्यस्तथैव च ।। <br>
प्रथमं धारणसगोत्रं प्रवरत्रयमेव च ।। ७७ ।। <br>
अगस्तिदार्ढच्युतश्चैव इध्मवाहन एव च ।। <br>
द्वितीयं वत्ससंज्ञं हि प्रवराणि च पंच वै ।। ७८ ।। <br>
भृगु च्यवनाप्नवानौर्वजमदग्निस्तथैव च ।। <br>
तृतीयं कुत्ससंज्ञं हि प्रवरत्रयमेव च ।। ७९ ।। <br>
आंगिरसांबरीषौ च यौवनाश्वस्तृतीयकः ।। <br>
देवी चच्छत्रजा चैव द्वितीया शेषला तथा ।। 3.2.39.१८० ।। <br>
ज्ञानजा चैव देवी च गोत्रदेव्यो ह्यनुक्रमात् ।। <br>
अस्मिन्गोत्रे च ये विप्राः सत्यवादिजितेंद्रियाः ।। ८१ ।। <br>
सुरूपाश्चाल्पाहाराश्च महादानपरायणाः ।। <br>
निर्द्वेषिणो लोभयुता वेदाध्ययनतत्पराः ।। ८२ ।। <br>
दीर्घदर्शिनो महातेजा महोत्काः सत्यवादिनः ।। ।। ८३।। <br>
इत्येकोनत्रिंशं स्थानम् ।। २९ ।। <br>
माणजा च महास्थानं गोत्रद्वितयमेव च ।। <br>
शांडिल्यश्च कुशश्चैव गोत्रद्वयमितीरितम् ।। ८४ ।। <br>
काश्यपोऽवत्सारश्च शांडिल्योऽसित एव च ।। <br>
पंचमो देवलश्चैव एकगोत्रं प्रकीर्तितम् ।।८५।। <br>
ज्ञानजा च तथा देवी कथिता चात्र सैव च ।। <br>
द्वितीयं च कुशं गोत्रं प्रवरत्रयमेव च ।। ८६ ।। <br>
विश्वामित्रो देवराजस्तृतीयोदलमेव च ॥ <br>
ज्ञानदा चात्र वै देवी द्वितीया संप्रकीर्तिता ॥ ८७॥ <br>
अस्मिन्गोत्रे तु ये जाता दुर्बला दीनमानसाः ॥ <br>
असत्यभाषिणो विप्रा लोभिनो नृपसत्तम ॥ ८८ ॥ <br>
सर्वविद्याकुशलिनो ब्राह्मणा ब्रह्मसत्तमाः ॥ ८९ ॥ <br>
इति त्रिंशं स्थानम् ॥३०॥ <br>
साणदां च परं स्थानं पवित्रं परमं मतम् ॥ <br>
कुशप्रवरजा विप्रास्तत्रस्थाः पावनाः स्मृताः ॥ 3.2.39.१९० ॥ <br>
विश्वामित्रो देवरातस्तृतीयोदल एव च ॥ <br>
ज्ञानदा च महादेवी गोत्रदेवी प्रकीर्तिता ॥ ९१ ॥ <br>
अस्मिन्गोत्रे तु ये जाता दुर्बला दीनमानसाः ॥ <br>
असत्यभाषिणो विप्रा लोभिनो नृपसत्तम॥९२॥ <br>
सर्वविद्याकुशिलिनो ब्राह्मणा ब्रह्मवित्तमाः ॥९३॥ <br>
इत्येकत्रिंशं स्थानम् ॥ ३१ ॥ <br>
आनन्दीया च संस्थानं गोत्रद्वितयमेव च ।। <br>
भारद्वाजं नाम चैकं शांडिल्यं च द्वितीयकम् ।।९४ ।। <br>
आंगिरसो बार्हस्पत्यो भारद्वाजस्तृतीयकः ।। <br>
चचाई चात्र या देवी गोत्रदेवी प्रकीर्तिता ।। ९५ ।। <br>
काश्यपावत्सारश्च शांडिल्योऽसित एव च ।। <br>
पंचमो देवलश्चैव प्रवराणि यथाक्रमम् ।। ९६ ।। <br>
ज्ञानजा च तथा देवी कथिता गोत्रदेवता ।। <br>
अस्मिन्गोत्रे च ये जाता निर्लोभाः शुद्धमानसाः ।।९७।। <br>
यदृच्छालाभसंतुष्टा ब्राह्मणा ब्रह्मवित्तमाः ।।९८।। <br>
इति द्वात्रिंशं स्थानम् ।।३२।। <br>
पाटडीया परं स्थानं पवित्रं परिकीर्तितम्।<br>
कुशगोत्रं भवेदत्र प्रवरत्रयसंयुतम् ।।९९।। <br>
विश्वामित्रो देवरातस्तृतीयौदलमेव हि ।। <br>
अस्मिन्गोत्रे च ये जाता वेदशास्त्र परायणाः ।।3.2.39.२० ०।। <br>
मदोद्धुराश्च ते विप्रा न्यायमार्गप्रवर्तकाः ।।१।। <br>
इति त्रयस्त्रिंशं स्थानम् ।। ३३ ।। <br>
टीकोलिया परं स्थानं कुशगोत्रं तथैव च ।। <br>
विश्वामित्रो देवरातस्तृतीयौदलमेव च ।।२।। <br>
चचाई चात्र वै देवी गोत्रदेवी प्रकीर्तिता ।। <br>
अस्मिन्गोत्रे भवा विप्राः श्रुतिस्मृतिपरायणाः ।।३।। <br>
रोगिणो लोभिनो दुष्टा यजने याजने रताः ।। <br>
ब्रह्मक्रियापराः सर्वे मोढाः प्रोक्ता मयात्र वै ।।४।। <br>
इति चतुस्त्रिंशं स्थानम् ।।३४।। <br>
गमीधाणीयं परमं स्थानं प्रोक्तं वै पचत्रिंशकम्।।<br>
योत्र धारणसं चैव देवी चात्र महाबला।।५।।<br>
अगस्तिदार्ढच्युतइध्मवाहनसंज्ञकाः।।<br>
अस्मिन्वंशे च ये जाता ब्राह्मणा ब्रह्मतत्पराः ।। ६ ।। <br>
अलौल्याश्च महाप्राज्ञा वेदाज्ञाप्रतिपालकाः ।। ७ ।। <br>
इति पंचत्रिंशं स्थानम् ।।३५।। <br>
मात्रा च परमं स्थानं पवित्रं सर्वदेहिनाम् ।। <br>
कुशगोत्रं पवित्रं तु परमं चात्र धिष्ठितम् ।। ८ ।। <br>
विश्वामित्रो देवरातो दलश्चैव तृतीयकः ।। <br>
ज्ञानदा च महादेवी सर्वलोकैकरक्षिणी ।। ९ ।। <br>
अस्मिन्वंशे समुद्भूता ब्राह्मणा देवतत्पराः ।। <br>
सस्वाधायवषट्कारा वेदशास्त्रप्रवर्तकाः ।। 3.2.39.२१० ।। <br>
इति षट्त्रिशं स्थानम् ।। ३६ ।। <br>
नातमोरा परं स्थानं पवित्रं परमं शुभम् ।। <br>
कुशगोत्रं च तत्रास्ति प्रवरत्रयसंयुतम् ।। ११ ।। <br>
विश्वामित्रो देवरातस्तृतीयौदलमेव च ।। <br>
ज्ञानजा चात्र वै देवी गोत्रदेवी प्रकीर्तिता ।। १२ ।। <br>
अस्मिन्वंशे भवा ये च ब्राह्मणा ब्रह्मवित्तमाः ।। <br>
धर्मज्ञाः सत्यवक्तारो व्रतदानपरायणाः ।। १३ ।। <br>
इति सप्तत्रिंशं स्थानम् ।। ३७ ।। <br>
बलोला च महास्थानं पवित्रं परमाद्भुतम् ।। <br>
कुशगोत्रं समाख्यातं प्रवरत्रयमेव च ।। १४ ।। <br>
पूर्वोक्तं प्रवरं चैव देवी चैवात्र मानदा ।। <br>
वंशेस्मिन्परमाः प्रोक्ताः काजेशेन विनिर्मिताः।।। १५ ।। <br>
असत्यभाषिणो विप्रा लोभिनो नृपसत्तम ।। <br>
सर्वविद्याकुशलिनो ब्राह्मणा ब्रह्मसत्तमाः ।। १६ ।। <br>
इत्यष्टत्रिंशं स्थानम् ।। ३८ ।। <br>
राज्यजा च महास्थानं लौगाक्षाप्रवरं तथा ।। <br>
काश्यपावत्सारवाशिष्ठं प्रवरत्रयमेव च ।। १७ ।। <br>
भद्रा च योगिनी चैव गोत्रदेवी प्रकीर्तिता ।। <br>
अस्मिन्वंशे समुद्भूता ब्राह्मणा वेदतत्पराः ।। १८ ।। <br>
नित्यस्नाननित्यहोमनित्यदानपरायणाः ।। <br>
नित्यधर्मरताश्चैव नित्यनैमित्ततत्पराः ।। १९ ।। <br>
इत्येकोनचत्वारिंशं स्थानम ।। ३९ ।। <br>
रूपोला परमं स्थानं पवित्रमतिपुण्यदम् ।। <br>
अस्मिन्गोत्रत्रये चैव देवीत्रितयमेव च ।।3.2.39.२२०।। <br>
प्रथमं कुत्सवत्साख्यौ भारद्वाजस्तृतीयकः ।। <br>
आंगिरसोंबरीषश्च यौवनाश्वस्तृतीयकः ।। २१ ।। <br>
भृगुच्यवनाप्नवानौर्वजगदग्निस्तथैव च ।। <br>
आंगिरसवार्हस्पत्यभारद्वाजस्तथैव च ।।२२।। <br>
क्षेमला चैव वै देवी धारभट्टारिका तथा ।। <br>
तृतीया क्षेमला प्रोक्ता गोत्रमाता ह्यनुक्रमात् ।।२३।। <br>
अस्मिन्गोत्रे च ये जाता पंचयज्ञरताः सदा ।। <br>
लोभिनः क्रोधिनश्चैव प्रजायन्ते बहुप्रजाः ।। २४ ।। <br>
स्नानदानादिनिरताः सदा च विजितेंद्रियाः ।। <br>
वापीकूपतडागानां कर्त्तारश्च सहस्रशः ।। २५ ।। <br>
इति चत्वारिंशं स्थानम् ।। ४० ।। <br>
बोधणी परमं स्थानं पवित्रं पापनाशनम् ।। <br>
कुशं च कौशिकं चैव गोत्रद्वितयमेव च ।। २६ ।। <br>
विश्वामित्रश्च प्रथमो देवरातोदलेति च ।। <br>
विश्वामित्राघमर्षणकौशिकेति तथैव च ।। २७ ।। <br>
यक्षिणी प्रथमा चैव द्वितीया तारणी तथा ।। <br>
अस्मिन्गोत्रे तु ये जाता दुर्बला दीनमानसाः ।। २८ ।। <br>
असत्यभाषिणो विप्रा लोभिनो नृपसत्तम ।। <br>
सर्वविद्याकुशलिनो ब्राह्मणा ब्रह्मसत्तमाः । २९ ।। <br>
इत्येकचत्वारिशं स्थानम् ।। ४१ ।। <br>
छत्रोटा च परं स्थानं सर्वलोकैकपूजितम् ।। <br>
कुशगोत्रं समाख्यातं प्रवरत्रयमेव हि ।। 3.2.39.२३० ।। <br>
विश्वामित्रो देवरातस्तृतीयो दलमेव वै ।। <br>
चचाई चात्र वै देवी गोत्रदेवी प्रकीर्तिता ।। ३१ ।। <br>
अस्मिन्वंशे भवाश्चैव वेदशास्त्रपरायणाः ।। <br>
महोदयाश्च ते विप्रा न्यायमार्गप्रवर्तकाः । ३२ ।। <br>
इति द्विचत्वारिंशं स्थानम् ।। ४२ ।। <br>
खल एवात्र संस्थानं त्रयश्चत्वारिंशमेव हि ।। <br>
वत्सगोत्रोद्भवा विप्राः कृषिकर्मप्रवर्तकाः ।। ३३ ।। <br>
गोत्रजा ज्ञानजा देवी प्रवराः पंच एव हि ।। <br>
भार्गावच्या वनाप्नवानौर्वजामदग्न्येति चैव हि ।। ३४ ।। <br>
अस्मिन्गोत्रे भवा विप्राः श्रौताग्नि सुनिषेवकाः ।। <br>
वेदाध्ययनशीलाश्च तापसाश्चारिमर्दनाः ।। ३५ ।। <br>
रोषिणो लोभिनो हृष्टा यजने याजने रताः ।। <br>
सर्वभूतदयाविष्टास्तथा परोपकारिणः ।।३६ ।। <br>
इति त्रयश्चत्वारिंश स्थानम् ।। ४३ ।। <br>
वासंतड्यां च विप्राणां कुशगोत्रमुदाहृतम् ।। <br>
विश्वामित्रो देवारातस्तृतीयौदलमेव हि ।।३७।। <br>
चचाई चात्र वै देवी गोत्रदेवी प्रकीर्तिता ।। <br>
अस्मिन्वंशे च ये जाताः पूर्वोक्ता ब्रह्मतत्पराः ।। ३८ ।। <br>
परोपकारिणश्चैव परचित्तानुवर्तिनः ।। <br>
परस्वविमुखाश्चैव परमार्गप्रवर्त्तकाः ।। ३९ ।। <br>
इति चतुश्चत्वारिंशं स्थानम् ।। ।। ४४ ।। <br>
अतः परं च संस्थानं जाखासणमुदाहृतम् ।। <br>
गोत्रं वै वात्स्यसंज्ञं तु गोत्रजा शीहुरी तथा ।। <br>
प्रवराणि च पंचैव मया तव प्रकाशितम्  ।। 3.2.39.२४० ।। <br>
भार्गवच्यावनाप्नवानौर्वपुरोधसः स्मृतः ।। <br>
अस्मिन्वंशे च ये जाता वाडवाः सुखवासिनः ।। <br>
विप्राः स्थूलाश्च ज्ञातारः सर्वकर्म रताश्च वै ।। ४१ ।। <br>
सर्वे धर्मैकविश्वासाः सर्वलोकैकपूजिताः ।। <br>
वेदशास्त्रार्थनिपुणा यजने याजने रताः ।। ४२ ।। <br>
सदाचाराः सुरूपाश्च तुंदिला दीर्घ दर्शिनः ।। <br>
शीहुरी चात्र वै देवी कुलदेवी प्रकीर्तिता ।। ४३ ।। <br>
इति पंचचत्वारिंशं स्थानम् ।। ४५ ।। <br>
षट्चत्वारिंशकं स्थानं मोटानां तु प्रकाशितम्।। <br>
गोतीआनामसंज्ञा तु कुशगोत्रमिहास्ति च ।।४४।। <br>
विश्वामित्रं प्रथमं चैव द्वितीयं देवरातकम्।। <br>
तृतीयमौदलं चैव प्रवरत्रितयं त्विदम्।।४५।। <br>
यक्षिणी चात्र वै देवी राक्षसानां प्रभंजनी।। <br>
अस्मिन्वंशे च ये जाता ब्राह्मणा ब्रह्मतत्पराः।।४६।। <br>
धर्मे मतिप्रवृत्ताश्च  धर्मशास्त्रेषु निष्ठिताः ।। ४७ ।।<br>
&nbsp;इति षटचत्वारिंशस्थानम् ।। ४६ ।। <br>
सप्तचत्वारिंशकं च संस्थानं परिकीर्तितम् ।। <br>
वरलीयाख्यसंस्थानं पवित्रं परमं मतम् ।। ४८ ।। <br>
भारद्वाजं तथा गोत्रं प्रवराणि तथैव च ।। <br>
यक्षिणी चात्र वै देवी कुलदेवी प्रकीर्तिता ।। ४९ ।। <br>
आंगिरसं बार्हस्पत्यं भारद्वाजं तृतीयकम् ।। <br>
अस्मिन्वंशे च ये जाताः ब्राह्मणा पूतमूर्तयः।। 3.2.39.२५० ।। <br>
येषां वाक्योदकेनैव शुध्यंति पापिनो नराः ।। ५१ ।। <br>
इति सप्तचत्वारिंशकं स्थानम् ।। ४७ ।। <br>
दुधीयाख्यं परं स्थानं गोत्रद्वितयमेव च ।। <br>
धारणसं तथा गोत्रमांगिरकसमेव च ।। ५२ ।। <br>
अगस्तिदार्ढच्युतइध्मवाहनसंज्ञकम् ।। <br>
छत्राइ च महादेवी द्वितीयं प्रवरं शृणु ।। ५३ ।। <br>
आंगिरसांबरीषौ च यौवनाश्वस्तृतीयकः ।। <br>
ज्ञानदा शेषला चैव ज्ञानदा सर्वदेहिनाम् ।। ५४ ।। <br>
अस्मिन्वंशे समुत्पन्ना वाडवा दुःसहा नृप ।। <br>
मदोत्कटा महाकायाः प्रलंभाश्च मदोद्धताः ।। ५५ ।।<br>
&nbsp;क्लेशरूपाः कृष्णवर्णाः सर्वशस्त्रविशारदाः ।। <br>
बहुभुग्धनिनो दक्षा द्वेषपापविवर्जिताः ।। ५६ ।। <br>
इत्यष्टाचत्वारिशकं स्थानम् ।। ४८ ।। <br>
हासोलासं प्रवक्ष्यामि स्वस्थानं चात्र संश्रुतम् ।। <br>
शांडिल्यगोत्रं चैवात्र प्रवरैः पंचभिर्युतम् ।। ५७ ।। <br>
भार्गवच्यावनाप्नवानौर्वं वै जामदग्न्यकम् ।। <br>
यक्षिणी चात्र वै देवी पवित्रा पापनाशिनी ।। ५८ ।। <br>
अस्मिन्वंशे च ये जाता ब्राह्मणाः स्थूलदेहिनः ।। <br>
लंबोदरा लंबकर्णा लंबहस्ता महाद्विजाः ।। ५९ ।। <br>
अरोगिणः सदा देवाः सत्यव्रतपरायणाः ।। ।। 3.2.39.२६० ।। <br>
इत्येकोनपञ्चाशत्तमं स्थानम् ।। ४९ ।। <br>
वैहालाख्यं च संस्थानं पचाशत्तममेव हि ।। <br>
कुशगोत्रं तथा चैव देवी चात्र महाबला ।। ६१ ।। <br>
अस्मिन्गोत्रे भवा विप्रा दुष्टाः कुटिलगामिनः ।। <br>
धनिनो धर्मनिष्ठाश्च वेदवेदांगपारगाः ।। ६२ ।।<br>
&nbsp;दानभोगरताः सर्वे श्रौते च कृत बुद्धयः ।। ६३ ।। <br>
इति पञ्चाशत्तमं स्थानम् ।। ५० ।। <br>
असाला परमं स्थानं प्रवरद्वयमेव हि ।। <br>
कुशं च धारणं चैव प्रवराणि क्रमेण तु ।।६४।। <br>
विश्वामित्रो देवरातो देवलस्तु तृतीयकः ।। <br>
ज्ञानजा च तथा देवी गोत्रदेवी प्रकीर्तिता ।। ६५ ।। <br>
इत्येकपंचाशत्तमं स्थानम् ।। ५१ ।। <br>
नालोला परमं स्थानं द्विपंचाशत्तमं किल ।। <br>
वत्सगोत्रं तथा ख्यातं द्वितीयं धारणसं तथा ।। ६६ ।। <br>
प्रवराश्चैव पूर्वोक्ता देव्युक्ता पूर्वमेव हि ।। <br>
अस्मिन्वंशे च ये जाताः पवित्राः परमा मताः ।। ६७ <br>
बहुनोक्तेन किं विप्राः सर्व एवात्र सत्तमाः ।। <br>
सर्वे शुद्धा महात्मानः सर्वे कुलपरंपराः।।६८।। <br>
इति द्वापञ्चाश त्तमं स्थानम्।।५२।। <br>
देहोलं परमं स्थानं ब्राह्मणानां परंतप ।। <br>
कुशवंशोद्भवा विप्रास्तत्र जाता नृसत्तम ।। <br>
पूर्वोक्तप्रवराण्येव देवी पूर्वोदिता मया।।६९।। <br>
तस्मिन्गोत्रे द्विजा जाताः पूर्वोक्तगुणशालिनः ।।3.2.39.२७०।। <br>
इति त्रिपंचाशत्तमं स्थानम् ।। ५३ ।। <br>
सोहासीयापुरं स्थानं गोत्रत्रितयमेव हि ।। <br>
भारद्वाजस्तथा ख्यातं गोत्रं वत्सं तथैव च ।।७१।। <br>
यक्षिणी ज्ञानजा चैव सिहोली च यथाक्रमम्।।<br>
एतद्वंशपरीक्षा च पूर्वोक्ता नृपसत्तम ।।७२।। <br>
इति चतुःपंचाशत्तमं स्थानम् ।।५४।। <br>
पंचपंचाशकं स्थानं प्रवक्ष्यामि तवाधुना ।। <br>
नाम्ना संहालियास्थानं दत्तं रामेण वै पुरा ।।७३।। <br>
तत्र वै कुत्सगोत्रस्था ब्राह्मणां ब्रह्मवर्चसः।। <br>
स्वधर्मनिरता नित्याः स्वकर्म्मनिरताश्च ते ।।७४ ।। <br>
आंगिरसांबरीषेच यौवनाश्वमतः परम् ।। <br>
शांता चैवात्र वै देवी शांतिकर्म्मणि शा तिदा ।। ७५ ।। <br>
इति पंचपंचाशत्तमं स्थानम् ।। ५५ ।। <br>
एवं मया ते गोत्राणि स्थानान्यपि तथैव च ।। <br>
प्रवराणि तथैवात्र ब्राह्मणानां परंतप ।।७६।। <br>
अतः परं प्रवक्ष्यामि त्रैविद्यानां परंतप ।। <br>
स्वस्थानं च मया प्रोक्तं यथानुक्रमेण तु ।। ७७ ।। <br>
शीलायाः प्रथमं स्थानं मंडोरा च द्वितीयकम् ।। <br>
एवडी च तृतीय हि गुंदराणा चतुर्थकम् ।।७८।। <br>
पंचमं कल्याणीया देगामा षष्ठकं तथा ।। <br>
नायकपुरा सप्तमं च डलीआ चाष्टमं तथा ।। ७९ ।। <br>
कडोव्या नवमं चैव कोहाटोया दशमं तथा।।<br>
हरडीयैकादशं चैव भदुकीया द्वादशं तथा ।।3.2.39.२८०।। <br>
संप्राणावा तथा चात्र कंदरावा प्रकीर्तितम् ।। <br>
वासरोवा त्रयोदशं शरंडावा चतुर्दशम् ।। ८१ ।। <br>
लोलासणा पंचदशं वारोला षोडशं तथा ।। <br>
नागलपुरा मया चात्र उक्तं सप्तदशं तथा ।। ८२ ।। <br>
।। ब्रह्मोवाच ।। ।। <br>
चातुर्विद्यास्तु ये विप्रा नागताः पुनरागताः ।। <br>
वसतिं तत्र रम्ये च चक्रिरे ते द्विजोत्तमाः ।। ८३ ।। <br>
चतुर्विंशतिसंख्याका रामशासनलिप्सया ।। <br>
हनुमंतं प्रति गता व्यावृत्ताः पुनरागताः ।।८४।। <br>
तेषां दोषात्समस्तास्ते स्थानभ्रंशत्वमागताः।। <br>
कियत्काले गते तेषां विरोधः समपद्यत ।। ८५ ।। <br>
भिन्नाचारा भिन्नभाषा वेशसंशयमागताः ।। <br>
पंचदशसहस्राणि मध्ये ये के च वाडवाः।।८६।। <br>
कृषिकर्मरता आसन्केचिद्यज्ञपरायणाः।। <br>
केचिन्मल्लाश्च संजा ताः केचिद्वै वेदपाठकाः ।।८७।। <br>
आयुर्वेदरताः केचित्केचिद्रजकयाजकाः ।। <br>
संध्यास्नानपराः केचिन्नीलीकर्तृप्रयाजकाः ।। ८८ ।। <br>
तंतुकृद्याचनरतास्तंतुवायादियाचकाः ।। <br>
कलौ प्राप्ते द्विजाः भ्रष्टा भविष्यंति न संशयः ।। ८९ ।। <br>
शूद्रेषु जातिभेदः स्यात्कलौ प्राप्ते नराधिप ।। <br>
भ्रष्टाचाराः परं ज्ञात्वा ज्ञातिबंधेन पीडिताः ।। 3.2.39.२९० ।। <br>
भोजनाच्छादने राजन्परित्यक्ता निजैर्जनैः ।।<br>
&nbsp;न कोऽपि कन्यां विवहेत्संसर्गेण कदाचन ।। <br>
ततस्ते वणिजो राजं स्तैलकाराः कलौ किल ।। ९१ ।। <br>
केचिच्च कलकाराश्च केचित्तंदुलकारिणः ।। <br>
राजपुत्राश्रिताः केचिन्नानावर्णसमाश्रिताः ।। <br>
कलौ प्राप्ते तु वणिजो भ्रष्टाः केपि महीतले ।। ९२ ।। <br>
तेषां तु पृथगाचाराः सम्बन्धाश्च पृथक्कृता ।। <br>
सीतापुरे च वसतिः केषांचित्समजायत ।। ९३ ।।<br>
साभ्रमत्यास्तटे केचिद्यत्र कुत्र व्यवस्थिताः ।। <br>
सीतापुरात्तु ये पूर्वं भयभीता समागताः ।। ९४ ।। <br>
साभ्रमत्युत्तरे कूले श्रीक्षेत्रे ये व्यवस्थिताः ।। <br>
यदा तेषां पदं स्थानं दत्तं वै सुखवासकम् ।।९५।। <br>
पुनस्तेऽपि गताः सद्यस्तस्मिन्सीतापुरे स्वयम्।। <br>
पंचपञ्चाशद्ग्रामाश्च दत्तास्तु प्रुनरागमे ।। ९६ ।। <br>
रामेण मोढविप्राणां निवासांस्तेषु चक्रिरे ।। <br>
वृत्तिबाह्यास्तु ये विप्रा धर्मारण्यांतरस्थिताः ।। ९७ ।। <br>
नास्माकं वणिजां वृत्तौ ग्रामवृत्तौ न किंचन ।। <br>
प्रयोजनं हि विप्रेंद्रा वासोऽस्माकं तु रोचते ।। ९८ ।। <br>
इत्युक्ते समनुज्ञातास्त्रैविद्यैस्तैर्द्विजोत्तमैः ।। <br>
तेषु ग्रामेषु ते विप्राश्चातुर्विद्या द्विजोत्तमाः ।। ९९ ।। <br>
स्वकर्मनिरताः शांताः कृषिकर्मपरायणाः ।। <br>
धर्मारण्यान्नातिदूरे धेनूः संचारयंति ते ।।3.2.39.३००।। <br>
बहवस्तत्र गोपाला वभूवुर्द्विजबालकाः ।। <br>
चातुर्विद्यास्तु शिशवस्तेषां धेनूरचारयन् ।। <br>
तेषां भोजनकामाय अन्नपानादिसत्कृतम् ।। १ ।। <br>
अनयन्वै युवतयो विधवा अपि बालकाः ।। २ ।। <br>
कालेन कियता राजंस्तेषां प्रीतिरभून्मिथः ।। <br>
गोपाला बुभुजुः प्रेम्णा कुमार्यो द्विजबालिकाः ।। ३ ।। <br>
जाताः सगर्भास्ताः सर्वा दृष्टास्तैर्द्विजसत्तमैः ।। <br>
परित्यक्ताश्च सदनाद्धिक्कृताः पापकर्मणा ।। ४ ।। <br>
तेभ्यो जाता कुमारा ये कातीभा गोलकास्तथा ।। <br>
धेनुजास्ते धरालोके ख्यातिं जग्मुर्द्विजोत्तमाः ।। ५ ।। <br>
वृत्ति बाह्यास्तु ते विप्रा भिक्षां कुर्वंति नित्यशः ।। <br>
अन्यच्च श्रूयतां राजंस्त्रैविद्यानां द्विजन्मनाम् ।। ६ ।। <br>
कुष्ठी कोऽपि तथा पंगुर्मूर्खो वा बधिरोऽपि वा ।। <br>
काणो वाप्यथ कुब्जो वा बद्धवागथवा पुनः ।। ७ ।। <br>
अप्राप्तकन्यका ह्येते चातुर्विद्यान्समाश्रिताः ।। <br>
वित्तेन महता राजन्सुतांस्तेषां कुमारिकाः ।। ८ ।। <br>
उद्वाहितास्तदा राजंस्तस्माज्जातार्भकास्तु ये ।। <br>
त्रिदलजास्ते विख्याताः क्षितिलोकेऽभवंस्ततः ।। ९ ।। <br>
वृत्तिं चक्रुर्ब्राह्मणास्तेऽ न्योन्यं मिश्रसमुद्भवाः ।। <br>
अन्यच्च श्रूयतां राजंस्त्रैविद्यानां द्विजन्मनाम् ।। 3.2.39.३१० ।। <br>
रामदत्तेन ग्रामेण करग्रहणहेतवे ।। <br>
एकीभूय द्विजैः सर्वैर्ग्रामं प्रदाय तं बलिम् ।। ११ ।। <br>
अर्द्धं निवेदयामासुरर्द्धं चैवोपरक्षितम् ।। <br>
एतल्लब्धं हि मन्वानास्ते द्विजा लौल्यभागिनः ।। १२ ।। <br>
महास्थानगता ये च ते हि विस्मयमाययुः ।। <br>
तन्मध्ये कोऽपि विप्रस्तानुवाच कुपितो वचः ।। १३ ।। <br>
।। विप्र उवाच ।। ।। <br>
अनृतं चैव भाषंते लौल्येन महता वृताः ।। <br>
पुत्रपौत्रविनाशाय ब्रह्मस्वेष्वतिलोलुपाः ।। १४ ।। <br>
न विषं विषमित्याहुर्ब्रह्मस्वं विषमुच्यते ।। <br>
विषमेकाकिनं हंति ब्रह्मस्वं पुत्रपौत्रकम् ।। १५ ।। <br>
ब्रह्मस्वेन च दग्धेषु पुत्रदारगृहादिषु ।। <br>
न च तेऽपि तिष्ठंति ब्रह्मस्वेन विनाशिताः ।। १६ ।। <br>
न नाकं लभते सोऽथ सदा ब्रह्मस्वहारकः ।। <br>
यदा वराटिकां चैव ब्राह्मणस्य हरंति ये ।। १७ ।। <br>
ततो जन्मत्रयाण्येव हर्त्ता निरयमाव्रजेत् ।। <br>
पूर्वजा नोपभुंजंति तत्प्रदत्तं जलं क्वचित् ।। १८ ।। <br>
क्षयाहे नोपभुंजंति तस्य पिंडोदकक्रियाः ।। <br>
संततिं नैव लभते लभ्यमाना न जीवति ।। १९ ।। <br>
यदि जीवति दैवाच्चेद्भ्रष्टाचारा भवेदिति ।। 3.2.39.३२० ।। <br>
एकादशविप्रा ऊचुः ।। <br>
नासत्यं भाषितं विप्राः कथं दूषयसे हि नः ।। <br>
अपराधं विना कस्य कटूक्तिर्युज्यते किल ।। २१ ।। <br>
तच्छ्रुत्वा तैर्द्विजैः पार्थ ग्रामग्राहयिता वणिक् ।। <br>
परिपृष्टः स तत्सर्वं कथयामास कारणम् ।। २२ ।। <br>
वणिजैरेव मे दत्तो बलिश्च द्विजसत्तमाः ।। <br>
तत्सर्वं शुद्धभावेन कथितं तु द्विजन्मसु ।। २३ ।। <br>
ततोऽर्द्धदलं ज्ञात्वा ते कुपिता द्विजपुत्रकाः ।। <br>
वृत्तेर्बहिष्कृतास्ते वै एकादश द्विजास्ततः ।। २४ ।। <br>
एकादशसमा ज्ञातिर्विख्याता भुवनत्रये ।। <br>
न तेषां सहसंबन्धो न विवाहश्च जायते ।। २५ ।। <br>
एकादशसमा ये च बहिर्ग्रामे वसंति ते ।। <br>
एवं भेदाः समभवन्नाना मोढद्विजन्मनाम् ।। <br>
युगानुसारात्कालेन ज्ञातीनां च वृषस्य वा ।। ३२६ ।। <br>
इति श्रीस्कांदे महापुराण एकाशीतिसाहस्र्यां संहितायां तृतीये ब्रह्मखण्डे पूर्वभागे धर्मारण्यमाहात्म्ये ज्ञातिभेदवर्णनंनामैकोनचत्वारिंशोऽध्यायः ।। ।। ३९ ।। ।। छ ।। <br>
<br>
</span>
