<span style="font-size: 14pt; line-height: 200%"><br>
।। <sup id="cite_ref-1" class="reference"><a href="#cite_note-1">[१]</a></sup>श्रीसूत उवाच ।। ।। <br>
विधायाभिषवं मर्त्याः शंखतीर्थे द्विजोत्तमाः ।। <br>
यमुनां चैव गंगां च गयां चापि क्रमाद्व्रजेत् ।। १ ।। <br>
यमुनाख्यं महातीर्थं गंगातीर्थमनुत्तमम् ।। <br>
गयातीर्थं च मर्त्यानां महापातकनाशनम् ।। २ ।। <br>
एतत्तीर्थत्रयं पुण्यं सर्वलोकेषु विश्रुतम् ।। <br>
सर्वविघ्नप्रशमनं सर्वरोगनिबर्हणम् ।। ३ ।। <br>
एतद्धि तीर्थत्रितयं सकलाज्ञाननाशनम् ।। <br>
अविद्यायां विनष्टायां तथा ज्ञानप्रदं नृणाम् ।। ४ ।। <br>
जानश्रुतिर्महाराज  एषु तीर्थेषु वै पुरा ।। <br>
स्नात्वा रैक्वाद्द्विजश्रेष्ठात्प्राप्तवाञ्ज्ञानमुत्तमम्।। ५ ।। <br>
।। ऋषय ऊचुः ।। ।। <br>
सूत सर्वार्थतत्त्वज्ञ व्यासशिष्य महामते ।। <br>
यमुना चैव गंगा च गया चैवेति विश्रुतम् ।। ६ ।। <br>
एतत्तीर्थत्रयं कस्मादागतं गंधमादने ।। <br>
जानश्रुतेश्च राजर्षेः स्नानात्तीर्थत्रयेऽपि च ।। <br>
ज्ञानावाप्तिः कथं रैक्वादस्माकं सूत तद्वद ।। ७ ।। <br>
।। श्रीसूत उवाच ।। ।। <br>
<sup id="cite_ref-2" class="reference"><a href="#cite_note-2">[२]</a></sup>रैक्वनामा महर्षिस्तु पुरा वै गन्धमादने ।। ८ ।। <br>
तपस्सुदुश्चरं कुर्वन्न्यवसत्तपसां निधिः ।। <br>
दीर्घकालं तपः कुर्वन्स वै रैक्वो महामुनिः ।। ९ ।। <br>
तपोबलेन महता दीर्घमायुरवाप्तवान् ।। <br>
जन्मना पंगुरेवासीद्रैक्वनामा महामुनिः ।। 3.1.26.१० ।। <br>
पंगुत्वादसमर्थोऽभूद्गंतुं तीर्थान्यसौ मुनिः ।। <br>
संति यानि तु तीर्थानि गन्धमादनपर्वते ।। ११ ।। <br>
तानि गच्छति सामीप्याच्छकटेनैव संचरन् ।। <br>
स यद्रैक्वो मुनिवरो युग्वेन सह वर्तते ।। १२ ।। <br>
तपस्वी वैदिकैर्लोके सयुग्वैत्यभिधीयते ।। <br>
युग्वेति शकटं प्रोक्तं स तेन सह वर्तते ।। १३ ।। <br>
स खल्वेवं मुनिश्रेष्ठः सयुग्वानाम वै मुनिः ।। <br>
पूर्णज्ञानस्तपस्तेपे गन्धमादनपर्वते ।।१४।। <br>
ग्रीष्मे पञ्चाग्निमध्यस्थः सोऽतप्यत महत्तपः ।। <br>
वर्षायां कण्ठदघ्नेषु जलेषु समवर्तत ।। १५ ।। <br>
तपसा शोषिते गात्रे पामा तस्य व्यजायत ।। <br>
कण्डूयत स पामानं दिवारात्रं मुनीश्वरः ।। १६।। <br>
कण्डूयमान एवायं पामानं न तपोऽत्यजत् ।। <br>
अजायत मनस्त्वेवं तस्य सयुग्वनो मुनेः ।। १७ ।। <br>
यमुनायां च गंगायां गयायां चाधुनैव हि ।। <br>
अस्मिंस्तीर्थे त्रये पुण्ये स्नातव्यं हि मया त्विति ।। १८ ।। <br>
एवं विचिंत्य स मुनिरन्यां चिंतामथाकरोत् ।। <br>
अहं हि जन्मना पंगुरतः स्नानं हि दुर्लभम् ।। १९ ।। <br>
अतिदूरं मया गन्तुं शकटेन न शक्यते ।। <br>
किं करोम्यधुनेत्येवं स वितर्क्य महामतिः ।। 3.1.26.२० ।।<br>
तीर्थत्रयेषु स्नानार्थं कर्तव्यं निश्चिकाय वै ।। <br>
अप्रसह्यमनाधृष्यं विद्यते मे तपोबलम् ।। २१ ।। <br>
तेनैवावाहयिष्यामि तद्धि तीर्थत्रयं त्विह ।। <br>
इति निश्चित्य मनसा प्राङ्मुखो नियतेंद्रियः ।। २२ ।। <br>
त्रिराचम्य च सयुग्वान्दध्यौ क्षणमतंद्रितः ।। <br>
तस्य मंत्रप्रभावेन यमुना सा महानदी ।। २३ ।। <br>
गंगा च जह्नुतनया गया सा पापनाशिनी ।। <br>
भूमिं निर्भिद्य तिस्रोपि पातालात्सहसोत्थिताः ।। २४ ।। <br>
मानुषं रूपमास्थाय सयुग्वानमुपेत्य च ।।<br>
ऊचुः परमसंहृष्टा हर्षयंत्यश्च तं मुनिम् ।। २५ ।। <br>
सयुग्वन्रैक्व भद्रं ते ध्यानादस्मादुपारम ।। <br>
त्वन्मंत्रेण समाकृष्टा वयमत्र समागताः ।। २६ ।। <br>
कि कर्तव्यं तवास्माभिस्तद्वदस्व मुनीश्वर ।। <br>
इति तासां वचः श्रुत्वा सयुग्वान्हि महामुनिः ।। २७ ।। <br>
ध्यानादुपारमत्तूर्णं ताश्चापश्यत्पुरः स्थिताः ।। <br>
स ताः संपूज्य विधिवद्रैक्वो वाचमभाषत ।। २८ ।। <br>
यमुने देवि हे गंगे हे गये पापनाशिनि ।। <br>
सन्निधानं कुरुध्वं मे गन्धमादनपर्वते ।। २९ ।। <br>
यत्र भूमिं विनिर्भिद्य भवत्य इह निर्गताः ।। <br>
तानि पुण्यानि तीर्थानि भवेयुर्वोऽभिधानतः ।। 3.1.26.३० ।। <br>
सहसांतरधीयंत तथास्त्वित्येव तत्र ताः ।। <br>
तदाप्रभृति तीर्थानि तानि त्रीण्यपि भूतले ।। ३१ ।। <br>
तेनतेनाभिधानेन गीयन्ते सर्वदा जनैः ।। <br>
यत्र भूमिं विनिर्भिद्य यमुना निर्गता तदा ।। ३२ ।। <br>
यमुनातीर्थमिति वै तज्जनैरभिधीयते ।। <br>
यतो वै पृथिवीरंध्राज्जाह्नवी सहसोत्थिता ।। ३३ ।। <br>
गंगातीर्थमिति ख्यातं तल्लोके पापनाशनम् ।। <br>
गया हि मानुषं रूपं यत आस्थाय निर्ययौ ।। ३४ ।। <br>
तदेव भूमिविवरं गयातीर्थं प्रचक्षते ।। <br>
एवमेतन्महापुण्यं तीर्थत्रयमनुत्तमम् ।। ३५ ।। <br>
रैक्वमंत्रप्रभावेण पृथिव्याः सहसोत्थितम् ।। <br>
अत्र तीर्थत्रये स्नानं ये कुर्वंति नरोत्तमाः ।। ३६ ।। <br>
तेषामज्ञाननाशः स्याज्ज्ञानमप्युदयं लभेत् ।। <br>
स्वमंत्रेण समाकृष्टे तत्र तीर्थत्रये मुनिः ।। ३७ ।। <br>
स्नानं समाचरन्नित्यं स कालानत्यवाहयत् ।। <br>
एतस्मिन्नेव काले तु राजा जानश्रुतिर्महान् ।। ३८ ।। <br>
पुत्रसंज्ञस्य राजर्षेः पौत्रो धर्मैकतत्परः ।। <br>
देयमन्नादि स तदा ह्यर्थिभ्यः श्रद्धयैव यत् ।। ३९ ।। <br>
तस्मादेनं नजालोके श्रद्धादेयं प्रचक्षते ।। <br>
यतो बहुतरं वाक्यमन्नाद्यस्य महीपतेः ।।3.1.26.४० ।। <br>
अर्थिनां क्षुधितानां तु तृप्त्यर्थं वर्तते गृहे ।। <br>
अतोयमर्थिभिः सर्वैर्बहुवाक्य इतीर्यते ।।४१।। <br>
स वै पौत्रायणो राजा जानश्रुतसुतो बली ।। <br>
प्रियातिथिर्बभूवासौ बहुदायी तथाऽभवत् ।। ४२ ।। <br>
नगरेषु च राष्ट्रेषु ग्रामेषु च वनेषु च ।। <br>
चतुष्पथेषु सर्वेषु महामार्गेषु सर्वशः ।। ४३ ।। <br>
बह्वन्नपान संयुक्तं सूपशाकादिसंयुतम् ।। <br>
आतिथ्यं कल्पयामास तृप्तयेऽर्थिजनस्य वै ।।४४।। <br>
अन्नपानादिकं सर्वमुपयुड्ध्वमिहार्थिनः ।। <br>
इत्यसौ घोषयामास तत्र तत्र जनास्पदे ।।४५।। <br>
तस्य प्रियातिथेरेव नृपस्य बहुदायिनः ।। <br>
अर्थिभ्यो दानशौंडस्य गुणाः सर्वत्र विश्रुताः ।।४६।। <br>
अथ पौत्रायणस्यास्य गुण ग्रामेण वर्ततः ।। <br>
देवर्षयो महाभागास्तस्यानुग्रहकांक्षिणः ।। ४७ ।। <br>
हंसरूपं समास्थाय निदाघसमये निशि ।। <br>
रमणीयां विधायाशु श्रेणीमाकाशमागतः ।। ४९ ।।<br>
सौधवातायनस्थस्य तस्योपरि महीपतेः ।। <br>
उड्डीयोड्डीय वेगेन तरसा जग्मुरुच्चकैः ।। ४९ ।। <br>
तरसा पततां तेषां हंसानां पृष्ठतो व्रजन् ।। <br>
एको हंसस्तु संबोध्य हंसमग्रेसरं तदा ।। 3.1.26.५० ।। <br>
सोपहासमिदं वाक्यं प्राह शृण्वति राजनि ।। <br>
भोभो भल्लाक्ष भल्लाक्ष पुरो गच्छन्मरालक ।। ५१ ।। <br>
सौधमध्ये पुरस्ताद्वै जानश्रुतसुतो नृपः ।। <br>
वर्तते पूजनीयोऽयं न पश्यसि किमंधवत् ।। ५२ ।। <br>
यस्य तेजो दुराधर्षमाब्रह्म भवनादिदम् ।। <br>
अनंतादित्यसंकाशं ज्वलते पुरतो भृशम् ।। ५३ ।। <br>
तमतिक्रम्य राजर्षिं मा गास्त्वमुपरि द्रुतम् ।। <br>
यदि गच्छसि तत्तेजस्सांप्रतं त्वां प्रधक्ष्यति ।। ५४ ।। <br>
इत्युक्तवंतं तं हंसमग्रतः प्रत्यभाषत ।। <br>
अहो भवानभिज्ञोऽसि श्लाघनीयोऽसि सूरिभिः ।। ५५ ।। <br>
अश्लाघनीयं कितवं यत्त्वमेनं प्रशंससे ।। <br>
प्रशंससे किमर्थं त्वमल्पं संतमिमं जनम् ।। ५६ ।। <br>
भस्रावत्पशुवच्चैव केवलं श्वासधारिणम् ।। <br>
न ह्ययं वेत्ति धर्माणां रहस्यं पृथिवी पतिः ।। ५७ ।। <br>
तत्त्वज्ञानी यथा रैक्वः सयुग्वान्ब्राह्मणोत्तमः ।। <br>
रैक्वस्य हि महज्ज्योतीरहस्यं दैवतैरपि ।। ५८ ।। <br>
न ह्यस्य प्राणमात्रस्य तेजस्तादृशमस्ति वै ।। <br>
रैक्वस्य पुण्यराशीनामियत्ता नैव विद्यते ।। ५९ ।। <br>
गण्यते पांसवो भूमेर्गण्यंते दिवि तारकाः ।। <br>
रैक्वपुण्यमहामेरुसमूहो नैव गण्यते ।। ।। 3.1.26.६० ।। <br>
किं च तिष्ठंत्विमे धर्मा नश्वरास्तस्य वै मुनेः ।। <br>
ब्रह्मज्ञानमबाध्यं यत्तेन स श्लाघ्यते मुनिः ।। ६१ ।। <br>
जानश्रुतेस्तु तादृक्षो धर्म एव न विद्यते ।। <br>
दुर्लभं यत्तु योगीन्द्रैः कुतस्तज्ज्ञानवैभवम् ।। ०६२ ।। <br>
परित्यज्य दुरात्मानं तद्वराकमिमं जनम् ।। <br>
स एव रैक्वः सयुग्वाञ्छ्लाघ्यतां भवता मुनिः ।। ६३ ।। <br>
जन्मना पंगुरपि यः स्वस्य स्नानचिकीर्षया ।। <br>
गंगां च यमुनां चापि गयामपि मुनीश्वरः ।। ६४ ।। <br>
आह्वयामास मन्त्रेण निजाश्रमसमीपतः ।। <br>
तस्य ब्रह्मविदो रैक्वमहर्षेर्धर्मसंचये ।। ६५ ।। <br>
अंतर्भवंति धर्मौघास्त्रैलोक्योदरवर्तिनाम् ।। <br>
रैक्वस्य धर्मकक्षा तु न हि त्रैलोक्यवर्तिनाम् ।। ६६ ।। <br>
प्राणिनां धर्मकक्षायामन्तर्भवति कर्हिचित ।। <br>
एवमग्रेसरे हंसे कथित्वोपरते सति ।। ६७ ।। <br>
हंसरूपा मुनींद्रास्ते ब्रह्मलोकं ययुः पुनः ।। <br>
अथ पौत्रायणो राजा जानश्रुतिररिंदमः ।। ६८ ।। <br>
रैक्वं चोत्कर्षकाष्ठायां निशम्य परमावधिम् ।। <br>
विषण्णोऽभवदत्यर्थं वराकोऽक्षजितो यथा ।। ६९ ।। <br>
चिंतयामास स नृपः पौनःपुन्येन निःश्वसन् ।। <br>
हंस उत्कर्षयन्रैक्वं निकृष्टं मामिहाब्रवीत् ।। 3.1.26.७० ।। <br>
अहो रैक्वस्य माहात्म्यं यं प्रशंसंति पक्षिणः ।। <br>
तत्परित्यज्य संसारं सर्वं राज्यमिहाधुना ।। ७१ ।। <br>
सयुग्वानं महात्मानं तमेव शरणं व्रजे ।। <br>
कृपानिधिः स वै रैक्वः शरणं मामुपागतम् ।। ७२ ।। <br>
प्रतिगृह्यात्मविज्ञानं मह्यं समुपदेक्ष्यति ।। <br>
इत्यसौ चिंतयन्नेव कथंकथमपि द्विजाः ।। ७३ ।। <br>
जाग्रन्नेवायमुद्वेलां रात्रिं तामत्यवाहयत् ।। <br>
निशावसाने संप्राप्ते बंदिवृन्दप्रवर्तितम् ।। ७४ ।। <br>
अशृणोन्मंगलरवं तूर्यघोषसमन्वितम् ।। <br>
तदाकर्ण्य महाराजस्तदा तल्पस्थ एव सन् ।। ७५ ।।<br>
सारथिं शीघ्रमाहूय बभाषे सादरं वचः ।। <br>
सारथे सत्वरं गत्वा रथमारुह्य वेगवत् ।। ७६ ।। <br>
आश्रमेषु महर्षीणां पुण्येषु विपिनेषु च ।। <br>
विविक्तेषु प्रदेशेषु सतामावासभूमिषु ।। ७७ ।। <br>
तीर्थानां च नदीनां च कूलेषु पुलिनेषु च ।। <br>
अन्येषु च प्रदेशेषु यत्र संति मुनीश्वराः ।। ।। ७८ ।। <br>
तेषु सर्वेषु योगींद्रं पंगुं शकटसंस्थितम् ।। <br>
रैक्वाभिधानं सर्वेषां धर्माणामेकसंश्रयम् ।। ७९ ।। <br>
ब्रह्मज्ञानैकनिलयं सयुग्वानं गवेषय ।। <br>
अन्विष्य तूर्णं मत्प्रीत्यै पुनरागच्छ सारथे ।। 3.1.26.८० ।। <br>
स तथेति विनिर्गत्य वेगवद्रथसंस्थितः ।। <br>
सर्वत्रान्वेषयामास रैक्वं ब्रह्मविदं मुनिम् ।। ८१ ।। <br>
गुहासु पर्वतानां च मुनीनामाश्रमेषु च ।। <br>
संचचार महीं कृत्स्नां तत्र तत्र गवेषयन् ।। ८२ ।। <br>
अन्विष्य विविधान्देशान्सारथिस्त्वरया सह ।। <br>
क्रमान्महर्षिसंबाधं गंधमादनमन्वगात् ।। ८३ ।। <br>
मार्गमाणः स तत्रापि तं ददर्श मुनीश्वरम् ।। <br>
कंडूयमानं पामानं शकटीयस्थलस्थितम् ।। ८४ ।। <br>
अद्वैतनिष्कलं ब्रह्म चिंतयंतं निरन्तरम् ।। <br>
तं दृष्ट्वा सारथिस्तत्र सयुग्वानं महामुनिम् ।। ८५ ।। <br>
रैक्वोऽयमिति संचिंत्य तमासाद्य प्रणम्य च ।। <br>
विनयान्मुनिमप्राक्षीदुपविश्य तदन्तिके ।। ८६ ।। <br>
सयुग्वान्रैक्वनामा च ब्रह्मन्किं वै भवानिति ।। <br>
तस्य वाक्यं समाकर्ण्य स मुनिः प्रत्यभाषत ।। ८७ ।। <br>
अहमेव सयुग्वान्वै रैक्वनामेति वै तदा ।। <br>
इत्याकर्ण्य मुने र्वाक्यमिंगितैर्बहुभिस्तथा ।। ८८ ।। <br>
कुटुम्बभरणार्थाय धनेच्छामवगम्य च ।। <br>
सर्वं न्यवेदयद्राज्ञे निवृत्तो गंधमादनात् ।। ८९ ।। <br>
जानश्रुतिर्निशम्याथ सारथेर्वाक्यमादरात् ।। <br>
षट्शतानि गवां चापि निष्कभारं धनस्य च ।। 3.1.26.९० ।। <br>
रथं चाश्वतरीयुक्तं समादाय त्वरान्वितः ।। <br>
पौत्रायणः स राजर्षिस्तं रैक्वं प्रतिचक्रमे ।। ९१ ।। <br>
गत्वा च वचनं प्राह तं रैक्वं स महीपतिः ।। <br>
भगवन्रैक्व सयुग्वन्मद्दत्तं प्रतिगृह्यताम् ।। ९२ ।। <br>
षट्शतानि गवां चापि निष्कभारं धनस्य च ।। <br>
रथं चाश्वतरीयुक्तं प्रतिगृह्णीष्व मामकम् ।। ९३ ।। <br>
गृहीत्वा सवमेतत्तु भो ब्रह्मन्ननुशाधि माम् ।। <br>
अद्वैतब्रह्मविज्ञानं मह्यं समुपदिश्यताम् ।। ९४ ।। <br>
इति तस्य वचः श्रुत्वा सस्पृहं च ससंभ्रम् ।। <br>
रैक्वः प्रत्याह सयुग्वाञ्जानश्रुतिमरिंदमम् ।। ।। ९५ ।। <br>
।। रैक्व उवाच ।। ।। <br>
एता गावस्तवैवास्तु निष्कभारस्तथा रथः ।। <br>
किमल्पेन ममानेन बहुकल्पेषु जीवतः ।। ९६ ।। <br>
न मे कुटुंब निर्वाहे पर्याप्तमिदमंजसा ।। <br>
एवं शतगुणं चापि यदि दत्तं त्वया मम ।। ९७ ।। <br>
नालं तदपि राजेंद्र कुटुंबभरणाय वै ।। <br>
इति रैक्ववचः श्रुत्वा जानश्रुतिरभाषत ।। ९८ ।। <br>
।। जानश्रुतिरुवाच ।। ।। <br>
त्वयोपदिश्यमानस्य ब्रह्मज्ञानस्य वै मुने ।। <br>
न हि मूल्यमिदं ब्रह्मन्गोधनं रथ एव च ।। ।। ९९ ।। <br>
प्रतिगृह्णीष्व वा मा वा ममैतत्तु गवादिकम् ।। <br>
निष्कलाद्वैतविज्ञानं ब्रह्मन्नुपदिशस्व मे ।। <br>
तदाकर्ण्य वचस्तस्य सयुग्वान्वाक्यमब्रवीत् ।। 3.1.26.१०० ।।<br>
।। रैक्व उवाच ।। ।। <br>
निर्वेदो यस्य संसारे तथा वै पुण्यपापयोः ।। १०१ ।। <br>
प्रारब्धयोर्विनाशश्च स वै ज्ञानोपदेशभाक् ।। <br>
तव यद्यपि संसारे निर्वेदः समजायत ।। २ ।। <br>
तथापि पुण्यपापानां न हि नाशो व्याजयत ।। <br>
पुण्यपापौघसंघाश्च पुनर्जन्मनि हेतवः ।। ३ ।। <br>
न हि भोगं विना तेषां नाशो भवति भूपते ।। <br>
तन्नाशोपायमद्याहं तथापि प्रब्रवीमि ते ।। ४ ।। <br>
यतो मां शरणं प्राप्तस्तच्छृणुष्व समाहितः ।। <br>
अत्र तीर्थत्रयं पुण्यं वर्ततेऽभीष्टदायकम् ।। ५ ।। <br>
मुमुक्षूणां हि सर्वेषां सर्वप्रारब्धनाशनम् ।। <br>
एतद्धि यमुनातीर्थं गंगातीर्थं तथैव च ।। ६ ।। <br>
गयातीर्थमिदं चापि तदेषु स्नाहि मा चिरम् ।। <br>
सर्वप्रारब्धनाशः स्यात्तदा नैवात्र संशयः ।। ७ ।। <br>
ततस्ते शुद्धचित्तस्य ज्ञानं चैव दिशाम्यहम् ।। <br>
इत्युक्ते रैक्वमुनिना हर्षसंफुल्ललोचनः ।। ८ ।। <br>
ससंभ्रममुपागम्य सस्नौ तीर्थत्रयेऽपि सः ।। <br>
तत्तीर्थस्नानमात्रेण शुद्धचित्तोऽभवन्नृपः ।। ९ ।। <br>
उपातिष्ठत राजासौ सयुग्वानं गुरुं पुनः ।। <br>
सयुग्वा स च रैक्वोऽपि मुनींद्रैरपि दुर्लभम् ।। 3.1.26.११० ।। <br>
तज्जानश्रुतये ज्ञानं कृपया समुपादिशत् ।। <br>
तेनोपदिष्टमात्रे तु विज्ञाने ब्रह्मरूपिणि ।। ११ ।। <br>
अबाधितानुभववानभवद्राजसत्तमः ।। <br>
ब्रह्मरूपं गतस्यास्य प्रसादाद्रैक्वयोगिनः ।। १२ ।। <br>
घटकुड्यकुसूलात्मा न प्रपंचस्समस्फुरत् ।। <br>
निर्भिद्य सहसा मायामभूद्ब्रह्मैव केवलम् ।। १३ ।। <br>
इत्थं तीर्थत्रये स्नानाज्जानश्रुतिरहो नृपः ।। <br>
दुर्लभं योगिवृंदैश्च ब्रह्मभूयत्वमाप्तवान् ।। १४ ।। <br>
एवं वः कथितं विप्रास्तत्तीर्थत्रयवैभवम् ।। <br>
यस्त्विमं पठतेऽध्यायं तीर्थत्रितयवैभवम् ।। १५ ।। <br>
निर्भिद्याज्ञानतिमिरं ब्रह्मभूयाय कल्पते ।। ११६ ।। <br>
इति श्रीस्कांदे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये यमुनागंगागयातीर्थप्रशंसायां जानश्रुति ज्ञानावाप्तिवर्णनंनाम षड्विंशोऽध्यायः ।। २६ ।। ।।  ।। <br>
<br>
</span>
