<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि मंगलात्पश्चिमे स्थितम् ॥ <br>
गंगास्रोतस्तथा लिंगं सुरार्कं च विशेषतः ॥ १ ॥ <br>
तान्गच्छेद्विधिवद्देवि यदि यात्राफलेप्सुता ॥ <br>
स्नात्वा पिण्डप्रदानं च कुर्यात्तत्र यथार्थतः ॥ <br>
ब्राह्मणेभ्यस्तथा देयमन्नं भूरि सदक्षिणम् ॥ २ ॥ <br>
इति ते कथितं मया प्रिये कलिपापौघविनाशनं शुभम् ॥ <br>
निखिलं तीर्थमहोदयोदयं पठितं सद्विनिहंति पापसंहतिम् ॥ ३ ॥ <br>
इदं न देयं दुर्बुद्धेः सुतरां पापनाशनम् ॥ <br>
श्रोतव्यं विधिना तद्वद्भविष्योक्तविधानतः ॥ ४ ॥ <br>
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये गंगेश्वरमाहात्म्यवर्णनंनाम पंचमोऽध्यायः ॥ ५ ॥ <br>
<br>
<br>
</span>
