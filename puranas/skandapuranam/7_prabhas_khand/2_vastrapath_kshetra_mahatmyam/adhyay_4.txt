<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि दुन्नाविल्लेति विश्रुतम् ॥ <br>
योजनस्यांतरे देवि पश्चिमे मंगलस्थितेः ॥ १ ॥ <br>
दुन्नको यत्र भीमेन भुक्त्वा त्यक्तः पुरा प्रिये ॥ <br>
तत्रैव विवरं दिव्यं महा पातालमार्गदम् ॥ २ ॥ <br>
तस्य कल्पः पुरा प्रोक्तः पातालोत्तरसंग्रहे ॥ <br>
तत्र लिंगान्यनेकानि सिद्धस्थानानि षोडश ॥ ३ ॥ <br>
सुवर्णस्याकरः पूर्वं तत्स्थानमभवत्प्रिये ॥ <br>
तस्मिन्स्थाने नरैर्देवि गन्तव्यं भूतिलिप्सया ॥ ४ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे द्वितीये वस्त्रापथक्षेत्रमाहात्म्ये दुन्नाविल्लहृद्गिरिस्थानमाहात्म्यवर्णनंनाम चतुर्थोऽध्यायः ॥ ४ ॥ <br>
<br>
<br>
</span>
