<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि तस्य दक्षिणतः स्थितम् ॥ <br>
ईशाने लक्ष्मणेशाच्च धनुषां षोडशे प्रिये ॥१॥ <br>
अनन्तेश्वरनामानमनन्तेन प्रतिष्ठितम् ॥ <br>
नागराजेन देवेशि ज्ञात्वा क्षेत्रं तु पावनम् ॥ २ ॥ <br>
यस्तु तं पूजयेद्देवि पंचम्यां फाल्गुने सिते ॥ <br>
पञ्चोपचारविधिना जिताहारो जितेन्द्रियः ॥ ३ ॥ <br>
न तं दशंति फणिनो दश वर्षाणि पंच च ॥ <br>
विषं न क्रमते देवि देहे त्वचरमेव वा ॥ ४ ॥ <br>
तस्मात्तं पूजयेद्यत्नात्पंचम्यां च विशेषतः ॥ ५ ॥ <br>
तत्रानंतव्रतं कार्यं मधुपायससंयुतम् ॥ <br>
पायसं मधुसंयुक्तं देयं विप्राय भोजनम् ॥ ६ ॥<br>
&nbsp;इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्येऽनन्तेश्वरमाहात्म्यवर्णनंनामैकषष्ट्युत्तरशततमोऽध्यायः ॥ १६१ ॥ <br>
<br>
<br>
</span>
