<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि गंधर्वेश्वरमुत्तमम् ॥ <br>
दण्डपाणेस्तु भवनादुत्तरे निकटे स्थितम्॥१॥ <br>
यत्र गंधर्वराजो वै घनवाहेति विश्रुतः॥ <br>
तस्य गंधर्वसेनेति ख्याता पुत्री महाप्रभा॥२॥ <br>
शिखंडिना गणेनैव सा शप्ता रूपगर्विता॥ <br>
ततो गोशृंगऋषिणा दत्तस्तस्या अनुग्रहः॥३॥ <br>
सोमवारव्रतेनैव सोमेशाराधनं प्रति॥ <br>
ततः क्षेत्रं समागत्य तपः कृत्वा सुदुश्चरम्॥४॥ <br>
लिंगं प्रतिष्ठयामास तत्र गंधर्वराट् स्वयम्॥ <br>
तथैव पुत्र्या तस्यैव तत्र लिंगं प्रतिष्ठितम्॥५॥ <br>
अथ तत्रैव देवेशि दंडपाणेः समीपतः ॥ <br>
घनवाहेश्वरं नाम यो लिंगं यत्नतोऽर्चयेत् ॥ ६ ॥ <br>
गंधर्वलोकमाप्नोति दृष्ट्वा स प्रयतः शुचिः ॥ <br>
इति ते कथितं देवि गांधर्वं लिंगमुत्तमम् ॥ ७ ॥ <br>
तृतीयं सर्वपापानां नाशनं पुण्यवर्द्धनम् ॥ <br>
अग्नितीर्थे नरः स्नात्वा पूज्य गंधर्वपूजितम् ॥ ८ ॥ <br>
अयने चोत्तरे प्राप्ते निर्वाणमधिगच्छति ॥ <br>
श्रुत्वा ऽभिनंद्य माहात्म्यं मुच्यते महतो भयात् ॥ ९ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्र माहात्म्ये  गन्धर्वेश्वरमाहात्म्यवर्णनंनाम चतुःपंचाशोऽध्यायः॥५४॥ <br>
<br>
<br>
</span>
