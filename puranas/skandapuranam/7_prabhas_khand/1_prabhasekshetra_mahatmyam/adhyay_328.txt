<span style="font-size: 14pt; line-height: 200%">॥ ईश्वर उवाच ॥ ॥ <br>
तस्माद्वायव्यदिग्भागे स्थितं पापप्रणाशनम् ॥ <br>
संगमेश्वरनामाढ्यमृषयो यत्र संगताः ॥ १ ॥ <br>
तस्यैव पूर्वदिग्भागे कुण्डिका पापनाशिनी ॥ <br>
वडवानलसंयुक्ता यत्रायाता सरस्वती ॥ २ ॥ <br>
कुंडिकायां नरः स्नात्वा संगमेश्वरमर्चयेत् ॥ <br>
तस्य जन्मसहस्राणि लक्ष्म्याः पुत्रै प्रियैः सह ॥ <br>
असंगमं महादेवि न कदाचित्प्रजायते ॥ ३ ॥ <br>
मुच्यते पातकैः सर्वैराजन्म मरणांतिकैः ॥४॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये संगमेश्वरमाहात्म्यवर्णनं नामाष्टाविंशत्युत्तरत्रिशततमोऽध्यायः ॥ ३२८॥ <br>
<br>
<br>
</span>
