<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि तस्यैवोत्तरतः स्थितम् ॥ <br>
लिंगं महाप्रभावं तु बुधेश्वरमिति श्रुतम् ॥ १ ॥ <br>
धनुषां द्वितये चैव नातिदूरे व्यवस्थितम् ॥ <br>
सर्वपाप हरं लिंगं दर्शनादेव भामिनि ॥ २ ॥ <br>
बुधेन चैव देवेशि तत्र तप्तं महातपः ॥ <br>
स्थापितं विमलं लिंगं समाराध्य सदाशिवम् ॥ ३ ॥ <br>
वर्षायुतानि चत्वारि संपूज्य तु विधानतः ॥ <br>
अनन्यचेताः शांतात्मा प्रत्यक्षीकृतवान्भवम्॥ ४ ॥ <br>
ततस्तुष्टमना देवो ग्रहत्वं तस्य तद्ददौ ॥ <br>
तं संपूज्य विधानेन सोमपुत्रप्रतिष्ठितम्॥ <br>
सौम्याष्टम्यां विशेषेण राजसूयफलं लभेत् ॥ ५ ॥ <br>
न दौर्भाग्यं कुले  तस्य न चैवेष्टवियोजनम् ॥ <br>
शत्रुतो न भयं तस्य भवेत्तस्यप्रसादतः ॥ ६ ॥ <br>
इति संक्षेपतः प्रोक्तं माहात्म्यं बुधदैवतम्॥ <br>
श्रुत्वाऽभिनंद्य प्रयतः प्राप्नोति परमं पदम् ॥ ७ ॥ <br>
इति श्रीस्कान्दे महापु राण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये बुधेश्वरमाहात्म्यवर्णनंनामषट्चत्वारिंशोऽध्यायः ॥ ४६ ॥<br>
<br>
<br>
</span>
