<span style="font-size: 14pt; line-height: 200%">॥ ईश्वर उवाच ॥ ॥ <br>
अथ देवकुलाग्नेय्यां गव्यूत्या तत्र संस्थितम् ॥ <br>
समुद्रस्य तटे रम्यमृषितीर्थमनुत्तमम् ॥ १ ॥ <br>
पाषाणाकृतयस्तत्र ऋषयोऽद्यापि संस्थिताः ॥ <br>
दृश्यंते मानुषे देवि सर्वपातकनाशनाः ॥ २ ॥ <br>
तत्र ज्येष्ठे त्वमावास्यां प्राप्यते नाधमैर्न्नरैः ॥ <br>
पिंडदानं विशेषेण स्नानं श्रद्धासमन्वितैः ॥ ३ ॥ <br>
ऋषितोयासंगमे तु स्नानं श्राद्धं सुदुर्लभम् ॥ <br>
गोप्रदानं प्रशंसंति तत्र ते मुनिपुगवाः ॥ <br>
भोजनं ब्राह्मणानां तु यथाशक्त्या प्रदापयेत् ॥४॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये मूलचंडीशमाहात्म्य ऋषितीर्थसंगममाहात्म्यवर्णनंनाम चतुर्दशोत्तरत्रिशततमोऽध्यायः ॥ ३१४ ॥ <br>
<br>
<br>
</span>
