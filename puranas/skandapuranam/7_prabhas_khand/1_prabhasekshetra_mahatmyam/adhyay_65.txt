<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि लिंगं वै वाडवेश्वरम् ॥ <br>
लक्ष्मीशादुत्तरे भागे विशालाक्ष्याश्च दक्षिणे ॥ १ ॥ <br>
स्थितं महाप्रभावं हि वाडवेन प्रतिष्ठितम्॥ <br>
कृतस्मरो यदा दग्धः पर्वतो वाडवाग्निना ॥ २ ॥ <br>
समीकृत्याखिलं स्थानं तेन लिंगं प्रतिष्ठितम् ॥ <br>
पूजयेत्तं विधानेन दश संस्नाप्य शंकरम् ॥ ३ ॥ <br>
दधि दद्याच्च वै तत्र ब्राह्मणे वेदपारगे। <br>
सोऽग्निलोकमवाप्नोति सम्यग्यात्राफलं लभेत् ॥ ४ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये वाडवेश्वरमाहात्म्यवर्णनंनाम पञ्चषष्टितमोऽध्यायः ॥६५ ॥ <br>
<br>
<br>
</span>
