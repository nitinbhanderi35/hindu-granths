<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि तत्रैवोपरिसंस्थितम् ॥ <br>
सरस्वत्यास्तटे देवि पर्णादित्यस्य पश्चिमे ॥ १ ॥ <br>
तत्रास्ते सुमहल्लिंगं स्थापितं ब्रह्मणा पुरा ॥ <br>
ब्रह्मेश्वरेति विख्यातं सर्वपातकनाशनम् ॥ २ ॥ <br>
तत्र स्नात्वा द्वितीयायां सोपवासो जितेंद्रियः ॥ <br>
अर्चयेद्देवदेवेशं नाम्ना ब्रह्मेश्वरं शुभम्॥ <br>
तर्पयेच्च पितॄञ्छ्राद्धे यदीच्छेच्छाश्वतं पदम् ॥ ३ ॥ <br>
इति श्रीस्कान्दे महापुराण एकाशीतिसाहस्र्यां संहितायां सप्तमे प्रमास खण्डे प्रथमे प्रभासक्षेत्रमाहात्म्ये ब्रह्मेश्वरमाहात्म्यवर्णनंनाम पञ्चचत्वारिंशदुत्तरद्विशततमोऽध्यायः ॥ २४५ ॥ <br>
<br>
<br>
</span>
