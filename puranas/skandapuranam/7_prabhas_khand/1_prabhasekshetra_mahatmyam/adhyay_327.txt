<span style="font-size: 14pt; line-height: 200%">॥ ईश्वर उवाच ॥ ॥ <br>
ततो महोदयं गच्छेत्तस्मादीशानसंस्थितम् ॥ १ ॥ <br>
विधिना तत्र यः स्नाति तर्पयेत्पितृदेवताः ॥ <br>
प्रतिग्रहकृताद्दोषान्न भयं तस्य विद्यते ॥ २ ॥ <br>
महोदयं महानन्ददायकं च द्विजन्मनाम् ॥ <br>
प्रतिग्रहप्रसक्तानां विषयासक्तचेतसाम् ॥ <br>
तेषामपि ददेन्मुक्तिं तेन ख्यातं महोदयम् ॥ ३ ॥ <br>
तस्य वै रक्षणार्थाय महाकालस्य चोत्तरे ॥ <br>
नियुक्ताश्च महादेवि मातरस्तत्र संस्थिताः ॥ <br>
तस्मिन्स्नात्वा नरः पूर्वं मातॄस्ताश्च प्रपूजयेत् ॥ ४ ॥ <br>
एवं देवि मया ख्यातं महोदयमहोदयम् ॥ <br>
सर्वपापहरं नृणामभिषेकाच्च मुक्तिदम् ॥ ५ ॥ <br>
अर्धक्रोशे च तत्तीर्थं समंतात्परिमंडलम् ॥ <br>
एतन्मध्यं महासारं सदैव मुनिवल्लभम् ॥ ६ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये महोदयमाहात्म्यवर्णनंनाम सप्त विंशत्युत्तरत्रिशततमोऽध्यायः ॥ ३२७ ॥<br>
<br>
<br>
</span>
