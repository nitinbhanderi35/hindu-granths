<span style="font-size: 14pt; line-height: 200%">॥ ईश्वर उवाच ॥ ॥ <br>
तस्यैव दक्षिणे भागे तृतीयो भैरवः स्थित ॥ <br>
ब्रह्मकुण्डसमीपे तु सावित्र्या संप्रतिष्ठितः ॥ १ ॥ <br>
आराध्य तत्र देवेशं देवानां प्रपितामहम् ॥ <br>
वायुभक्षा निराहारा तोषयामास शंकरम् ॥ २ ॥ <br>
तुष्टः प्राहेश्वरो देवि शंकरस्तां वराननाम् ॥ ३ ॥ <br>
योऽस्मिन्कुंडे नरः स्नात्वा मल्लिंगं पूजयिष्यति ॥ <br>
पौर्णमास्यां विधानेन गन्धपुष्पादिभिः क्रमात् ॥ ४ ॥ <br>
दास्यं तस्य वरा निष्टान्मनसाऽभीसिताञ्छुभान् ॥ ५ ॥ <br>
महापातकयुक्तोऽपि मुक्तो भवति पातकैः ॥ <br>
सर्वकामसमृद्धात्मा स भूयाद्वृषभध्वजः ॥ ६ ॥ <br>
इत्येवमुक्त्वा देवेशि ततोऽन्तर्धानमागतः ॥ <br>
सावित्री ब्रह्मलोके तु गता संस्थाप्य शंकरम् ॥ ७ ॥ <br>
इति संक्षेपतः प्रोक्तं सावित्रीशमहोदयम् ॥ <br>
शृणुयाद्यस्तु मतिमान्स मुक्तः पातकैर्भवेत् ॥ ८ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये ब्रह्मकुण्डमाहात्म्ये सावित्रीश्वरभैरवमाहात्म्य- वर्णनंनामैकपंचाशदुत्तरशततमोऽध्यायः ॥ १५१ ॥<br>
<br>
</span>
