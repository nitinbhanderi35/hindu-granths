<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि चमसोद्भेदमुत्तमम् ॥ <br>
यत्र ब्रह्माऽकरोत्सत्रं वर्षाणामयुतं प्रिये ॥ १ ॥ <br>
चमसैः पीतवन्तस्ते सोमं देवा महर्षयः ॥ <br>
चमसोद्भेदनामेति तेन ख्यातं धरातले ॥ २ ॥ <br>
तत्र स्नात्वा सरस्वत्यां पिंडदानं ददाति यः ॥ <br>
गयाकोटिगुणं पुण्यं वैशाख्यां प्राप्नुयान्नरः ॥ ३ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये चमसोद्भेदमाहात्म्य वर्णनंनामाष्टषष्ट्युत्तरद्विशततमोऽध्यायः ॥। २६८ ॥ <br>
<br>
<br>
</span>
