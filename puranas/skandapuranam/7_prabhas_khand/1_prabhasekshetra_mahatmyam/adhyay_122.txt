<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि लिंगं चित्रांगदेश्वरम् ॥ <br>
तस्यैव नैर्ऋते भागे धनुर्विंशतिभिः स्थितम्॥ १ ॥ <br>
चित्रांगदेन देवेशि गंधर्वपतिना प्रिये ॥ <br>
क्षेत्रं पवित्रं ज्ञात्वा वै लिंगं तत्र प्रतिष्ठितम् ॥ <br>
कृत्वा तपो महाघोरं समाराध्य महेश्वरम् ॥ २ ॥ <br>
अथ यो भावसंयुक्तस्तल्लिगं संप्रपूजयेत् ॥ <br>
गांधर्वलोकमाप्नोति गन्धर्वैः सह मोदते ॥ ३ ॥ <br>
तत्र शुक्लत्रयोदश्यां संस्नाप्य विधिना शिवम् ॥ <br>
पूजयेद्विविधैः पुष्पैर्गंधधूपैरनु क्रमात् ॥ <br>
स प्राप्नोत्यखिलं कामं मनसा यद्यदीप्सितम् ॥ ४ ॥ <br>
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये चित्रांगदेश्वरमाहात्म्यवर्णनंनाम द्वाविंशत्युत्तरशततमोऽध्यायः ॥ १२२ ॥ <br>
<br>
<br>
</span>
