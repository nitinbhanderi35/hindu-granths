<span style="font-size: 14pt; line-height: 200%">॥ ॥ ईश्वर उवाच ॥ ॥ <br>
ततो गच्छेन्महादेवि राजभट्टारकं परम् ॥ <br>
रैवन्तकं सूर्यपुत्रमश्वारूढं महाबलम् ॥ १ ॥ <br>
संस्थितं क्षेत्रमध्ये तु सावित्र्या नैर्ऋते प्रिये ॥ <br>
तं दृष्ट्वा मानवो देवि सर्वापद्भ्यो विमुच्यते ॥२॥ <br>
रविवारेण सप्तम्यां यस्तं पूजयते नरः ॥ <br>
तस्याऽन्वयेऽपि नो देवि दरिद्री जायते नरः॥३॥ <br>
तस्मात्सर्वप्रयत्नेन तमेवाराधयेन्मनाक् ॥ <br>
निर्विघ्नं क्षेत्रवासार्थं राजा वाऽश्वविवृद्धये ॥ ४ ॥ <br>
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये रैवंतकराजभट्टारकमाहात्म्यवर्णनंनाम षष्ट्युत्तरशततमोऽध्यायः ॥ १६० ॥<br>
<br>
<br>
</span>
