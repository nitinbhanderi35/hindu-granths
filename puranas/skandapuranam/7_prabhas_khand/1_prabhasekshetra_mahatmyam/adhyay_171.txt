<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि देवीमेकल्लवीरिकाम् ॥ <br>
एकल्लवीरायाम्ये तु नातिदूरे व्यवस्थिताम् ॥ १ ॥ <br>
पूर्वं दशरथो योऽसौ सूर्यवंशविभूषणः ॥ <br>
प्रभासं क्षेत्रमासाद्य तपश्चक्रे सुदुश्चरम् ॥ २ ॥ <br>
लिंगं तत्र प्रतिष्ठाप्य तोषयामास शांकरम् ॥ <br>
स देवं प्रार्थयामास पुत्रं चैवामितौजसम् ॥ ॥ ३ ॥ <br>
ददौ तस्य तदा पुत्रं देवं त्रैलोक्यपूजितम् ॥ <br>
रामेति नाम यस्यासीत्त्रैलोक्ये प्रथितं यशः ॥ ४ ॥ <br>
यस्याद्यापीह गायन्ति भूर्भुवःस्वर्नि वासिनः ॥ <br>
देवदैत्यासुराः सर्वे वाल्मीक्याद्या महर्षयः ॥ ५ ॥ <br>
तल्लिंगस्य प्रभावेन प्राप्तं राज्ञा महद्यशः ॥ <br>
कार्तिक्यां कार्तिके मासि विधिना यस्तमर्चयेत् ॥ <br>
दीपपूजोपहारेण यशस्वी सोऽपि जायते ॥ ६ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये दशरथेश्वरमाहात्म्यवर्णनंनामैकसप्तत्युत्तरशततमोऽध्यायः ॥ १७१ ॥ <br>
<br>
<br>
</span>
