<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि मण्डूकेश्वरमित्यपि ॥ <br>
मांडूक्यायननाम्ना वै लिंगं तत्र प्रतिष्ठितम् ॥ १ ॥ <br>
तत्र कोटिह्रदो देवि तथा कोटीश्वरः शिवः ॥ <br>
तत्र मातृगणश्चैव स्थितः कामफलप्रदः ॥ २ ॥ <br>
स्नात्वा कोटि ह्रदे तीर्थे तल्लिंगं यः प्रपूजयेत् ॥ <br>
मातॄस्तत्रैव संपूज्य दुःखशोकाद्विमुच्यते ॥ ३ ॥ <br>
तस्मात्पूर्वेण देवेशि योजनैकेन निर्मलम् ॥ <br>
त्रितकूपेति विख्यातं सर्वपातकनाशनम् ॥ <br>
सर्वेषां देवि तीर्थानां यत्तत्रैव व्यवस्थितिः ॥ ४ ॥ <br>
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये कोटिह्रद मण्डूकेश्वरमाहात्म्य वर्णनं नामैकषष्ट्युत्तरत्रिशततमोऽध्यायः ॥ ३६१ ॥  <br>
<br>
<br>
</span>
