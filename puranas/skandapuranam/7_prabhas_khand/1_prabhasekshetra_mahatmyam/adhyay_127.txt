<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि क्षेमेश्वरमनुत्तमम् ॥ <br>
तस्मादुत्तरकोणस्थं कपालेशाग्निगोचरे ॥ १ ॥ <br>
धनुषां पंचदशके कपालेश्वरतः स्थितम् ॥ <br>
लिंगं महाप्रभावं हि सर्वपातकनाशनम् ॥ २ ॥<br>
क्षेममूर्तिः पुरा राजा बभूव स महाबलः ॥ <br>
तेन तत्र तपस्तप्तं चिरकालं महात्मना ॥ ॥ ३ ॥ <br>
ततः संस्थापितं लिंगं भक्त्या भावितचेतसा ॥ <br>
तद्दृष्ट्वा क्षेममायाति कार्यं क्षेमेण सिद्ध्यति ॥ ४ ॥ <br>
सर्वकामसमृद्धात्मा भूया ज्जन्मनिजन्मनि ॥ <br>
एवं क्षेमेश्वरं लिंगं ख्यातं पातकनाशनम् ॥ ५ ॥ <br>
सर्वकामप्रदं नृणां श्रुतं सौभाग्यदायकम् ॥ <br>
दर्शनेनापि तस्यापि गोशतस्य फलं स्मृतम् ॥ ६ ॥ <br>
तस्मात्क्षेत्रफलाकांक्षी नित्यं तल्लिंगमाश्रयेत् ॥ ७ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये क्षेमंकरेश्वरमाहात्म्यवर्णनंनाम सप्तविंशत्युत्तरशततमोऽध्यायः ॥ १२७ ॥  <br>
<br>
<br>
</span>
