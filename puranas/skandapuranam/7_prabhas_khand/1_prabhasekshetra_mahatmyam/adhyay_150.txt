<span style="font-size: 14pt; line-height: 200%">॥ ईश्वर उवाच ॥ ॥ <br>
ततो ब्रह्मेश्वरं गच्छेत्तस्य दक्षिणतः स्थितम् ॥ <br>
ब्रह्मणा स्थापितं पूर्वं ब्रह्मकुण्डसमीपतः ॥ <br>
त्रिषु लोकेषु विख्यातं रक्ष्यमाणं गणैर्मम ॥ १ ॥ <br>
तत्र स्नात्वा चतुर्दश्याममावास्यां विशेषतः ॥ <br>
श्राद्धं च विधिवत्कृत्वा ब्रह्मेशं पूजयेत्ततः ॥ २ ॥ <br>
विप्रेभ्यः कांचनं दद्यात्प्रीतये शंकरस्य च ॥ ३ ॥ <br>
एवं कृत्वा नरो देवि लभते जन्मनः फलम् ॥ <br>
विपुलां कीर्तिमायाति मोदते ब्रह्मणा प्रिये ॥ ४ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये ब्रह्मकुंडमाहात्म्ये ब्रह्मेश्वरमाहात्म्यवर्णनंनाम पंचाशदु त्तरशततमोऽध्यायः ॥ १५० ॥  <br>
<br>
<br>
</span>
