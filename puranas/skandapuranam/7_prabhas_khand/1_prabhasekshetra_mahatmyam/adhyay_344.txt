<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि लिंगं पापप्रणाशनम् ॥ <br>
कपिलेश्वरस्यैशान्यामुत्तरेण व्यवस्थितम् ॥ १ ॥ <br>
जरद्गवेश्वरंनाम जरद्गवप्रतिष्ठितम् ॥ <br>
ब्रह्महत्यादि पापानां नाशनं नात्र संशयः ॥ २ ॥ <br>
तत्रैव संस्थिता देवि देवी अंशुमती नदी ॥ <br>
तत्र स्नात्वा विधानेन पिडदानं तु दापयेत् ॥ ३ ॥ <br>
वर्षकोटिशतं साग्रं पितॄणां तृप्तिमावहेत् ॥ <br>
वृषभस्तत्र दातव्यो ब्राह्मणे वेदपारगे ॥ ४ ॥ <br>
ततस्तु पूजयेद्देवं गन्धपुष्पैर्जरद्गवम् ॥ <br>
पञ्चामृतरसेनैव तथा गुग्गु लुधूपनैः ॥ ५ ॥ <br>
स्तुतिदण्डनमस्कारैः प्रदक्षिणैरहर्निशम् ॥ <br>
ब्राह्मणान्भोजयेत्तत्र भक्ष्यभोज्यैः पृथग्विधैः ॥ <br>
एकेन भोजितेनैव कोटिर्भवति भोजिता ॥ ६ ॥ <br>
कृते सिद्धोदकंनाम तत्तीर्थं परिकीर्त्तितम् ॥ <br>
जरद्गवेश्वरं तीर्थं कलौ तु परिकीर्त्यते ॥ ७ ॥ <br>
इति श्रीस्कांदे महापुराण एकाशीति साहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्येंऽशुमतीमाहात्म्ये जरद्गवेश्वरमाहात्म्यवर्णनंनाम चतुश्चत्वारिंशदुत्तरत्रिशततमोऽध्यायः ॥ ३४४ ॥ <br>
<br>
<br>
</span>
