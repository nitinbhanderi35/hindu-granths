<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि स्थानं गंगापथेति च ॥ <br>
यत्र गंगा महास्रोता गंगेश्वरः शिवस्तथा ॥ १ ॥ <br>
समुद्रगामिनी देवि सा गंगा पापनाशिनी ॥ <br>
उत्तानेति भुवि ख्याता नदी त्रैलोक्यभूषणा ॥ २ ॥ <br>
तत्र स्नात्वा महादेवि गंगेशं यस्तु पूजयेत्॥ <br>
मुक्तः स्यात्पातकैर्घोरैरश्वमेधायुतं लभेत्॥ ३ ॥ <br>
इति श्रीस्कांदे महापुराण एकाशीति साहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये गङ्गापथगंगेश्वरमाहात्म्यवर्णनंनाम सप्तषष्ट्युत्तरद्विशततमोऽध्यायः ॥ २६७ ॥  <br>
<br>
<br>
</span>
