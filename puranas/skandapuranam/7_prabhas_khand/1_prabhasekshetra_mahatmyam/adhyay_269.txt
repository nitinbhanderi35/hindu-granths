<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि विदुरस्याश्रमं महत् ॥ <br>
यत्राकरोत्तपो रौद्रं विदुरो धर्म मूर्त्तिमान् ॥ १ ॥ <br>
प्रतिष्ठाप्य महादेवं लिंगं त्रिभुवनेश्वरम् ॥ <br>
तं दृष्ट्वा मानवो देवि सर्वान्कामानवाप्नुयात् ॥२॥ <br>
विदुराट्टालकं नाम गणगंधर्वसेवितम् ॥ <br>
द्वादशस्थानकं स्थानं नाल्पपुण्येन लभ्यते ॥ ३ ॥ <br>
नावर्षणं भवेत्तत्र कदाचिदपि पार्वति ॥ <br>
लिंगानि तत्र दिव्यानि पश्येत्पापोपशांतये ॥ ४ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये विदुराश्रम माहात्म्यवर्णनंनामैकोनसप्तत्युत्तरद्विशततमोऽध्यायः ॥२६९॥ <br>
<br>
<br>
</span>
