<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि वैनतेयप्रतिष्ठितम् ॥ <br>
रत्नेश्वरादुत्तरतो धनुषां त्रितये स्थितम् ॥ १ ॥ <br>
वैनतेयश्च देवेशि ज्ञात्वा क्षेत्रं तु वैष्णवम् ॥ <br>
लिंगं प्रतिष्ठयामास सर्वपापप्रणाशनम् ॥ २ ॥ <br>
यस्तं पूजयते भक्त्या पंचम्यां तु विधानतः ॥ <br>
न विषं क्रमते तस्य सप्त जन्मानि सर्पजम् ॥ ३ ॥ <br>
पंचामृतेन संस्नाप्य पूजयित्वा विधानतः ॥ <br>
प्राप्नुयात्सकलं पुण्यं मोदते दिवि देववत् ॥ ४ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये रत्नेश्वरमाहात्म्ये गरुडेश्वरमाहात्म्यवर्णनंनाम षट्पंचाशदुत्तरशततमोऽध्यायः ॥ १५६ ॥  <br>
<br>
<br>
</span>
