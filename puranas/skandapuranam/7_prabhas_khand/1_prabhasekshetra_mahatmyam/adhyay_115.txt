<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि पुष्करेश्वरमुत्तमम् ॥ <br>
तस्यैव दक्षिणे भागे जानकीश्वरमुत्तमम् ॥ १ ॥ <br>
लिंगं महाप्रभावं तु ब्रह्मपुत्रेण पूजितम् ॥ <br>
सनत्कुमारमुनिना श्रद्धया हेम पुष्करैः ॥ २ ॥<br>
पूजितं तद्विधानेन तेन तत्पुष्करेश्वरम् ॥ <br>
ख्यातं तत्र वरारोहे सर्वपातकनाशनम् ॥ ३ ॥ <br>
यस्तं पूजयते भक्त्या गंषपुष्पादिभिः क्रमात् ॥ <br>
यात्रा कृता भवेत्तेन पौष्करी नात्र संशयः ॥ ४ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये वामनस्वामिमाहात्म्ये पुष्करेश्वरमाहात्म्यवर्णनंनाम पञ्चदशोत्तरशततमोऽध्यायः ॥ ११५ ॥<br>
<br>
<br>
</span>
