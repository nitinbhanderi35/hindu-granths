<span style="font-size: 14pt; line-height: 200%">ततो मातृगणान्पश्येद्वसुनन्दादिनामतः ॥ <br>
अर्क स्थलसमीपस्थान्दक्षिणे नातिदूरतः ॥ १ ॥<br>
आश्वयुक्छुक्लपक्षे तु नवम्यां नियतात्मवान् ॥ <br>
यस्ताः पूजयते मातॄर्विधिना भावितात्मवान् ॥ २ ॥ <br>
स समृद्धिमवाप्नोति दुरापामकृतात्मभिः ॥ <br>
तत्रैव संस्थितं पश्येच्छ्रीमुखं विवरप्रियम् ॥ ३ ॥ <br>
तस्मिन्नेव दिने पूज्यं सिद्धिकामैर्नरैः सदा ॥ <br>
एतत्पूर्वं मयाख्यातं तव विस्तरतः प्रिये ॥ ४ ॥ <br>
तस्मिन्नेव दिने पूज्यं तीर्थयात्राप्रसंगतः ॥ ५ ॥ <br>
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये वसुनन्दामातृगणश्रीमुखविवर माहात्म्यवर्णनंनाम द्व्यशीत्युत्तरशततमोऽध्यायः ॥ ॥ १८२ ॥  <br>
<br>
<br>
</span>
