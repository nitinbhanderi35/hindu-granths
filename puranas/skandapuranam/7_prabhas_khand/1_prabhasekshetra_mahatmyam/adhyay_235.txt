<span style="font-size: 14pt; line-height: 200%">॥ ईश्वर उवाच ॥ ॥ <br>
तत्रैव संस्थितं पश्येल्लिंगत्रयमनुत्तमम् ॥ <br>
शतमेधं सहस्रमेधं कोटिमेधमिति क्रमात् ॥ १ ॥ <br>
दक्षिणे शतमेधं तु शतयज्ञफलप्रदम् ॥ <br>
कार्तवीर्य्येण तत्रैव कृतं यज्ञशतं पुरा ॥ २ ॥ <br>
प्रतिष्ठाप्य महालिंगं सर्वपातकनाशनम् ॥ <br>
मध्यभागेऽत्र यल्लिंगं कोटिमेधेति विश्रुतम् ॥ ३ ॥ <br>
तत्रेष्टा ब्रह्मणा पूर्वं कोटि संख्या मखोत्तमाः ॥ <br>
संस्थाप्य तु महादेवं शंकरं लोकशंकरम ॥ ४ ॥ <br>
तस्य उत्तरभागस्थं सहस्रक्रतुसंज्ञकम् ॥ <br>
शक्रश्च देवराजोऽपि सहस्रं यष्टवान्क्रतून् ॥ ५ ॥ <br>
प्रतिष्ठाप्य महालिंगं देवानामादिदैवतम् ॥ <br>
गंधपुष्पादिविधिना पंचामृतरसोदकैः ॥ ६ ॥ <br>
स प्राप्नुयात्फलं देवि लिंगनामोद्भवं क्रमात् ॥ <br>
गोदानं तत्र देयं तु सम्यग्यात्राफलेप्सुभिः ॥७॥ <br>
दशलक्षाणि तीर्थानां तत्र तिष्ठंति भामिनि ॥ <br>
लिंगत्रयं तथा मध्ये सर्वपातकनाशनम् ॥ ॥ ८ ॥ <br>
इति श्रीस्कान्दे महापुराण एकाशीतिसाहस्र्यां सहितायां सप्तमे प्रभास खण्डे प्रथमे प्रभासक्षेत्रमाहात्म्ये दशाश्वमेधमाहात्म्ये शतमेधादि लिंगत्रयमाहात्म्यवर्णनंनाम पञ्चत्रिंशदुत्तरद्विशततमोऽध्यायः ॥ २३५ ॥ <br>
<br>
</span>
