<span style="font-size: 14pt; line-height: 200%">॥ ईश्वर उवाच ॥ ॥ <br>
तस्यैव पूर्वदिग्भागे लिंगं पातकनाशनम् ॥ <br>
गौतमेश्वरनामाढ्यं दैत्यसूदनपश्चिमे ॥ १ ॥ <br>
धनुषां पंचके देवि संस्थितं सर्वकामदम् ॥ <br>
शल्येनाराधितं यद्वै मद्रराजेन भामिनि ॥ २ ॥ <br>
ततः कृतं तपश्चोग्रं समाराध्य महेश्वरम् ॥ <br>
अन्योऽप्येवं नरो यस्तु तं समाराधयिष्यति ॥ ३ ॥ <br>
स प्राप्स्यति परां सिद्धिं यथा शल्यो महामनाः ॥ <br>
चैत्र शुक्लचतुर्द्दश्यां स्नापयेत्पयसा तु यः ॥ ४ ॥ <br>
गंधोदकेन च ततः पूजयेत्कुसुमोत्तमैः ॥ <br>
तथैव विधिवद्भक्त्या सोऽश्वमेधफलं लभेत् ॥ ५ ॥ <br>
वाचा कृतं च यत्पापं मनसा कर्मणाऽथ वा ॥ <br>
तत्सर्वं नश्यते देवि तस्य लिंगस्य दर्शनात् ॥ ६ ॥ <br>
इति श्रीस्कांदे महापुराण एका शीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये गौतमेश्वरमाहात्म्यवर्णनंनामाशीतितमोऽध्यायः ॥ ८० ॥ ॥ <br>
<br>
<br>
</span>
