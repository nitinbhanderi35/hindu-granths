<span style="font-size: 14pt; line-height: 200%">॥ देव्युवाच ॥ ॥ <br>
कस्मिन्काले जगन्नाथ तत्र लिंगं प्रतिष्ठितम् ॥ <br>
कथमाराधनं चक्रे कृतार्थो रोहिणीपतिः ॥ १ ॥ <br>
॥ ईश्वर उवाच ॥ ॥ <br>
त्रेतायुगे च दशमे मनोर्वैवस्वतस्य हि ॥ <br>
संजातो रोहिणीनाथो युक्तो दुर्वाससा प्रिये ॥ २ ॥ <br>
तस्मिन्काले तदा तत्र गते वर्षसहस्रके ॥ <br>
ततः कृत्वा तपश्चायं प्रत्यक्षीकृतशंकरः ॥ ३ ॥ <br>
लिंगं प्रतिष्ठयामास ब्रह्मणा लोककर्तॄणा ॥ <br>
पुनर्वर्षसहस्रं तु पूजयामास शंकरम्॥ ४ ॥ <br>
ततः संपूज्य विधिना निजकार्यार्थसिद्धये ॥ <br>
स्तुतिं चक्रे निशानाथः प्रत्यक्षीकृतशंकरः ॥ ५ ॥ <br>
॥ चंद्र उवाच ॥ <br>
नास्ति शर्वसमो देवो नास्ति शर्वसमा गतिः ॥ <br>
<sup id="cite_ref-1" class="reference"><a href="#cite_note-1">[१]</a></sup>नास्ति शर्वसमो देवो नास्ति शर्वसमा गतिः ॥ ६ ॥ <br>
यं पठंति सदा सांख्याश्चितयंति च योगिनः ॥ <br>
परं प्रधानं पुरुषं तस्मै <sup id="cite_ref-2" class="reference"><a href="#cite_note-2">[२]</a></sup>ज्ञेयात्मने नमः ॥ ७ ॥ <br>
उत्पत्तौ च विनाशे च कारणं यं विदुर्बुधाः ॥ <br>
देवासुरमनुष्याणां तस्मै <sup id="cite_ref-3" class="reference"><a href="#cite_note-3">[३]</a></sup>ज्ञानात्मने नमः ॥ ८ ॥  <br>
यमव्ययमनाद्यंतं यं नित्यं शाश्वतं ध्रुवम् ॥ <br>
निष्कलं परमं <sup id="cite_ref-4" class="reference"><a href="#cite_note-4">[४]</a></sup>ब्रह्म तस्मै योगात्मने नमः ॥ ९ ॥ <br>
यः पवित्रं पवित्राणामादिदेवो महेश्वरः ॥ <br>
पुनाति दर्शनादेव तस्मै तीर्थात्मने नमः ॥ 7.1.24.१० ॥ <br>
यतः प्रवर्त्तते सर्वं यस्मिन्सर्वं विलीयते ॥ <br>
पालयेद्यो जगत्सर्वं तस्मै सर्वात्मने नमः ॥ ११ ॥ <br>
अनिष्टोमादिभिर्यज्ञैर्यं यजंति द्विजातयः ॥ <br>
संपूर्णदक्षिणैरेव तस्मै यज्ञात्मने नमः ॥ १२ ॥ <br>
॥ ईश्वर उवाच ॥ ॥ <br>
एवं स संस्तुते यावद्दिवारात्रौ निशाकरः ॥ <br>
अब्रवीद्भगवान्प्रीतः प्रहसन्निव शंकरः ॥ १३ ॥ <br>
॥ शंकर उवाच ॥ ॥ <br>
परितुष्टोऽस्मि ते वत्स स्तोत्रेणानेन शीतगो ॥ <br>
वरं वरय भद्रं ते भूयो यत्ते मनोगतम् ॥ १४ ॥ <br>
॥ चंद्र उवाच ॥ ॥ <br>
यदि देयो वरोऽस्माकं यदि तुष्टोऽसि मे प्रभो ॥ <br>
सांनिध्यं कुरु देवेश लिंगेऽस्मिन्सर्वदा विभो ॥१५॥ <br>
ये त्वां पश्यंति चात्रस्थं भक्त्या परमया युताः ॥ <br>
तेषां तु परमा सिद्धिस्त्वत्<sup id="cite_ref-5" class="reference"><a href="#cite_note-5">[५]</a></sup>प्रसादात्सुरेश्वर ॥ ॥ १६ ॥ <br>
॥ शंभुरुवाच ॥ ॥ <br>
अग्रे तु मम सांनिध्यमस्मिँल्लिंगे महाप्रभो ॥ <br>
विशेषतोऽधुना चंद्र तव भक्त्या निरंतरम् ॥ १७ ॥ <br>
स्थातव्यमद्यप्रभृति क्षेत्रेऽस्मिन्नुमया सह ॥ <br>
यस्मात्त्वया प्रभा लब्धा क्षेत्रेऽस्मिन्मत्प्रसादतः ॥<br>
तस्मात्प्रभासमित्येवं नामास्य प्रभविष्यति ॥ १८ ॥ <br>
यस्मात्प्रतिष्ठितं लिंगं त्वया सोम शुभं मम ॥ <br>
सोमनाथेति मे नाम तस्मात्ख्यातिं<sup id="cite_ref-6" class="reference"><a href="#cite_note-6">[६]</a></sup> गमिष्यति ॥ १९ ॥ <br>
यन्ममाग्रेतनं नामख्यातं ब्रह्मावसानिकम्॥ <br>
सोमनाथेति च पुनस्तदेव प्रचरिष्यति॥ <br>
द्रक्ष्यंति हि नरा ये मामत्रस्थं भक्तितत्पराः ॥ 7.1.24.२० ॥ <br>
शृणु तेषां फलं वत्स भवि<sup id="cite_ref-7" class="reference"><a href="#cite_note-7">[७]</a></sup>ष्यति निशाकर ॥ <br>
न तेषां जायते व्याधिर्न दारिद्र्यं न दुर्गतिः ॥ <br>
न चेष्टेन वियोगश्च मम चंद्र प्रभावतः ॥ २१ ॥ <br>
यात्रां कुर्वंति ये भक्त्या मम दर्शनकांक्षिणः ॥ <br>
पदे पदेश्वमेधस्य तेषां फलमुदाहृतम्॥ २२ ॥ <br>
किं कृतैर्बहुभिर्यज्ञैरुपवासैर्निशाकर ॥ <br>
सकृत्पश्यंति मां येऽत्र ते सर्वे लेभिरे<sup id="cite_ref-8" class="reference"><a href="#cite_note-8">[८]</a></sup> फलम् ॥। २३ ॥ <br>
एकमासोपवासं तु कुरुते भक्तितत्परः ॥ <br>
यावद्वर्षसहस्रं तु एकः पश्यंति मामिह ॥ २४ ॥ <br>
<sup id="cite_ref-9" class="reference"><a href="#cite_note-9">[९]</a></sup>द्वाभ्यामपि फलं तुल्यं नास्ति काचिद्विचारणा ॥ २५ ॥ <br>
एको भवेद्ब्रह्मचारी यावज्जीवं निशाकर ॥ <br>
सकृत्पश्यति मामत्र समं <sup id="cite_ref-10" class="reference"><a href="#cite_note-10">[१०]</a></sup>ताभ्यां फलं स्मृतम् ॥ २६ ॥ <br>
एको दानानि सर्वाणि प्रयच्छति द्विजातये ॥ <br>
एकः पश्यति मामत्र समं ताभ्यां फलं स्मृतम् ॥ २७ ॥ <br>
एको व्रतानि सर्वाणि कुरुते मृगलांछन ॥ <br>
अन्यः पश्यति मामत्र समं ताभ्यां फलं स्मृतम्॥ २८॥ <br>
एकस्तीर्थानि कुरुते जपजाप्यानि भूरिशः ॥ <br>
अन्यः पश्यति मामत्र फलं ताभ्यां समं स्मृतम् ॥ २९ ॥ <br>
एको ज्ञानादियोगेन मुमुक्षुर्जायते ध्रुवम्॥<br>
अन्यः पश्यति मामत्र फलं ताभ्यां समं स्मृतम्॥7.1.24.३॥। <br>
एकस्तु भृगुपातेन याति मृत्युं निशाकर॥ <br>
अन्यः पश्यति मामत्र समं ताभ्यां फलं स्मृतम् ॥ ३१ ॥<br>
एकः स्नाति सदा माघं प्रयागे नरसत्तमः ॥ <br>
अन्यः पश्यति मामत्र फलं ताभ्यां समं स्मृतम्  ३२ ॥ <br>
एकः पिण्डप्रदानं च पितृतीर्थे समाचरेत् ॥ <br>
अन्यः पश्यति मामत्र फलं ताभ्यां समं स्मृतम् ॥ ३३ ॥ <br>
गोसहस्रप्रदो ह्येको ब्राह्मणे वेदपारगे॥ <br>
एकः पश्यति मामत्र फलं ताभ्यां समं स्मृतम् ॥ ३४ ॥ <br>
पञ्चाग्निं साधयेदेको ग्रीष्मकाले सुदारुणे ॥ <br>
एकः पश्यति मामत्र फलं ताभ्यां समं स्मृतम् ॥ ३५ ॥ <br>
स्नातः सोमग्रहे चन्द्र सोमवारे च भक्तितः ॥ <br>
यो मां पश्यति सर्वेषामेतेषां लभते फलम् ॥ ३६ ॥ <br>
सरस्वती समुद्रश्च सोमः सोमग्रहस्तथा ॥ <br>
दर्शनं सोमनाथस्य सकाराः पञ्च दुर्ल्लभाः ॥ ३७ ॥ <br>
नैरंतर्येण षण्मासान्विधिना यः प्रपूजयेत् ॥ <br>
पुण्यं तदेव सफलं लभते विषुवार्चनात् ॥ ३८ ॥ <br>
एतदेव तु विज्ञेयं ग्रहणे चोत्तरायणे ॥ <br>
संक्रांतिदिनच्छिद्रेषु <sup id="cite_ref-11" class="reference"><a href="#cite_note-11">[११]</a></sup>षडशीतिमुखेषु च ॥ ३९ ॥ <br>
मासैश्चतुर्भिर्यत्पुण्यं विधिनाऽऽपूज्य शंकरम् ॥ <br>
कार्त्तिक्यां स लभेत्पुण्यं चैत्र्यां तद्द्विगुणं स्मृतम् ॥ <br>
पुण्यमेतत्तु फाल्गुन्यामाषाढ्यामेवमेव तु ॥ 7.1.24.४० ॥ <br>
एको दद्याद्गवां लक्षं दोग्ध्रीणां वेदपारगे ॥ <br>
एको ममार्चयेल्लिंगं तस्य पुण्यं ततोऽधिकम् ॥ ४१ ॥ <br>
मासेमासे च योऽश्नीयाद्यावज्जीवं सुरेश्वरि ॥ <br>
यश्चार्च्चयेत्सकृल्लिंगं सममेतन्न संशयः ॥ ४२ ॥ <br>
तपःशीलगुणोपेते पात्रे वेदस्य पारगे ॥ <br>
सुवर्णकोटिं यद्दत्त्वा तत्फलं कुसुमेन तु ॥ ४३ ॥ <br>
अर्कपुष्पेऽपि चैकस्मिञ्छिवाय विनिवेदिते ॥ <br>
दश दत्त्वा सुवर्णानि यत्फलं तदवाप्नुयात् ॥ ४४ ॥ <br>
अर्कपुष्पसहस्रेभ्यः करवीरं विशिष्यते ॥ <br>
करवीर सहस्रेभ्यो द्रोणपुष्पं विशिष्यते ॥ ४५ ॥ <br>
द्रोणपुष्पसहस्रेभ्यो ह्यपामार्गं विशिष्यते ॥ <br>
अपामार्गसहस्रेभ्यः कुशपुष्पं विशिष्यते ॥ <br>
कुशपुष्प सहस्रेभ्यः शमीपुष्पं विशिष्यते ॥ ४६ ॥ <br>
शमीपुष्पं बृहत्याश्च कुसुमं तुल्यमुच्यते ॥ <br>
करवीरसमा ज्ञेया जातीविजयपाटलाः ॥ ४७ ॥ <br>
श्वेतमंदार कुसुमं <sup id="cite_ref-12" class="reference"><a href="#cite_note-12">[१२]</a></sup>सितंपद्मसमं भवेत् ॥ <br>
नागचंपकपुन्नागधत्तूरकुसुमं स्मृतम् ॥ ४८ ॥ <br>
केतकीजातिमुक्तं च कन्दयूथीमदन्तिकाः ॥ <br>
शिरीषसर्जजंबूककुसुमानि विवर्ज्जयेत् ॥ ४९ ॥ <br>
आकुलीकुसुमं पत्रं करंजेन्द्रसमुद्भवम् ॥ <br>
बिभीतकानि पुष्पाणि कुसुमानि विवर्ज्जयेत् ॥ 7.1.24.५० ॥ <br>
कनकानि कदंबानि रात्रौ देयानि शंकरे ॥ <br>
देवशेषाणि पुष्पाणि दिवा रात्रौ च मल्लिका ॥ ५१ ॥ <br>
प्रहरं तिष्ठते मल्ली करवीरमहर्निशम् ॥ <br>
कीटकेशापविद्धानि रात्रौ पर्युषितानि च ॥ ५२ ॥ <br>
स्वयं पतितपुष्पाणि त्यजेदुपहतानि च ॥ <br>
तुलसी शतपत्रं च गन्धारी दमनस्तथा ॥ ५३ ॥ <br>
सर्वासां पत्रजातीनां श्रेष्ठो मरुबकः स्मृतः ॥ <br>
एतैः पुष्पविशेषैस्तु पूज्यः सोमेश्वरः सदा ॥ ५४ ॥ <br>
यात्रायाः फलमाप्नोति स्वर्गलोके महीयते॥ <br>
एतावदुक्त्वा वचनं तत्रैवान्तरधीयत ॥ ५५ ॥<br>
चन्द्रमा यक्ष्मणा मुक्तः स्वस्थाननिरतोऽभवत् ॥ <br>
आहूय विश्वकर्माणं प्रासादं पर्यकल्पयत् ॥ <br>
शुद्धस्फटिकसंकाशं गोक्षीरधवलोज्ज्वलम् ॥ ५६ ॥ <br>
प्रासादं मेरुनामानं हेमप्राकारतोरणम् ॥ <br>
चतुर्दशान्ये परितः प्रासादाः परिकल्पिताः ॥ <br>
तेषां नामानि वक्ष्यामि प्रत्येकं तानि मे शृणु ॥ ५७ ॥ <br>
केसरी सर्वतोभद्रो नदनो <sup id="cite_ref-13" class="reference"><a href="#cite_note-13">[१३]</a></sup>नन्दिशालकः ॥ <br>
नन्दीशो मन्दरश्चैव श्रीवृक्षो ह्यमृतोद्भवः ॥ ५८ ॥ <br>
हिमवान्हेमकूटश्च कैलासः पृथिवीजयः ॥ <br>
इन्द्रनीलो महानीलो भूधरो रत्नकूटकः ॥ ५९ ॥ <br>
वैडूर्यः पद्मरागश्च वज्रको मुकुटोज्ज्वलः ॥ <br>
ऐरावतो राजहंसो गरुडो वृषभस्तथा ॥ 7.1.24.६० ॥ <br>
मेरुः प्रासादराजा च देवानामालयो हि सः ॥ <br>
आदौ पञ्चाण्डको ज्ञेयः केसरीनामतः स्थितः ॥ ६१ ॥ <br>
<sup id="cite_ref-14" class="reference"><a href="#cite_note-14">[१४]</a></sup>चतुर्थांशा च तद्वृद्धिर्यावन्मेरुः प्रकीर्तितः ॥ ६२ ॥ <br>
एवं पृथक्कारयित्वा प्रासादांश्च चतुर्दश ॥ <br>
ब्रह्मादीनां देवतानां समीपस्थानवासिनाम् ॥ ६३ ॥<br>
दश चान्यान्भूधरादीन्वृषभान्तान्वरानने ॥ <br>
आदौ कपर्द्दिनं कृत्वा प्रासादान्पर्यकल्पयत् ॥ ६४ ॥ <br>
मेरुः प्रासादराजो वै स तु सोमेश्वरे कृतः ॥ <br>
त्रेतायुगे तु दशमे मनोवैर्वस्वतस्य च ॥ ६५ ॥ <br>
कारयित्वा मंडपांश्च प्रतिष्ठाप्य यथाविधि ॥ <br>
नदानां तु शतं कृत्वा वापीकूप सहस्रकम् ॥ ६६ ॥ <br>
गृहाणां तु सहस्राणि दीनानाथाश्रयाणि च ॥ <br>
कारयित्वा विधानेन विप्रेभ्यः प्रददौ पृथक् ॥ ६७ ॥ <br>
निवेश्य नगरं सोमः श्रीसोमेश्वरसन्निधौ ॥ <br>
स्वकर्मणां प्रचारार्थमथाभ्यर्थयत द्विजान् ॥ ६८ ॥ <br>
सोमोऽस्मि भवतां राजा प्रसादात्परमेष्ठिनः ॥ <br>
तथापि विनयेनैव भक्त्या<sup id="cite_ref-15" class="reference"><a href="#cite_note-15">[१५]</a></sup> विज्ञापयामि वः ॥ ६९ ॥ <br>
धनं हिरण्यरत्नादि धान्यं व्रीहियवादिकम् ॥ <br>
गोमहिष्यादिपशवो वस्त्राणि विविधानि च ॥ ॥ 7.1.24.७० ॥ <br>
कदलीनालिकेराणि तांबूलीपूगमालिनः ॥ <br>
मनोऽभिरामचरमा<sup id="cite_ref-16" class="reference"><a href="#cite_note-16">[१६]</a></sup> आरामाः परितः स्थिताः ॥ ७१ ॥ <br>
जंबूद्वीपाधिपाः सर्वे भवतामत्रवासि नाम्॥<br>
आदेशं च करिष्यंति शिरस्याधाय शोभनम्<sup id="cite_ref-17" class="reference"><a href="#cite_note-17">[१७]</a></sup> ॥७२॥ <br>
द्वीपांतरादागतैश्च कर्पूरागुरुचंदनैः ॥ <br>
अन्यैश्च विविधैर्द्रव्यैः संपूर्णा भवतां गृहाः ॥७३॥ <br>
पण्यानां शतसंख्यानां व्यवहारनिदर्शिनः ॥ <br>
<sup id="cite_ref-18" class="reference"><a href="#cite_note-18">[१८]</a></sup>ब्रह्मोत्तराणि तन्वंति वणिजो लाभकांक्षिणः ॥ ७४ ॥ <br>
भवत्सु भृत्यभावेन वर्त्तमाना हितैषिणः ॥ <br>
ते चान्ये च तथा पौरा नावसीदंति कर्हिचित् ॥ ७५ ॥ <br>
एवं संपूर्णविभवैर्भवद्भिः श्रेयसे मम ॥ <br>
क्रतुक्रिया वितन्यंतां विधिवद्भूरिदक्षिणाः ॥ ७६ ॥  <br>
<sup id="cite_ref-19" class="reference"><a href="#cite_note-19">[१९]</a></sup>ब्रह्मादीनि च सर्वाणि प्रवर्तंतामहर्निशम् ॥ <br>
दीनांधकृपणादीनां क्रियतामार्तिनाशनम् ॥ ७७ ॥ <br>
अभ्यागतानामौचित्यादातिथ्यं च विधीयताम्॥ <br>
तीर्थयात्राप्रसंगेन समेतानां महात्मनाम् ॥ ७८ ॥ <br>
ब्रह्मर्षीणामाश्रमेषु दीयतामाश्रयाः सदा ॥ <br>
मयात्र स्थापितं लिंगं सर्वकालं दृढव्रताः ॥ ७९ ॥ <br>
पवित्रैरुपचारैश्च पूजयंतु द्विजोत्तमाः ॥ <br>
अष्टौ प्रमाणपुरुषाः पौराणां कार्यदर्शिनः ॥ 7.1.24.८० ॥ <br>
व्यवहारानवेक्षध्वं स्मृत्याचारविशारदाः ॥ <br>
व्यवस्थां मत्कृतामेतां भवंतोऽत्र द्विजोत्तमाः ॥ ८१॥ <br>
धारयंतु महात्मानो दिग्गजा इव मेदिनीम् ॥ <br>
एवं प्रभुत्वमास्थाय स्थानेऽस्मिञ्छिवशालिनि ॥८२॥ <br>
श्रुतिस्मृतिपुराणोक्तान्धर्मानाचरत द्विजाः ॥ <br>
निशम्य सोमस्य वचो विनीतमिति ते द्विजाः ॥ ८३ ॥ <br>
उवाच कौशिकस्तेषु गोत्राणां प्रथमो द्विजः ॥ <br>
साधूपदिष्टमस्माकं द्विजराजेन सर्वथा ॥८४॥ <br>
सर्वमेतत्करिष्यामः किंतु किंचिन्निशामय ॥ <br>
नियोगतः पूजयतां शिवनिर्माल्यसेविनाम् ॥ ॥ ८५ ॥ <br>
पातित्यं जायतेऽस्माकं श्रुतिस्मृतिविगर्हितम् ॥ <br>
श्रुतिस्मृती हि रुद्रस्य यस्मादाज्ञाद्वयं महत् ॥ ८६ ॥ <br>
कस्तदुल्लंघयेन्मूढः प्राणैः कंठग तैरपि ॥ ८७ ॥ <br>
<sup id="cite_ref-20" class="reference"><a href="#cite_note-20">[२०]</a></sup>अष्टमूर्तेः पुनर्मूर्त्तावग्नौ देवमुखे मखान् ॥ <br>
कुर्वाणाः श्रुतिमार्गेण प्रीणयामोऽखिलं जगत् ॥ ८८ ॥ <br>
जगद्भगवतो रूपं व्यक्तमेत त्पुरद्विषः ॥ <br>
मिथो विभिन्नमित्येतदभिन्नं पुनरीश्वरात् ॥ ८९ ॥ <br>
अग्नौ प्रास्ताहुतिः सम्यगादित्यमुपतिष्ठते ॥ <br>
आदित्याज्जायते वृष्टिर्वृष्टेरन्नं ततः प्रजाः ॥ 7.1.24.९० ॥ <br>
श्रुतिस्मृतिपुराणादिसदभ्यासप्रसंगिनाम् ॥ <br>
तत्तदर्थेषु पुण्यार्थं प्रवृत्ताखिलकर्मणाम् ॥ ९१ ॥ <br>
अस्माकमवकाशोऽपि विरलो लिंग पूजने ॥ <br>
रुद्रजाप्यैर्महायज्ञैर्यजानाश्चैवमीश्वरम् ॥ ९२ ॥ <br>
यथाक्षणं यथाकालं लिंगं वेदमुपास्महे ॥ <br>
यत्तु तेऽभिमतं सोम श्रीसोमेश्वरपूजनम् ॥ <br>
तच्च संपादयिष्यामः सविशेषं महामते ॥ ९३ ॥ <br>
येन त्वदीप्सितं सिध्येत्तमुपायं निशामय ॥ <br>
गौरीशंकरसंवादं श्रुत्वा भगवतो मुखात् ॥ ९४ ॥ <br>
नारदः प्राह नः पूर्वं कथयामस्तमेव ते ॥ <br>
ब्रह्मदेवद्विषः पूर्वं शतशो दैत्यदानवाः ॥ <br>
तपोभिरुग्रैर्विविधैः शंकरं प्रतिपेदिरे ॥ ९५ ॥ <br>
तेषामत्युग्रतपसामनन्यासक्तचेतसाम् ॥ <br>
प्रसादमीश्वरश्चक्रे कारुण्यामृतसागरः ॥ ९६ ॥ <br>
स हि त्रिभुवनस्वामी देवदेवो महेश्वरः ॥ <br>
अपेक्षते वरं दातुं भक्तिमेवानपायिनीम् ॥ ९७ ॥ <br>
ददौ स भुवनैश्वर्य्यप्रायानभिमतान्वरान् ॥ <br>
तेषां भक्त्यैव संतुष्टो देवब्रह्मद्विषामपि ॥ ९८ ॥ <br>
ब्रह्मणा विष्णुना चापि यस्यांतो नाधिगम्यते ॥ <br>
तस्यातर्क्यप्रभावस्य को नु वेदाशयं प्रभोः ॥ ९९ ॥ <br>
दुर्वृत्तेभ्योऽपि दैत्येभ्यस्तपोभिर्वरदायिनम् ॥ <br>
पप्रच्छ स्वच्छ्हृदया पार्वती परमेश्वरम् ॥ 7.1.24.१०० ॥<br>
॥ पार्वत्युवाच ॥ ॥ <br>
भगवन्प्रसादं ते प्राप्य धृष्यंतो भुवनत्रयम् ॥ <br>
उपद्रवंतींद्रमुखान्देवान्संक्षोभयंति<sup id="cite_ref-21" class="reference"><a href="#cite_note-21">[२१]</a></sup> च ॥ १०१ ॥ <br>
वरं ददासि किं तेषां तादृशानां दुरात्मनाम् ॥ <br>
जगतः स्वस्तये येषां न मनागपि चेष्टितम् ॥ १०२॥ <br>
त्वया दत्तवरानेतान्दिव्यान्भोगोपभोगिनः ॥ <br>
अवधीर्य तवैश्वर्यं कथं विष्णुर्निहंति च ॥ १०३ ॥ <br>
हतानां च पुनस्तेषां का गतिः स्याद्वद प्रभो ॥ १०४ ॥ <br>
॥ ईश्वर उवाच ॥ ॥ <br>
सात्त्विका राजसाश्चैव तामसाश्चेति वै त्रिधा ॥ <br>
भवंति लोकास्तेष्वेते तमःप्राया दुरासदाः ॥ १०५ ॥ <br>
सुरैः सह स्पर्धमानास्तपोभिरपि तामसैः ॥ <br>
मां भजंते मुहुर्मोहाज्जगदुत्सादनोद्यताः ॥ १०६ ॥ <br>
वरं ददामि यत्तेषां भक्तिस्तत्र तु कारणम् ॥ <br>
अहं हि भक्त्या सुग्राह्यो नात्र कार्या विचारणा ॥ ॥१०७॥ <br>
तपोनुरूपानासाद्य वरांस्ते पापकारिणः ॥<br>
विष्णुना यन्निहन्यते तच्च देवि निबोध मे॥१०८॥<br>
अहं हरिश्च यद्भिन्नौ गुणभागोऽत्र कारणम् ॥ <br>
परमार्थादभिन्नौ च रहस्यं परमं ह्यदः॥१०९॥ <br>
आराध्याराधकादिश्च भेदः सामान्य एव नौ॥ <br>
तथा ह्यहमिमां गंगां विष्णोः पादाग्रनिःसृताम्॥7.1.24.११॥। <br>
वहामि शिरसा भक्त्या त्वदीक्षाशंकितोऽपि सन् ॥ <br>
अपि विष्णुस्त्रिभुवनं परित्रातुं व्यवस्थया ॥१११॥ <br>
मामुपास्य चिरं लेभे चक्रं दुष्टनिबर्हणम्॥ <br>
त्वां च तस्य महामायामप्रमेयात्मनो हरेः ॥ ११२॥ <br>
आराधयामि तद्भक्त्या त्रिजगजन्मकारणम् ॥ <br>
शिरस्याधाय चान्यां मे शक्तिरूपां तथा हरिः ॥११३॥ <br>
अजोऽपि जन्मान्यासाद्य लोकरक्षां करोति वै ॥ <br>
हंतुं हिरण्यकशिपुं नरसिंहवपुश्च सः ॥११४॥ <br>
जगज्जिघांसुः शमितो मया शरभ रूपिणा ॥ <br>
मां च बाणपरित्राणे त्रिशूलोद्यमकारिणम् ॥ ११५ ॥ <br>
मानुष्येऽप्यवतारेऽसौ स्तंभयित्वा स लीलया ॥ <br>
प्रभावं महिमानं च वर्द्धयन्मामकं हरिः ॥ <br>
<sup id="cite_ref-22" class="reference"><a href="#cite_note-22">[२२]</a></sup>वरिवस्यति मां नित्यमंतरात्मापि मे विभुः ॥ ११६ ॥ <br>
अथाहं परमात्मानमेनमाद्यंतवर्जितम् ॥ <br>
ध्यानयोगैः समाधौ च भावयामि निरंतरम् ॥ ११७ ॥ <br>
तदेवं नावयोर्भेदो विद्यते पारमार्थिकः ॥ <br>
भेदं च तारतम्यं च मूढा एव वितन्वते ॥ ११९ ॥ <br>
वैष्णवं रूपमास्थाय दुर्वृत्तान्हन्मि तानहम् ॥ <br>
गतिं च तेषामधुना महेश्वरि निशामय ॥ ११९ ॥ <br>
मयि भक्त्यवसाने तु हरेः संदर्शनेन च ॥ <br>
क्रोधदर्पाभिभूतत्वान्न मुक्तिं प्राप्नुवंति ते ॥ 7.1.24.१२० ॥ <br>
आवयोस्तु प्रभावेन ते पुनर्द्धौतकल्मषाः ॥ <br>
ब्रह्मर्षीणां कुले जन्म संप्राप्ता मुक्तिहेतुकम् ॥ १२१ ॥ <br>
ब्रह्मचारिव्रता दूर्ध्वं योगं पाशुपतं श्रिताः ॥ <br>
<sup id="cite_ref-23" class="reference"><a href="#cite_note-23">[२३]</a></sup>प्राचीनकर्मसंस्कारात्ते पुनर्मामुपासते ॥ १२२ ॥ <br>
भक्तियोगेन चास्थाय व्रतं पाशुपतादिकम् ॥ <br>
श्मशानवासिनो नग्ना अपरे चैकवाससः ॥ १२३ ॥ <br>
भिक्षाभुजो भूतिभृतो मल्लिंगान्यर्च्चयंति ते ॥ <br>
तथा मदेकाग्रधियो मद्ध्यानैकदृढव्रताः ॥ १२४ ॥ <br>
ये त्वामपि नमस्यंति जगतां मम चेश्वरीम्॥ <br>
देहावसानयोगेन मुक्तिं तेषां ददाम्यहम् ॥ १२५ ॥ <br>
सारूप्यसालोक्यमयीं मय्यावेशितचेतसाम् ॥ <br>
सायुज्यमुक्तये नायं योगः पाशुपतो यतः ॥ <br>
स्मृत्याचारेण मुनिभिः स सद्भिस्तेन गर्हितः ॥ १२६ ॥ <br>
॥ द्विजा ऊचुः ॥ ॥ <br>
तीर्थयात्राप्रसंगेन तानि होपगतान्द्विजान् ॥ <br>
<sup id="cite_ref-24" class="reference"><a href="#cite_note-24">[२४]</a></sup>स्वमानमुपनेष्यामो भक्त्यावर्ज्जितमानसान् ॥ १२७ ॥ <br>
शुचिभिक्षान्नकौपीनकमण्डल्वादिसत्कृताः ॥ <br>
अनन्यकार्य्याः सततमिहागत्य तपस्विनः ॥ १२८ ॥ <br>
भवत्प्रदत्तैर्विविधैरुपहारैरतंद्रिताः ॥ <br>
<sup id="cite_ref-25" class="reference"><a href="#cite_note-25">[२५]</a></sup>तत्त्वतस्तत्त्वसंख्यास्ते शिवधर्मैकतत्पराः ॥ १२९ ॥ <br>
श्रीसोमेश्वरमभ्यर्च्य तव श्रेयोऽभिवर्द्धकाः ॥ <br>
मुक्तिमंते गमिष्यंति देवस्यातिसुदुर्ल्लभाम्॥ 7.1.24.१३० ॥ <br>
ततोऽन्येऽथ ततोऽप्यन्ये ततश्चान्ये तपोधना ॥ <br>
परीक्षितास्तु तेऽस्माभिर्भवितारो निशापते ॥ १३१ ॥ <br>
॥ द्विजा ऊचुः ॥ ॥ <br>
इत्याह भगवान्देव्या पृष्टः स च त्रिलोचनः ॥ <br>
तत्रैव नारदः सर्वं संवादं शिवयेरितम्(?)॥ १३२ ॥ <br>
श्रुत्वा नः कथयामास कथां गोष्ठीषु पृच्छताम्॥ <br>
तव चास्माभिरधुना सर्वमेतदुदीरितम् ॥ १३३ ॥ <br>
एवमुक्तस्तु तैः प्रीतः सोमः स्वभवनं ययौ ॥ <br>
तदाज्ञया च तत्सर्वं यथोक्तं तेऽपि कुर्वते ॥ १३४ ॥ <br>
॥ देव्युवाच ॥ ॥ <br>
एवं प्रभावो देवेशः सोमेशः पापनाशनः ॥ <br>
केनोपायेन तुष्येत व्रतेन नियमेन वा ॥ १३५ ॥ <br>
॥ ईश्वर उवाच ॥ ॥ <br>
कथयामि स्फुटं धर्म्मं मानुषाणां हिताय वै ॥ <br>
स येन तुष्यते देवः शृणु त्वं सुरसुन्दरि ॥ १३६ ॥ <br>
नित्योपवासनक्तानि व्रतानि विविधानि च ॥ <br>
तीर्थे दानानि सर्वाणि पात्रे दत्तान्यशेषतः ॥ १३७ ॥ <br>
तपश्च तप्तं तेनैव स्नातं तेनैव पुष्करे ॥ <br>
केदारे तु जलं तेन गत्वा पीतं <sup id="cite_ref-26" class="reference"><a href="#cite_note-26">[२६]</a></sup>तु निश्चितम् ॥ १३८ ॥ <br>
तेन दृष्टं वरारोहे ज्योतिर्लिंगं महाप्रभम् ॥ <br>
सोमवारव्रतं दिव्यं येन चीर्णं तु संश्रये ॥ १३९ ॥ <br>
किमन्यैर्बहुभिर्दानैर्दत्तैः पात्रेषु सुन्दरि ॥ 7.1.24.१४० ॥ <br>
पूजितं येन भावेन सोमवारदिनाष्ट कम् ॥ <br>
तेन सर्वं कृतं देवि चीर्णं तत्र महाव्रतम् ॥ १४१ ॥ <br>
इतिहासमिमं पूर्वं कथयामि तव प्रिये ॥ <br>
यथावृत्तं महादेवि सोमवारव्रतं प्रति ॥ १४२ ॥ <br>
॥ ईश्वर उवाच ॥ ॥ <br>
कैलासस्य महेशानि उत्तरे च व्यवस्थिता॥ <br>
निषधोपरि विस्तीर्णा पुरी नाम स्वयंप्रभा ॥ ॥ १४३ ॥ <br>
नानारत्नसुशोभाढ्या नानागन्धर्वसंकुला ॥ <br>
सर्वावयवसंपूर्णा शक्रस्येवामरावती ॥ १४४ ॥ <br>
<sup id="cite_ref-27" class="reference"><a href="#cite_note-27">[२७]</a></sup>घनवाहननामा च गन्धर्वस्तत्र तिष्ठति ॥ <br>
भुंक्ते तत्र महाभोगान्देवैरपि सुदुर्लभान् ॥ १४५ ॥ <br>
नवयौवनसंयुक्ता भार्या तस्य मनोहरा ॥ <br>
प्रौढवाक्या सुशीला च पीनोन्नतपयोधरा ॥ १४६ ॥ <br>
तया सार्द्धं तु सम्भोगान्भुंक्ते गंधर्वनायकः ॥ <br>
उत्पन्ना तस्य कालेन पुत्री पुत्राष्टकोपरि ॥ १४७ ॥<br>
सर्वावयवसंपन्ना सर्वविज्ञानवेदिनी ॥ <br>
गंधर्वसेना विख्याता नाम्ना सा परमेश्वरि ॥ १४८ ॥ <br>
कन्यानां तु सहस्रेषु प्रवरा रूपशालिनी ॥ <br>
कौतूहलेन सा पित्रा प्रोक्ता क्रीडस्व भामिनि ॥ १४९ ॥ <br>
उद्याने रमणीयेऽत्र नानाद्रुमलताकुले ॥ <br>
वृक्षैरनेकैः संकीर्णे फलपुष्पसमन्विते ॥ 7.1.24.१५० ॥ <br>
एवं सा रमते नित्यं कन्यापरिवृता सदा ॥ <br>
एवं दृष्ट्वा क्रीडमाना माता भर्तारमब्रवीत् ॥१५१ ॥ <br>
जीवितं निष्फलं स्वामिन्मम ते सह बांधवैः ॥ <br>
यस्येदृशी गृहे कन्या तिष्ठते भर्तृवर्ज्जिता ॥ १५२ ॥ <br>
इत्युक्तः स तु गंधर्वो भार्यां वचनमब्रवीत् ॥ <br>
अन्वेषयामि भर्त्तारं पुत्र्यर्थे तु मनोहरम् ॥ १५३ ॥ <br>
इत्युक्त्वाऽऽह्वापयामास<sup id="cite_ref-28" class="reference"><a href="#cite_note-28">[२८]</a></sup> पुत्रीं तां घनवाहनः<sup id="cite_ref-29" class="reference"><a href="#cite_note-29">[२९]</a></sup> ॥ <br>
आहूता पितृमातृभ्यां त्वरिताऽऽगत्य सुन्दरि ॥ १५४ ॥ <br>
अनुक्रमेण सर्वेषां पतिता पादयोः शुभा ॥ <br>
आदेशं देहि मे तात कि नु कार्यं मयाऽऽधुना ॥ १५५ ॥ <br>
उक्तं च घनवाहेन हर्षितेन वचस्ततः ॥ <br>
हे पुत्रि तव यः कश्चिद्वरः संप्रति रोचते ॥ <br>
दिव्यं द्रक्ष्ये त्वत्सदृशं गंधर्वाणां शिरोमणिम् ॥ १५६ ॥ <br>
इत्युक्ता क्रोधताम्राक्षी पितरं वाक्यमब्रवीत् ॥ <br>
मम रूपस्य कोट्यंशे किं कोप्यस्ति जगत्त्रये ॥ <br>
तच्छ्रुत्वा चाद्भुतं वाक्यं पिता माता च मोहितौ॥ १५७ ॥ <br>
सर्वे विषादमापन्ना बांधवाश्च परे जनाः ॥ <br>
अशोभनमिदं वाक्यं कन्यया यत्प्रभाषितम् ॥ <br>
इत्युक्त्वा तु गताः सर्वे जननीजनबांधवाः ॥ १५८ ॥ <br>
सा तत्रैव महोद्याने रमते सखिसंयुता ॥ <br>
हिंडोलके समारूढा वसंते मासि भामिनि॥ ॥ १५९ ॥ <br>
तावद्दिव्यविमानस्थः शिखण्डी गणनायकः ॥ <br>
गच्छन्खे ददृशे कन्यां रूपौदार्य्यसमाकुलाम् ॥ 7.1.24.१६० ॥ <br>
गीतवाद्येन नृत्येन रमतीं दुदुभिस्वनैः ॥ <br>
स माध्याह्निकसंध्यायामवतीर्य विमानतः ॥ १६१ ॥ <br>
क्रीडमानोऽप्सरोभिस्तु तत्रोद्याने स्थितस्ततः ॥ <br>
शुश्राव वाक्यं कन्याया गंधर्वदुहितुस्तदा ॥ १६२ ॥ <br>
न कोऽपि सदृशो लोके मम रूपेण दृश्यते ॥ <br>
देवो वा दानवो वापि कोट्यंशे मम रूपतः ॥ १६३ ॥ <br>
इति वाक्यं ततः श्रुत्वा गणः क्रोधसमन्वितः ॥ <br>
शशाप तां सुचार्वंगीं साहंकारां गणेश्वरः ॥ १६४ ॥ <br>
॥ गण उवाच ॥ ॥ <br>
मां दृष्ट्वा यद्विशालाक्षि रूपसौभाग्यगर्विता ॥ <br>
समाक्षिपसि गंधर्वान्देवाद्यांश्चैव गर्विता ॥ १६५ ॥ <br>
तस्मात्ते गर्वसंयुक्ते कुष्ठमंगे भविष्यति ॥ <br>
श्रुत्वा शापं ततः कन्या भयभीता तपस्विनी ॥ १६६ ॥ <br>
साष्टांगं प्रणिपत्याथानुग्रहार्थमयाचत ॥ <br>
भगवन्मम दीनायाः शापस्यानुग्रहं प्रभो ॥ <br>
प्रयच्छ त्वं महा भाग नैवं कर्त्री पुनः क्वचित् ॥ १६७ ॥ <br>
इत्युक्तस्तव कारुण्याच्छिखण्डी गणनायकः ॥ <br>
अनुग्रहं ददौ तस्या गंधर्वदुहितुस्तदा ॥ १६८ ॥। ॥ <br>
॥ शिखण्ड्युवाच ॥ ॥ <br>
जातिरूपेण संयुक्तो विद्याहंकारसंपदा ॥ <br>
यो येन गर्वितः प्राणी स तं प्राप्य विनश्यति ॥ १६९ ॥ <br>
तस्माद्गर्वो नैव कार्यो गर्वस्यैतत्फलं स्मृतम् ॥ <br>
शृणुष्वानुग्रहं बाले श्रुत्वा चैवावधारय ॥ 7.1.24.१७०॥ <br>
हिमवद्वनमध्यस्थो गोशृंग ऋषिपुंगवः ॥ <br>
करिष्यत्युपकारं स एवमुक्त्वा गतः प्रिये ॥ १७१ ॥ <br>
तावत्संध्या समायाता तत्क्षणाद्भुवनांतरे ॥ १७२ ॥ <br>
ततो गंधर्व्वतनया भग्नोत्साहा नतानना ॥ <br>
परित्यज्य वनं रम्यमागता पितुरंतिके ॥ १७३ ॥ <br>
कथयामास तत्सर्वं कारणं कुष्ठसंभवम् ॥ <br>
तच्छ्रुत्वा शोकसंतप्तौ पितरौ विगतप्रभौ ॥ १७४ ॥ <br>
हिमवंतं गिरिं प्राप्तौ त्वरितौ सुतया सह ॥ <br>
गोशृंगस्य ऋषेस्तत्र ददृशाते तथाश्रमम् ॥ १७५ ॥ <br>
तत्र मध्यस्थितं दृष्ट्वा गोशृंगमृषिपुंगवम् ॥ <br>
प्रणम्य दण्डवद्भूमौ स्तुत्वा स्तोत्रैरनेकधा ॥ १७६ ॥ <br>
उपविष्टोग्रतस्तस्य प्रणिपत्य पुनःपुनः ॥ <br>
प्रोवाच वचनं तत्र पूर्ववृत्तं यथाऽभवत् ॥ १७७ ॥ <br>
कथिते चैव वृत्तांते पुनः पप्रच्छ कारणम्॥ <br>
पृष्टे तु कारणे तत्र गंधर्वः प्रोक्तवांस्तदा ॥ १७८ ॥ <br>
॥ गंधर्व उवाच ॥ ॥ <br>
दुहितुर्मे शरीरं तु व्याधिकुष्ठेनपीडितम् ॥ <br>
येनोपशमनं याति तत्त्वं कर्त्तुमिहार्हसि ॥ १७९ ॥ <br>
प्रसादं कुरु विप्रर्षे मम दीनस्य सांप्रतम् ॥ <br>
यथा कुष्ठं शमं याति मम पुत्र्यास्तु कारणम्<sup id="cite_ref-30" class="reference"><a href="#cite_note-30">[३०]</a></sup> ॥ ॥ 7.1.24.१८० ॥ ॥ <br>
गोशृंग उवाच ॥ ॥ <br>
भारते तु महातेजास्तिष्ठत्युदधिसन्निधौ ॥ <br>
देवः सोमेश्वरोनाम सर्वदेवनमस्कृतः ॥ १८१ ॥ <br>
<sup id="cite_ref-31" class="reference"><a href="#cite_note-31">[३१]</a></sup>क्षणं कृत्वा हि संपूज्य एकाहारेण मानवैः ॥ <br>
सर्वव्याधिविनाशाय सर्वकार्यार्थसिद्धये ॥ १८२ ॥ <br>
सोमवारव्रतेनेशं समाराधय शंकरम् ॥ <br>
एवं कृते व्याधिनाशस्तव पुत्र्या भविष्यति ॥ १८३ ॥ <br>
॥ ईश्वर उवाच ॥ ॥ <br>
इति तद्वचनं श्रुत्वा महर्षेर्भावितात्मनः ॥ <br>
तत्र गंतुं मनश्चक्रे सोमेशाराधनं प्रति ॥ १८४ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये श्रीसोमेश्वर वर्णने सोमवारव्रतमाहात्म्यवर्णनंनाम चतुर्विंशोऽध्यायः ॥ २४ ॥<br>
<br>
<br>
</span>
