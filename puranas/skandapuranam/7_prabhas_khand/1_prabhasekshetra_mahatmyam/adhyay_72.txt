<span style="font-size: 14pt; line-height: 200%">॥ ईश्वर उवाच ॥ ॥ <br>
तत्रैव संस्थितं पश्येद्विघ्नेशं जलवाससम् ॥ <br>
सर्वविघ्नविनाशाय सर्वकार्यप्रसिद्धये ॥ १ ॥ <br>
वरुणेन महादेवि तपोनिर्विघ्नहेतवे ॥ <br>
पूजितो जलजैर्भक्त्या जलवासास्ततः स्मृतः ॥ २ ॥ <br>
चतुर्थ्यां तर्पयेद्भक्त्या गन्धैः पुष्पैः स मोदकैः ॥ <br>
यथाभक्त्यनुसारेण तस्य तुष्येद्गणाधिपः ॥ ३ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये जलवासगणपतिमाहात्म्यवर्णनंनाम द्विसप्ततितमोऽध्यायः ॥ ७२ ॥ <br>
<br>
<br>
</span>
