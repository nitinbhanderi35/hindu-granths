<span style="font-size: 14pt; line-height: 200%">तत्रैव संस्थितं पश्येद्भूधरंनाम नामतः ॥<br>
उद्धृत्य पृथिवीं यस्माद्दंष्ट्राग्रेण दधार सः ॥ १ ॥ <br>
भूधरस्तेन चाख्यातो देविकातटसंस्थितः ॥ <br>
वेदपादो यूपदंष्ट्रः क्रतुदन्तः स्रुचीमुखः ॥ २ ॥ <br>
अग्निजिह्वो दर्भरोमा ब्रह्मशीर्षो महातपाः ॥ <br>
अहोरात्रेक्षणपरो वेदांगश्रुतिभूषणः ॥ ३ ॥ <br>
आद्यनासः स्रुवतुंडः सामघोषस्वनो महान् ॥ <br>
प्राग्वंशकायो द्युतिमा न्नानादीक्षाविराजितः ॥ ४ ॥ <br>
दक्षिणाहृदयो योगी महासत्रशयो महान् ॥ <br>
उपाकर्मोष्ठरुचकः प्रवर्ग्यावर्तभूषणः ॥ ५ ॥ <br>
नानाच्छन्दोगतिपथो ब्रह्मोक्तक्रमविक्रमः ॥ <br>
भूत्वा यज्ञवराहोऽसौ तत्र स्थाने स्थितोऽभवत् ॥ ६ ॥ <br>
पुष्यमासे ह्यमावास्यामेकादश्यामथापि वा ॥ <br>
प्राप्ते प्रावृषि काले च ज्ञात्वा कन्यागतं रविम् ॥ ७ ॥ <br>
पायसं गुडसंयुक्तं हविष्यं च गुडप्लुतम् ॥ <br>
नमो वः पितरो रसाय अन्नाद्यमभिमंत्रयेत् ॥ ८ ॥ <br>
तेजोऽसिशुक्रमित्याज्यं दधिक्राव्णेन वै दधि ॥ <br>
क्षीरमाज्याय मन्त्रेण व्यञ्जनानि च यानि तु ॥ ९ ॥ <br>
भक्ष्यभोज्यानि सर्वाणि महानिन्द्रेण दापयेत् ॥ <br>
संवत्स रोनियो मंत्रं जप्त्वा तेनोदकं द्विजः ॥ 7.1.277.१० ॥ <br>
एवं संभोज्य वै विप्रान्पिण्डदानं तु दापयेत् ॥ <br>
इत्यनेन विधानेन यस्तत्र श्राद्धकृद्भवेत् ॥११॥ <br>
तस्य तृप्तास्तु पितरो यावदिंद्राश्चतुर्द्दश ॥ <br>
गयाश्राद्धं विनापीह गयाश्राद्धफलं लभेत्॥१२॥ <br>
इति श्रीस्कांदे महापुराण एकाशीतिसाहस्र्यां सहितायां सप्तमे प्रभासखंडे प्रथमे प्रभासक्षेत्रमाहात्म्ये देविकामाहात्म्ये भूधरयज्ञवराहमाहात्म्यवर्णनंनाम सप्तसप्तत्युत्तरद्विशततमोऽध्यायः ॥२७७॥<br>
<br>
<br>
</span>
