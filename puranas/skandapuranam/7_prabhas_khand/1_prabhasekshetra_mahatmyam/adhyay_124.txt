<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि गौरीं सौभाग्यदायिनीम् ॥ <br>
पश्चिमे रावणेशस्य धनुषां पञ्चके स्थिताम् ॥ १ ॥ <br>
यत्रातप्यत्तपो घोरं स्वयं देवी ह्यरुंधती ॥ <br>
सौभाग्यं कांक्षमाणा सा गौरीपूजापरायणा ॥ २ ॥<br>
संप्राप्ता परमां सिद्धिं तस्या देव्याः प्रभावतः ॥ <br>
तृतीयायां शुक्लपक्षे माघे मासि वरानने ॥ ३ ॥ <br>
यस्तां पूजयते भक्त्या स सौभाग्यमवाप्नुयात्॥<br>
अन्यजन्मनि देवेशि नात्र कार्या विचारणा ॥ ४ ॥ <br>
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये सौभाग्येश्वरीमाहात्म्यवर्णनंनाम चतुर्विशत्युत्तरशततमोऽध्यायः ॥१२४॥  <br>
<br>
<br>
</span>
