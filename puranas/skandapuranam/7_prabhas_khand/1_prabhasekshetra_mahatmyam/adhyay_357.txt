<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि शृंगेश्वरमनुत्तमम् ॥ <br>
शुकस्थानस्य सान्निध्ये सर्वपातकनाशनम् ॥ १ ॥ <br>
स्नात्वा तत्रैव विधिवच्छृंगेशं पूजयेन्नरः ॥ <br>
मुक्तः स्यात्पातकैः सर्वैर्ऋष्यशृंगो   यथा पुरा ॥ २ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये शृंगेश्वरमाहात्म्यवर्णनंनाम षट्पञ्चाशदुत्तरत्रिशततमोऽध्यायः ॥ ३५६ ॥<br>
<br>
<br>
</span>
