<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि लक्ष्मणेश्वरमुत्तमम् ॥ <br>
रामेशात्पूर्वदिग्भागे धनुस्त्रिंशकसंस्थितम् ॥ १ ॥ <br>
स्थापितं लक्ष्मणेनैव तत्र यात्रागतेन वै ॥ <br>
महापापहरं देवि तल्लिंगं सुरपूजितम् ॥ २ ॥ <br>
यस्तं पूजयते भक्त्या नृत्यगीतादिवादनैः ॥ <br>
होमजाप्यैः समाधिस्थः स याति परमां गतिम् ॥ ३ ॥ <br>
अन्नोदकं हिरण्यं च तत्र देयं द्विजातये ॥ <br>
संपूज्य देवदेवेशं गंधपुष्पादिभिः क्रमात् ॥ ॥ ४ ॥ <br>
माघे कृष्णचतुर्दश्यां विशेषस्तत्र पूजने ॥ <br>
स्नानं दानं जपस्तत्र भवेदक्षयकारकम् ॥ ५ ॥ <br>
इति श्रीस्कांदे महापुराण एकाशीति साहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये रामेश्वरक्षेत्रमाहात्म्ये लक्ष्मणेश्वरमाहात्म्यवर्णनंनाम द्वादशोत्तरशततमो ऽध्यायः ॥ ११२ ॥  <br>
<br>
<br>
</span>
