<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि शांडिल्येश्वरमुत्तमम् ॥ <br>
ब्रह्मणः पश्चिमे भागे धनुषां षोडशांतरे ॥ १ ॥ <br>
महाप्रभावं लिङ्गं तद्दर्शनात्पापनाशनम् ॥ २ ॥ <br>
शांडिल्योनाम ब्रह्मर्षिः सारथिर्ब्रह्मणः स्मृतः ॥ <br>
तपस्वी स महातेजा ज्ञाननिष्ठो जितेन्द्रियः ॥ ३ ॥ <br>
स प्रभासं समासाद्य तपस्तेपे सुदारुणम् ॥ <br>
प्रतिष्ठाप्य महालिंगं सोमेशादुत्तरे स्थितम् ॥ ४ ॥ <br>
स स्वयं पूजयामास दिव्याब्दानां शतं प्रिये ॥ <br>
ततोऽभिलषितं प्राप्य कृतकृत्यो बभूव ह ॥ ५ ॥ <br>
नन्दीश्वरप्रसादेन अणिमादिगुणैर्युतः ॥ <br>
तं दृष्ट्वा तु नरः सद्यो विपापः संप्रजायते ॥ ६ ॥ <br>
बाल्ये वयसि यत्पापं वार्धक्ये यौवनेऽपि वा ॥ <br>
अज्ञानाज्ज्ञानतो वाऽपि यः करोति नरः प्रिये ॥ <br>
तत्सर्वं नाशमायाति शांडिल्येश्वरदर्शनात् ॥ ७ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभास क्षेत्रमाहात्म्ये शाण्डिल्येश्वरमाहात्म्यवर्णनंनाम षड्विंशत्युत्तरशततमोऽध्यायः ॥ १२६ ॥ <br>
<br>
<br>
</span>
