<span style="font-size: 14pt; line-height: 200%">॥ ईश्वर उवाच ॥ ॥ <br>
तस्यैव पूर्वदिग्भागे धनुषां पंचके स्थितम् ॥ <br>
लक्ष्मीश्वरेति विख्यातं दारिद्र्यौघविनाशनम् ॥ १ ॥ <br>
यत्र देव्या समानीता लक्ष्मीर्देत्यान्निहत्य च ॥ <br>
तेन लक्ष्मीश्वरं नाम स्वयं देव्या प्रतिष्ठितम् ॥ २ ॥ <br>
यस्तं पूजयते भक्त्या श्रीपंचम्यां विधानतः ॥ <br>
न विमुक्तो भवेल्लक्ष्म्या यावन्मन्वतरं प्रिये ॥३॥ <br>
इति श्रीस्कांदे महापुराण एकाशीति साहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये लक्ष्मीश्वरमाहात्म्यवर्णनंनाम चतुःषष्टितमोऽध्यायः ॥ ६४ ॥॥ <br>
<br>
<br>
</span>
