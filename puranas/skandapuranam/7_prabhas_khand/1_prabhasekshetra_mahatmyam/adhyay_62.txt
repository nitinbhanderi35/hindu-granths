<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि तृतीयां चत्वरप्रियाम् ॥ <br>
ललितापूर्वदिग्भागे दशधन्वंतरे स्थिताम् ॥ १ ॥ <br>
क्षेत्रदूतीं महारौद्रीं रुद्रशक्तिं महाप्रभाम् ॥ <br>
क्षेत्ररक्षाविधौ तत्र मया मुक्तां तु मध्यतः ॥ २ ॥ <br>
कोटिभूतसमायुक्ता महाकाया महाप्रभा ॥ <br>
जीर्णे गृहे तथोद्याने प्रासादाट्टालके पथि ॥ ३ ॥ <br>
चत्वरेषु च सर्वेषु क्षेत्र मध्यस्थिता सती ॥ <br>
रात्रौ पर्यटते देवी भूतानां कोटिभिर्वृता ॥ ४ ॥ <br>
महानवम्यां यस्तत्र नारी वाथ नरोपि वा ॥ <br>
नानापूजोपचारैश्च पूजयेद्विधिवच्छुभाम् ॥ ५ ॥<br>
तस्य तुष्टाऽखिलान्कामान्सादेवी संप्रदास्यति ॥ <br>
दंपत्योर्भोजनं तत्र देयं यात्राफलेप्सुभिः ॥९॥ <br>
इति संक्षेपतः प्रोक्तं माहा त्म्यं पापनाशनम् ॥ <br>
क्षेत्रदूत्यास्तृतीयायाः श्रुतमैश्वर्यकारकम् ॥ ७ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये चत्वरादेवीमाहात्म्यवर्णनंनाम द्विषष्टितमोऽध्यायः ॥ ६२ ॥<br>
<br>
<br>
</span>
