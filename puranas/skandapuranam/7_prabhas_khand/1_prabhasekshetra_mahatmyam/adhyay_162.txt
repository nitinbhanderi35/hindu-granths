<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि तस्माद्दक्षिणतः स्थितम् ॥ <br>
लक्ष्मणेशाच्च पूर्वस्मिँल्लिंगमष्टकुलेश्वरम् ॥ १ ॥ <br>
सर्वपापप्रशमनं महाविषप्रणाशनम् ॥ <br>
पूजितं सिद्धगन्धर्वैर्वाञ्छितार्थप्रदायकम् ॥ २ ॥ <br>
यस्तं पूजयते मर्त्यः कृष्णाष्टम्यां विधानतः ॥ <br>
स मुक्तः पातकैर्घोरैर्नागलोके महीयते ॥ ३ ॥ <br>
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्येऽष्टकुलेश्वरमाहात्म्यवर्णनंनाम द्विषष्ट्युत्तर शततमोऽध्यायः ॥ १६२ ॥ <br>
<br>
<br>
</span>
