<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि कपिलेश्वरमुत्तमम्॥ <br>
तस्यैव पूर्वदिग्भागे नातिदूरे व्यव स्थितम् ॥ १ ॥ <br>
लिंगं महाप्रभावं तु दर्शनात्पापनाशनम् ॥ <br>
कपिलोनाम राजर्षिर्यत्र तप्त्वा महातपः ॥ २ ॥ <br>
संप्राप्तः परमां सिद्धिं प्रतिष्ठाप्य महेश्वरम् ॥ <br>
देवसांनिध्यमीशानं तस्मिँल्लिंगे सदा हरिः ॥ ३ ॥ <br>
शुक्लपक्षे चतुर्दश्यां सर्वलोकहितार्थतः ॥ <br>
सप्तकृत्वो महादेवं सोमेशं कपिलेश्वरम्॥ <br>
यः पश्येत्प्रयतो भूत्वा स गोदानफलं लभेत् ॥ ४ ॥ <br>
तिलधेनुं च यो दद्यात्तस्मिंस्तीर्थे समाहितः ॥ <br>
तिलसंख्यायुगान्येव स स्वर्गे वसति प्रिये ॥ ५ ॥ <br>
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये कपिलेश्वरमाहात्म्यवर्णनं नाम त्रिपञ्चाशोऽध्यायः ॥ ५३ ॥<br>
<br>
<br>
</span>
