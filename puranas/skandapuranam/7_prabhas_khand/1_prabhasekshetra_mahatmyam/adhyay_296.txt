<span style="font-size: 14pt; line-height: 200%">॥ ईश्वर उवाच ॥ ॥ <br>
तस्मादाग्नेयदिग्भागे गव्यूतिसप्तकेन च ॥ <br>
स्थानं देवकुलंनाम देवानां यत्र संगमः ॥ १ ॥ <br>
ऋषीणां यत्र सिद्धानां पुरा लिंगे निपातिते ॥ <br>
यस्माज्जातो महादेवि तस्माद्देवकुलं स्मृतम् ॥ २ ॥ <br>
तस्य पश्चिमदिग्भाग ऋषितोया महानदी ॥ <br>
ऋषीणां वल्लभा देवि सर्वपातकनाशिनी ॥ ३ ॥ <br>
तत्र स्नात्वा नरः सम्यक्पितॄणां निर्वपेन्नरः ॥ <br>
सप्तवर्षायुतान्येव पितॄणां तृप्तिमावहेत् ॥ ४ ॥ <br>
सुवर्णं तत्र देयं तु अजिनं कंबलं तथा ॥ <br>
आषाढे त्वमावास्यायां यत्किञ्चिद्दीयते ध्रुवम् ॥ ५ ॥ <br>
वर्द्धते षोडशगुणं यावदायाति पूर्णिमा ॥ ६ ॥ <br>
सुवर्णं तत्र देयं तु अजिनं कंबलं तथा ॥ <br>
मुच्यते पातकैः सर्वैः सप्तजन्मकृतैरपि ॥ ७ ॥ <br>
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्य ऋषितोयानदीमाहात्म्यवर्णनंनाम षण्णवत्युत्तरद्विशततमोऽध्यायः ॥२९६॥ ॥ <br>
<br>
<br>
</span>
