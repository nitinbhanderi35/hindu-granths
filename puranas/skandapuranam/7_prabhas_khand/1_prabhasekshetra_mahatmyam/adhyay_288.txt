<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि बालादित्यमिति श्रुतम् ॥ <br>
अगत्स्यस्थानतः पूर्वे गव्यूतिद्वितयेन तु॥ १ ॥ <br>
स्थानं सपाटिकानाम तस्यदक्षिणतः स्थितम् ॥ <br>
गव्यूतिमात्रं देवेशि बालार्क इति विश्रुतम् ॥ २ ॥ <br>
यत्र चाराधिता विद्या विश्वामित्रेण धीमता ॥ <br>
संस्थाप्य लिंगत्रितयं प्रतिष्ठाप्य तथा रविम् ॥ ३ ॥ <br>
विद्यायाः साधनं चक्रे सिद्धिं सूर्यादवाप्तवान् । <br>
बालादित्येति तेनासौ ततः ख्यातिमगात्प्रभुः ॥ ४ ॥ <br>
तं दृष्ट्वा मानवो देवि भास्करपापतस्करम्॥ <br>
न दारिद्र्यमवाप्नोति यावज्जीवति मानवः ॥ ५ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये बालार्कमाहात्म्यवर्णनंनामाष्टाशीत्युत्तरद्विशततमोऽध्यायः ॥ २८८ ॥ ॥ <br>
<br>
<br>
</span>
