<span style="font-size: 14pt; line-height: 200%">॥ ईश्वर उवाच ॥ ॥ <br>
आशापूरं ततो गच्छेद्विघ्नराजमकल्मषम् ॥ <br>
शशिभूषण वायव्ये संस्थितं विघ्ननाशनम्॥ <br>
आशां पूरयते यस्मात्तेनाशापूरकः स्मृतः ॥१ ॥ <br>
यत्र रामेण देवेशि सीतया लक्ष्मणेन च ॥ <br>
समाराध्य च विघ्नेशं प्राप्तं काममभीप्सितम्॥ २ ॥ <br>
यत्र चंद्रमसा देवि समाराध्य गणाधिपम् ॥ <br>
लब्धं तद्वांछितं पूर्वं सर्वकुष्ठविनाशनम् ॥ ३ ॥ <br>
चतुर्थ्यां शुक्लपक्षे च मासि भाद्रपदे तथा ॥ <br>
तत्र संपूज्य देवेशं मोदकैर्भोजयेद्द्विजान् ॥ ४ ॥ <br>
वाञ्छितां लभते सिद्धिं विघ्नराजप्रसादतः ॥ <br>
क्षेत्रस्यास्य महादेवि रक्षार्थं तु मया पुरा ॥ ५ ॥<br>
ततो नियुक्तो देवेशि यायिनां विघ्ननाशनः ॥ ६ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभास खण्डे प्रथमे प्रभासक्षेत्रमाहात्म्य आशापूरविघ्नराज माहात्म्यवर्णनंनामैकचत्शरिंशदुत्तर त्रिशततमोऽध्यायः ॥ ३४१ ॥   <br>
<br>
<br>
</span>
