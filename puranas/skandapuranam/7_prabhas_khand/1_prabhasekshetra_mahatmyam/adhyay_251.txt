<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि शंकरादित्यमुत्तमम् ॥ <br>
गंगेश्वरस्य पूर्वेण शंकरेण प्रतिष्ठितम् ॥ १ ॥ <br>
षष्ठ्यां चैव तु शुक्लायामेनं यः पूजयिष्यति ॥ <br>
गमिष्यति परं स्थानं यत्र देवो दिवाकरः ॥ २ ॥ <br>
रक्तचंदनमिश्रैश्च रक्तपुष्पैः समाहितः ॥ <br>
ताम्रपात्रे समाधाय योऽर्घ्यं दास्यति मानवः ॥ <br>
स यास्यति परां सिद्धिं न च याति दरिद्रताम्॥ ३ ॥ <br>
तस्मात्सर्वप्रयत्नेन तस्मिन्क्षेत्रे वरानने ॥ <br>
पूजयेच्छंकरादित्यं सर्वकामफलप्रदम् ॥ ४ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये शंकरादित्यमाहात्म्यवर्णनंनामैकपञ्चाशदुत्तरद्विशततमोऽध्यायः ॥ २५१ ॥<br>
<br>
<br>
</span>
