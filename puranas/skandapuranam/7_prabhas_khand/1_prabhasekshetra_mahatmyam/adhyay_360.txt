<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि स्थानं शृंगसरोऽभिधम् ॥ १ ॥ <br>
शृंगारेश्वरनामा च तत्र देवः प्रतिष्ठितः ॥ <br>
शृङ्गारं विधिवच्चक्रे यत्र गोपीयुतो हरिः ॥ २ ॥ <br>
शृङ्गारेश्वरनामा च तेन पापौघनाशनः ॥ <br>
पूजयेद्यो विधानेन तत्र स्थाने स्थितं भवम् ॥ <br>
दारिद्र्यदुःखसंयुक्तो न स भूयाद्भवे क्वचित् ॥ ३ ॥ <br>
इति श्रीस्कांदे महापुराण एकाशीति साहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये शृंगारेश्वरमाहात्म्यवर्णनंनामैकोनषष्ट्युत्तरत्रिशततमोऽध्यायः ॥ ३५९ ॥<br>
<br>
<br>
</span>
