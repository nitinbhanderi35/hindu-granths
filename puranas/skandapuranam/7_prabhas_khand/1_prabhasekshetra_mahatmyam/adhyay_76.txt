<span style="font-size: 14pt; line-height: 200%">॥ ईश्वर उवाच ॥ ॥ <br>
तस्यैव देवदेवस्य समीपस्थं विराजते ॥ <br>
लिंगद्वयं महापुण्यं लकुलीशप्रतिष्ठितम् ॥ १ ॥ <br>
लकुले श्वरनामास्ति तस्य लिंगद्वयस्य वै ॥ <br>
तद्दृष्ट्वा देवदेवस्य लिंगद्वयमनुत्तमम् ॥ २ ॥ <br>
मुच्यते सकलात्पापादाजन्ममरणांतिकात् ॥ <br>
तत्र शुक्लचतुर्द्दश्यां मासि भाद्रपदे प्रिये ॥ ३ ॥ <br>
उपवासपरो भूत्वा यः करोति प्रजागरम् ॥ <br>
मूर्त्तिमंतं तु संपूज्य लकुलीशं महाप्रभम् ॥ ४ ॥ <br>
ततः संपूज्य विधिना तत्र लिंगद्वयं पृथक् ॥ <br>
सम्यक्पूजाविधानेन स्तुतिमंत्रैरनुक्रमात् ॥ <br>
स याति परमं स्थानं यत्र देवो महेश्वरः ॥ ५ ॥ <br>
इति श्रीस्कान्दे महापुराण   एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये सोमेश्वरमाहात्म्ये कलकलेश्वरसमीपवर्ति लकुलीशलिंगद्वयमाहात्म्यवर्णनंनाम षट्सप्ततितमोऽध्यायः॥७६॥ <br>
<br>
<br>
</span>
