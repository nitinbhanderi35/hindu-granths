<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि यत्र न्यंकुमती नदी ॥ <br>
मर्यादार्थं समानीता क्षेत्रशांत्यै च शंभुना ॥ १ ॥ <br>
तस्यैव दक्षिणे भागे सर्वपापप्रणाशिनी ॥ <br>
तस्यां स्नात्वा च वै सम्यग्यः श्राद्धं कुरुते नरः ॥ <br>
स पितॄंस्तारयेत्सर्वान्नरकान्नात्र संशयः ॥ २ ॥ <br>
वैशाखे शुक्लपक्षे तु तृतीयायां च भामिनि ॥ <br>
स्नात्वा तु तर्पयेद्भक्त्या तिलदर्भजलैः प्रिये ॥ <br>
श्राद्धं कृतं भवेत्तेन गंगायां नात्र संशयः ॥ ३ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये न्यंकुमतीमाहात्म्यवर्णनंनामैकषष्ट्युत्तरद्विशततमोऽध्यायः ॥ २६१ ॥ <br>
<br>
<br>
</span>
