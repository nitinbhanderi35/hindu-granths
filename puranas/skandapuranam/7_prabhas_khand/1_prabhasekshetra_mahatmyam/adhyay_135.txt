<span style="font-size: 14pt; line-height: 200%">ईश्वर उवाच॥ <br>
तत्रैव संस्थितां पश्येद्देवीं दुःखांतकारिणीम्॥ <br>
शीतलेति पुरा ख्याता युगे द्वापरसंज्ञिते॥ <br>
कलौ पुनः समाख्यातां कलिदुःखान्तकारिणीम्॥१॥ <br>
शीतलं कुरुते देहं बालानां रोगवर्जितम्॥ <br>
पूजिता भक्तिभावेन तेन सा शीतला स्मृता॥२॥   <br>
विस्फोटानां प्रशांत्यर्थं बालानां चैव कारणात् ॥ <br>
मानेन मापितान्कृत्वा मसूरांस्तत्र कुट्टयेत् ॥ ३ ॥ <br>
शीतलापुरतो दत्त्वा बालाः सन्तु निरामयाः ॥ <br>
विस्फोटचर्चिकादीनां वातादीनां शमो भवेत् ॥ ४ ॥ <br>
श्राद्धं तत्रैव कुर्वीत ब्राह्मणांस्तत्र भोजयेत् ॥ ५ ॥ <br>
कर्पूरं कुसुमं चैव मृगनाभिं सुचन्दनम्॥ <br>
पुष्पाणि च सुगन्धानि नैवेद्यं घृतपायसम् ॥ <br>
निवेद्य देव्यै तत्सर्वं दंपत्योः परिधापयेत् ॥६॥ <br>
नवम्यां शुक्लपक्षे तु मालां विल्वमयीं शुभाम्॥ <br>
भक्त्या निवेद्य तां देव्यै सर्वसिद्धिमवाप्नुयात् ॥ ७ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये दुःखान्तकारिणीतिलागौरीमाहात्म्यवर्णनंनाम पञ्चत्रिंदुत्तरशततमोऽध्यायः ॥१३५॥॥ <br>
<br>
<br>
</span>
