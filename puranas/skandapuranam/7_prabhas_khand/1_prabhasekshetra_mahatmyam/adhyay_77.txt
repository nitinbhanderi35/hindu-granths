<span style="font-size: 14pt; line-height: 200%">ईश्वर उवाच॥ <br>
ततो गच्छेन्महादेवि उत्तंकेश्वरमुत्तमम्॥ <br>
तस्यैव दक्षिणे भागे नातिदूरे व्यवस्थितम् ॥<br>
स्थापितं च स्वयं भक्त्या उत्तंकेन महात्मना ॥ १ ॥ <br>
तद्दृष्ट्वा तु महादेवि स्पृष्ट्वा च सुसमाहितः ॥ <br>
संपूज्य विधिवद्भक्त्या मुच्यते सर्वकिल्बिषात् ॥ २ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्य उत्तंकेश्वरमाहात्म्य वर्णनंनाम सप्तसप्ततितमोऽध्यायः ॥ ७७ ॥ ॥ ॥ <br>
<br>
<br>
</span>
