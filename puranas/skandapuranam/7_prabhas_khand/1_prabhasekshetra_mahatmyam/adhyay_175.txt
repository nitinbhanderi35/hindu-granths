<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि पुण्यमर्कस्थलं शुभम् ॥ <br>
तस्मादाग्नेयकोणस्थं सर्वपातकनाशनम् ॥ १ ॥<br>
तं दृष्ट्वा मानुषो देवि न शोच्यः संप्रजायते ॥ <br>
सप्त जन्मानि देवेशि दारिद्र्यं नैव जायते ॥ २ ॥ <br>
कुष्ठानि नाशमायांति तं दृष्ट्वा दशधा प्रिये ॥ <br>
गोशतस्य प्रदत्तस्य कुरुक्षेत्रेषु यत्फलम् ॥ ३ ॥ <br>
तत्फलं समवाप्नोति दृष्ट्वा वार्कस्थलं रविम् ॥ <br>
स्नात्वा त्रिसंगमे तीर्थे सप्तैव रविवासरान् ॥४॥ <br>
ब्राह्मणान्भोजयित्वा तु महिषीं तत्र दापयेत् ॥ <br>
दिव्यं वर्षसहस्रं तु स्वर्गलोके महीयते ॥ ५ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्येऽर्कस्थलमाहात्म्यवर्णनंनाम पञ्चसप्तत्युत्तरशततमोऽध्यायः ॥ १७५ ॥<br>
<br>
<br>
</span>
