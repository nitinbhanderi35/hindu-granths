<span style="font-size: 14pt; line-height: 200%">ततो गच्छेन्महादेवि देवीं कंटकशोधिनीम् ॥ <br>
तस्यैवोत्तरदिग्भागे धनुर्द्वितयसंस्थिताम् ॥ १ ॥ <br>
महिषघ्नीं महाकायां ब्रह्मदेवर्षिपूजिताम् ॥ <br>
पुरा ये कल्मषोपेता दानवा देवकंटकाः ॥ २ ॥ <br>
युगेयुगे शोधयेत्तांस्तेन कंटकशोधिनी ॥ <br>
आश्वयुक्छुक्लपक्षे तु नवम्यां तामथार्चयेत् ॥ ३ ॥ <br>
पशुपुष्पोपहारैश्च दीपधूपैस्तथोत्तमैः ॥ <br>
तस्याऽरयो न जायंते यावद्वर्षं वरानने ॥ ४ ॥ <br>
यस्तां पश्यति सद्भक्त्या भूताया नित्यमेव वा ॥ । ॥ <br>
तं पुत्रमिव कल्याणी संरक्षति न संशयः ॥ ५ ॥<br>
इति संक्षेपतः प्रोक्तं माहात्म्यं पापनाशनम् ॥ <br>
देवि कंटकशोधिन्याः श्रुतं रक्षाकरं परम् ॥ ६ ॥ <br>
इति श्रीस्कांदे महा पुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये सांबादित्यसमीपवर्तिकंटकशोधिनीमाहात्म्यवर्णनंनाम द्व्युत्तरशततमोध्यायः ॥ १०२ ॥ ॥ छ ॥ <br>
<br>
</span>
