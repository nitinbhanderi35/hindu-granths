<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि गंगां त्रिपथगामिनीम् ॥ <br>
अनरकेशतो देवि ऐशान्यां दिशि संस्थिताम् ॥ १ ॥ <br>
स्वयंभूतां धरामध्यादानीतां विष्णुना पुरा ॥ <br>
यादवानां तु मुक्त्यर्थं सर्वपापोपशान्तये ॥ २ ॥ <br>
यस्तत्र कुरुते स्नानं कथंचित्पुण्यसंचयात् ॥ <br>
श्राद्धं चैव विधानेन न स शोचेत्कृताकृते ॥ ३ ॥ <br>
ब्रह्माण्डं सकलं दत्त्वा यत्पुण्यफलमाप्नुयात् ॥ <br>
तत्पुण्यं प्राप्नुयाद्देवि कार्तिक्यां जाह्नवीजले ॥ ४ ॥ <br>
कलौ युगे तु संप्राप्ते दुर्ल्लभं तत्र दर्शनम्॥ <br>
किं पुनः स्नानदानं तु प्रभासे जाह्नवीजले ॥ ५ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये गंगामाहात्म्यवर्णनंनामैकोनत्रिंशदुत्तरद्विशततमोऽध्यायः ॥ २२९ ॥<br>
<br>
<br>
</span>
