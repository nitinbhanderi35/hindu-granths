<span style="font-size: 14pt; line-height: 200%">ततो गच्छेन्महादेवि लिंगं तत्रैव संस्थितम् ॥ <br>
दक्षिणे वरुणेशस्य धनुषां त्रितये स्थितम् ॥१॥ <br>
भार्यया वरुणस्यैव उषा नाम्न्या वरानने ॥ <br>
कृत्वा तपो महाघोरं भर्तृदुःखपरीतया ॥ २ ॥ <br>
स्थापितं तु महल्लिंगं सर्वसिद्धिप्रदायकम्॥ <br>
उषेश्वरेति विख्यातं सर्वसिद्धिप्रपूजितम् ॥३॥ <br>
यस्तत्पूजयते भक्त्या लिंगं पापप्रणाशनम् ॥ <br>
महापापौघयुक्तोऽपि स गच्छेत्परमां गतिम् ॥४॥ <br>
स्त्रीणां सौभाग्यफलदं दुःखदौर्भाग्यना शनम् ॥ ५ ॥<br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्य उषेश्वरमाहात्म्यवर्णनं नामैकसप्ततितमोऽध्यायः ॥ ७१ ॥<br>
<br>
<br>
</span>
