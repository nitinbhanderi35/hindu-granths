<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि कुन्तीश्वरमनुत्तमम् ॥ <br>
सावित्र्याः पूर्वभागस्थं खातमध्ये व्यवस्थितम् ॥ १ ॥ <br>
कुन्त्या प्रतिष्ठितं देवि क्षेत्रे प्राभासिके प्रिये ॥ <br>
पाण्डवास्तु यदा पूर्वं प्रभासक्षेत्रमागताः ॥ २ ॥ <br>
तीर्थयात्राप्रसंगेन कुन्त्या चैव समन्विताः ॥ <br>
तस्मिन्काले महादेवि ज्ञात्वा क्षेत्रमनुत्तमम्॥३॥ <br>
कुन्त्या प्रतिष्ठितं लिंगं सर्वपापभयापहम्॥ <br>
कार्तिक्यां तु विशेषेण यस्तं पूजयते नरः॥ <br>
स सर्वकामतृप्तात्मा रुद्रलोके महीयते॥४॥ <br>
वाचिकं मानसं पापं कर्मणा यदुपार्जितम्॥ <br>
तत्सर्वं नश्यते देवि तस्य लिंगस्य दर्शनात्॥५॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये कुन्तीश्वरमाहात्म्यवर्णनंनाम चतुःसप्तत्युत्तरशततमोऽध्यायः ॥ ॥ १७४ ॥ <br>
<br>
<br>
</span>
