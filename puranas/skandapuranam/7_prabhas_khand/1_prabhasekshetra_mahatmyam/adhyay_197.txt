<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि जमदग्नीश्वरं शिवम् ॥ <br>
वृद्धप्रभाससामीप्ये नातिदूरे व्यवस्थितम् ॥ १ ॥ <br>
सर्वपापोपशमनं स्थापितं जमदग्निना ॥ <br>
तं दृष्ट्वा मानवो देवि मुच्यते च ऋणत्रयात् ॥ २ ॥ <br>
स्नात्वा निधानवाप्यां च संपूज्य प्राप्नुयाद्धनम् ॥ <br>
निधानं पांडवैर्लब्धं तत्र स्थाने पुरा प्रिये ॥ ३ ॥ <br>
निधानेनैव सा ख्याता वापी त्रैलोक्यवंदिता ॥ ४ ॥ <br>
तस्यां स्नात्वा महादेवि दुर्भगा सुभगा भवेत् ॥ <br>
लभते वाञ्छितान्कामानिति प्रोक्तं मया तव ॥ ५ ॥ <br>
इति श्रीस्कान्दे महापुराण एकाशातिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये जमदग्नीश्वरमाहात्म्यवर्णनंनाम सप्तनवत्युत्तरशततमोऽध्यायः ॥ १९७ ॥   ॥ <br>
<br>
<br>
</span>
