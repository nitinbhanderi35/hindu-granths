<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि लिंगं त्रैलोक्यविश्रुतम् ॥ <br>
गंगेश्वरेति विख्यातं संगमेश्वरपश्चिमे ॥ १ ॥ <br>
यदा गंगा समाहूता विष्णुना प्रभविष्णुना ॥ <br>
अन्तकालेऽभिषेकार्थं स्वकायस्य वरानने ॥ २ ॥ <br>
ततो दृष्ट्वा तु तत्क्षेत्रं पुण्यं ह्यृषिनिषेवितम् ॥ <br>
सर्वत्र व्यापितं लिंगैराश्रमैश्च तपस्विनाम् ॥ ३ ॥ <br>
ततो गंगासरिच्छ्रेष्ठा पूर्वसागरगामिनी ॥ <br>
स्थापयामास तल्लिंगं शिवभक्तिपरायणा ॥ ४ ॥ <br>
तं दृष्ट्वा तु वरारोहे गंगास्नानफलं लभेत् ॥ <br>
अश्वमेधसहस्रस्य फलं प्राप्नोति मानवः ॥ ५ ॥ <br>
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये गंगेश्वरमाहात्म्यवर्णनंनाम पञ्चाशदुत्तरद्विशततमोऽध्यायः ॥ २५० ॥<br>
<br>
<br>
</span>
