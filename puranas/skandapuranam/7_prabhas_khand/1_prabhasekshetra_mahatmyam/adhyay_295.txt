<span style="font-size: 14pt; line-height: 200%">॥ ईश्वर उवाच ॥ ॥ <br>
तस्मादीशान दिग्भागे इन्द्रस्थानमनुत्तमम् ॥ <br>
गव्यूतिपञ्चमात्रेण यत्र चन्द्रसरः प्रिये ॥ १ ॥ <br>
तस्मादुत्तरदिग्भागे नातिदूरे व्यवस्थितम् ॥ <br>
यत्र चन्द्रोदकं देवि जरादारिद्र्यनाशनम् ॥ २॥ <br>
चन्द्रानुवृद्ध्या तद्वृद्धिः क्षयस्तत्संक्षये भवेत्॥ <br>
तस्मिन्पापयुगेऽप्येवं कदाचित्संप्रदृश्यते॥३॥ <br>
तत्र स्नात्वा महादेवि यदि पापसहस्रकम्॥ <br>
कृतं सोऽत्र समायाति नात्र कार्या विचारणा॥४॥ <br>
तत्राहिल्याप्रसंगोत्थमहापातकभीरुणा॥ <br>
गौतमोद्भवशापेन विलक्ष्यीकृतचेतसा ॥ ५ ॥          <br>
इन्द्रेण च पुरा देवि इष्टं विपुलदक्षिणैः ॥ <br>
तत्र वर्षसहस्राणि संस्थाप्य शिवमीश्वरम् ॥ <br>
इन्द्रेश्वरेति नाम्ना वै सर्वपातक नाशनम् ॥ ६ ॥ <br>
चन्द्रतीर्थे नरः स्नात्वा संतर्प्य पितृदेवताः ॥ <br>
इन्द्रेश्वरं च संपूज्य मुच्यते नात्र संशयः ॥ ७ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये चन्द्रोदकतीर्थमाहात्म्य इन्द्रेश्वरमाहात्म्यवर्णनंनाम पञ्चनवत्युत्तर द्विशततमोऽध्यायः ॥ २९५ ॥<br>
<br>
<br>
</span>
