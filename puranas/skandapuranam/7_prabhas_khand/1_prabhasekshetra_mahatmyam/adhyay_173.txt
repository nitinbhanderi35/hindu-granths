<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि लिंगानां च चतुष्टयम् ॥ <br>
एकस्थानस्थितानां तु सावित्र्यास्तत्र पश्चिमे ॥ १ ॥ <br>
लिंगानां द्वितयं पूर्वे पश्चिमे सम्मुखद्वयम् ॥ <br>
कुशकेश्वरनामेति लिंगं वै  प्रथमं स्मृतम् ॥ २ ॥ <br>
गर्गेश्वरं द्वितीयं तु तृतीयं पुष्करेश्वरम् ॥ <br>
मैत्रेयेश्वरनामेति चतुर्थं समुदाहृतम् ॥ ३ ॥ <br>
एतानि यस्तु लिंगानि पश्येद्भक्त्या जितेन्द्रियः ॥ <br>
स मुक्तः पातकैः सर्वैर्गच्छेच्छिवपुरं महत् ॥ ॥ ४ ॥ <br>
शुक्लपक्षे चतुर्दश्यां वैशाखे तु विशेषतः ॥ <br>
स्नानं कृत्वा प्रयत्नेन ब्राह्मणांस्तत्र भोजयेत् ॥ ५ ॥ <br>
तेभ्यो दद्याद्यथाशक्त्या काञ्चनं वसनानि च ॥ <br>
एवं कृते भवेद्यात्रा परिपूर्णा सुरेश्वरि ॥ ६ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये कुशकादिलिंगचतुष्टयमाहात्म्यवर्णनंनाम त्रिसप्तत्युत्तरततमोऽध्यायः ॥ १७३ ॥<br>
<br>
<br>
</span>
