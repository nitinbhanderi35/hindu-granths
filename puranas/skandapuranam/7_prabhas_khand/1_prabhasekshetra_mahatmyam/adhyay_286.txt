<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि बालार्कं पापनाशनम् ॥ <br>
अगस्त्याश्रमतो देवि उत्तरे नातिदूरतः ॥ १ ॥ <br>
बाल एव तु यत्रार्कस्तपस्तेपे पुरा प्रिये ॥ <br>
तेन बालार्क इत्येतन्नाम ख्यातं धरातले ॥ २ ॥ <br>
तं दृष्ट्वा रविवारेण न कुष्ठी जायते नरः ॥ <br>
बालानां रोगजा पीडा न संभूयात्कदाचन ॥ ३ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्र माहात्म्ये बालार्कमाहात्म्यवर्णनंनाम षडशीत्युत्तरद्विशततमोऽध्यायः ॥ २८६ ॥ <br>
<br>
<br>
</span>
