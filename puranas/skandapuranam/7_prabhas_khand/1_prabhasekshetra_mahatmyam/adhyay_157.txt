<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि सत्यभामेश्वरं शुभम् ॥ <br>
रत्नेश्वराद्दक्षिणे तु धनुषांतरमास्थितम् ॥ १ ॥ <br>
सर्वपापप्रशमनं स्थापितं सत्यभामया ॥ <br>
कृष्णस्य कान्तया देवि रूपौदार्यसमेतया ॥ २ ॥<br>
स्नात्वा तद्वैष्णवं स्थानं नृणां पातकनाशनम् ॥ ३ ॥ <br>
माघे मासि तृतीयायां नारी वा पुरुषोऽपि वा ॥ <br>
यस्तं पूजयते भक्त्या स मुक्तः पातकैर्भवेत् ॥ ४ ॥ <br>
दौर्भाग्यदुःखशोकेभ्यस्तथा विघ्नैश्च दुःखितः ॥ <br>
मुच्यते नात्र संदेहः सत्यभामान्वितो भवेत् ॥ ५ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये सत्यभामेश्वरमाहात्म्यवर्णनंनाम सप्तपञ्चाशदुत्तरशततमोऽध्यायः ॥ १५७ ॥  <br>
<br>
<br>
</span>
