<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि सुपर्णेलां च भैरवीम् ॥ <br>
दुर्गकूटाद्दक्षिणतो धनुःपंचशतांतरे ॥ १ ॥ <br>
सुपर्णेन पुरा देवि पातालादमृतं हृतम् ॥ <br>
गृहीत्वा तत्र मुक्तं तु नागानां पश्यतां किल ॥ २ ॥ <br>
ततो देव्या तदा दृष्ट्वा रक्षितं नागपार्श्वतः ॥ <br>
ततः सुपर्णेलेत्येवं ख्याता सा वसुधातले ॥ ३ ॥ <br>
इला तु कथ्यते भूमिः सुपर्णेन प्रतिष्ठिता ॥ <br>
ततः सुपर्णेलेत्येव नाम्ना पातकनाशिनी ॥ ४ ॥ <br>
सुपर्णकुण्डे तत्रैव स्नात्वा तां पूजयेन्नरः ॥ <br>
विप्रेभ्यो भोजनं दद्यान्नापद्भिर्म्रियते नरः ॥ <br>
जीववत्सा भवेन्नारी आत्मजैश्चाप्यलंकृता ॥ ५ ॥ <br>
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये सुपर्णेलामाहात्म्यवर्णनंनामैकपञ्चाशदुत्तरत्रिशततमोऽध्यायः ॥३५१॥<br>
<br>
<br>
</span>
