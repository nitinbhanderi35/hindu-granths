<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि वैष्णवीं शक्तिमुत्तमाम् ॥ <br>
सोमेशादीशदिग्भागे नातिदूरे व्यवस्थिताम् ॥ १ ॥ <br>
सिद्धलक्ष्मीति विख्याता ह्यत्र पीठाधिदेवता ॥ २ ॥ <br>
ब्रह्माण्डे प्रथमं पीठं यत्प्रभासं व्यवस्थितम् ॥ <br>
तत्र देवि महापीठे योगिन्यो भूचराः खगाः ॥ <br>
भैरवेण समे तास्तु क्रीडन्ते स्वेच्छया प्रिये ॥ ३॥ <br>
जालंधरं महापीठं कामरूपं तथैव च ॥ <br>
श्रीमद्रुद्रनृसिंहं च चतुर्थं पीठमुत्तमम् ॥ ४ ॥ <br>
रत्नवीर्यं महापीठं काश्मीरं पीठमेव च ॥ <br>
एतानि देवि पीठानि यो वेत्ति स च मन्त्रवित् ॥ ५ ॥ <br>
सर्वेषां चैव पीठानामाधारं पीठमुत्तमम् ॥ <br>
सौराष्ट्रे तु महादेवि नाम्ना ख्यातं महोदयम् ॥ <br>
कामरूपधरं ज्ञानं यत्राद्यापि प्रवर्तते ॥ ६ ॥ <br>
तत्र पीठे स्थिता देवी महालक्ष्मीति विश्रुता ॥ <br>
सर्वपापप्रशमनी सर्वकार्यशुभप्रदा ॥ ७ ॥ <br>
श्रीपञ्चम्यां नरो यस्तु पूजयेत्तां विधानतः ॥ <br>
गन्धपुष्पादिभिर्भक्त्या तस्यालक्ष्मीभयं कुतः ॥ ८ ॥ <br>
उत्तरां दिशमास्थाय महाल क्ष्म्यास्तु सन्निधौ॥ <br>
यो जपेन्मन्त्रराज्ञीं तां सिद्धलक्ष्मीति विश्रुताम् ॥ ९ ॥ <br>
लक्षजाप्यविधानेन दीक्षास्नानादिपूर्वकम् ॥ <br>
दशांशहोमसंयुक्तं त्रिमधु- श्रीफलेसुभिः ॥ 7.1.132.१० ॥ <br>
एवं प्रत्यक्षतां याति तस्य लक्ष्मीर्न संशयः ॥ <br>
ददाति वांछितां सिद्धिमिह लोके परत्र च ॥ ११ ॥ <br>
तृतीयायामथा ष्टम्यां चतुर्दश्यां विधानतः ॥ <br>
यस्तां पूजयते भक्त्या तस्य सिद्धिः करे स्थिता ॥ १२ ॥ <br>
इति श्रीस्कांदे महापुराण एकाशीतिसाहस्र्यां सहितायां सप्तमे प्रभासखण्डे प्रथमे प्रभासक्षेत्रमाहात्म्ये सिद्धलक्ष्मीमाहात्म्यवर्णनंनाम द्वात्रिंशदुत्तरशततमोऽध्यायः ॥ १३२ ॥ <br>
<br>
<br>
</span>
