<span style="font-size: 14pt; line-height: 200%">॥ ईश्वर उवाच ॥ ॥ <br>
तस्मिन्स्थाने महादेवि स्मशानं कालभैरवम् ॥ <br>
ब्रह्मकुण्डं वरारोहे यावद्देवः कृतस्मरः॥१॥<br>
तत्र ये प्राणिनो दग्धा मृताः कालविपर्ययात् ॥ <br>
ते सर्वे मुक्तिमायांति महापातकिनोऽपि वा ॥२॥ <br>
कृतस्मरान्महादेवि यावन्मंकीश्वरः स्थितः ॥ <br>
महास्मशानं तद्देवि अपुनर्भवदायकम् ॥३॥ <br>
तस्मिन्स्थाने वहेद्यत्र विषुवं प्राणिनां प्रिये ॥ <br>
तत्रोषरं स्मृतं क्षेत्रं तन्मे प्रियतरं सदा ॥४॥ <br>
कल्पांतेऽपि न मुंचामि अविमुक्तात्प्रियं मम॥ ५ ॥ <br>
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये कालभैरवस्मशानमाहात्म्यवर्णनं नामैकोत्तरद्विशततमोऽध्यायः ॥ २०१ ॥ <br>
<br>
<br>
</span>
