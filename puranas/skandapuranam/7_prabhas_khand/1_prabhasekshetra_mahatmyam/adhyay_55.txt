<span style="font-size: 14pt; line-height: 200%">ईश्वर उवाच॥ <br>
ततो गच्छेन्महादेवि तत्पूर्वे विमलेश्वरम्॥ <br>
गौर्याः पूर्वं समीपस्थं नातिदूरे व्यवस्थितम्॥१॥ <br>
गुरोर्नैर्ऋत्यदिग्भागे स्थितं पापप्रणाशनम्॥<br>
अपि कृत्वा महापापं नारी वा पुरुषोऽपि वा ॥ २ ॥<br>
क्षयाभिभूतदेहो वा तं समभ्यर्च्य भक्तितः ॥ <br>
सर्वदुःखान्तगो भूत्वा निर्मलं पदमाप्नुयात् ॥ ३ ॥ <br>
गंधर्वसेना यत्रैव विमलाऽभूत्क्षया न्विता ॥ <br>
विमलेश्वरनाम्ना वै तल्लिंगं प्रथितं क्षितौ ॥ ४ ॥ <br>
इति ते कथितं सर्वं विमलेश्वरसूचकम् ॥ <br>
माहात्म्यं सर्वपापघ्नं तुरीयं भवसुन्दरि ॥ ५ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये विमलेश्वरमाहात्म्यवर्णनंनाम पञ्चपञ्चाशोऽध्यायः ॥ ५५ ॥<br>
<br>
<br>
</span>
