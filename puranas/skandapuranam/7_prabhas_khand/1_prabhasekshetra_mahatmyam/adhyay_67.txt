<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गछेन्महालिंगं कामेश्वरमिति श्रुतम् ॥ <br>
कामेनाराधितं पूर्वं दैत्यसूदनपश्चिमे ॥ १ ॥ <br>
धनुषां सप्तके तत्र स्थितं देवि महाप्रभम् ॥ <br>
निर्दग्धस्तु यदा काम स्तृतीयेनाग्निना मम ॥ २ ॥ <br>
तदा वर्षसहस्रं तु समाराध्य महेश्वरम् ॥ <br>
प्रपेदे कामनासर्गं यत्रानंगः पुरा किल ॥ ३ ॥ <br>
तेन कामेश्वरंनाम ख्यातं लिंगं धरातले ॥ <br>
सर्वपापहरं देवि सर्वकामफलप्रदम् ॥ ४ ॥ <br>
त्रयोदश्यां विधानेन शुक्लायां मासि माधवे ॥ <br>
संपूज्य तं विधानेन स स्त्रीणां कामवद्भवेत्॥ ५ ॥ <br>
इति श्रीस्कांदे महापुराण एकाशीतिसाहस्या संहितायां सप्तमे प्रभासखण्डे प्रथमे प्रभासक्षेत्रमाहात्म्ये कामेश्वरमाहात्म्यवर्णनं नाम सप्तषष्टितमोऽध्यायः ॥६७॥ <br>
<br>
<br>
</span>
