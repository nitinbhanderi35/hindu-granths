<span style="font-size: 14pt; line-height: 200%">॥ ईश्वर उवाच ॥ ॥ <br>
तत्रैव संस्थितं पश्येद्बलभद्रकलेवरम् ॥ <br>
शेषरूपेण यत्रासौ प्रात्यजत्स्वकलेवरम्॥ १ ॥ <br>
गतस्त्रैसंगमे तीर्थे तत्र पातालवर्त्मना ॥ <br>
अस्मिन्मित्रवने देवि गव्यूतिद्वयविस्तृते ॥ २ ॥ <br>
कलेवरं स्थितं देवि लिंगाकारं महाप्रभम् ॥ <br>
रेवत्या सहितं तत्र शेषनामेति विश्रुतम् ॥३॥ <br>
यत्र सिद्धः पुरा देवि जरानामा तु कौलिकः ॥ <br>
विष्णुहंता भल्लतीर्थे सोऽस्मिन्स्थाने लयं गतः ॥ ४ ॥ <br>
तत्प्रभृत्येव सकले शेष इत्यभिविश्रुतः ॥ <br>
चैत्रे शुक्लत्रयोदश्यां यस्तं पूजयते नरः ॥ <br>
स पुत्रपौत्रपशुमान्वर्षं क्षेमेण गच्छति ॥५॥ <br>
मसूरिकादिरोगेभ्यः शिशूनां न भयं भवेत् ॥ <br>
विस्फोटकादिरोगेभ्यो न भयं जायते क्वचित् ॥६॥ <br>
अस्मिन्क्षेत्रे महासिद्धे सिद्धयज्ञस्तु यः स्मृतः ॥ <br>
वर्णानां सांतरालानां सर्वेषां चातिवल्लभः ॥७॥ <br>
पशुपुष्पोपहारैश्च बलिदानैः पृथग्विधैः ॥ <br>
संतुष्टिं शीघ्रमायाति शेषोऽशेषाघनाशनः ॥ ॥ ८ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये शेषमाहात्म्यवर्णनंनामैकचत्वारिंश दुत्तरद्विशततमोऽध्यायः ॥ २४१ ॥   ॥ <br>
<br>
<br>
</span>
