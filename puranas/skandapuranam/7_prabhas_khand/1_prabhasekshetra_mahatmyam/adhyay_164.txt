<span style="font-size: 14pt; line-height: 200%">॥ ईश्वर उवाच ॥ ॥ <br>
ततो गच्छेन्महादेवि तस्मात्पूर्वेण संस्थितम् ॥ <br>
महापापौघशमनं पूजितं सर्वकामदम् ॥ १ ॥<br>
&nbsp;अश्विनेश्वरनामानं धनुषां पंचके स्थितम् ॥ <br>
सर्वरोगप्रशमनं दृष्टं सर्वार्थसाधकम् ॥ २ ॥ <br>
ये केचिद्रोगिणो लोके तेषां तद्भेषजं महत् ॥ <br>
माघमासे द्वितीयायां दर्शनं तस्य दुर्लभम् ॥ ३ ॥ <br>
तस्मात्पश्येच्च तद्भक्त्या यदि श्रेयोऽभिकांक्षितम् ॥ <br>
महापापौघशमनं पूजितं सर्वकामदम् ॥ ४ ॥ <br>
इति लिङ्गद्वयं देवि सूर्यपुत्रप्रतिष्ठितम् ॥ <br>
तस्मिन्नेव दिने पश्येत्संयतात्मा नरोत्तमः ॥ ५ ॥<br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्येऽश्विनेश्वरमाहात्म्यवर्णनंनाम चतुःषष्ट्युत्तरशततमोऽध्यायः ॥ १६४ ॥ <br>
<br>
<br>
</span>
