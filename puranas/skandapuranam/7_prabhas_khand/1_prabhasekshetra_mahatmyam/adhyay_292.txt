<span style="font-size: 14pt; line-height: 200%">॥ ईश्वर उवाच ॥ ॥ <br>
तस्मादुत्तरभागे तु स्थानात्कौरवसंज्ञकात् ॥ <br>
भद्रकाली महादेवि तपः कृत्वा सुदुस्तरम् ॥ १ ॥ <br>
रविं संस्थापयामास भक्त्या परमया युता ॥ <br>
रविवारेण सप्तम्यां रक्त पुष्पानुलेपनैः ॥ २ ॥ <br>
यस्तं पूजयते भक्त्या कोटियज्ञफलं लभेत् ॥ <br>
मुच्यते वातपित्तोत्थै रोगैरन्यैश्च पुष्कलैः ॥ ३ ॥ <br>
अश्वस्तत्रैव दातव्यः सम्यग्यात्राफलेप्सुभिः ॥ ४ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये न्यंकुमतीमाहात्म्ये भद्रकालीबालार्कमाहात्म्यवर्णनंनाम द्विनवत्युत्तरद्विशततमोऽध्यायः ॥ २९२ ॥ <br>
<br>
<br>
</span>
