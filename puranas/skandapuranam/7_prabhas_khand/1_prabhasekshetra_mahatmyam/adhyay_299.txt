<span style="font-size: 14pt; line-height: 200%">॥ ईश्वर उवाच ॥ ॥ <br>
तस्यैव दक्षिणे भागे नातिदूरे व्यवस्थितम्॥ <br>
शंखचक्रगदाधारी माधवस्तत्र संस्थितः ॥ १ ॥ <br>
एकादश्यां सिते पक्षे सोपवासो जितेन्द्रियः ॥ <br>
यस्तं पूजयते भक्त्या गंधपुष्पानुलेपनैः ॥ <br>
स याति परमं स्थानमपुनर्भवदायकम् ॥ २ ॥ <br>
अत्र गाथा पुरा गीता ब्रह्मणा लोककर्तृणा ॥ <br>
विष्णुकुण्डे नरः स्नात्वा यो वै माधवमर्चयेत् ॥ <br>
स यास्यति परं स्थानं  यत्र देवो हरिः स्वयम् ॥ ३ ॥ <br>
एतत्ते सर्वमाख्यातं माहात्म्यं विष्णुदैवतम् ॥ <br>
सर्वकामप्रदं नृणां सर्वपातकनाशनम्॥ ४ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये माधवमाहात्म्यवर्णनंनाम नवनवत्युत्तरद्वि शततमोऽध्यायः ॥ २९९ ॥ <br>
<br>
<br>
</span>
