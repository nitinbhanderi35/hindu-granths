<span style="font-size: 14pt; line-height: 200%">॥ ईश्वर उवाच ॥ ॥ <br>
तस्मादुत्तरदिग्भागे किंचिद्वायव्यमाश्रितम् ॥ <br>
विनायकं प्रपश्येच्च सर्वसिद्धिप्रदायकम् ॥ १ ॥ <br>
योऽसौ देवि मया ख्यातः सखा मे धनदः पुरा ॥ <br>
गणनाथस्वरूपेण निधीनां परिपालकः ॥ <br>
लोकानां सिद्धिदानार्थमस्मिन्स्थाने स्थितः प्रिये ॥ २ ॥ <br>
चतुर्थ्यां भौमवारेण भक्ष्यभोज्यः समोदकैः ॥ <br>
पूजयेद्विधिवद्देवि तस्य सिद्धिर्भवेद्ध्रुवम् ॥ ३ ॥ <br>
इति श्रीस्कांदे महापुराण एकाशीतिसाहस्र्यां संहितायां  सप्तमे प्रभासखण्डे प्रथमे प्रभासक्षेत्रमाहात्म्ये गणनाथमाहात्म्यवर्णनंनाम चतुर्विंशत्युत्तरत्रिशततमोऽध्यायः ॥ ३२४ ॥ <br>
<br>
<br>
</span>
