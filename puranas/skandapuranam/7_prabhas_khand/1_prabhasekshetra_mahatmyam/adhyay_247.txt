<span style="font-size: 14pt; line-height: 200%">॥ ईश्वर उवाच ॥ ॥ <br>
तत्रैव संस्थितं पश्येत्सूर्यं पापप्रणाशनम् ॥ <br>
तथा च पिंगलां देवीं पार्वतीरूपधारिणीम् ॥ १ ॥ <br>
तृतीयायां विशेषेण ह्युपवासं करोति यः ॥ <br>
सर्वान्कामानवाप्नोति धनवान्पुत्रवान्भवेत् ॥ २ ॥ <br>
तत्रैव संस्थितं पश्येच्छुक्रेश्वरमिति श्रुतम् ॥ <br>
तं दृष्ट्वा मानवो देवि मुक्तः स्यात्सर्वपातकैः ॥ ३ ॥ <br>
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये पिंगलादित्यपिंगादेवीशुक्रेश्वरमाहात्म्यवर्णनंनाम सप्तचत्वारिंश दुत्तरद्विशततमोऽध्यायः ॥ २४७ ॥  <br>
<br>
</span>
