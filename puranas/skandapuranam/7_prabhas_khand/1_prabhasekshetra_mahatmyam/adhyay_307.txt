<span style="font-size: 14pt; line-height: 200%">॥ ईश्वर उवाच ॥ ॥ <br>
सांबादित्याच्च पूर्वेण किञ्चिदाग्नेयसंस्थितः ॥ <br>
अपरनारायणोनाम यस्मान्नास्ति परो भुवि ॥ १ ॥ <br>
स तु सांबस्य देवेशि सूर्यो विष्णुस्वरूपवान् ॥ <br>
अपरां मूर्तिमास्थाय विष्णुरूपो वरं ददौ ॥ २ ॥ <br>
तेनापरेति नाम्ना वै ख्यातो विष्णुः पुराऽभवत् ॥ <br>
फाल्गुनामलपक्षे तु एकादश्यां विधानतः ॥ ३ ॥ <br>
पूजयेत्पुण्डरीकाक्षं तत्र सूर्यस्वरूपिणम् ॥ <br>
मुक्तो भवति पापेभ्यः सर्वकामैः समृध्यते ॥ ४ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभास खंडे प्रथमे प्रभासक्षेत्रमाहात्स्येऽपरनारायणमाहात्म्यवर्णनंनाम सप्तोत्तरत्रिशततमोऽध्यायः ॥ ३०७ ॥ <br>
<br>
<br>
</span>
