<span style="font-size: 14pt; line-height: 200%">॥ ईश्वर उवाच॥ ॥<br>
मार्कण्डेश्वरतो देवि उत्तरे लिंगमुत्तमम्॥ <br>
धनुषां पञ्चदशभिर्गौतमेश्वरनामकम् ॥ १ ॥ <br>
गुरुं हत्वा पुरा देवि गौतमः पापदुःखितः ॥ <br>
तत्र लिंगं प्रतिष्ठाप्य तस्मात्पापाद्व्यमुच्यत ॥ २ ॥ <br>
यस्तत्र कपिलां दद्यात्स्नात्वा नद्यां विधानतः ॥ <br>
संपूज्य विधिवल्लिंगं मुच्यते पञ्चपातकैः ॥३॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये गौतमेश्वरमाहात्म्यवर्णनंनाम षोडशोत्तरद्विशततमोऽध्यायः ॥२१६॥ ॥ <br>
<br>
<br>
</span>
