<span style="font-size: 14pt; line-height: 200%">॥ पुलस्त्य उवाच ॥ ॥ <br>
ततो गच्छेन्नृपश्रेष्ठ सिद्धलिंगं सुसिद्धिदम्॥ <br>
सिद्धैस्तु स्थापितं लिंगं सर्वपातकनाशनम् ॥ १ ॥ <br>
तत्रास्ति शोभनं कुण्डं सुनिर्मलजलान्वितम् ॥<br>
तत्र स्नातो नरः सम्यङ्मुच्यते ब्रह्महत्यया ॥ २ ॥ <br>
यंयं काममभिध्यायंस्तत्र स्नाति नरो नृप ॥ <br>
अवश्यं तमवाप्नोति निष्ठांते च परां गतिम् ॥ ३ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे तृतीयेऽर्बुदखण्डे सिद्धेश्वरमहिमवर्णनंनाम त्रयश्चत्वारिंशोऽध्यायः ॥४३॥<br>
<br>
<br>
</span>
