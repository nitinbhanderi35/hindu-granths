<span style="font-size: 14pt; line-height: 200%">॥ श्रीप्रह्लाद उवाच ॥ ॥ <br>
धन्यास्तु नरलोकास्ते गोमत्यां तु कृतोदकाः ॥ <br>
पूजयिष्यंति ये कृष्णं केतकीतुलसीदलैः ॥ १ ॥ <br>
न तेषां संभवोऽस्तीह घोरसंसा रगह्वरे ॥ <br>
तेषां मृत्युः पुनर्नास्ति ह्यमरत्वं हि ते गताः ॥ २ ॥ <br>
अन्यत्र वै यतीनां तु कोटीनां यत्फलं भवेत् ॥ <br>
द्वारकायां तु चैकेन भोजितेन ततोऽधिकम् ॥ ३ ॥ <br>
अतीतं वर्त्तमानं च भविष्यद्यच्च पातकम् ॥ <br>
निर्द्दहेन्नास्ति संदेहो द्वारका मनसा स्मृता ॥ ४ ॥ <br>
ज्ञात्वा कलियुगे घोरे हाहाभूतमचेतनम्॥ <br>
द्वारकां ये न मुञ्चन्ति कृतार्थास्ते नरोत्तमाः ॥ ५ ॥ <br>
मृतानां यत्र जंतूनां श्वेतद्वीपे स्थितिः सदा ॥ ६ ॥ <br>
अग्निष्वात्ता बर्हिषद आज्यपाः सोमपाश्च ये ॥ <br>
एकविंशतिः पितृगणा द्वारकायां वसंति ते॥ ७ ॥ <br>
पुष्करादीनि तीर्थानि गंगाद्याः सरितस्तथा ॥ <br>
कुरुक्षेत्रादि क्षेत्राणि काश्यादीन्यूषराणि च ॥ ८ ॥ <br>
गयादिपितृतीर्थानि प्रभासाद्यानि यानि च ॥ <br>
स्थानानि यानि पुण्यानि ग्रामाश्च निवसंति वै ॥ ९ ॥ <br>
काश्यादिपुर्यो या नित्यं निवसंति कलौ युगे ॥ <br>
नित्यं कृष्णस्य सदने पापिनां मुक्तिदे सदा ॥ 7.4.41.१० ॥ <br>
वैशाखशुक्लद्वादश्यां प्रबोधिन्यां शेषतः ॥ <br>
वैशाख्यां दैत्यशार्दूल कल्पादिषु युगादिषु ॥ ११ ॥<br>
चंद्रसूर्योपरागेषु मन्वादिषु न संशयः ॥ <br>
व्यतीपातेषु संक्रांतौ वैधृतौ दैत्यनायक ॥ १२ ॥ <br>
तिलोदकं च यद्दत्त तत्स्थले पितृभक्तितः ॥ <br>
तत्सर्वमक्षयं प्रोक्तं गोमत्यां स्नानपूर्वकम् ॥१३ ॥ <br>
येऽत्र श्राद्धं प्रकुर्वंति पिंडदानपुरःसरम् ॥ <br>
तेषामत्राक्षया तृप्तिः पितॄणामुपजायते ॥ १४ ॥ <br>
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे चतुर्थ द्वारकामाहात्म्ये गोमतीस्नान कृष्णपूजन यतिभोजन दान श्राद्धादिसत्फलवर्णनंनामैकचत्वारिंशोऽध्यायः ॥ ४१ ॥<br>
<br>
<br>
</span>
