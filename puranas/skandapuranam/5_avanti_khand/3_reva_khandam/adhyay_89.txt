<span style="font-size: 14pt; line-height: 175%"><br>
अध्याय ८९<br>
<br>
श्रीमार्कण्डेय उवाच -<br>
ततो गच्छेत्तु राजेन्द्र पूतिकेश्वरमुत्तमम्  ।<br>
नर्मदादक्षिणे कूले सर्वपापक्षयंकरम्  ॥ ८९.१ ॥<br>
स्थापितं जाम्बुवन्तेन लोकानां तु हितार्थिना  ।<br>
राजा प्रसेनजिन्नाम तस्यां वक्षस्थलान्मणौ  ॥ ८९.२ ॥<br>
समुत्क्षिप्ते तु तेनैव सपूतिरभवद्व्रणः  ।<br>
तत्र तीर्थे तपस्तप्त्वा निर्व्रणः समजायत  ॥ ८९.३ ॥<br>
तेन तत्स्थापितं लिङ्गं पूतिकेश्वरमुत्तमम्  ।<br>
यस्तत्र मनुजो भक्त्या स्नायाद्भरतसत्तम  ॥ ८९.४ ॥<br>
सर्वान्कामानवाप्नोति सम्पूज्य परमेश्वरम्  ।<br>
कृष्णाष्टम्यां चतुर्दश्यां सर्वकालं नराधिप  ।<br>
येऽर्चयन्ति सदा देवं ते न यान्ति यमालयम्  ॥ ८९.५ ॥<br>
<br>
॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे पूतिकेश्वरतीर्थमाहात्म्यवर्णनं नामैकोननवतितमोऽध्यायः ॥<br>
<br>
</span>
