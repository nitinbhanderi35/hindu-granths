<span style="font-size: 14pt; line-height: 200%">अध्यायः २०२<br>
<br>
मार्कण्डेय उवाच -<br>
तस्यैवानन्तरं चान्यच्छिखितीर्थमनुत्तमम्  ।<br>
प्रधानं सर्वतीर्थानां पञ्चायतनमुत्तमम्  ॥ २०२.१ ॥<br>
तत्र तीर्थे तपस्तप्त्वा शिखार्थं हव्यवाहनः  ।<br>
शिखां प्राप्य शिखी भूत्वा शिखाख्यं स्थापयञ्छिवम्  ॥ २०२.२ ॥<br>
प्रतिपच्छुक्लपक्षे या भवेदाश्वयुजे नृप  ।<br>
तदा तीर्थवरे गत्वा स्नात्वा वै नर्मदाजले  ॥ २०२.३ ॥<br>
देवानृषीन् पित्ःंश्चान्यांस्तर्पयेत्तिलवारिणा  ।<br>
हिरण्यं ब्राह्मणे दद्यात्संतर्प्य च हुताशनम्  ॥ २०२.४ ॥<br>
गन्धमाल्यैस्तथा धूपैस्ततः सम्पूजयेच्छिवम्  ।<br>
अनेन विधिनाभ्यर्च्य शिखितीर्थे महेश्वरम्  ॥ २०२.५ ॥<br>
विमानेनार्कवर्णेन ह्यप्सरोगणसंवृतः  ।<br>
गीयमानस्तु गन्धर्वैर्रुद्रलोकं स गच्छति  ॥ २०२.६ ॥<br>
शत्रुक्षयमवाप्नोति तेजस्वी जायते भुवि  ॥ २०२.७ ॥<br>
<br>
॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे शिखितीर्थमाहात्म्यवर्णनं नाम द्व्यधिकद्विशततमोऽध्यायः ॥<br>
<br>
<br>
</span>
