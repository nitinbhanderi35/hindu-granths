<span style="font-size: 14pt; line-height: 175%"><br>
अध्याय ९६<br>
<br>
श्रीमार्कण्डेय उवाच -<br>
ततो गच्छेत्तु राजेन्द्र तीर्थं कोटीश्वरं परम्  ।<br>
ऋषिकोटिः समायाता यत्र वै कुरुनन्दन  ॥ ९६.१ ॥<br>
कृष्णद्वैपायनस्यैव क्षेमार्थं मुनिपुंगवाः  ।<br>
मन्त्रयित्वा द्विजैः सर्वैर्वेदमङ्गलपाठकैः  ॥ ९६.२ ॥<br>
स्थापितः शङ्करस्तत्र कारणं बन्धनाशनम्  ।<br>
संसारच्छेदकरणं प्राणिनामार्तिनाशनम्  ॥ ९६.३ ॥<br>
कोटीश्वरमिति प्रोक्तं पृथिव्यां नृपनन्दन  ।<br>
स्नापयेत्तं तु यो भक्त्या पूर्णिमायां नृपोत्तम  ॥ ९६.४ ॥<br>
पित्ःणां तर्पणं कृत्वा पिण्डदानं यथाविधि  ।<br>
श्रावणस्य विशेषेण पूर्णिमायां युधिष्ठिर  ॥ ९६.५ ॥<br>
पित्ःणामक्षया तृप्तिर्यावदाभूतसम्प्लवम्  ।<br>
पित्ःणां परमं गुह्यं रेवातटसमाश्रितम्  ।<br>
मोक्षदं सर्वजन्तूनां निर्मितं मुनिसत्तमैः  ॥ ९६.६ ॥<br>
<br>
॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे कोटीश्वरतीर्थमाहात्म्यवर्णनं नाम षण्णवतितमोऽध्यायः ॥<br>
<br>
</span>
