<span style="font-size: 14pt; line-height: 200%">अध्याय २०१<br>
<br>
श्रीमार्कण्डेय उवाच -<br>
ततो गच्छेन्महीपाल देवतीर्थमनुत्तमम्  ।<br>
यत्र सिद्धा महाभागा देवाः सेन्द्रा युधिष्ठिर  ॥ २०१.१ ॥<br>
स्नानं दानं जपो होमः स्वाध्यायो देवतार्चनम्  ।<br>
तत्र तीर्थप्रभावेन कृतमानन्त्यमश्नुते  ॥ २०१.२ ॥<br>
विशेषाद्भाद्रपदे तु कृष्णपक्षे त्रयोदशीम्  ।<br>
प्रधानं सर्वतीर्थानां देवैरध्यासितं पुरा  ॥ २०१.३ ॥<br>
स्नात्वा त्रयोदशीदिने श्राद्धं कृत्वा विधानतः  ।<br>
देवैः संस्थापितं देवं सम्पूज्य वृषभध्वजम्  ।<br>
सर्वपापविनिर्मुक्तो रुद्रलोकमवाप्नुयात् ॥ २०१.४ ॥<br>
<br>
॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे देवतीर्थमाहात्म्यवर्णनं नामैकोत्तरद्विशततमोऽध्यायः ॥<br>
<br>
<br>
</span>
