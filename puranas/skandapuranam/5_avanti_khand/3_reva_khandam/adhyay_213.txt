<span style="font-size: 14pt; line-height: 200%">श्रीमार्कण्डेय उवाच -<br>
पुनरन्यत्प्रवक्ष्यामि देवस्य चरितं महत् ।<br>
श्रुतमात्रेण येनैव सर्वपापैः प्रमुच्यते  ॥ २१३.१ ॥<br>
अबालो बालरूपेण ग्रामण्यैर्बालकैः सह  ।<br>
आमलैः क्रीडते शम्भुस्तत्ते वक्ष्यामि भारत  ॥ २१३.२ ॥<br>
सर्वैस्तैरामलाः क्षिप्ता ये ते देवेन पाण्डव  ।<br>
आनीतास्तत्क्षणादेव ततः पश्चात्क्षिपेद्धरः  ॥ २१३.३ ॥<br>
यावद्गत्वा दिशो दिग्भ्य आगच्छन्ति पृथक्पृथक् ।<br>
तावत्तमामलं भूतं पश्यन्ति परमेश्वरम्  ॥ २१३.४ ॥<br>
तृतीये चैव यत्कर्म देवदेवस्य धीमतः  ।<br>
स्थानानां परमं स्थानमामलेश्वरमुत्तमम्  ॥ २१३.५ ॥<br>
तेन पूजितमात्रेण प्राप्यते परमं पदम्  ॥ २१३.६ ॥<br>
<br>
॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे आमलेश्वरतीर्थमाहात्म्यवर्णनं नाम त्रयोदशोत्तरद्विशततमोऽध्यायः ॥<br>
<br>
<br>
</span>
