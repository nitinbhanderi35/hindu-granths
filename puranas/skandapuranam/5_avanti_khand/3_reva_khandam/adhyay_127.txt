<span style="font-size: 14pt; line-height: 200%"><br>
अध्याय १२७<br>
<br>
मार्कण्डेय उवाच -<br>
ततो गच्छेत्तु राजेन्द्र अग्नितीर्थमनुत्तमम्  ।<br>
तत्र स्नात्वा तु पक्षादौ मुच्यते सर्वकिल्बिषैः  ॥ १२७.१ ॥<br>
तत्र तीर्थे तु यः कन्यां दद्यात्स्वयमलंकृताम्  ।<br>
तस्य यत्फलमुद्दिष्टं तच्छृणुष्व नरोत्तम  ॥ १२७.२ ॥<br>
अग्निष्टोमातिरात्राभ्यां शतं शतगुणीकृतम्  ।<br>
प्राप्नोति पुरुषो दत्त्वा यथाशक्त्या ह्यलंकृताम्  ॥ १२७.३ ॥<br>
तस्याः पुत्रप्रपौत्राणां या भवेद्रोमसंगतिः  ।<br>
स याति तेन मानेन शिवलोके परां गतिम्  ॥ १२७.४ ॥<br>
<br>
॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे अग्नितीर्थमाहात्म्यवर्णनं नाम सप्तविंशत्युत्तरशततमोऽध्यायः ॥<br>
<br>
</span>
