<span style="font-size: 14pt; line-height: 175%"><br>
अध्याय १४७<br>
<br>
मार्कण्डेय उवाच -<br>
ततो गच्छेन्महीपाल सिद्धेश्वरमनुत्तमम्  ।<br>
नर्मदादक्षिणे कूले तीर्थं परमशोभनम्  ॥ १४७.१ ॥<br>
तत्र तीर्थे तु यः स्नात्वा पूजयेद्वृषभध्वजम्  ।<br>
सर्वपापविनिर्मुक्तो गतिं यात्यश्वमेधिनाम्  ॥ १४७.२ ॥<br>
तत्र तीर्थे तु यः स्नात्वा श्राद्धं कुर्यात्प्रयत्नतः  ।<br>
पितॄणां प्रीणनार्थाय सर्वं तेन कृतं भवेत् ॥ १४७.३ ॥<br>
तत्र तीर्थे मृतानां तु जन्तूनां नृपसत्तम  ।<br>
गर्भवासे मतिस्तेषां न जायेत कदाचन  ॥ १४७.४ ॥<br>
गर्भवासो हि दुःखाय न सुखाय कदाचन  ।<br>
तत्तीर्थवारिणा स्नातुर्न पुनर्भवसम्भवः  ॥ १४७.५ ॥<br>
<br>
॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे सिद्धेश्वरतीर्थमाहात्म्यवर्णनं नाम सप्तचत्वारिंशदधिकशततमोऽध्यायः ॥<br>
<br>
</span>
