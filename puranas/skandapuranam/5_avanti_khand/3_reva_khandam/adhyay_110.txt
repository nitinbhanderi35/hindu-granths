<span style="font-size: 14pt; line-height: 175%"><br>
अध्याय ११०<br>
<br>
श्रीमार्कण्डेय उवाच -<br>
धौतपापं ततो गच्छेन्महापातकनाशनम्  ।<br>
समीपे चक्रतीर्थस्य विष्णुना निर्मितं पुरा  ॥ ११०.१ ॥<br>
निहतैर्दानवैर्घोरैर्देवदेवो जनार्दनः  ।<br>
तत्पापस्य विनाशार्थं दानवान्तोद्भवस्य च  ॥ ११०.२ ॥<br>
तत्र तीर्थे जितक्रोधश्चचार विपुलं तपः  ।<br>
दुश्चरं मौनमास्थाय ह्यशक्यं देवदानवैः  ॥ ११०.३ ॥<br>
स्नात्वा दत्त्वा द्विजातिभ्यो दानानि विविधानि च  ।<br>
तत्क्षणात्सुपापस्तु गतस्तद्वैष्णवं पदम्  ॥ ११०.४ ॥<br>
एवं युक्तस्तु यस्तत्र पापं कृत्वा सुदारुणम्  ।<br>
स्नात्वा जप्त्वा विधानेन मुच्यते सर्वपातकैः  ॥ ११०.५ ॥<br>
<br>
॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे धौतपापतीर्थमाहात्म्यवर्णनं नाम दशोत्तरशततमोऽध्यायः ॥<br>
<br>
</span>
