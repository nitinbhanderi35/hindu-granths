<span style="font-size: 14pt; line-height: 170%"><br>
अध्याय ७०<br>
<br>
श्रीमार्कण्डेय उवाच -<br>
रेवाया उत्तरे कूले तीर्थं परमशोभनम्  ।<br>
रविणा निर्मितं पार्थ सर्वपापक्षयंकरम्  ॥ ७०.१ ॥<br>
स्वांशेन भास्करस्तत्र तिष्ठते चोत्तरे तटे  ।<br>
सर्वव्याधिहरः पुंसां नर्मदायां व्यवस्थितः  ॥ ७०.२ ॥<br>
षष्ठ्यांषष्ठ्यां नृपश्रेष्ठ ह्यष्टम्यां च चतुर्दशीम्  ।<br>
स्नानं यः कारयेन्मर्त्यः श्राद्धं प्रेतेषु भक्तितः  ।<br>
तस्य पापक्षयः पार्थ सूर्यलोके महीयते  ॥ ७०.३ ॥<br>
ततः स्वर्गाच्च्युतः सोऽपि जायते विमले कुले  ।<br>
धनाढ्यो व्याधिनिर्मुक्तो जीवेज्जन्मनिजन्मनि  ॥ ७०.४ ॥<br>
<br>
॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे रवितीर्थमाहात्म्यवर्णनं नाम सप्ततितमोऽध्यायः ॥<br>
<br>
</span>
