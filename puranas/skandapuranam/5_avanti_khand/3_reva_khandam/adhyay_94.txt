<span style="font-size: 14pt; line-height: 175%"><br>
अध्याय ९४<br>
<br>
श्रीमार्कण्डेय उवाच -<br>
तस्यैवानन्तरं राजन्नन्दितीर्थं व्रजेच्छुभम्  ।<br>
सर्वपापहरं पुंसां नन्दिना निर्मितं पुरा  ॥ ९४.१ ॥<br>
पापौघहतजन्तूनां मोक्षदं नर्मदातटे  ।<br>
अहोरात्रोषितो भूत्वा नन्दिनाथे युधिष्ठिर  ॥ ९४.२ ॥<br>
पञ्चोपचारपूजायामर्चयेन्नन्दिकेश्वरम्  ।<br>
रत्नानि चैव विप्रेभ्यो यो दद्याद्धर्मनन्दन  ॥ ९४.३ ॥<br>
स याति परमं स्थानं यत्र वासः पिनाकिनः  ।<br>
सर्वसौख्यसमायुक्तोऽप्सरोभिः सह मोदते  ॥ ९४.४ ॥<br>
<br>
॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे नन्दिकेश्वरतीर्थमाहात्म्यवर्णनं नाम चतुर्नवतितमोऽध्यायः ॥<br>
<br>
</span>
