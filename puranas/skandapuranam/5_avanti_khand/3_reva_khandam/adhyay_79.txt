<span style="font-size: 14pt; line-height: 170%"><br>
श्रीमार्कण्डेय उवाच -<br>
ततो गच्छेत्तु राजेन्द्र तीर्थद्वयमनुत्तमम्  ।<br>
दधिस्कन्दं मधुस्कन्दं सर्वपापक्षयंकरम्  ॥ ७९.१ ॥<br>
दधिस्कन्दे नरः स्नात्वा यस्तु दद्याद्द्विजे दधि  ।<br>
उपतिष्ठेत्ततस्तस्य सप्तजन्मनि भारत  ॥ ७९.२ ॥<br>
न व्याधिर्न जरा तस्य न शोको नैव मत्सरः  ।<br>
दशचन्द्रशतं यावज्जायते विमले कुले  ॥ ७९.३ ॥<br>
मधुस्कन्देऽपि मधुना मिश्रितान्यस्तिलान्ददेत् ।<br>
नासौ वैवस्वतं देवं पश्येद्वै जन्मसप्ततिम्  ॥ ७९.४ ॥<br>
मधुना सह सम्मिश्रं पिण्डं यस्तु प्रदापयेत् ।<br>
तस्य पौत्रप्रपौत्रेभ्यो दारिद्र्यं नैव जायते  ॥ ७९.५ ॥<br>
दधिभिः सह संमिश्रं पिण्डं यस्तु प्रदापयेत् ।<br>
तस्मिंस्तीर्थे नरः स्नात्वा विधिवद्दक्षिणामुखः  ॥ ७९.६ ॥<br>
पिता पितामहश्चैव तथैव प्रपितामहः  ।<br>
द्वादशाब्दानि तुष्यन्ति नात्र कार्या विचारणा  ॥ ७९.७ ॥<br>
<br>
॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे दधिस्कन्दमधुस्कन्दतीर्थमाहात्म्यवर्णनं नामैकोनाशीतितमोऽध्यायः ॥<br>
<br>
</span>
