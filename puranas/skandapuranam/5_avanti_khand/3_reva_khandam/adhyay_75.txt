<span style="font-size: 14pt; line-height: 200%">श्रीमार्कण्डेय उवाच -<br>
नर्मदादक्षिणे कूले तीर्थं परमशोभनम्  ।<br>
शङ्खचूडस्य नाम्ना वै प्रसिद्धं भूमिमण्डले  ॥ ७५.१ ॥<br>
शङ्खचूडः स्वयं तत्र संस्थितः पाण्डुनन्दन  ।<br>
वैनतेयभयात्पार्थ सुखदनर्मदातटे  ॥ ७५.२ ॥<br>
तत्र तीर्थे तु यो भक्त्या शुचिर्भूत्वा समाहितः  ।<br>
स्नापयेच्छङ्खचूडं तु क्षीरक्षौद्रेण सर्पिषा  ॥ ७५.३ ॥<br>
रात्रौ जागरणं कुर्याद्देवस्याग्रे नराधिप  ।<br>
दधिभक्तेन सम्पूज्य ब्राह्मणाञ्छंसितव्रतान्  ।<br>
गोप्रदाने द्विजेन्द्रोऽयं सर्वपापक्षयंकरः  ॥ ७५.४ ॥<br>
तस्मिंस्तीर्थे तु यः पार्थ सर्पदष्टं प्रतर्पयेत् ।<br>
स याति परमं लोकं शङ्करस्य वचो यथा  ॥ ७५.५ ॥<br>
<br>
</span>
