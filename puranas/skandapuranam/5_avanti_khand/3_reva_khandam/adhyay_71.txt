<span style="font-size: 14pt; line-height: 170%"><br>
अध्याय ७१<br>
<br>
श्रीमार्कण्डेय उवाच -<br>
कामेश्वरं ततश्चान्यच्छृणु पाण्डवसत्तम  ।<br>
सिद्धो यत्र गणाध्यक्षो गौरीपुत्रो महाबलः  ॥ ७१.१ ॥<br>
तत्र तीर्थे तु यो भक्त्या भक्तियुक्तो जितेन्द्रियः  ।<br>
पञ्चामृतेन संस्नाप्य धूपनैवेद्यपूजनैः  ॥ ७१.२ ॥<br>
प्रसाद्य जगतामीशं सर्वपापैः प्रमुच्यते  ।<br>
अष्टम्यां मार्गशीर्षस्य तत्र स्नात्वा युधिष्ठिर  ॥ ७१.३ ॥<br>
यो येन यजते तत्र स तं काममवाप्नुयात् ॥ ७१.४ ॥<br>
<br>
॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे कामेश्वरतीर्थमाहात्म्यवर्णनं नामैकसप्ततितमोऽध्यायः ॥<br>
<br>
</span>
