<span style="font-size: 14pt; line-height: 200%">श्रीमार्कण्डेय उवाच -<br>
अषाढीतीर्थमागच्छेत्ततो भूपालनन्दन  ।<br>
कामिकं रूपमास्थाय स्थितो यत्र महेश्वरः  ॥ २१६.१ ॥<br>
चातुर्युगमिदं तीर्थं सर्वतीर्थेष्वनुत्तमम्  ।<br>
तत्र स्नात्वा नरो राजन् रुद्रस्यानुचरो भवेत् ॥ २१६.२ ॥<br>
तत्र तीर्थे तु यः कश्चित्कुरुते प्राणमोक्षणम्  ।<br>
अनिवर्तिका गतिस्तस्य रुद्रलोकादसंशयम्  ॥ २१६.३ ॥<br>
<br>
॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे अषाढीतीर्थमाहात्म्यवर्णनं नाम षोडशोत्तरद्विशततमोऽध्यायः ॥<br>
<br>
<br>
</span>
