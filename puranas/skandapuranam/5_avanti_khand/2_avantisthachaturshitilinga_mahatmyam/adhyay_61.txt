<span style="font-size: 14pt; line-height: 175%">।। ईश्वर उवाच ।। ।। <br>
एकषष्टितमं विद्धि सौभाग्येश्वरमीश्वरम् ।। <br>
यस्य दर्शनमात्रेण सौभाग्य मतुलं लभेत् ।। १ ।। <br>
प्रधमं प्राकृते कल्पे राजाभूदश्ववाहनः ।। <br>
प्राग्ज्योतिषपुरे रम्ये धर्मात्मा कीर्त्तिवर्द्धनः ।। २ ।। <br>
अनेकयज्ञकृत्प्राज्ञः संग्रामेष्वप राजितः ।। <br>
तस्य भार्या विशालाक्षि नाम्ना मदनमञ्जरी ।। ३ ।। <br>
काशिराजसुता सुभ्रू रूपेणातीव शोभना ।। <br>
दक्षा सुशीला धर्मिष्ठा गृहव्यापारको विदा ।। ४ ।। <br>
चतुःषष्टिकलायुक्ता सदा भर्तृहिते रता ।। <br>
पूर्णेन्दुवदना सौम्या सदा मधुरभाषिणी ।। ५ ।। <br>
पूर्वकर्मवशाद्देवि दुर्भूगा समजायत ।। <br>
सा नेष्टा तस्य नृपतेर्नेत्रोद्वेगकरी सदा ।। ६ ।। <br>
श्रोत्रोद्वेगकरं वाक्यं तस्य राज्ञः करोति सा ।। <br>
ददाह लोचने राजस्तस्याः संदर्शनं सदा ।। ७ ।।<br>
मृर्छां प्राप्नोत्यसह्यां स तस्याः स्पर्शेन भूपतिः ।। <br>
कदा चालोकितो राजा तया प्रेम्णा वरानने ।। <br>
दह्यमानोऽतितीव्रेण वह्निना वाक्यमब्रवीत् ।। ।। ८ ।। <br>
द्वास्थैतां दुर्भगां भार्यामादाय विपिने वने ।। <br>
परित्यजाशु नैतत्ते विचार्यं वचनं मम ।। ९ ।। <br>
ततो नृपस्य वचनमविचार्यमवेक्ष्य सः ।। <br>
द्वास्थस्तत्याज तां सुभ्रूमारोप्य स्यंदनं वने ।। 5.2.61.१० ।। <br>
सा च त्यक्ता वने शून्ये रुदती च मुहुर्मुहुः ।। <br>
सस्मार तं महीपालं तममन्यत दैवतम् ।। ।। ११ ।। <br>
अथ सा चारुसर्वांगी तत्रासक्तात्ममानसा ।। <br>
निश्वासपरमा निन्ये दिनशेषं तथा निशाम् ।। १२ ।। <br>
निश्वसन्त्यनवद्यांगी हाहेति रुदती मुहुः ।। <br>
मन्दभाग्येति चात्मानं निनिन्द मदिरेक्षणा ।। १३ ।। <br>
न विहारे न चाहारे रमणीये न तद्वने ।। <br>
न कन्दरेषु शैलानां सा बबन्ध तदा रतिम् ।। <br>
त्यक्ता तेन वरारोहे निनिन्द निजयौवनम् ।। १४ ।। <br>
दुर्भगाहं क्व जातात्र दुष्टदैववशीकृता ।। <br>
कथं प्राप्तः स मे भर्त्ता तादृशो नृपस त्तमः ।। १५ ।। <br>
धन्योऽयमतिपुण्योऽयं योऽयं यौवनगोचरः ।। <br>
अन्यासामसतीनां च रमिष्यति न संशयः ।। १६ ।। <br>
अभीष्टा कस्यचित्कांता कांतः कस्याश्चिदीप्सितः ।। <br>
परस्परानुरागाढयं दांपत्यमतिदुर्लभम् ।। १७ ।। <br>
ममायं वल्लभो राजा न चाहं नृपवल्लभा ।। <br>
परस्परानुरागो हि धन्यानामेव जायते ।। १८ ।।<br>
यद्यद्य स महीपालो न मया संगमेष्यति ।। <br>
तत्कामाग्निरवश्यं मां क्षपयिष्यति दुःसहः ।। १९ ।। <br>
रमणीयमभूद्यत्तु पुंस्कोकिलनिनादितम् ।। <br>
हीनं हि वल्लभेनैवं दहतीवाद्य मे वनम्।। 5.2.61.२० ।। <br>
इत्थं सा मदनाविष्टा विलपन्ती पुनःपुनः ।। <br>
ददर्श तापसं तत्र त्रिकालज्ञं दृढव्रतम् ।। २१ ।। <br>
मेखलाजिनकौपीनदण्डकाष्ठोपजीवनम् ।। <br>
महौजसं महाभागं मुमुक्षुं मुनिपुंगवम् ।।२२।। <br>
उदयादित्यसंकाशं विभावसुसमद्युतिम् ।। <br>
तं दृष्ट्वा सहसोत्थाय सा राज्ञी दुर्मता सती ।। २३ ।। <br>
विनयेनोपसंयम्य प्रणिपत्याभिवाद्य च ।। <br>
वियोगकारणं राज्ञः पप्रच्छ प्रणता सती ।। २४ ।। <br>
भगवन्काशिराजस्य सुताहमतिवल्लभा ।। <br>
भगिनी शत्रुसेनस्य मातुश्चातीव वल्लभा ।। २५ ।। <br>
अश्ववाहनसंज्ञेन नृपेणोढा महामुने ।। <br>
धर्मतो धर्मकल्पेन प्रजपतिसमेन तु ।। २६ ।। <br>
सा किमर्थं न चाभीष्टा जाताऽहं तस्य भूपतेः ।। <br>
स चातीव ममाभीष्टो नृपतिः सर्वदा विभो ।। ।। २७ ।। <br>
दुर्भगाहं कथं जाता कर्मणा केन तापस ।। <br>
कथं भवति वश्यो मे भर्त्ता नृपतिसत्तमः ।। <br>
सौभाग्यं च कथं मे स्यादिति सत्यं च कथ्यताम् ।। २८ ।। <br>
तस्यास्तद्वचनं श्रुत्वा स मुनिः संशितव्रतः ।। <br>
ज्ञानेन कथयामास तस्या दौर्भाग्यकारणम् ।। २९ ।। <br>
पाणिग्रहणकाले त्वं ग्रहैः पापैर्विलोकिता ।। <br>
भर्ता ते नृपतिः पुत्रि ग्रहैः सौम्यैर्विलोकितः ।। 5.2.61.३० ।। <br>
तेन ते वल्लभो राजा न त्वं भूपस्य वल्लभा ।।<br>
इति तस्य वचः श्रुत्वा सा राज्ञी दीनमानसा ।। <br>
पप्रच्छ विनयोपेता भक्तिनम्रात्मकन्धरा ।।३१।। <br>
भगवन्केन दानेन स्नानेन नियमेन च ।। <br>
कर्मणा केन सौभाग्यं परमं हि कथं भवेत् ।। ३२ ।। <br>
इति तस्या वचः श्रुत्वा स मुनिः संशितव्रतः ।। <br>
कथयामास माहात्म्यं सौभाग्यं येन लभ्यते ।। ३३ ।। <br>
महाकालवने पुत्रि लिगं सौभाग्यदायकम्।। <br>
मतंगेश्वरपार्श्वे तु विद्यतेऽभीष्टदायकम् ।। <br>
तस्य दर्शनमात्रेण सौभाग्यं समवाप्स्यसि ।।३४।। <br>
इंद्राण्याराधितं लिंगं पुरा सौभाग्यकारणात् ।। <br>
सौभाग्यं परमं लब्धं नष्टः शक्रोऽपि लब्धवान् ।। <br>
तस्माद्गच्छ ममादेशान्महाकालवनं शुभम् ।। ३५ ।। <br>
सौभाग्यं भविता तत्र कांतेन सह दर्शनम्।। <br>
पुत्रो भविष्यति शुभे तस्य लिंगस्य दर्शनात् ।। ३६ ।। <br>
इत्युक्ता सा तदा तेन तापसेन वरानने ।। <br>
विद्यते यत्र तल्लिंगं महाकालवनं गता ।।३७।। <br>
ददर्श प्रणयोपेता लिंगं सौभाग्यदायकम् ।।<br>
दर्शनात्तस्य लिंगस्य राजा सस्मार तां प्रियाम् ।। ३८ ।। <br>
पप्रच्छ जमदग्निं तु क्व गता मे प्रिया विभो ।। <br>
भक्षिता विपिने विप्र सिंहव्याघ्रनिशाचरैः ।। ३९ ।। <br>
मया त्यक्ता नृशंसेन अहं तस्यास्तु वल्लभः ।। <br>
एवं ब्रुवाणो नृपतिः प्रत्युक्तो जमदग्निना ।। 5.2.61.४० ।। <br>
न भक्षिता सा भूपाल सिंहव्याघ्रनिशाचरैः ।। <br>
सा चाविप्लुतचारित्रा त्वद्भक्ता च पतिव्रता ।। ।। ४१ ।। <br>
महाकालवनं राजन्गता सौभाग्यकाम्यया ।। <br>
भार्या रक्ष्या महीपाल इति सा श्रुतिरुत्तमा ।। ४२ ।। <br>
भार्यायां रक्ष्यमाणायां प्रजा भवति रक्षिता ।। <br>
आत्मा हि जायते तस्यां सा रक्ष्यातो नरेश्वर ।।४३।। <br>
धर्महानिश्चानुदिनमभार्यस्य भवेन्नृप ।। <br>
नित्यक्रियाया विभ्रंशः स चापि पतनाय वै ।। ४४ ।। <br>
पत्न्यानुकूलया भाव्यं यथाशीलेऽपि भर्त्तरि ।। <br>
दुःशीला दुर्भगा भार्या पोषणीया नरेश्वर ।। ४५ ।। <br>
इति तस्य वचः श्रुत्वा समायातो नरेश्वरः ।। <br>
महाकालवने रम्ये ददर्श स्वां प्रियां तदा ।। ४६ ।। <br>
सौभाग्यालंकृतां सुभ्रू पूजयंतीं महेश्वरम् ।। <br>
दृष्ट्वा स्नेहेन चालिंग्य प्रत्युवाच स तां प्रियाम्।। ४७ ।। <br>
विरहेण त्वदीयेन संतप्तोऽहं वरानने ।। <br>
अद्य मे सफलं चक्षुर्जीवितं च सुजीवितम् ।। ४८ ।।<br>
यत्त्वां पश्यामि सुभगे कृतार्थोहं कृतस्त्वया ।। <br>
एवं दृष्टातिहर्षेण सा ददर्श तदा पतिम् ।। <br>
उवाच च प्रसीदेति भूयो भूयो मुदान्विता ।। ४९ ।। <br>
ततः स राजा रभसात्परिष्वज्याह भामिनीम् ।। <br>
प्रिये प्रसन्न एवाहं भूयो भूयो ब्रवीमि किम् ।। 5.2.61.५० ।। <br>
ततः समागमो जातो जातः पुत्रोऽतिधार्मिकः ।। <br>
तस्य लिंगस्य माहात्म्याद्दत्तोनाम स गीयते ।। ५१ ।। <br>
सौभाग्यमतुलं लब्धं तया देव्या हिमात्मजे ।। <br>
सौभाग्येश्वरसंज्ञं तु ततःप्रभृति भूतले ।। ५२।। <br>
ये पश्यंति विशालाक्षि सौभाग्येश्वरमीश्वरम्।। <br>
तेषां कुले न दौर्भाग्यं जायते पर्वतात्मजे ।। ५३ ।। <br>
भविष्यति न दारिद्र्यं वियोगो न च बन्धुभिः ।। <br>
पुत्रमित्रकलत्राणां लिंगस्य च समर्चनात् ॥ ५४॥ <br>
नोपसर्गभयं तेषां ये पश्यंति वरानने ॥ <br>
सौभाग्येश्वरसंज्ञं तु न ग्रहादिभयं भवेत् ॥ ५५ ॥ <br>
सर्वबाधाविनिर्मुक्तो धनधान्यसमन्वितः ॥ <br>
मनुष्यो जायते देवि सौभाग्येश्वरदर्शनात् ॥ <br>
संपूज्यः सर्वलोकेषु सौभाग्येकनिधिर्भवेत् ॥ ५६ ॥|| <br>
जायते भूपतिर्लोके सार्वभौमो वरानने ॥ <br>
नापुत्रा नाधना नारी न दीना न च दुःखिता ॥ <br>
जायते दुर्भगा नैव सौभाग्येश्वरदर्शनात् ॥ ५७ ॥ <br>
न वैधव्यं न च व्याधिर्नाकालमरणं श्रिये॥ <br>
न पुत्रभर्तृजं दुःखं जायते लिंगदर्शनात् ॥ ५८॥ <br>
यथा लक्ष्मीर्हरेर्नित्यं सावित्री ब्रह्मणः स्मृता ॥<br>
रोहिणी वल्लभा चेंदोः शची शक्रस्य वल्लभा ॥ <br>
तथा सा जायते नारी सौभाग्येश्वरदर्शनात् ॥ ५९ ॥ <br>
एष ते कथितो देवि प्रभावः पापनाशनः ॥ <br>
सौभाग्येश्वरदेवस्य शृणु रूपेश्वरं प्रिये ॥ 5.2.61.६० ॥ <br>
इति श्रीस्कांदे महापुराण एकाशीतिसाहस्र्यां संहितायां पञ्चम आवंत्यखण्डे चतुरशीति लिंगमाहात्म्ये सौभाग्येश्वरमाहात्म्यवर्णनंनामैकषष्टितमोऽध्यायः ॥ ६१ ॥ <br>
<br>
</span>
