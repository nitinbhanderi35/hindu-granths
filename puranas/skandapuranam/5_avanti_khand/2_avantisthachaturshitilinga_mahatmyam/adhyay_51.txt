<span style="font-size: 14pt; line-height: 175%">।। ईश्वर उवाच ।। ।। <br>
एकाधिकं विजानीहि पंचाशत्तममीश्वरम् ।। <br>
देवं शूलेश्वरं देवि सर्व व्याधिविनाशनम् ।। १ ।। <br>
आद्ये कल्पे प्रवृत्ते च राज्यहेतोर्वरानने ।। <br>
देवानां दानवानां च युद्धमासीत्सुदारुणम् ।। <br>
दैत्यानामीश्वरे जंभे देवानां च शचीपतौ ।। २ ।। <br>
ततो देवाः पराभूता दैत्या विजयिनोऽभवन् ।। <br>
अंधको मंदरं प्राप्तो दूतं मे प्राहिणोत्तदा ।। ३ ।। <br>
स दूतो मामुवाचोच्चैः सगर्वो दुष्टमानसः ।। <br>
अन्धकेनाहमादिष्टः शृणु शंकर मद्वचः ।। ४ ।। <br>
गौरीं मे देहि पत्न्यर्थं मंदरस्त्यज्यतामयम् ।। <br>
एवं कृते कृतार्थस्त्वमन्यथा नास्ति ते गतिः ।। ५ ।। <br>
उक्तोऽहं तेन दूतेन त्वया सह महागिरौ ।। <br>
स्मिताननः क्षणं भूत्वा मया प्रोक्तमिदं वचः ।। ६ ।। <br>
गच्छ दूत ममादेशादंधकं ब्रूहि सत्वरम्।। <br>
इहाभ्येत्याहवं कृत्वा जित्वेमां सुन्दरीं नय ।। ७ ।। <br>
इत्युक्तः प्रययौ दूतस्तेनाख्यातं वचो मम ।। <br>
अन्धकोऽपि तदा दैत्यः समरार्थी तु मन्दरम् ।। <br>
समायातः सहामात्यो बलेन चतुरंगिणा ।। ८ ।। <br>
मया सह ततस्तस्य घोरं युद्धमभूच्चिरम् ।। <br>
अन्धकस्य रथो घोरश्छिन्नो भिन्नः समं ततः ।। ९ ।। <br>
ततः कुद्धोंऽधको देवि रथात्तस्मादवप्लुतः ।। <br>
मद्रथं बलवान्गृह्य मया सह बलोत्कटः ।। <br>
युयुधे स महादैत्यः शूलेन ताडितो मया ।। ।। 5.2.51.१० ।। <br>
मया धृतोन्तरिक्षे स शूलप्रोतो महासुरः ।। <br>
शूलप्रोतोऽथ वै दुष्टस्तावत्स भ्रामितो मया ।। ११ ।। <br>
सुस्राव तस्य गात्रेभ्यः शोणितोघ स्ततो महान् ।। <br>
बिन्दौबिन्दौ तु रक्तस्य तत्तुल्या दानवास्तथा ।। १२ ।। <br>
संभूताः कोटिशो देवि तैरहं पुनरर्द्दितः ।। <br>
किं कर्त्तव्यमिति ध्यायन्स्थि तोऽहं तत्र भामिनि ।। १३ ।। <br>
मया चोत्पादिता दुर्गा रक्तदंता सुभीषणा ।। <br>
अन्धकस्य तदा पीतं रक्तं वहुविधं तया ।। १४ ।। <br>
तस्मिन्पीते ततो रक्ते नोत्तस्थुर्देवि चापरे ।। <br>
पूर्वोत्थितास्तयैवाशु निहता दानवाधिपाः ।। <br>
तेन शूलवरेणैव तत्क्षणान्निधनं गताः ।। १५ ।। <br>
स मामुवाच हृष्टात्मा कृतां जलिपुटोंऽधकः ।। <br>
त्वयि भक्तिः सदा मेस्तु दुर्लभं तव दर्शनम् ।। १६ ।। <br>
स्वामिना निहतश्चाहं कोऽन्यो धन्यतरो हि मत् ।। <br>
त्वच्छूलेन विनिर्भिन्नो ह्यन्तरिक्षे ततोऽप्यहम् ।। १७ ।। <br>
संकल्पाक्षेपविक्षेपं कल्पकार्यप्रवर्त्तकम् ।। <br>
सहस्रवक्त्रशिरसं त्वामहं शरणं व्रजे ।। १८ ।। <br>
गिरींद्रतनयानाथं गिरींद्रशिखरालयम् ।। <br>
महालयकृतावासं त्वामहं शरणं व्रजे ।। १९ ।। <br>
एवं स्तुतोऽहं दैत्येन शूलप्रोतेन सुन्दरि ।। <br>
ततो मे करुणा जाता कृतोंधको गणस्तदा ।।5.2.51.२०।। <br>
स च शूलवरो देवि मया प्रोक्तो मुदा तदा ।। <br>
एहि शूल हतो दैत्यस्त्वया दुष्टोंधको मृधे ।।२१।। <br>
परितुष्टः प्रयच्छामि परमं स्थानमुत्तमम्।।<br>
न देवैर्न च गन्धर्वैर्नापि तत्परमर्षिभिः।।२२।।<br>
संप्राप्यं मामनाराध्य तथा विध्वस्तकल्मषैः।। <br>
मामुवाच ततः शूलः प्रणम्यानतकन्धरः ।।२३।। <br>
यदि प्रसन्नो भगवन्करुणा मयि ते यदि ।। <br>
कथयस्व परं स्थानं मनो मे यत्र शुद्ध्यति ।। <br>
दुष्टसंपर्कसंजातमन्यत्पातकमात्मनः ।। २४ ।। <br>
ततो मया समादिष्टः करुणाश्लिष्टचेतसा ।। <br>
महाकालवनं रम्यमतिपुण्यफलप्रदम् ।। २५ ।। <br>
तत्रास्मत्प्राप्तिदं लिंगं लोकानुग्रहकारकम् ।। <br>
पृधुकेश्वरपूर्वेण तदाराधय यत्नतः ।। २६ ।। <br>
मदीयं वचनं श्रुत्वा स जगाम त्वरान्वितः ।। <br>
ददर्श तत्र तल्लिंगमनेकफलदायकम् ।। २७ ।। <br>
लिंगेन च पुनर्दृष्टः शूलः शंकरवल्लभः ।। <br>
संभूतोऽनेकवक्त्रस्तु हर्षाद्विस्मितमानसः ।। २८ ।। <br>
स्नेहात्संश्लेषितोऽत्यर्थं पृष्टस्तु कुशलं पुनः ।। <br>
कथितं तेन शूलेन दुष्टांधक वधं तदा ।। २९ ।। <br>
प्रभुणा प्रेरितोऽत्यर्थं शुद्ध्यर्थं भवतोंतिके ।। <br>
त्वद्दर्शनेन पूतोऽहं यास्यामि शिवसंनिधौ ।। <br>
अद्यप्रभृति भूलोके मन्नाम्ना ख्या तिमेष्यसि ।। 5.2.51.३० ।। <br>
ततो भविष्यत्यधिकं दर्शनात्ते वृणोम्यहम् ।। <br>
किं तीर्थैर्विविधैः स्नातैः किं दानैर्विविधैः कृतैः ।। ३१ ।। <br>
ते प्राप्स्यंति फलं सर्वंं ये त्वां द्रक्ष्यंति भक्तितः ।। ३२ ।। <br>
यः करिष्यति ते पूजां भक्तियुक्तोऽपि मानवः ।। <br>
अष्टम्यां वा चतुर्दश्यां दिने भौमस्य भक्तितः ।। ।। ३३ ।। <br>
विमानवरमास्थाय कामगं रत्नभूषितम् ।। <br>
उदितादित्यसंकाशं स मुदा विचरिष्यति ।। ३४ ।। <br>
त्वन्नाम ये ग्रहीष्यंति सर्वदा भयपीडिताः ।। <br>
व्याधिभिः पीडिता नित्यं दुःखैर्वा क्लेशिता भृशम् ।। <br>
न भविष्यति भीस्तेषां घोरसंसारसागरे ।। ३५ ।। <br>
ये त्वां द्रक्ष्यंति पुरुषा भावहीनाः प्रसंगतः ।। <br>
न पतिष्यंति संसारे नरके चातिदारुणे ।। ३६ ।। <br>
इत्युक्तं तेन शूलेन लिंगमाश्लिष्य यत्नतः ।। ३७ ।। <br>
एष ते कथितो देवि प्रभावः पापनाशनः ।। <br>
शूलेश्वरस्य देवस्य अथोंकारेश्वरं शृणु ।। ३८ ।। <br>
इति श्रीस्कांदे महापुराण एकाशीतिसाहस्र्यां संहितायां पञ्चम आवंत्यखण्डे चतुरशीतिलिङ्गमाहात्म्ये शूलेश्वरमाहात्म्यवर्णनंनामैकपञ्चाशत्तमोऽध्यायः ।। ५१ ।।<br>
<br>
<br>
</span>
