<span style="font-size: 14pt; line-height: 175%">॥ सनत्कुमार उवाच ॥ ॥ <br>
अथान्यत्संप्रवक्ष्यामि देवं त्रिदशपूजितम् ॥ <br>
हनुमत्केश्वरंनाम भुक्तिमुक्तिफलप्रदम् ॥ १ ॥ <br>
शैवे सरसि यः स्नात्वा पश्येद्धनुमत्केश्वरम् ॥ <br>
कल्पकोटिसहस्राणि वायुलोके स मोदते ॥ २ ॥ <br>
॥ व्यास उवाच ॥ ॥ <br>
हनुमत्केश्वरो यस्तु ह्युक्तः पूर्वं त्वयाऽनघ ॥ <br>
कथां कथय ह्येतस्य वृत्तपूर्वां सनातनीम् ॥ ३ ॥ <br>
॥ सनत्कुमार उवाच ॥ ॥ <br>
त्रैलोक्यकण्टकः पूर्वं रावणो नाम राक्षसः ॥ <br>
विष्णुना रामरूपेण लंकायां विनिपातितः ॥ ४ ॥ <br>
घातयित्वा तु तं दुष्टं सीतामादाय जानकीम् ॥ <br>
वानरैः सह ऋक्षैश्च नगरीं स्वामुपागतः ॥ ५ ॥ <br>
तत्र राज्यमनुप्राप्य ऋषिभिः परिवारितः ॥ <br>
कथावसाने रामेण ह्यगस्त्यो मुनिसत्तमः ॥ ६ ॥ <br>
पप्रच्छ च द्वयोर्वीर्यं शंभुवातजयोस्तदा ॥ <br>
तदा दाशरथिं प्राह अग स्तिर्मुनिसत्तमः ॥ ७ ॥ <br>
अनौपम्यो यथा देवो युद्धे शौर्यं? महेश्वरः ॥ <br>
ज्ञेयो वायुसुतस्तद्वत्सत्यमेतद्ब्रवीमि ते ॥ ८ ॥ <br>
एतच्छुत्वाथ हनुमान्यद्धरेणो पमा मम ॥ <br>
कृता मुनिवरेणेह प्रत्यक्षं राघवस्य ह ॥ ९ ॥ <br>
गमिष्ये नगरीं लंकां लिंगमेकं प्रयाचितुम् ॥ <br>
राक्षसेन्द्रं महाभागं विभीषणमकल्म षम् ॥ 5.1.21.१० ॥ <br>
ततो गतः स लंकायां विभीषणमुवाच ह ॥ <br>
देहि मे त्वं महाभाग लिंगमेकं च शोभनम् ॥ ११ ॥ <br>
उक्तं च राक्षसेन्द्रेण गृहाणैतद्यथा रुचि ॥ <br>
एतानि षट् च लिंगानि रावणस्थापितानि वै ॥ १२ ॥ <br>
त्रैलोक्यविजयात्पूर्वं मम भ्रात्रा महात्मना ॥ <br>
एतेषु यदभीष्टं ते लिंगं कथय सुव्रत ॥ <br>
तत्प्रयच्छामि तेऽद्यैव सत्यमेतत्प्लवंगम ॥ १३ ॥ <br>
ततो जग्राह हनुमाँल्लिंगं मौक्तिकसंनिभम् ॥ <br>
यदेतद्दृश्यते वीर तत्प्रयच्छ ममानघ ॥ ॥ १४ ॥ <br>
श्रुत्वा हनुमतो वाक्यमथोवाच विभीषणः ॥ <br>
दत्तमेतन्महावीर लिंगं यद्धृतवानसि ॥ १५ ॥ <br>
श्रूयते हि पुरावृत्तं लिंगमेतद्धनेश्वरः ॥ <br>
रुद्र भक्त्या समायुक्तस्त्रिकालमप्यपूजयत् ॥ १६ ॥ <br>
रावणेन यदा बद्धस्तदानीं हि धनेश्वरः ॥ <br>
लिंगस्यास्य प्रभावेन विमुक्तः समपद्यत ॥ १७ ॥ <br>
प्रसादात्तस्य लिंगस्य धनेशो धनरक्षकः ॥ <br>
गृहीत्वा तन्महालिंगं स्वस्थो जातोऽथ वानरः ॥ १८ ॥ <br>
॥ सनत्कुमार उवाच ॥ ॥ <br>
गृहीत्वा तु ततो लिंगं प्रस्थितो विमलेंऽबरे ॥ <br>
सप्तमे दिवसे चैव संप्राप्तोऽवंतिकां पुरीम् ॥ १९ ॥ <br>
तत्र रुद्रसरस्तीरे स्थाप्य स्नानमथाकरोत् ॥ <br>
महाकालस्य पूजार्थं गमनं प्रत्यचिंतयत् ॥ 5.1.21.२० ॥ <br>
उद्धर्तुकामस्तल्लिगमुद्धर्तुं न शशाक सः ॥ २१ ॥ <br>
ततो व्यवस्थितो देवः प्राह तं वायुनन्दनम् ॥ <br>
अस्मिन्क्षेत्रे हनूमन्मां त्वन्नाम्नैव प्रतिष्ठापय ॥ २२ ॥ <br>
हनुमत्केश्वरं चाथ लोके ख्यातं भविष्यति ॥ <br>
शैलवच्चोन्नतं लिंगं स्थापितं वायुसूनुना ॥ २३ ॥ <br>
शनौ पश्येन्नरो यस्तु हनुमत्केश्वरं शिवम् ॥ <br>
तस्य शत्रुभयं नास्ति संग्रामे जयमाप्नुयात् ॥ २४ ॥ <br>
न च चौरभयं तस्य न दारिद्र्यं न दुर्गतिः ॥ <br>
तैलाभिषेकं यः कुर्याद्धनुमत्केश्वरे शिवे ॥२५॥ <br>
तस्य रोगाः प्रलीयन्ते ग्रहपीडा न जायते ॥ <br>
ये द्रक्ष्यंति नराः भक्त्या तेषां मोक्षो भविष्यति ॥२६॥ <br>
इति श्रीस्कान्दे महापुराण एकाशीतिसाहस्र्यां संहितायां  पञ्चम आवन्त्यखण्डेऽवन्तीक्षेत्रमाहात्म्ये हनुमत्केश्वरमाहात्म्यवर्णनंनामै कविंशोऽध्यायः ॥२१॥ ॥ छ ॥<br>
<br>
</span>
