<span style="font-size: 14pt; line-height: 175%"><br>
॥ सनत्कुमार उवाच ॥ ॥ <br>
अधिमासं समासाद्य योऽन्यत्र स्थितिमात्मनः ॥ <br>
करोति स नरो मूर्खो महाकालवनादृते ॥ १ ॥ <br>
अधिमासे नरो व्यास तीर्थे पुरुषोत्तमाभिधे ॥ <br>
स्नात्वा दत्त्वा च दानानि तेषां लोकाः सनातनाः ॥ २ ॥ <br>
पुरुषोत्तमं समभ्यर्च्य रमालालितपादकम् ॥ <br>
तथैव च उमां देवीं शंकरेण च पूजयेत् ॥ ३ ॥ <br>
वांछितार्थशतं प्राप्य विष्णुलोके महीयते ॥ <br>
भाद्रपदे सिते पक्षे एकादश्यां समाहितः ॥ <br>
उपोष्य विधिवद्व्यास रात्रौ जागरणं चरेत् ॥ ४ ॥ <br>
विष्णोश्च पूजनं कार्यं जलयात्रा तथैव च ॥ <br>
पुरुषोत्तमसरे नित्यं तस्य पुण्यफलं शृणु ॥ ५ ॥ <br>
पुत्रदारधनं सम्यगायुरारोग्यसंपदः ॥ <br>
न तेषां दुर्लभं किंचित्त्रिषु लोकेषु विद्यते ॥६॥ <br>
तस्य पूर्वतरे भागे जटेश्वरमहेश्वरः ॥ <br>
तिष्ठति तापसस्तीरे यत्र राजा भगीरथः ॥ ७ ॥ <br>
तपस्तप्त्वा परं लेभे पुण्यं पुण्यवतां वरः ॥ <br>
गंगां भूतलमानीय सर्वलोकसुखाय वै ॥ ८ ॥ <br>
तस्य तीर्थे नरः स्नात्वा तिलधेनुं प्रदापयेत् ॥ <br>
सर्वयज्ञफलं प्राप्य पुत्रवाञ्जा यते नरः॥९॥ <br>
तस्येशानतरे भागे रामो भार्गवसत्तमः॥ <br>
तपस्तेपे सुधर्मात्मा आत्मकायविशुद्धये॥5.1.61.१०॥ <br>
कौशिकी च सरिच्छ्रेष्ठा सर्वतीर्थवरप्रदा॥ <br>
तत्र स्नात्वा नरो जातिहत्यादोषविवर्जितः ॥११॥ <br>
रामेश्वरं समालोक्य धूतपापो भवेन्नरः।१२॥ <br>
इति श्रीस्कांदे महापुराण एकाशीतिसाहस्र्यां संहितायां पञ्चम आवंत्यखण्डेऽवन्तीक्षेत्रमाहात्म्ये पुरुषोत्तमेश्वरमाहात्म्येऽधिमासस्नानदानादिमाहात्म्यवर्णनंनामैकषष्टितमोऽध्यायः ॥६१॥ <br>
<br>
</span>
