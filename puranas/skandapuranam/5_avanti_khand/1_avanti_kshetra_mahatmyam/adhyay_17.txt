<span style="font-size: 14pt; line-height: 175%">॥ सनत्कुमार उवाच ॥ ॥ <br>
दशाश्वमेधिके स्नात्वा दृष्ट्वा देवं महेश्वरम् ॥ <br>
दशानामश्वमेधानां फलं प्राप्नोति मान वः ॥ १ ॥ <br>
मनुना मानवेन्द्रेण राज्ञा चैव ययातिना ॥ <br>
रघुणोशनसा चैव लोमशेन महर्षिणा ॥ २ ॥ <br>
अत्रिणा भृगुणा व्यास दत्तात्रेयेण धीमता ॥ <br>
पुरूरवसा पुण्येन नहुषेण नलेन च ॥ ३ ॥ <br>
अत्र स्नानेन संप्राप्तं दशाश्वमेधिकं फलम् ॥ <br>
संप्राप्ते द्वापरस्यांते राज्ञा बाष्कलिना तथा ॥ ४ ॥ <br>
दशानामश्वमेधानां फल प्राप्तं द्विजोत्तम ॥ <br>
कृष्णवर्णं तथा लिंगं पूजितं भक्तितः सदा ॥ ५ ॥ <br>
दृष्ट्वा स्पृष्ट्वा च तं देवं प्रागुक्तं लभते फलम् ॥ <br>
चैत्रे मासि सिताष्टम्यां देवं संपूज्य भक्तितः ॥ ६ ॥ <br>
अश्वं दद्याच्च विप्राय सुरूपं च गुणान्वितम् ॥ <br>
यावंति तस्य रोमाणि गण्यंते संख्यया द्विज ॥ ७ ॥ <br>
तावद्वर्षसहस्राणि शिवलोके महीयते ॥ <br>
शिवलोकात्परिभ्रष्टः सार्वभौमो भवेद्भुवि ॥ ८ ॥ <br>
इति श्रीस्कांदे महापुराण एकाशीतिसाहस्र्यां संहितायां पञ्चम आवन्त्यखण्डेऽवन्तीक्षेत्रमाहात्म्ये दशाश्वमेधमाहात्म्यवर्णनंनाम सप्तदशोऽध्यायः ॥ १७ ॥ <br>
<br>
</span>
