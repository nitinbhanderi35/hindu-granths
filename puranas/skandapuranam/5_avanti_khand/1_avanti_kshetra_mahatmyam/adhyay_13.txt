<span style="font-size: 14pt; line-height: 175%">॥ सनत्कुमार उवाच ॥ ॥ <br>
स्वर्गद्वारे नरः स्नात्वा दृष्ट्वा देवं च भैरवम् ॥ <br>
श्राद्धं तत्रैव कुर्वीत पितॄनुद्दिश्य भक्तितः ॥ १ ॥ <br>
पितॄंश्च स नरो व्यास तारयेदात्मना सह ॥ <br>
स्वर्गद्वारेण योऽभ्येति रुद्रस्य परमं पदम् ॥ २ ॥ <br>
भैरवस्याग्रतो देवी पूर्वे तिष्ठति चांबिका ॥ <br>
तां तु दृष्ट्वा नरः स्त्री वा मुच्यते सर्वपातकैः ॥ ३ ॥ <br>
महानवम्यां पुरुषः कृत्वा बस्तमयं बलिम् ॥ <br>
महिषं वा सुरां मांसं मालां बिल्वमयीं शुभाम् ॥ <br>
भक्त्या निवेद्य देव्यै तु सर्वासिद्धिमवाप्नुयात् ॥ ४ ॥ <br>
तत्र स्नात्वा नरो भक्त्या पूजां कृत्वा महेश्वरे ॥ <br>
स्वर्गद्वारेण सोऽभ्येति रुद्रस्य भवनं द्विज ॥ ५ ॥ <br>
इति श्रीस्कांदे महापुराण एकाशीतिसाहस्र्यां संहितायां पञ्चम आवंत्यखण्डेऽवन्तीक्षेत्रमाहात्म्ये स्वर्गद्वारमाहात्म्य वर्णनंनाम त्रयोदशोध्यायः ॥ १३ ॥ ॥छ॥ <br>
<br>
</span>
