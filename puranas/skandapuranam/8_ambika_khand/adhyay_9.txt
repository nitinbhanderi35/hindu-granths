<span style="font-size: 14pt; line-height: 175%"><br>
469<br>
सनत्कुमार उवाच<br>
हिरण्याक्षस्तदायान्तं दृष्ट्वा देवेन्द्रमग्रतः१ । <br>
उवाच रथयन्तारमिन्द्रं प्रति नयस्व माम् ।।१।। <br>
स तेन चोदितस्तस्य चोदयानस्तदा हयान् ।<br>
अनयत्तं सुरेन्द्राय हुतं भागं यथानलः ।।२।।<br>
स गजस्कन्धगं देवं सहस्राक्षं सुरेश्वरम् ।<br>
शरपाते तदा स्थित्वा प्रोवाचासुरपुंगवः ।।३।। <br>
शक्र यत्ते बलं किञ्चित् तद्विदर्शय मा चिरम् । <br>
पूर्वदेवा वयं चैव त्रैलोक्यं चाखिलं हि नः ।।४।। <br>
ज्येष्ठक्रमागतं कृत्वा न्यायेन च सुरोत्तम ।<br>
ते यूयं न्यायमुत्सृज्य हत्वा मे भ्रातरं पुनः । ।५।। <br>
विश्रम्भेण शठा भूत्वा पश्चाद् देवत्वमागताः । <br>
इमे वयं पूर्वदेवा न वा यूयञ्च देवताः ।।६।।<br>
युध्यतां वोद्य सर्वेषां जीवितानि हराम्यहम् ।<br>
सहानुगैस्त्वामिहाद्य हत्वा कृत्वा बलिं तथा ।।७।। <br>
भविष्याम्यनृणो भ्रातुर्यस्त्वया मायया हतः ।<br>
स एवमुक्त्वा बलवद्धनुराकृष्य वीर्यवान् ।<br>
ललाटे पञ्चभिर्व्यास विव्याध निशितैः शरैः ।।८।। <br>
स विद्धस्तेन देवानां ललाटे पञ्चभिः शरैः ।<br>
राजा बभौ यथा मेरुः सूर्यपादैः समावृतः ।।९।। <br>
अथ तस्य तदा शक्रः पुनश्चङ्क्रमतो२ धनुः ।<br>
चिच्छेद वज्रमादाय पुनश्चैनमताडयत् ।।8.81.१ ० ।। <br>
स तेन सुप्रहारेण दिशो दीप्ता ह्यपश्यतः ।<br>
अन्यच्च धनुरादाय पुनरेव व्यकर्षत । ।१ १ ।।<br>
<br>
१ ..मभ्यगात् - ख. । २ -..श्चक्रमतो - ख.।<br>
<br>
470<br>
तदप्यस्याच्छिनद्राजा३ तथान्यद् भूय एव च ।<br>
अथ शक्तिं समादाय चिक्षेप रुषितस्तदा । ।१ २। ।<br>
तामापतन्तीं दीप्तास्यामुग्रां मृत्योरिव स्वसाम्४ ।<br>
वज्रेण राजा५ चिच्छेद तदद्भुतमिवाभवत् ।।१ ३ ।। <br>
गदामन्यां समुद्यम्य हिरण्याक्षस्तदा शुभाम् ।<br>
अभिदुद्राव वेगेन क्रुद्धः सिंह इव द्विपम् ।।१४। ।<br>
तस्यापतत एवाशु गदां हेमपरिष्कृताम् ।<br>
चिच्छेद बहुधा राजा धर्मार्थाविव६ नास्तिकः ।।१५। । <br>
अथैनं विप्रचित्तिश्च शिनिर्बाष्कलिरेव च ।<br>
मयश्च सम्बरश्चैव असिलोमा च दानवः । ।१ ६।।<br>
तारश्च कारकश्चैव तथेन्द्रदमनः स च ।<br>
कालनेमिश्च७ षण्डश्च विपाकः पाक एव च ।।१७। । <br>
इल्वलो नमुचिश्चैव वातापी कालमुंजिकः८ ।<br>
एते सर्वे महामाया देवेन्द्रमभिदुद्रुवुः९ । । १८।।<br>
तानापतत एवाथ रुद्रादित्याः प्रमन्यवः ।<br>
रुरुधुर्विजने१० यद्वद् गजान् सिंहाः समूर्जिताः ।। १९। । <br>
तेषां तेषां च संग्रामः सुघोरः समपद्यत ।<br>
अरण्येन्योन्यसंपातान्मत्तानां दन्तिनामिव ।।8.81.२ ० ।।<br>
तत्रांशो११ नाम आदित्यो रथेनाम्बुदनादिना ।<br>
आयम्य कार्मुकं व्यास दानवान् समुपाद्रवत् । ।२१ । । <br>
स विप्रचित्तिं दशभिः शिनिं पञ्चभिरेव च ।<br>
त्रिभिश्च वाष्कलिं संख्ये मयं१२ पञ्चभिरेव च ।।२२। । <br>
संवरं चैव विंशत्या असिलोमानमेव च ।<br>
तारं च तारकं चैव इल्वलं नमुचिं तथा । ।२३ ।।<br>
<br>
३ तमप्यस्याच्छिनद्राजा - ख- । ४ स्नुषां - ख. । ५ मृजु - ख. । ६ धर्माथानिव - ख. । ७ कालनेमी च - ख. । ८ कालभुंजितः - ख. । ९ .. दुद्रुवे - ख. । १०. -विजये - ख. । ११ तत्रांसो - ख. । १२ यमं - ख. ।<br>
<br>
471<br>
वातापिं१३ चेन्द्रदमनं विपाकं पाकमेव च । <br>
कालनेमिं च षण्डं च तथा चामीसृमुञ्जिकम्१४ ।।२४। । <br>
एतान्सर्वान् स विव्याध दशभिर्दशभिः शरैः ।<br>
विकर्षतां च संग्रामे आदित्यो लघुहस्तवान् ।<br>
धनूंषि युगपद्देवश्चिच्छेद च ननाद च । ।२५। ।<br>
तत एषां पुनर्वाहान् सूतान् दिव्यान् जयध्वजान् ।<br>
प्रहसन्निव विप्रेन्द्र सायकैर्बहुधाकरोत् । ।२६। ।<br>
ते हताश्वा महेष्वासा हतसूताश्च सर्वशः ।<br>
वेगेन खङ्गिनः सर्वे अंशमेवाभिदुद्रुवुः१५ ।।२७। ।<br>
तान्मूर्त्तीनिव शैलेन्द्रान् गर्जतो जलदानिव ।<br>
असंभ्रान्तस्तदादित्यो जानुष्वेवावपूरयत् ।।२८। ।<br>
शरपूरितगुल्फास्ते जानुष्वेव च दानवाः ।<br>
अंशमुत्सृज्य१६ वेगेन जग्मुरन्यां दिशं तदा ।।२९।।<br>
ततो देवास्तदा चक्रुर्महान्तं तूर्यनिस्वनम् ।<br>
सिंहनादाश्च विपुलान् बाहुशब्दाँश्च पुष्कलान् । ।8.81.३ ० । ।<br>
अंशोप्यायम्य भगवान् धनुरिन्द्रायुधोपमम् ।<br>
दानवानां सदैत्यानामकरोत् कदनं महत् ।।३ १ ।।<br>
शिरांसि दानवेन्द्राणामंशः प्रहरतां वरः ।<br>
अपातयत्१७ फलानीव पक्वानि श्वसनो यथा१८ । ।३२ ।। <br>
धावन्ति केचिदंशेन१९ अशिरस्काः शरैः कृताः ।<br>
गत्वा वेगेन संग्रामात् पतन्त्यूर्व्यां गतासवः ।।३३ ।।<br>
अपरे बाहुभिश्छिन्नैरूरुभिश्च महाबलाः ।<br>
पतिता निष्टनन्त्युग्रं२० निरयस्था यथा नराः ।।३४।। <br>
शरपूरितसर्वाङ्गाः शरसंबद्धबन्धनाः ।<br>
भ्रमन्ति तत्र तत्रैव संसार इव देहिनः२१ ।।३५ ।।<br>
</span>