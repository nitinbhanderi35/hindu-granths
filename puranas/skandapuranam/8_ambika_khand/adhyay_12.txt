<span style="font-size: 14pt; line-height: 175%"><br>
<br>
व्यास उवाच१<br>
गते दिवं महादेवे व्रतमादेष्टुमुत्तमम् ।<br>
एकाकिनी महादेवी किञ्चक्रे तदनन्तरम् । । १ । ।<br>
सनत्कुमार उवाच<br>
गते दिवं महादेवे देवीं गिरिवरात्मजाम् ।<br>
उपतस्थुर्महाभागा देव्यो लोकस्य मातरः । ।२। ।<br>
भरतस्य सुताग्नेस्तु मालिनीत्यभिविश्रुता ।<br>
शुचावती च देवस्य पर्जन्यस्य सुताव्यया । । ३ ॥<br>
<br>
१ सन उ - क. । २ तस्मिन - क ।	<br>
<br>
582<br>
<br>
<br>
सावित्री वेदमाता च गायत्री दुर्गया सह ।<br>
श्रीः कीर्तिश्चैव लक्ष्मीश्च धृतिः प्रज्ञा तथैव च ॥४। । <br>
ख्यातिर्दितिर्दनुश्चैव अदितिः सिंहिका खशा४ ।<br>
राका कुहूः सिनीवाली तथैवानुमतिः५ शुभा ॥ ॥५। ।<br>
गङ्गा सरस्वती चैव तथान्याः सरितः शुभाः । <br>
ऋषीणां चैव याः पत्न्यो देवानां यक्षरक्षसाम् । <br>
उरगाणां खगानाञ्च गन्धर्वाणां तथैव च । । ६॥ <br>
एतास्सर्वास्तथागम्य नमस्कृत्य च पार्वतीम् । <br>
पप्रच्छुः सर्वधर्मज्ञा धर्मं धर्मार्थसंश्रिताः । ।७॥ <br>
केन धर्मेण देवेशे तपसा वा शुभानने ।<br>
सुमहत् प्राप्य पुण्यं किञ्चाक्षय्यं प्रकीर्तितम् । ।८ ॥<br>
देव्युवाच<br>
युष्माकन्तु हितार्थाय लोकानाञ्चैव सुव्रताः ।<br>
कथयिष्याम्यहं धर्मं यथावदनुपूर्वशः । ।९। ।<br>
अन्नदानात् परं दानं नैव किञ्चिद्धि८ विद्यते ।<br>
अन्नाद् भवन्ति भूतानि९ तस्मात्तदधिकं स्मृतम् ॥ 8.111.१० ॥ <br>
अन्नं यस्तु सुसंस्कृत्य प्रयच्छेत द्विजातये ।<br>
स सर्वकामानाप्नोति१० पूज्यते च त्रिविष्टपे ॥ ११ ॥<br>
मयूरहंसयुक्तेन११ सर्वकामसमृद्धिना१२ ।<br>
विमानेनार्कभासेन१३ अन्नदो याति वै दिवम्१४ । । १२ ॥ <br>
यदि मानुष्यमायाति१५ कदाचित् स नरोत्तमः ।<br>
धनधान्यसमाकीर्णः कुलीनः स्याच्च१६ रूपवान् ॥ १३ । । <br>
यथाशक्ति तु यो दद्याद् दिवसे दिवसे नरः ।<br>
स तेन कर्मणाप्नोति प्रजापतिसलोकताम् । । १४॥<br>
<br>
३ देवमाता - क । ४ स्वषा - ख. । ५.. नुमती - क ख । ३ ऋषीणां पत्नयो याश्च - क. ख. । ७ नमस्कृत्वा - क. ख. । ८.. श्च ( च्च) - क । ९ सत्वानि - ख । १० सर्वकामानवाप्नोति - क. । ११ मयूरहंसयुक्तं च - क । १२.,. समृद्धिमत् - क. । १३ विमानं सूर्यसंकाशं - क. । १४ लभते शुभम् - क. १५ मानुष्यांतां याति - ख. । १६  समाकीर्णे कुले जायति - ख ।<br>
<br>
<br>
583<br>
कदाचिदपि यो दद्यादन्नं विप्राय संस्कृतम् ।<br>
तस्यापि तच्छतगुणं सहस्रगुणमेव च ॥ १ ५। ।<br>
उपतिष्ठति लोकेषु इहापि च सुखी भवेत् ।<br>
अवधूतमवज्ञातमसत्कृतमथापि१७ च । ।१ ६ ॥<br>
अन्नं प्रदद्याद्यो देव्यो१८ यादृशं तादृशं शुभाः१९ । <br>
तस्यापि नरके घोरे यात्यमानस्य राक्षसैः ॥ १७। । <br>
उपतिष्ठेत बहुधा तृप्तिर्येनास्य जायते२० ।<br>
यदि मानुष्यमायाति कदाचित् स नरः पुनः । । १८। । <br>
म्लेच्छेषु भोगी भवति रमते च यथामरः ।<br>
अन्नेमेवं विशिष्टं हि तस्मान्न परमं२१ भुवि । । १९ । । <br>
अन्नं प्रजापतिः प्रोक्तं स च संवत्सरो मतः ।<br>
संवत्सरश्च यज्ञोसौ यज्ञे सर्वं प्रतिष्ठितम् । ।8.111.२ ० । । <br>
तस्माद् भवन्ति भूतानि स्थावराणि चराणि च ।<br>
तस्मादन्नं विशिष्ठन्तु सर्वेभ्य इति वै श्रुतिः ॥ २१ ॥ <br>
अन्नदानात्परं दानं नैव किञ्चिद्धि विद्यते ।<br>
अन्नाद् भवन्ति भूतानि तस्मात्तद्वै२२ प्रशस्यते । ।२२ ॥ <br>
सुगन्धाः शीतलाश्चापो रसैर्दिव्यैः समन्विताः ।<br>
यः प्रयच्छति विप्रेभ्यस्तस्य दानफलं शृणु । ।२३ । । <br>
विमानं सूर्यसंकाशमप्सरोगणनादितम् ।<br>
सोधिरूह्य दिवं याति वरुणस्य सलोकताम् ॥२४॥ <br>
तत्रासावयुतान्यष्टावुषित्वा देववत् सुखी ।<br>
कुले महत्यसंकीर्णो२३ जायते धनधान्यवान् । ।२५॥ <br>
आपान्तु पूर्णं यो भाण्डं ब्राह्मणाय प्रयच्छति ।<br>
रसास्तस्योपतिष्ठन्ति पूज्यते च दिवं गतः ॥२६। ।<br>
<br>
१७ मसंस्कृतमथापि - ख. । १८ देवि - क. ख. । १९ शुभे - क. ख । २० लभते पुण्यमव्ययं - ख. । २१ न तस्मात् परमं - ख. । २२.. .च्चैतत् - घ. । २३. संकीर्णे - ख. ।<br>
<br>
584<br>
। ५८४ ।<br>
भाजनानि च यो दद्यात् सुपूर्णानि शुभाननाः२४ । <br>
भाजनं स्यात् स भोगानां तारयेच्च२५ पितॄन् भयात् । ।२७। । <br>
तडागं यस्तु कुर्वीत अपां देव्यः२६ समृद्धिमत् ।<br>
अपः२७ पिबन्ति वै यत्र सर्वे जन्तव एव च ॥२८। । <br>
तारयित्वा च स पितॄँस्तथैव च पितामहान् ।<br>
प्रपितामहाँश्च लोकेषु कमिकेषु२८ विहङ्गमः ॥२९॥ <br>
चरते देववद्देव्यो वर्षायुतशतानि षट् ।<br>
पुनश्च मानुषे लोके सर्वरोगविवर्जितः ॥8.111.३ ० ॥<br>
भोगी भवति भोगानां राजमात्रश्च जायते ।<br>
दाता यज्या च बलवान् सुप्रभः प्रियदर्शनः ॥ ३१ । । <br>
अवटं यो नरः कुर्यादपां पूर्णं शुचिस्मिताः२९ ।<br>
दद्याच्च ब्राह्मणेभ्यस्तं भोजयित्वा यथार्थवत् । ।३ २। । <br>
अष्टाभिश्च विचित्राभिः३० पताकाभिरलंकृतम् ।<br>
ध्वजेन वैजयन्त्या च पुष्पैश्च समलंकृतम् । ।३ ३ ॥<br>
स तारयित्वा तु पितॄन् विमानेन नरोत्तमः ।<br>
यात्यप्सरोपगीतेन३१ वरुणस्य सलोकताम् ॥३४॥<br>
हिरण्यं हेम भूमिं वा तिलान् रत्नानि वापि यः ।<br>
प्रदद्यात् सर्वभूतेभ्यस्तस्य पुण्यफलं शृणु ॥३५। ।<br>
स विमानेन महता सर्वलोकसमन्वितः ।<br>
इन्द्रस्य लोकं३२ संप्राप्य मोदते विबुधो यथा । ।३ ६॥ <br>
ततश्च्युतश्च धर्मात्मा सर्वकामसमृद्धिमान् ।<br>
कुले महति लोकेसौ३३ जायते सुभगश्च ह । । ३७॥<br>
यस्तु वृक्षं प्रकुरुते छायापुष्पफलोपगम् ।<br>
पथि देव्यो३४ नरः सोम्ये३५ स तारयति वै पितॄन् । । ३८॥<br>
<br>
२४ शुभानने - क. ख. ।... २५ स्तारणाच्च - क । २६ देवि - क. ख. । २७ गावः - क. । २८ कामकेषु - क । २९ समश्नुते - क,? स्मिते - ख । ३० रविचित्राभिः - क. । ३१ यात्यप्सरस- गीतेन - ख. । ३२ इन्द्रलोकं स - ख. । ३३ लोकेशो - ख. । ३४ देवि - क. ख. । ३५ सोम्याः? ।<br>
<br>
585<br>
<br>
<br>
तथैव दत्त्वा विप्रेभ्यो निष्क्रीय च पुनर्नरः३५ । <br>
स यत् फलमवाप्नोति तच्छृणुध्वं३६ महाप्रभाः३७ । । ३९ । । <br>
यावद् वृक्षस्य पुष्पाणि उपयुञ्जन्ति३८ देहिनः । <br>
फलानि चैव भक्ष्यन्ते जन्तुभिः फलितस्य तु । ।8.111.४० ॥ <br>
तावद्वर्षसहस्राणि तारयित्वा पितॄनपि ।<br>
सोमलोकं समासाद्य सोमृतं३९ फलमाप्नुयात् । ।४१ ॥ <br>
फलानि यः प्रयच्छेत ब्राह्मणेभ्यस्समाहितः<br>
फलानां स तु भागी स्याद्बहूनां सुभगश्च ह । ।४२ ॥ <br>
काष्ठानि यः प्रयच्छेत हेमन्ते नरसत्तमः ।<br>
ब्राह्मणेभ्यस्तदा देव्यः४० सोग्निलोकं समश्नुते । ।४३ । । <br>
भाजनं यः प्रयच्छेत हैमं रत्नविभूषितम् ।<br>
सोप्सरःशतसंकीर्णे विमाने दिवि मोदते । ।४ ४। ।<br>
राजतं यः प्रयच्छेत विप्रेभ्यो भाजनं शुभाः४१ । <br>
स गान्धर्वपदं प्राप्य उर्वश्या सह मोदते । ।५५ । ।<br>
ताम्रं यो भाजनं दद्याद् ब्राह्मणेभ्यो विशेषतः ।<br>
स भवेद् यक्षराजस्य यक्षो बलसमन्वितः । ।४६ । । <br>
गृहं यस्तु प्रयच्छेत सर्वकामसमृद्धिमत् ।<br>
स लोकं ब्रह्मणः प्राप्य सर्वकामैर्निषेव्यते । ।४७। ।<br>
&nbsp;सर्वकोटीः४२ स तत्रोष्य चतस्रस्तेन कर्मणा ।<br>
गृहमेधी यदा दाता भोगवाँश्चैव जायते । ।४८। । <br>
ओषधीर्यः प्रयच्छेत धान्यानि विविधानि च ।<br>
स सर्वकामसंमृष्टं४३ सोमलोकं समश्नुते । ।४९ । । <br>
तत्र वर्षसहस्राणि सप्त स्थित्वा पुनर्नरः ।<br>
इह सर्व धनोपेतो४४ भोगावानभिजायते । ।8.111.५ ० । ।<br>
<br>
३५ पुनः पुन  - ख. । ३६ तच्छ्रणुष्व - क. ख । ३७ महाप्रभे - क. ख. । ३८ उपयुज्यन्ति - क. । ३९ सोमृतः - क ख. । ४० देवि - क. ख । ४१ शुभे - क. ख. । ४२ वर्षकोट्यः - क ख । ४३ संमृद्धं - क., संपूर्णं - ख. । ८८ सर्वनरोपेतो - ख ।<br>
<br>
586<br>
यस्तु क्षेत्रं प्रयच्छेत निष्पन्नं फलवत्पुनः ।<br>
स तु क्षेत्रपतिर्भूत्वा४५ प्राजापत्यं समश्नुते ॥५१ ॥ <br>
यस्तु भूमिं प्रयच्छेत ब्रह्मणाय महात्मने ।<br>
स सर्वलोकेषु४६ सुखी विमानेन सुवर्चसा । ।५२। ।<br>
बहून्यब्दसहस्राणि चरते कामरूपवान् ।<br>
यद्धि मानुष्यमायाति स नरः कालपर्ययात् । ।५३ ॥ <br>
तत्र कामदुहा४७ तस्य मही भवति सर्वशः ।<br>
यस्तु वस्त्रं प्रयच्छेत ब्राह्मणाय महायशाः ॥ ५४। । <br>
स लोकं प्राप्य वैराजं वर्षकोटिं सुखं वसेत् ।<br>
आसनं यः प्रयच्छेत संवीतं४८ ब्राह्मणाय वै ॥५५। । <br>
स राज्यस्थानमाप्नोति स्वर्गं चाप्नोति विज्वरः । <br>
यस्तु शय्यां प्रयच्छेत स्वास्तीर्णां४९  नरसत्तमः ॥५६। । <br>
स तु भार्याः प्रिया देव्यो बह्वीर्भक्ताः समश्नुते ।<br>
यस्तु कन्यां प्रयच्छेत ब्राह्मणाय स्वलंकृताम् ॥५७॥। <br>
स गत्वा पितृलोकं वै वर्षायुतशतं वसेत् ।<br>
इह चापि पुनर्जातः सर्वकामसमन्वितः । ।५८॥<br>
भार्याः प्राप्नोति भक्ताश्च प्रजावाँश्चोपजायते ।<br>
अश्वं यस्तु प्रयच्छेत हेमचित्रं सुलक्षणम्५० । ।५९ । । <br>
स तेन कर्मणा देव्यो५१ गान्धर्वं लोकमश्नुते ।<br>
रथमश्वं गजं दासीं कन्यां गृहमथापि च । ।8.111.६० ॥<br>
भूमिञ्च यः प्रयच्छेत स राजा भुवि जायते ।<br>
???? - - - - - - - - - - - - ॥ ६१ ॥ <br>
विधिना मन्त्रयुक्तेन५२ तस्य धर्मफलं महत्५३ । <br>
सर्वकामदुघा५० सास्य धेनुर्भूत्वोपतिष्ठति५५ ॥६२। ऽ<br>
<br>
४५ क्षेत्रोनुंमां - क, क्षेत्रं पुमां भूत्वा - ख. । ४६ लर्वलोके स च - क. । ४७ कामवहा - क., कामदुघा (?) । ४८ सवीता - क. । ४९ स्वास्तीर्णं - क । ५० सलक्षणम् - क. । ५१ देवि - क. ख. । ५२ यत्र युक्तेव - क । ५३ शृणु - क. । ५४ सर्वकामदुहा - क. ख. । ५५ धेनुभूत्वावतिष्ठति - क. ।<br>
<br>
587<br>
<br>
<br>
जलधेनुं च यो दद्यात् तस्य दानफलं महत् ।<br>
प्रापां शुभां५६ तडागं५७ वा कूपं वापि सुपुष्कलम् । ।६३ । । <br>
कृत्वा कुम्भान् सुसंपूर्णान् गन्धमाल्यैरलंकृतान् ।<br>
पुष्पैश्च विवधाकारैरभ्यर्च्य द्विजसत्तमान् । ।६४॥<br>
भक्ष्यभोज्यैः सुप्तृप्ताँस्तान्५८ तिलपात्राणि दापयेत् ।<br>
दक्षिणां पुष्कलां दाद्यत् तेभ्यस्तां५९ स्पर्शयेत्ततः ॥६५॥ <br>
आपः शिवाश्च सौम्याश्च तर्पयन्तु पितॄन्मम ।<br>
कामगाः कामदातारो भवन्तु पितरः सदा६० । ।६६॥ <br>
एवं दत्त्वा तु तां धेनुं पुनः क्रीत्वा६१ च वै तदा ।<br>
वाहयेत्तत्६२ प्रपां देव्यो६३ ब्रह्मलोकसमर्पणीम् ॥ ६७। । <br>
तिलपात्राणि दत्त्वा६४ च तथा वस्त्रयुगं नवम् ।<br>
सुवर्णस्य च सान्निध्यं६५ फलानि विविधानि च ॥६८। । <br>
ततो दद्याच्छुचिः स्नातो ब्राह्मणेभ्यो यथाविधि ।<br>
- - - - - - - - - - - - - - - - । ।६९ । ।<br>
घृतं गावः प्रसूयन्ते घृतं भूम्यां प्रतिष्ठितम् ।<br>
घृतमग्निश्च देवाश्च घृतं मे संप्रदीयताम् । ।8.111.७० । ।<br>
एवं विधानतो दत्त्वा ब्रह्मलोकमवाप्नुयात् ।<br>
यो नरो गां प्रयच्छेत सवत्सां कांस्यदोहनीम्६६ । ।७१ । । <br>
हेमशृङ्गीं रूप्यखुरां६७ दुकूलक्षौमवासिताम् । ।<br>
शय्यास्तरणसंपन्नां बहुपुष्पफलैर्युताम् ॥७२ । ।<br>
ब्राह्मणांस्तर्पयित्वा तु गन्धमाल्यैरलंकृताम् ।<br>
दानकाले ततस्तस्याः सुरा गात्राणि६८ संश्रिताः ।७३ । । <br>
ब्रह्मा तस्याः स्थितो मूर्ध्नि शक्रोपानं६९ समाश्रितः ।<br>
चन्द्रादित्यौ च नेत्रस्थौ घ्राणे७० वायुः प्रतिष्ठितः७१ ॥७४। ।<br>
<br>
५६ सभां - क. । ५७ तडागान् - क ख. । ५८ सुतृप्तानां - क ख. । ५९ तेभ्यस्ताः  क.। ६० भवत्विति च पैदयत् - ख. । ६१ कृत्वा - क. । ६२ वहायेति - क. । ६३ देवि - क. ख ६४ यो दद्यात् - क. । ६५ सान्नैध्यं - ख. । ६६ कांसदोहनीम् - क., कामदोहनीम् - ख.,.. ६ दोहिनीम् क। ६७ रूक्मखुरां - क. । ६८ शास्त्राणि - क. । ६९ शक्रः पादं - घ. । ७० प्राणे - घ ७१ प्रभञ्जनः - क. ।<br>
<br>
588<br>
मुखं तस्याः श्रितो वह्निर्जिह्वा सोमः स्वयं प्रभुः ।<br>
कर्णयोस्तु दिशः सर्वाः शिरा७२ रुद्राः समाश्रिताः ॥७५। । <br>
पादयोर्लोकपालाश्च७३ सर्वेस्थीनि च पर्वताः ।<br>
समुद्रास्सप्त जठरे ग्रीवायां तपनाः श्रिताः । ।७६ । । <br>
सास्नां गङ्गा सरिच्छ्रेष्ठा पार्श्वयोर्वसवः७४ शुभाः । <br>
प्रजापतिरुपस्थश्च मूत्रं७५ तीर्थानि सर्वशः ॥७७। । <br>
पुरीषं श्रीरभूत्तस्या नागाश्चास्त्राणि सर्वशः ।<br>
साध्या विश्वेथ लोकाश्च पुच्छमाश्रित्य संस्थिताः ॥७८॥ <br>
मन्त्रा यज्ञाश्च दानानि यमाश्च७६ ऋषिभिस्सह७७ । <br>
नक्षत्राणि ग्रहाश्चैव तारारूपाणि यानि च । ।७९। । <br>
गायत्री चैव त्रिष्टुप् च जगती पंक्तिरेव च ।<br>
अनुष्टुबृग्यजुश्चैव७८  सामान्याथर्वणं७९ तथा । ।8.111.८ ० । । <br>
लोकस्य मातरश्चैव मेघा वर्षमथापि८० च ।<br>
धर्मो नारायणश्चैव भूतानि सरितस्तथा । ।८ १ । ।<br>
रोमकूपानि संश्रित्य तस्या देवा व्यवस्थिताः ।<br>
यक्षाश्च राक्षसाश्चैव पिशाचाः पक्षिभिः सह । ।८२ । । <br>
यज्ञाश्च दक्षिणाश्चैव तथा चाप्सरसः शुभाः ।<br>
गन्धर्वाश्च महात्मानो ये चान्येप्येवमादयः । ।८३<br>
तस्या विषाणयोर्व्यास सर्व एव समाश्रिताः ।<br>
फलानि यज्ञदानानां गतयश्च८१ पृथग्विधाः । ।८४। । <br>
वत्सं समाश्रिताः सर्वे सर्वं८२ देवमयं शुभम् ।<br>
देवैरध्यासितां तां तु सर्वलोकनमस्कृताम्८३ ॥८५॥<br>
<br>
७२ शिरो - क. । ७३ स्यात्  क, लोकापालाः स्यु - घ । ७४ पार्श्वे तु वसवः - क । ७५ मूर्त्तं - क. । ७६ नियमा - घ, यमानि - क । ७७ नियमैः सह (?) । ७८. प्च यजुश्चैव व - क. । ७९ सामगाथिवर्णं - घ । ८० ऋतुवर्षमथापि - घ. । ८१ ऋ (क्र) तवश्च - घ । ८२ सर्वे - क, सर्वदेवमयं (?) । ८३ सर्वैर्हस्तद्वयेन तु - क. ।<br>
<br>
589<br>
विप्रेभ्यो८४ मन्त्रवद्धस्ते प्रदद्यात् सुसमाहितः ।<br>
कुशान्८५ सुवर्णं बीजानि८६ तिलान् सिद्धार्थकाँस्तथा८७ ॥८६॥<br>
प्रदद्याद् गां ततोद्भिस्तु८८ मन्त्रेणानेन सुव्रत८९ ।<br>
सर्वदेवमयीं दोग्ध्रीं सर्वलोकमयीं तथा ॥८७। ।<br>
सर्वलोकनिमित्ताय सर्वलोकहिताय च९० ।<br>
प्रयच्छामि महासत्वामक्षयाय शुभामिति । ।८८॥<br>
एवं स दत्त्वा तां गां तु यत्र यत्र प्रजायते ।<br>
तत्र तत्र गता सा तं९१ जन्तुं तारयते भयात्९२ । ।८९। ।<br>
सर्व९३ कामदुहा९४ चैव सर्वलोकप्रदा तथा ।<br>
सर्वज्ञानप्रदा चैव सर्वयज्ञफला तथा । ।8.111.९० ॥ <br>
सर्वांल्लोकान् तया९५ गत्वा रमते च यथामरः । <br>
इह जातश्च तामेव कामगां संप्रपद्यते । ।९ १ । ।<br>
स तया९६ मानुषो जातो गोसहस्री महाबलः । <br>
रूपवान् धनवांश्चैव बहुपुत्रश्च जायते । । ९२ । । <br>
प्रसूयमानां यो गां तु दद्यादुभयतोमुखीम् ।<br>
यथोक्तेन विधानेन स जातिस्मरतां लभेत् । ।९३ ॥ <br>
यस्तु गां संप्रयच्छेत ब्राह्मणेभ्यो यथातथम् ।<br>
तमप्यसौ भयार्थेभ्यस्त्रायते नरकादपि । ।९४। ।<br>
कृष्णाजिनं च यो९७ दद्याद् व्रतिने ब्रह्मचारिणे ।<br>
पृथिवीफलमाप्नोति योगश्चास्य प्रवर्तते । ।९५ । । <br>
योगिभ्यो ब्रह्मचारिभ्यो ब्राह्मणेभ्यो यतात्मवान् । <br>
यः प्रयच्छेदावसथं सोश्वमेधफलं लभेत् ॥९६। । <br>
आप्तोर्यामं पौण्डरीकं गोसहस्रञ्च विन्दति ।<br>
स्मृञ्च परमा लब्ध्वा योगमाप्नोति सुव्रताः । । ९७। ।<br>
<br>
८४ विप्राय (?) । ८५ दशां - घ । ८६ सुवर्णबीजानि - क. । ८७ सिद्धान्तकाँस्तथा - घ. । ८८ गास्ततोद्भिस्तु - क. । ८९ सुव्रताः (?) । ९० सर्वदेवनमस्कृता - क ख. । ९१ सान्ते - ख, शान्तं - क । ९२.. क्षपात् - क. । ९३ तथा क  । ९४ कामदुघा - घ । ९५ तथा - घ. । ९६ तदा - ष । ९७ ततो - घ. ।<br>
<br>
590<br>
कमण्डलुं तु यो दद्याद् ब्राह्मणाय नरोत्तमः ।.<br>
स तेन कर्मणा देव्यो धर्मनित्यत्वमाप्नुते९८ । ।९८। ।<br>
व्याधितं यस्तु विप्रर्षे९९ दीनं मूढमचेतसम् ।<br>
उद्धरेत यथाशक्त्या स मुच्येद् ब्रह्महत्यया । ।९९॥<br>
यः सुवर्ण प्रयच्छेत दरिद्राय द्विजातये ।<br>
दशानामश्वमेधानां फलं प्राप्नोति देवताः । ।8.111.१ ०० ॥<br>
यश्चैवेमानि सर्वाणि दानान्युक्तानि कृत्स्नशः ।<br>
ददाति युगपद्देव्यः स पृथ्व्यामेकराड् भवेत्१०० ॥ १०१ । । <br>
इदं यः शृणुयान्नित्यं दद्याच्चैव स्वशक्तितः ।<br>
पठेत च महाभागाः सोपि गच्छेत् त्रिविष्टपम् । । १०२ ॥<br>
&nbsp;इति स्कन्दपुराणे एकादशोत्तरशतोध्यायः१०१ <br>
<br>
देव्युवाच१<br>
देव्याः शृणुत भूयोपि यथा दानं विना शुभाः ।<br>
अयमेवोपवासेन यथा धर्मोभिलभ्यते । । १ । ।<br>
एकभक्तेन यो देव्यो मासं मार्गशिरं क्षपेत् ।<br>
स तेन कर्मणा देव्यो गोमान् भवति नित्यशः । ।२। । <br>
पौषमासेन३ पुत्राँश्च बहूनाप्नोति धार्मिकान् ।<br>
माघमासे च कुर्वाणो भूयः प्राप्नोति वै प्रियाः४ । । ३ ॥ <br>
एकभक्तन्तु कुर्वाणः फाल्गुने मासि नित्यशः ।<br>
स्त्रीषु सौभाग्यमाप्नोति स्त्रियश्च परमप्रियाः ॥४। । <br>
यः क्षपेदेकभक्तेन चैत्रमासं नरोत्तमः ।<br>
धनधान्यसमृद्धे स५ कुले जायेत रूपवान् । ।५। ।<br>
<br>
९८ धर्मन्नित्यत्वमाप्नुते - ९९ विप्रर्षि  (?) - क । १०० पृथिव्या सैकराड् - क ख, मुच्यते भयात् - घ । १०१ दानध्यायः ११० - घ. ।<br>
१ सनत्कु - क, प र्वत्युवाच (?) । २ धर्मोपि लभ्यते - क । ३ पौष्यमासेन - क. । ४ प्रिया (न्) - क । ५... समृद्धेषु - क. ।<br>
<br>
591<br>
वैशाखं यः क्षपेन्मासमेकभक्तेन मानवः ।<br>
याति स श्रेष्ठतां लोके पूजितो धनवानपि ॥ ६ ॥ <br>
ज्येष्ठमूलं तु यो मासमेकभक्तं समाचरेत् ।<br>
भ्रातॄणां भवति ज्येष्ठो भोगं प्राप्नोति पुष्कलम् । ।७॥ । <br>
आषाढं चापि यो मासमेकभक्तं समाचरेत्७ ।<br>
स राज्ञो मान्यतां प्राप्य कामानाप्नोति पुष्कलान् । ।८। । <br>
श्रावणे चापि यो मासे तथा चैवाचरेन्नरः ।<br>
सेनापत्यं स संप्राप्य बलवानभिजायते । ।९॥ <br>
यस्तु भाद्रपदं मासमेकभक्तं समाचरेत् ।<br>
स तेन कर्मणा देव्यो धनवानभिजायते । । 8.112.१० ॥<br>
योपि चाश्वयुजं मासमेकभक्तेन तिष्ठति ।<br>
वाणिज्यं फलते तस्य कृषिः पशुगणास्तथा ॥ ११ । । <br>
कार्तिकं त्वपि यो मासमेकभक्तेन तिष्ठति ।<br>
सोश्वमेधफलं प्राप्य वह्निलोके महीयते ॥१ २ । ।<br>
यः क्षपेदेकभक्तेन यावज्जीवं नरोत्तमः ।<br>
विमानेनार्कवर्णेन शक्रलोकं स गच्छति८ । । १३ । ।<br>
संवत्सरं तु यः पूर्णमेकभक्तेन तिष्ठति ।<br>
स पार्थिवसमो भूत्वा महीं पाति महेन्द्रवत् ॥ १४। । <br>
अहोरात्रं तूपवासं कुर्यादेकं नरोत्तमः ।<br>
दशानां स सुवर्णानां फलं प्राप्नोति शोभितम् । ।१ ५ । । <br>
मासे मासे त्वहोरत्रं यः करोति नरोत्तमः ।<br>
स तेन कर्मणा शुद्धो विद्वान् भवति धार्मिकः । । १ ६। । <br>
चतुर्दशीमष्टमीं च पक्षयोरुभयोरपि९ ।<br>
अहोरात्रं क्षपेद्यस्तु सम्वत्सरमशेषतः । । १७॥<br>
स तेन कर्मणा युक्तः सर्वपापविवर्जितः ।<br>
न याति नरकं देव्यो यमञ्च न स पश्यति ॥ १ ८। ।<br>
<br>
<br>
६ चैव - ख. । ७.. मेकभक्तेन वै क्षपेत् - ख. । ८ स गच्छेच्छक्रलोकताम् - क. । ९ उभयोः पक्षयोरपि - क. ।<br>
<br>
592<br>
मासे मासे च यः कुर्यात् त्रिरात्रक्षपणं बुधः ।<br>
कौबेरं लोकमासाद्य स विन्देत् परमं सुखम् ॥१९। । <br>
चतुर्थेहनि यो भुंक्ते प्रयतात्मा शुचिर्नरः ।<br>
गान्धर्वं स पदं प्राप्य मोदते शक्रवद्दिवि । ।8.112.२० । । <br>
पञ्चमेहनि यो भुंक्ते प्रतिमासमतन्द्रितः ।<br>
वायुलोकं१० समासाद्य स्वर्गलोकं स गच्छति ॥२ १ ॥ <br>
यो भुंक्ते दिवसे षष्ठे नित्यं नियममास्थितः ।<br>
वारुणं लोकमासाद्य सोपि विन्देत् महत्पदम् ॥२२॥ <br>
सप्तमेहनि यो भुंक्ते जितद्वन्द्वो दृढव्रतः ।<br>
आदित्यलोकमासाद्य सोपि विन्देत् महत्पदम् ॥२३ ॥ <br>
अष्टमे चैव११ यो भुंक्ते दिवसे मानवः शुचिः । <br>
वैष्णवं लोकमासाद्य स भवेत् परमद्युतिः ॥२४। । <br>
नवमेहनि यो भुंक्ते नरो नियममास्थितः ।<br>
स वसूनां प्रियो भूत्वा चरते वसुभिः सह ॥२५। । <br>
दशमेहनि भुक्त्वा तु दशाहस्य फलं लभेत् ।<br>
अश्विभ्यां च समो भूत्वा सूर्यवज्ज्वलते सदा ॥२६। । <br>
मानुष्यञ्च पुनः प्राप्य दशभार्या लभेत सः ।<br>
सुबर्णमक्षयं चैव न चाकाले१२ म्रियेत सः ॥२७॥ <br>
एकादशे तु यो भुंक्ते दिवसे मानवः शुचिः ।<br>
एकदश्याः फलं प्राप्य स रुद्रगणतां लभेत् ॥२८॥ <br>
स्थित्वा तत्र शतान्यष्टावतिसौख्यसमन्वितः१३ ।<br>
ब्राह्मणत्वमनुप्राप्य यज्वा स इह जायते ॥२९॥<br>
द्वादशे दिवसे यस्तु१४ देव्यो भुंक्ते सदा नरः ।<br>
द्वादशाहं स संप्राप्य१५ शक्रलोकमवाप्नुयात् ॥8.112.३ ० ॥<br>
<br>
१० वायुलोके - क. । ११ अष्टमेहनि - क. । १२... काङ्क्षं - क. । १३ . वन्ति (न्ते) सौख्यसमन्वितः - ख. । १४ चैव दिवसे - ख. । १५ समासाद्य - घ. ।<br>
<br>
593<br>
तत्रोष्य स सुखं भूय इह जातो नरोत्तमः ।<br>
राजा वा राजमात्रो वा धन्वा१६ वा सुमहान् भवेत्१७ । । ३१ । । <br>
त्रयोदशे तु यो नित्यमश्नाति दिवसे नरः ।<br>
वसेत्१८ स भार्गवस्थानं प्राप्य दिव्यसुखान्वितः । ।३ २ । । <br>
अथ चेन्मानुषो भूयस्स नरो जायते 'शुभाः१९ ।<br>
धनधान्यसमाकीर्णे जायते सत्कुले२० शुभः ॥३ ३ ॥ <br>
चतुर्दश तु यो नित्यं दिवसानि क्षपेन्नरः ।<br>
तौषितं लोकमासाद्य भवेद् गणपतिर्वरः । । ३४। । <br>
अर्धमासं क्षपेद्यस्तु नित्यमेव ह्यतन्द्रितः ।<br>
देवराजेन तुल्योसौ भूत्वा स्वर्गेवतिष्ठति । । ३ ५। । <br>
इह राजा महाभूमौ भूय एवाभिजायते ।<br>
यस्तु मासं क्षपेद्धीरो जितक्रोधो जितेन्द्रियः ॥ ३ ६। ।<br>
&nbsp;विमानेन स दिव्येन अप्सरोभिस्समावृतः ।<br>
पूज्यमानो यथा देवः स्तूयमानश्च सर्वशः । । ३७ । । <br>
ज्वलन्नादित्यसंकाशो२१ नित्यं सुखमुपाश्नुते२२ । <br>
सर्वलोकेषु वसते बहून्यब्दायुतानि२३ तु । । ३ ८।<br>
ततो ब्रह्मसदं प्राप्य ब्रह्मणा स सुपूजितः२४ ।<br>
ब्रह्मलोके निवसते यथा ब्रह्मा नरोत्तमः । । ३९ । ।<br>
अथ चेत्पुनरायाति ब्राह्मणो भवतीश्वरः ।<br>
योगञ्च तत्र लभते योगैश्वर्यं२५ समश्नुते२६ । ।8.112.४० । । <br>
योगीशस्स ततो भूत्वा शम्भोर्गणपतिर्भवेत् ।<br>
सर्वेषां चोपवासानां विधिं परमपुण्यदम् । ।४१ । ।<br>
देव्यः शृणुध्वं मत्तोन्यं यथावदनुपूर्वशः ।<br>
स्नातः शुचिरथाचान्तो हुताग्निः सुसमाहितः२७ ॥४२ । ।<br>
<br>
१६ धनी - (?) । १७ स महान् भवेत - ख । १८ विशेत् - क । १९ शुभः - ख । २० स कुले - क. । २१ ज्वलनादित्यसंकाशो - क । २२ सुखं नित्यं समश्नुते - ख । २३ बहूनब्दायुतान् - क. ख । २४ सुपूज्यते - क. । २५ य (ये) नैश्वर्यं - क । २६ समन्वितः - ख. । २७ सुममीहितः - क. ।<br>
<br>
594<br>
दीक्षयित्वा तथा२८त्मानमुपवासं चरेद् बुधः ।<br>
स्नायात्२९त्रिषवणं चैव जुहुयादग्निमेव च ॥४३॥<br>
वाग्यतो क्रोधनो दान्तो धार्मिकः सत्यवाग् घृणी ।<br>
जपन्सदैव गायत्रीं पवित्राणि च नित्यशः ॥४४॥<br>
रुद्रानथ गणान् वापि रात्रौ च स्थण्डिलेशयः ।<br>
कुशानास्तीर्य विधिवत् स्त्रीशूद्रैः परिवर्जितः ॥४५॥ <br>
समश्नीयात्३० ततो देव्यो वीतशोको३१ विमत्सरः । <br>
यावन्त्यहानि तिष्ठेत तावद्विप्राँस्तु भोजयेत् ॥४६। ।<br>
ततः पूर्णे तु काले वै ब्राह्मणानां शतं वरम् ।<br>
सहस्रमथवा शक्त्या पूजयित्वा तु सर्वशः ॥४७॥<br>
हविष्यं भोजनं दत्त्वा गाश्च३२ वासांसि च क्रमात् ।<br>
सुवर्णं तिलपात्रं च एकैकस्य प्रदापयेत् ।<br>
ततस्तत्फलमाप्नोति यदन्यैर्दुर्लभं व्रतैः ॥४८॥<br>
वृषभं यस्तु नीलाङ्गमुत्सृजेत नरोत्तमः ।<br>
अन्यं वापि महाभागाः३३  स पितॄँस्तारयेन्नरः ॥४९॥ <br>
यावन्ति तस्य रोमाणि वृषभस्य महात्मनः ।<br>
तावन्त्येव सहस्राणि वर्षाणां दिवि मोदते ॥8.112.५०॥<br>
तिलपात्राणि यो दद्याद्विप्रेभ्यः शुद्धमानसः ।<br>
अमावास्यां समासाद्य कृष्णानां (?) सुसमाहितः ॥५१॥ <br>
स पितॄँस्तर्पयित्वा तु अक्षयं नरपुंगवः ।<br>
पितृलोकं समाप्नोति चिरञ्च सुखमश्नुते ॥५२॥<br>
उपवासविधिस्त्वेष कथितो मे शुभाननाः३४ ।<br>
चान्द्रायणविधिं भूयः शृणुध्वं सुसमाहिताः ॥५३॥<br>
यस्तु चान्द्रायणं कुर्याद्यथोक्तं सुसमाहितः ।<br>
स सोमलोकमासाद्य सोमेन समतां व्रजेत् ॥५४॥<br>
<br>
२८ ततो - क ख. । २९ स्नायेत - क., स्नातः - ख. । ३० सपत्नी..  - ख. । ३१ विशोको प्रो..  ख. । ३२ गावो - क । ३३ महाभागान् - क., महाभाग - ख. । ३४ सुशोभनाः - क. ।<br>
<br>
595<br>
प्राजापत्यं तु३५ यः कुर्यादेकशो बहुशोपि वा ।<br>
प्रजापतिसमो भूत्वा तस्य लोके महीयते । ।५५। ।<br>
यस्तु सान्तपनं कृच्छ्रं करोति नरसत्तमः ।<br>
आत्मानमुद्धरेत् कृच्छ्रात् सोग्निलोकं च गच्छति३६ । ।५६। ।<br>
महासान्तपनं यश्च करोति सुमहामनाः ।<br>
सर्वज्ञतामवाप्नोति ब्रह्मलोकं च विन्दति । ।५७॥<br>
तुलापुरुषकं यश्च कुरुते द्विजसत्तमः ।<br>
स मुक्तस्सर्वपापैस्तु गच्छेत३७ दिवमूर्जितः३८ ॥५८॥ <br>
अतिकृच्छ्रेण तु नरः शर्वस्य३९ भवनं व्रजेत् ।<br>
कृच्छ्रातिकृच्छ्रेण तथा गाणपत्यमवाप्नुयात् । ।५९। । <br>
यस्तु सर्वाणि कृच्छ्राणि कुरुते नरसत्तमः४० ।<br>
स यं प्रार्थयते कामं तमेव समुपाश्नुते ॥ 8.112.६० । ।<br>
यस्य कस्यचिदेतेषां४१ कर्ता स्यात्४२ सुसमाहितः । <br>
स तेन शुद्धो४३ भवति देवत्वञ्चापि विन्दति ॥६ १ । । <br>
पयोभक्षस्तु यो नित्यं नरः संवत्सरं वसेत् ।<br>
यावकं चोपयुञ्जानो गोमूत्रेणाभिसंस्कृतम् । ।६२ । । <br>
पिण्याकफल(?) भक्षो४४ वा अक्षारलवणोपि वा । <br>
सोश्वमेधफलं प्राप्य ब्रह्मलोकं समश्नुते । । ६३ ॥ <br>
सर्वपापविनिर्मुक्तो विमुक्तस्सर्वबन्धनैः ।<br>
विमानेनार्कवर्णेन ब्रह्मवच्चरते च सः४५ । । ६४। ।<br>
यस्त्वेतान्येव४६ सर्वाणि व्यस्तानि नरसत्तमः ।<br>
यावदुच्छ्वासमाशेते महात्मा नष्टकिल्विषः ॥६५। । <br>
स लोकान्वा महासत्वो यथेष्टान् मोक्षमेव वा ।<br>
ऐश्वर्यं वा महत् प्राप्य दीप्यमानोवतिष्ठते४७ । ।६६। ।<br>
<br>
३५ च - ख. । ३६ समश्नुते - ख. । - ख. । ३७ गच्छते - ख. । ३८ दिवि पूजितः - क., दिविमूर्जितः - ख । ३९ सर्वस्य - क. । ४० स नरोत्तमः - क. । ४१. देतेव - क.,  देवेह - ख. । ४२ कृच्छ्रस्य - क ख. । ४३ सिद्धो - क. । ४४ भक्तो - ख. । ४५... व स (श)ः - क । ४६ यश्चैतान्येव - क । ४७ दीव्यमानो- वतिष्ठते - ख. ।<br>
<br>
596<br>
एतान्येव च सर्वाणि दानानि च तपांसि च ।<br>
विना मन्त्रेण सततं शूद्राणामपि सर्वशः । । ६७। ।<br>
विधीयते न सन्देहो एवमाह प्रजापतिः ।<br>
अमन्त्रास्ते स्मृताः सर्वे शूद्रा विगतकल्मषाः । । ६८। ।<br>
स्त्रीणां तु दैवतं४८ भर्त्ता न ततोन्यद्विधीयते ।<br>
स गतिः परमं धाम स धर्मः परमः स्मृतः । । ६९॥<br>
तेन या त्वभ्यनुज्ञाता इमं४९ धर्मं समाचरेत् ।<br>
सा फलं तस्य धर्मस्य प्राप्नोति सुसमाहिता । ।8.112.७० ॥<br>
या तु तेनाननुज्ञाता धर्मं किञ्चित् समाचरेत्५० ।<br>
न तत्फलं सा लभते लभते च सती फलम् ५१ ॥ ७१ ॥<br>
या तु भर्त्राभ्यनुज्ञाता५२ कृत्वा धर्मं सुपुष्कलम् ।<br>
दद्यात्तु पत्युर्या५३ नारी तस्यानन्तं भवेत्५४ फलम् । ।७२। । <br>
यच्च प्रार्थयते किञ्चिदिह लोके परत्र वा ।<br>
तत्सर्वं प्राप्नुते५५ देव्यः सुभगा चापि जायते५६ । ।७३ । । <br>
वश्यश्चास्या भवेद् भर्त्ता प्रिया तस्य च सा तदा ।<br>
पुत्रप्रजा च भति न च दुःखं समश्नुते । ।७४। ।<br>
एष धर्मो मयाख्यातो युष्माकं लोकमातरः ।<br>
अतो भूयश्च किं त्वन्यच्छ्रोतुमिच्छथ शोभनाः । ।७५ । ।<br>
अयं हि धर्मः  सुमहानतिप्रभः सुदुष्करश्चाप्यकृत्मभिर्वराः ।<br>
न चैनमन्यस्य५७ शठस्य कस्यचिदधर्मिणो वा कथयीत धर्मवित्५८ । ।७ ६ । ।<br>
सनत्कुमार उवाच<br>
ततस्ताः सहिताः सर्वा देव्यो लोकस्य मातरः ।<br>
पूजयित्वा महादेवीमूचुः संहृष्टचेतसः । । ७७ । ।<br>
<br>
४८ देवता - क । ४९ इदं - क ख । ५० कुर्याच्छुचिस्मिते - ख, कञ्चित् समगचरेत् (?) । ५१ चासतीतफलं - क । ५२ ह्यनुज्ञाता - क । ५३ पतये  ( पत्ये या?) - क ख । ५४ तस्यानन्त्यं हि तत, - क । ५५ प्राप्यते - क. । ५६ चाभिजायते - ख । ५७ न चैवमन्यस्य - घ । ५८ इतः परम् इति श्रीस्कन्दपुराणे उमासावित्रीसंवादे एकादशोत्तरशततमोध्यायः, इत्यनन्तर स्त्री धर्मविषयक शतरूपा ब्रह्मसंवादरूपः सावित्रिकर्तृको?पदेशात्मकः प्रायः - पंचचत्वारिंशच्छ्लोकात्मको ग्रन्थोधिक उपलभ्यते घ पुस्तके, स च प्रक्षिप्त  इत्यस्माभिरत्रोपेक्षित इति ।<br>
<br>
597<br>
अहो धर्मस्त्वयाख्यातः सर्वामरनमस्कृते ।<br>
यस्य संसेवनात् क्षिप्रं प्राप्यते सुमहत् फलम् । ।७८॥ <br>
इतो वीक्षामहे देवि गिरेरस्य वनं शुभम् ।<br>
पुष्पजातिसमाकीर्णं बहुपक्षिगणावृतम् । ।७९। ।<br>
तत उत्थाय सा देवी सहिता देवमातृभिः ।<br>
मन्दरस्य गिरेर्दिव्यं द्रष्टुं तद्वनमुत्तमम् ॥8.112.८ ० । ।<br>
विचचार महायोगा चक्षुर्दत्वा सुखापहम५९ ।<br>
मानश्शिलानि शृङ्गाणि सौवर्णानि च वीक्षती । ।८१ । । <br>
रम्याणि सिततोयानि गिरेः प्रस्रवणानि च ।<br>
सरांस्युत्पलपूर्णानि वापीश्च सुमनोहराः ।<br>
तुतोष गिरिजा दृष्ट्वा पार्श्वसंस्थं च नन्दिनम । ।८२ ॥ <br>
तदा६० शुभावती नाम मेरुकन्या सुमध्यमा ।<br>
उवाच हिमवत्पुत्रीं दर्शयंती शुभं वनम् । ।८३ । ।<br>
इदं पर्वतकन्ये त्वं पश्य केलिकलाशुभम् ।<br>
वनं सर्वर्तुसंपन्नं यथाधित्वं सुभाषितम् (?) । ।८४। । <br>
अयं प्रसूते सुमहान् सपर्वस्यास्य शोभने (?) ।<br>
विदुषामथ कृच्छ्रेषु यथायुक्तं सुभाषितम् (?) । ।८५॥ <br>
तथा स्वर्णोपलो भाति गिरेः शिखर उत्तमः ।<br>
यथा लक्षणवद्विद्वान् प्रगीय इव सामगः । ।८६। ।<br>
अयं च मणिमान्नित्यं शैलाग्रः६१ प्रतिभास्वरः ।<br>
भाति उद्यन्निवादित्य उभयस्तो महायुगे (?) । ।८७॥ <br>
अयं वैदूर्यशिखर इन्द्रनीलतलोपलः ।<br>
भाति शर्वाणि६२ विभ्राणः६३ स्थलेश्वरहरोपरि (?) ॥८८॥ <br>
अयं मत्तो गजो मत्तः करेणुभिरिवावृतः ।<br>
कृत्वाभ्यंजनयः सुभ्रु पल्लवः शिरसा नतः । ।८९। <br>
<br>
५९ र्देहसुखावहम् - क. । ६० ततः - घ. । ६१ शिलेग्र  घ । ६२ सर्वाणि  घ।  ६३ शुभ्राणि  घ।<br>
<br>
598<br>
<br>
<br>
अहो सुरूपं६४ पश्येमं वनराजियुतं६५ शुभे ।<br>
यौवराज्येभिषिक्तं वै जयंतमिव चामरैः । ।8.112.९० । । <br>
पादपं चैव६६ शर्वाणि पश्यैनं करपल्लवैः ।<br>
मातुः समीपे नृत्यन्तं पुत्रं प्रियमिवौरसम् । ।९१ । । <br>
मन्ये प्रियावासमिमं देवताया वनस्य ह ।<br>
अतीव दृश्यते शोभा नेदृशी दृष्टवत्यहम् ॥९२॥<br>
सनत्कुमार उवाच<br>
तस्यास्तद्वचनं श्रुत्वा शुभावत्या गिरेः सुता ।<br>
निरैक्षिष्ट६७ तरुं बालं६८ हिमवत्तनयाव्यया ॥९३॥ <br>
तथा सा६९ देवदेवी तं७० विचरन्ती महागिरौ७१ । <br>
अपश्यद्बालसूर्याभं बालाशोकं सुपुष्पितम् ॥९४॥<br>
आताम्रपल्लवशतैः कृत्वाञ्जलिमवस्थितम्७२ ।<br>
तं दृष्टवा गिरिजा देवी परां प्रीतिमगान्मुने । ।९५॥ <br>
मनसाचिन्तयच्चैव पुत्रोयं पादपो मम ।<br>
एष मे तनयः श्लाघ्यो भविता नन्दिवर्धनः ॥९६॥ <br>
भगवत्यागते ह्येनमनुज्ञाता स्वयंभुवा ।<br>
ग्रहीष्यामि प्रियं पुत्रं वालाशोकस्य पादपम्७३ । ।९७ ॥ <br>
मम चायमपुत्राया७४ भविता पादपोत्तमः ।<br>
पुत्रः पुत्रवतां७५ श्रेष्ठाः पुत्रशोकविनाशनः ॥९८॥ <br>
सनत्कुमार उवाच<br>
सैवं विनिश्चित्य तदा पादपं प्रति शोभना ।<br>
अन्यं देशं पक्रिम्य उमा तत्राभ्यपश्यत ॥९९ ॥<br>
अथास्मिन्नन्तरेभूवन्नुत्पातास्तत्र भीषणाः७६ ।<br>
वायुवेगो महानासीद् गिरिवृक्षनिपातनः ॥8.112.१० ० ॥<br>
<br>
६४ अहोस्य रूप - घ. । ६५ वनराज्ययुतं (?) । ६६ पादपैरेव - घ. । ६७ निरीक्ष्य... - घ. । ६८ तं तरुं सम्यग् - घ- । ६९ ततस्सा - क. । ७० तु - क. । ७१ महागिरिं - क. । ७२ कृताञ्जलिमवस्थितम् (?) । ७३ बालाशोकं सुपादपम् - क. । ७४ ममैवायमपुत्राया - घ. । ७५ पुत्रवती - घ. । ७६ तत्र उत्पातोतीव भीषणः - क. ।<br>
<br>
599<br>
शिखरं पर्वतेन्द्रस्य अपतद्७७ व्यसनं विना । <br>
पादपाश्च विना वातमुन्मूलाः संबभूविरे । ।१ ०१ ॥<br>
उल्काः पतन्ति चाकाशाद्वाति७८ वायुरशोभनः ।<br>
अक्षि सव्यं स्फुरच्चापि देव्यास्तत् कालिनन्दन । ।१ ० २॥ <br>
तान् वीक्ष्य७९ विस्मिता देवी शैलादिमिदमब्रवीत् । <br>
सखीश्च८० सर्वकालेया इदं वचनकोविदाः । ।१ ०३ । । <br>
देव्युवाच<br>
प्रमत्तो भाति शैलोयं८१ वृक्षैस्तैः सर्वतो युतः ।<br>
भयं महदिदं मन्ये नैतदाकस्मिकं स्मृतम् ॥ १ ०४॥<br>
न चानिमित्तमुत्पाता८२ भवन्त्येते दुरासदाः ।<br>
तथा कुरु यथा मे८३ नो भयं यच्छन्त्यशोभनाः । ।१ ० ५। । <br>
ततो नन्दी प्रणम्याह देवदेवीं कृताञ्जलिः ।<br>
कुतो भयं भवानि त्वां या त्वं माता दिवौकसाम् ॥१ ० ६। । <br>
सनत्कुमार उवाच<br>
तस्यैवं वदतो व्यास देवीं विश्वस्य मातरम् ।<br>
अन्धकोपि तदा दैत्यः८४ पातालान्मन्दरं ययौ ॥१ ०७॥ <br>
प्रह्लादप्रमुखैर्दैत्यैर्दानवैश्च सहस्रशः ।<br>
वृतः श्रीमान् महादैत्यः शक्रो देवगणैरिव ॥१ ०८॥ <br>
स दैत्यानां मतेनैव वरिष्ठानां महासुरः ।<br>
आगतो मन्दरं द्रष्टुं यथेन्द्रो नन्दनं वनम् ॥ १० ९॥ <br>
प्रह्लादश्चानुह्रादश्च शिनिर्बाष्कलिरेव च ।<br>
तुण्डस्तुहुण्डो८५  वातापी बलिर्बाणो विरोचनः ॥8.112.१ १० । । <br>
इल्वलो नमुचिर्व्यंसो विप्रचित्तिर्महासुरः ।<br>
सुन्दो निसुन्दो नरको धेनुकोरिष्ट एव च ॥ १११ । ।<br>
<br>
७७ अपश्यद् - घ. । ७८... द्ववौ - घ. । ७९ दृष्ट्वा - घ. । ८० सख्यश्च - घ. । ८१ शैलश्च - घ. । ८२ नह्यनिमित्तमुत्त्पाता - घ. । ८३ यथेमे (?) । ८४ तथा - घ, नाम दैत्येन्द्रः - घ. । ८५ कुंडो भुकुंडो - घ. ।<br>
<br>
600<br>
मुरः८६ कार्त्तस्वनश्चैव हस्ती दुर्योधनो मयः । <br>
तारकस्तारकाक्षश्च विद्युन्माली प्रभाकरः । ।१ १ २। । <br>
हालाहलश्च कुम्भश्च संवरः कालसंवरः ।<br>
धुन्धुस्तथेन्द्रदमनो हयग्रीवः शतोदरः । ।१ १३ । ।<br>
मेघनादः सिंहनादो दुन्दुभिः शतदुन्दुभिः ।<br>
कालनेमिर्बको दंडो विपाकः पाक एव च । । १ १४। । <br>
वृषपर्वा शतावर्तः पुलोमा शरभस्तथा ।<br>
बलो गगनमूर्धा च सूचीरोमा महायशाः । । १ १५। । <br>
असिलोमा प्रलम्बश्च शंभुर्देवान्तकस्तथा ।<br>
महिषो भीमसेनश्च वायुर्वादित्र८७ एव च । ।<br>
अन्धकानुचराप्येते८८ मंदरं समुपागताः । ।१ १ ६। ।<br>
ते शस्त्रवंतो जितदेवसंघा महानुभावा धर्मपथच्युताश्च ।<br>
सर्वे च शूरा ह्यनिवर्तिनश्च सहान्धका मन्दरगा बभूवुः । । १ १७। ।<br>
सनत्कुमार उवाच<br>
तद् गजानामिव कुलं मत्तानां कालिनन्दन ।<br>
वर्षतामिव मेघानां सविषाणां सरीसृपाम् । । १ १८। ।<br>
दर्पितानां वराहाणां महाकुलमिवोल्वणम् ।<br>
मन्दरे दानवकुलं तथा तत् प्रचचार ह । । ११ ९। ।<br>
सोन्धको विचरँस्तत्र८९ सखीभिः सहितां तदा९० ।<br>
अपश्यद् देवदेवी९१ तु वृकः सिंहवधूमिव९२ ॥ 8.112.१२० ॥<br>
--- <br>
८६ सुरः - घ. । ८७ वायुरादित्य (?) । ८८ व्यास - घ. । ८९ सोन्धकः सुमहावीर्यः - क. । ९० सहपार्वतीम् - घ. । ९१ दानवः क्रूरः - घ. । ९२ श्वपाको ब्राह्मणीमिव - घ., इतःपरंः- <br>
स पश्यन्नेव कालेय हिरण्याक्षसुतस्तदा ।<br>
स्वपिसंत (अनिमेष) इवायोगाददृश्यत दुरात्मवान् ॥ १ । । <br>
<br>
601<br>
दृष्ट्वा भगवतीं देवीं स दैत्यो मूढचेतनः९३ ।<br>
प्रणामं नाकरोद् व्यास अन्ववैक्षत९४ केवलम् । । १२१ । । <br>
तं दृष्ट्वानिमिषं दैत्यं पश्यन्तमचलात्मजाम् ।<br>
प्रह्लादस्तु महाबुद्धिरिदमाह वचोर्थवत्९५ । । १२२ । ।<br>
-	-- - --- -- - -- -- - -- - -- - - --- - - -- - - --- - - - - -- -         <br>
नियत्याथ कृतान्तेन मृत्युना मदनेन च ।<br>
कोपेनाथ दुरात्मासौ काले प्राप्ते सुरेतरः ॥२॥ <br>
अध्यासितस्तदा तैस्तु सर्वलोकवशंकरैः ।<br>
लोकधात्रीं प्रति सोय(?) मिदं वचनमब्रवीत् । ।३॥<br>
अन्धक उवाच<br>
केयं सुमध्यमा ह्यत्र रूपेणाप्रतिमा शुभा ।<br>
नेदृशी दृष्टपूर्वा मे कदाचिदपि दानवाः । ।४। । <br>
दिवि वा भुवि वागत्य पश्यतैनां सुमध्यमाम् । <br>
यदि नाम इयं भार्या कस्येयं पतिरीश्वरः । ।५ । । <br>
को वाहं किं च जीवामि सत्यमेतद्वचो मम । <br>
यस्येयं युवती भार्या चारुचित्रायतेक्षणा । ।६। । <br>
स्वर्गवासेन किं तस्य सुभगस्य महात्मनः । <br>
मिथ्याराज्यमिदं गुह्यं यस्येयं मे न कामिनी॥ ७॥<br>
बहूनि च सहस्राणि मम संति शुभानि च ।<br>
तानि सर्वाणि दासीत्वे अस्यास्तुल्यानि दानवाः । ।८॥ <br>
सनत्कुमार उवाच<br>
तस्य तद्वचनं श्रुत्वा हिरण्यकशिपोः सुतः ।<br>
उवाचान्धकमाश्लिष्य बहुचित्रं च कालिज ॥९॥<br>
इति वाधिको घ. पुस्तके ।<br>
<br>
९२ मूढचेतसः - ख. । ९४ अन्ववेक्षत - क. ख. । ९५ इत उत्तरं प्रह्लाद उवाच' इति घ. पु. पाठः ।<br>
<br>
602<br>
इयं लोकस्य जननी९६ हिमवत्तनयाव्यया९७ ।<br>
उमेति जगति ख्याता८ तपोयोगबलान्विता ॥१२३॥ <br>
यस्य९९ पुत्रोभवद् ब्रह्मा प्रजापत्यं च यो ददौ१०० । <br>
वरेण यश्च पुत्रस्य पुत्रतां ब्रह्मणो गतः ॥ १२४॥<br>
अस्माकं देवतानाञ्च यो ददाति वराञ्छुभान्१०१ । <br>
आरध्यः सर्वलोकानां देवानां च महायशाः ॥१२५॥ <br>
यः स्थितः सर्वमाविश्य भूतग्राममशेषतः ।<br>
यस्यात्मना सर्वमिदं धार्यते१०२ जगदव्ययम् ॥ १२६॥ <br>
यः स्वेच्छया सर्वमिदं१०३ निमेषार्धेन संक्षिपेत् ।<br>
पत्नीयं तस्य देवस्य परमेशस्य धीमतः ।<br>
शक्ता हीयं जगत्सर्वं क्षणेन दितिजाधिप ॥१२७॥ <br>
दग्धुं वाप्यथवा हर्तुं१०४ क्षेप्तुं नरक एव वा१०५ । <br>
कथमस्याः प्रणामं त्वं नाकरोर्दैत्य मोहितः ॥१२८॥ <br>
सनत्कुमार उवाच<br>
अथैवं ब्रुवतस्तस्य धर्मयुक्तं सुरद्विषः ।<br>
देवीभिः सहिता देवी क्षणेनान्तर्हिता मुने ॥१२९॥                                        ----------- -- - -- --            - - -- ।<br>
अदृश्याः समपद्यन्त ताः स्त्रियो लोकमातरः ॥8.112.१ ३ ०॥ <br>
अथ ते तासु नष्टासु मन्दरस्य शुभं वनम् ।<br>
पादचारेण संप्राप्ता बहुदृश्यसमावृतम् । ।१ ३१॥<br>
बलाभिः कलनीषंडैः सातिमुक्तप्रियंगुभिः ।<br>
चंपकैर्बकुलैर्लोध्रैरशोकैर्नागसाह्वयैः । ।१३२॥<br>
पुन्नागैस्तिलकैश्चैव देवदारुवनैरपि ।<br>
सरलैर्नारिकेलैश्च पद्मषंडैश्च शोभितम् ॥१३३॥<br>
<br>
९६ जगतो जननी ह्येषा - क. । ९७ दृहिताव्यया - क. ख. । ९८ लोकविख्याता - घ. । ९९ यस्याः - क ख । १०० सर्वलोकपितामहः - क. ख. । १०१ यो वराँस्तोषितो ददौ - घ., शुभाः - क. । १०२ धारितं - ख । १०३ इच्छया सर्वमाविश्य - घ । १०४ हन्तुं - क. । १०५ च - ख. ।<br>
<br>
603<br>
गह्वरैश्च नितम्बैश्च गुहाभिर्निर्झरैरपि । <br>
न तस्माद्रमणीयं हि पृथिव्यां विद्यते क्वचित् ॥ १ ३४॥ <br>
अथ ते दैत्यपास्सर्वे व्यचरन्त१०६ महागिरौ ।<br>
बहुनिर्झरसंकीर्णे नानापादपसंकुले । । १३ ५॥<br>
तत्र ते विचरन्तस्तु एकस्मिन्निर्झरे स्थितान् ।<br>
सिद्धानपश्यन् सप्तर्षीन् योगयुक्तान्१०७ महामुनीन् । । १३ ६॥ <br>
उपविष्टान् शिलापट्टे मिथः कथयतः कथाः१०८ ।<br>
धर्मयुक्ताश्च चित्रार्था मार्मिकाः१०९ सुसुखावहाः ॥ १ ३७। । <br>
तान्दृष्ट्वा सोन्धकोपृच्छत् प्रह्लादमसुरोत्तमम्११० । <br>
क इमे ऋषयो ह्यत्र१११ किमर्थञ्चेह संगताः । । १ ३८। । <br>
तमुवाच११२ तदा धीमानसुरो११३ देवकण्टकम्११४ । <br>
हिरण्यकशिपोः पुत्रो बुद्ध्वा मध्यं समास्थितः ॥१३ ९॥ <br>
प्रह्लाद उवाच<br>
एतेन्धक११५ महात्मान ऋषय११६स्सप्त संगताः ।<br>
भृगुरत्रिर्मरीचिश्च विश्वामित्रोङ्गिरास्तथा ॥8.112.१४० ॥<br>
भरद्वाजो वसिष्ठश्च योगसिद्धास्तपोधनाः११७ ।<br>
इहागता महात्मानस्तपसा दग्धकिल्बिषाः ॥१४१ ॥<br>
नैषान्निष्कारणं११८ मन्ये मन्दरागमनं प्रभो ।<br>
इतो११९ वयमिहैकान्ते स्थित्वा सर्वेसुरेश्वराः१२०। <br>
जानीम किमिमे कार्यमिह कुर्वन्ति साधकाः । ।१४२ । ।<br>
एते वै निभृता भूतास्तूष्णीं१२१ कृत्वा यथाबलाः ।<br>
मतं गृह्णीम् सर्वेषां तूष्णीं तिष्ठत दैत्यपाः ॥ १४३ ॥<br>
<br>
१०६ विचरन्तो - क ख । १०७ अपश्यन्सप्तर्षिसिद्धान् - क ख., सप्तर्षीन् तपसा शुद्धान् अपश्यन्त - घ । १०८. .कथंयस्ते महामुनीन् - घ. । १०९ कथाश्चित्रा धार्मिकाः -घ. । ११० ते सुरास्तत्र अपृच्छन्त परस्परम्  घ । १११ यत्र - क, व्यास - घ. । ११२ तानुवाच - घ- । ११३... नसुरान् - घ । ११४ देवकण्टकान् - घ । ११५ चात्र - घ. । ११६ मुनय - घ. । ११७ सप्तैते ऋषयः शुभाः - घ. । ११८ नैषांनिरीक्षणम् - घ, । ११९ ततो - घ. । १२०.. .स्थिताः सर्वसुरेश्वराः - घ । १२१ भूत्वा तूष्णी (?) ।<br>
<br>
604<br>
सनत्कुमार उवाच<br>
ततस्ते समयं कृत्वा स्थिता असुरपुंगवाः१२२ ।<br>
योस्माकं तु वदेत् किञ्चिद् वध्यो नः स भवेदिति । ।१४४। । <br>
तत्र तेषु१२३ स्थितेष्वेवमसुरेषु दुरात्मसु ।<br>
ऋषयस्ते तपोयुक्ता वाक्यान्यूचुः१२४ परस्परम् । । १४५। । <br>
न शुद्धोयं गिरेर्देशोद्य१२५ गच्छामोन्यतो१२६ द्विजाः ।<br>
इहागमो हि दैत्यानां दृश्यते सुदुरात्मनाम् । । १४६। ।<br>
भवान्यपि गतान्यत्र असुराणां भयार्दिता ।<br>
असुरास्ते दुरात्मानो येषामेष क्षयो ध्रुवः । । १४७॥<br>
गतास्ते निधनं सर्वे धर्मं ये नाशयन्नुत१२७ ।<br>
राज्यार्थं यदि तैः क्रूरैर्न धर्मो१२८ नाशितो भवेत् ॥ १४८॥ <br>
नैवं ते निधनं सर्वे प्राप्ताः स्युरमरद्विषः१२९ ।<br>
स्वराज्यपरिसंतुष्टा१३० भवेयुर्यदि संस्थिताः ।<br>
तेपि सर्वेषु लोकेषु बभुः पूज्याः सुरा इव । । १४९ । ।<br>
सनत्कुमार उवाच<br>
अंगिरास्तानुवाचेदं न तेषां कामिनं त्विह ।<br>
राज्यहेतोः प्रवृत्तानामधर्मः ससुपस्थितः । । 8.112.१५० । ।<br>
उपार्जयति राज्यं वै धर्म एव हि कामिनः१३१ ।<br>
सोधर्मं नैव कुर्वीत स्थैर्यं राज्यं न१३२ किंचन । । १५१ । । <br>
अत्रिरुवाच<br>
अधर्मे राज्यमिच्छन्ति जयन्ति युधि सर्वदा ।<br>
नो१३३ प्रियाश्चैव लोकस्य भवन्ति हितजीविनः । ।१ ५२॥  <br>
<br>
१२२ प्रणम्यासुरपुंगवाः - घ । १२३ तं तस्तेपु - क ख. । १२४ वाक्यमूचुः - ख, इदमूचु - घ. । १२५ अयं देशोह्यशुद्धोद्य - घ. । १२६ गच्छामोत्र वै - क ख, गच्छामो वयमन्यतः - घ. । १२७ नाशयन्त्युत - क,.. न्तु ते - ख. । १२८.. रधर्मो - क । १२९... रसुरद्विपः - ख । १३० स्वरा- ज्यापरिसन्तुष्टा - क । १३१ कामिकः - घ । १३२ च - घ. । १३३ न (?) ।<br>
<br>
605<br>
धार्मिकास्त्वचिरेणैव हत्वा शत्रूनविक्लवाः ।<br>
राज्येषु संप्रतिष्ठन्ते तस्माद्धर्मं समाश्रयेत् ॥ १५३ । ।<br>
ये तु राज्यं बलेनैव धर्मं त्यक्त्वाशुभेरताः१३४ ।<br>
इच्छन्तोपि१३५ न तद्राज्यं प्राप्नुवन्ति कदाचन । । १ ५४। ।<br>
अथ यत् प्राप्यते राज्यं तैस्तु क्रूरेण कर्मणा ।<br>
न चिरं तद् भवेत्तेषां विद्विष्टाश्च भवन्त्यत ॥१५६॥<br>
भृगुरुवाच<br>
धर्म एष पुरा प्राप्तो१३६ ह्यसुराणां भयावहः१३७ ।<br>
ब्रह्मणा सृष्टिकामेन न च ते वर्तयन्त्युत । । १५७। ।<br>
स्वभावेन च ते सर्वे दारुणा वै निसर्गतः ।<br>
दारुणाभिगमाच्चैव १३८ तत्कर्म समुपाश्रिताः ॥ १ ५८॥<br>
सनत्कुमार उवाच<br>
असुरान्प्रति तेषां तु एवं१३९ कथयतां तदा ।<br>
आगाद्१४० धाता विधाता च कृतान्तश्चेति ते त्रयः१४१ । ।१ ५९॥ <br>
तांस्ते संपूज्य१४२ विधिवत् परस्परमनुव्रताः१४३ ।<br>
उपविष्टाः शिलास्वेव मनुयोपि च ते त्रयः ॥8.112.१ ६० । ।<br>
उपविष्टाँश्चर्षयस्ताननमञ्च बहुमानतः ।<br>
ऊचुः क्वेदं१४४ भवन्तोद्य प्रस्थिता लोकधारिणः१४५ । । १६१ ॥ <br>
धातोवाच१४६<br>
ब्रह्मलोकाद्ध्युपावृत्य१४७ वयमद्य गता१४८ द्विजाः ।<br>
ब्रह्मणा स्म समाज्ञप्ताः कश्यपस्य१४९ ततोन्तिकम् । ।१ ६२। ।<br>
<br>
१३४ शुभेतराः &nbsp;? । १३५ इच्छन्ति ते (?] । १३६ प्रोक्तो (?) । १३७ जयावहः ( दयावह) (&nbsp;?) । १३८.  मश्चै ( श्चै&nbsp;?) व - घ । १३९ सर्वेषामेवं - क ख । १४० आगुर् (&nbsp;?) । १४१ श्च महाबल - क ख । १४२ संगृह्य - घ । १४३ म् ति प्रभाः  - घ. । १४४ कस्माद् - घ । १४५ लोकचिन्तकाः - - घ. । १४६ धातौ ( धातारौ&nbsp;?) ऊ व रुः - क । १४७... दुपावृत्य  - ख.,.. दपावृत्य - घ, दुपावृत्ता - घ । १४८ वयमभ्यागता - घ. । १४९ काश्यपस्य - क ।<br>
<br>
606<br>
<br>
भूयोपि मुनयः प्रोचुः किमुक्तः कश्यपो द्विजः ।<br>
अथा१५०ब्रवीन्मुनीन्१५१ धाता कश्यपं तु यदुक्तवान्१५२ ॥२६३ ॥ <br>
यत्त्वया ज्ञापितो ब्रह्मन् ब्रह्मा लोकपितामहः ।<br>
असुरा अपि मे पुत्रा देवाश्चापि प्रियाः प्रभो । । १ ६४॥ <br>
तेषां नैव यथान्योन्यं वैरं स्याल्लोकभावन ।<br>
तथा कुर्वमरश्रेष्ठ१५३ भवेयं निर्वृतस्ततः । । १ ६५॥<br>
तत्राहं१५४ ब्रह्मणाज्ञप्तो ब्रवीमि त्वां महामुने ।<br>
देवासुरं यथावृत्त१५५मन्योन्यं सख्यमेव च । । १ ६६। ।<br>
अमृतोत्पादनं चैव राज्यं संस्थाञ्च१५६ कृत्स्नशः ।<br>
त्वयोक्तं१५७ भगवान्१५८ सर्वं भविष्यमृषिसत्तम ॥ १ ३७॥ <br>
कथयामास लोकेशो१५९ देवासुरविचेष्टितम् ।<br>
निवेद्य तस्य तत्सर्वं ब्रह्मणा प्रेषिता वयम् ।<br>
इहागता भगवतीं द्रष्टुं हिमगिरेः सुताम् ॥१ ६८ । ।<br>
सनत्कुमार उवाच<br>
तानेव वादिनो१६० भूय ऋषयस्ते तपोधनाः ।<br>
पप्रच्छुर्नियतात्मानः सर्व एव तदा मुने । १ ६९। । <br>
देवासुराणां यद् वृत्तं भविष्यं कथितं शुभाः१६१ ।<br>
तद्वयं१६२ श्रोतुमिच्छामो यदि वोनुग्रहे मतिः । । 8.112.१७० ॥ <br>
किञ्च विज्ञापिता देवी युष्माभिः सुरसत्तमाः ।<br>
कथयध्वं च तत्सर्व यद्यनुग्राह्यता हि नः । । १७१ ॥<br>
तेषां तद्वचनं श्रुत्वा त्रयस्ते देवसत्तमाः ।<br>
त्वमाचक्ष्व कृतान्तेति वाक्यमूचुर्महाबलाः । ।१७२॥<br>
<br>
१५० ततो - घ. । १५१ मुनिं - क. । १५२ त प्रजापतिम् - क ख । १५३ कुरु नरश्रेष्ठ - क. ख., कुरु गुरु श्रेष्ठ - घ. । १५४ पुत्राहं - घ । १५५ देवासुराणां यद् वृत्त - घ । १५६ राज्यसंथाञ्च - ख. । १५७ तस्यैवं - क. ख. । १५८ पृच्छतः - क. ख. । १५९ भूतार्थं - क. ख. । १६० तमेवं (वादिनं?) - घ. । १६१ सुराः - घ, सुताः(?) । १६२ यद्वयं - क. ।<br>
<br>
607<br>
<br>
ततः स तेषां बहुचित्रकारणं१६३ यथा भविष्यं कथयाञ्चकार ।<br>
सुरासुराणां जगतश्च कारणं पुरा विधात्रा विहितं यथार्थवद् । ।१७३ । ।<br>
<br>
इति स्कन्दपुराणे मन्दरारोहणो नाम द्वादशोत्तरशततमोध्यायः <br>
<br>
व्यास उवाच<br>
यत्तेषां कथितं तेन कृतान्तेन महात्मना ।<br>
ऋषीणां मन्दरे पूर्वं तत्सर्वं कथयस्व मे ॥१ ॥ <br>
सनत्कुमार उवाच<br>
भविष्यत्यसुराणां तु हिरण्यकशिपोः सुतः ।<br>
इन्द्रो महाबलो विद्वान् प्रह्लादोसुरपुङ्गवः ॥२॥ <br>
सोमृतं सह देवैस्तु कृत्वा सुरगणाधिपः ।<br>
जित्वा युद्धेमृतं देवान्नीतवान्दैत्यपुङ्गवः ।<br>
विष्णुना निर्जितो युद्धे पुत्रं राज्येभिषेक्ष्यति । ।३॥ <br>
व्यास उवाच<br>
कथं तदमृतं देवैरसुरैश्च महाबलैः ।<br>
मथितं ब्रह्मणः पुत्र एतदिच्छामि वेदितुम् ॥४॥ <br>
सनत्कुमार उवाच<br>
ब्रह्मणाभ्येत्य शक्रत्वे प्रह्लादोसुरपुङ्गवः ।<br>
अभिषिक्तस्तदा व्यास असुरान् प्रजुगोपह ॥५॥ <br>
अथ देवैस्तदा१ संख्यमसुराणां बभूव ह ।<br>
अमन्त्रयन्त देवाश्च भगवन्तं पितामहम् ॥६॥ <br>
देवा ऊचुः<br>
भगवन्नसुरैर्देवा हन्यन्ते युधि मर्त्यवत् ।<br>
न म्रियन्ते यथा देवा३स्तथाज्ञापय सुव्रत ॥७॥ <br>
<br>
१६३ बहुचित्तहारणं - क<br>
१ मां - क. । २. स्ते - ख, ३ नामराःस्युर्यथा दैत्या - क. ख. ।<br>
<br>
608<br>
<br>
स एवमुक्तस्तानाह ब्रह्मा देवान्सवासवान् ।<br>
क्षीरोदादमृतं शीघ्रमुत्पादयत गच्छत ॥८। ।<br>
मन्वन्तरेषु सर्वेषु४ ये ये देवा भवन्ति ते५ ।<br>
क्षीरोदादमृतं सर्व६ जनयन्त्य७ सुरैस्सह । ।९॥<br>
तदश्नन्ति च देवेशास्तेन तृप्तिश्च जायते ।<br>
उत्तिष्ठन्ति मृताश्चैव पीत्वा च न म्रियन्ति८ ते ॥8.113.१ ०॥ <br>
देवा ऊचुः<br>
कथं तदमृतं देवा भुवि मन्वन्तरेश्वराः ।<br>
उत्पादयन्ति तत्सर्वमुपायं कथयस्व नः ॥१ १॥<br>
ब्रह्मोवाच<br>
वारुण्यां सोमपुर्यां तु क्षीरोदं तत्सरः शुभम् ।<br>
समुद्रा यत्र ते सप्त सदा सन्निहिताः शुभाः । ।१२ ॥ <br>
इरा९ माला सिनीवाली कुहू राका इरावती ।<br>
सावित्री चैव गायत्री सुरभी कद्रुरेव च । ।१३ ॥<br>
अदितिश्च दितिश्चैव देविका विश्वसंभवा ।<br>
गावः सर्वसहा१० यत्र सर्वकामदुघाः११ शुभाः ॥१४॥ <br>
क्षरन्ति वत्सलाः क्षीरं षड्रसं ह्यमृतोपमम् ।<br>
ऋषयः फेनपा यत्र तपोदमशमात्मकाः१२ ॥१ ५॥<br>
ओषध्यस्तत्र याः काश्चिल्लोकेस्मिन्देवसत्तमाः ।<br>
ग्राम्यारण्याश्च१३ दिव्याश्च मानुषाश्च सहस्रशः ॥१६॥ <br>
वृक्षान्वल्लीर्वीरुधश्च गुल्मानन्यांश्च तादृशान्१४ ।<br>
प्रक्षिप्य भेषजञ्चैव१५ सोमं राजानमेव च ॥१७॥<br>
<br>
४ पूर्वेषु - घ. । ५ वै - क., च - ख. । ६ सर्वं - क- । ७ जनयन्ति - क. । ८ मृयन्ति - क. ख. । ९ इरू - ख. । १० सर्वा. - ख. । ११ कामद्रुहाः - क. ख. । १२ समात्मकाः - क. । १३... रण्याथ - क. । १४ वीरुधः र - क. । १५ भिषजञ्चैव - क. ख. ।<br>
<br>
609<br>
श्रियं लक्ष्मीं तथा ख्यातिं१६ यशस्तुष्टिं तथैव च ।<br>
कीर्त्तिं श्रद्धां१७ धारणां च१८ ऊहापोहे तथैव च ॥ १८॥ <br>
बलं धर्ममथोर्ज्जश्च१९ तृप्तिं देवीं सरस्वतीम् ।<br>
तीर्थानि चैव सर्वाणि दानानि विविधानि च ॥ १ ९। । <br>
वृषं रथं ध्वजं२० चैव गजमश्व२१ तथैव च ।<br>
अष्टौ च मंगलान्यत्र तथा छन्दांसि चाक्षिपन्२२ । ।8.113.२ ० । <br>
वेदान् विद्याश्च२३ याः काश्चिद्याश्चैता लोकमातरः । <br>
मन्त्रान्यज्ञान् सुवर्णं च२४ मन्त्रोपकरणानि च ॥२ १ । । <br>
यत्किञ्चिच्छोभनं चैव तृप्तिमद्रसवच्च२५ ह ।<br>
प्रक्षिप्य तत्र तत्सर्वं ततो मन्थानमावहन्२६ । । २२ । । <br>
मन्दरं पर्वतश्रेष्ठमकूपारञ्च कच्छपम् ।<br>
तस्य पृष्ठे च मन्थानं मन्दरं पर्वतेश्वरम्२७ ॥२३ । ।<br>
कृत्वा विष्णुगृहीतं ते२८ वासुकिं प्रग्रहं तथा ।<br>
यतो मुखं ततो दैत्या यतः पुच्छं ततः सुराः । । २४॥ <br>
कर्षन्तस्तं तु मन्थानं मथ्नन्ति बहुलास्समाः२९ ।<br>
ततो वर्षसहस्रेण तस्मादुत्थास्यते हयः । ।२५॥<br>
गावश्चैव सहाभागा गजो मत्तश्च वै शुभः ।<br>
वृषभो भीमनादश्च कन्याः कीचकवेणवः । ।२६। ।<br>
अष्टमङ्गलकञ्चैव भिषग् धन्वन्तरिस्तथा ।<br>
श्रीर्लक्ष्मीरेवमाद्याश्च वारुणी च मदोत्कटा । ।२७॥<br>
ओषध्यश्च तथा दिव्या ग्राम्यारण्याः समानुषाः ।<br>
वृक्षादयश्च ते सर्वे ततः सोमश्च पार्थिवः । ।२८ ॥<br>
अमृतं नत् समाहृत्य विषं तच्च दुरासदम् ।<br>
यज्ञादीँश्चैव तत् सर्वान् यत्किञ्चित्तत्र संभृतम्३१ । ।२९॥<br>
<br>
१६ क्षान्तिं - क । १७ तेजो (?) । १८ धृतिं चैव - ख । १९ ऊर्जञ्च - ख,.. जञ्च (श्च?) - क. । २० वृषध्वजरथं - घ । २१ जंगमञ्च - ख. । २२ चासृजन् - क ख. । २३ देवविद्याश्च - घ. । २४- सुवर्णाश्च - कः । २५ दीप्तिमद्रसवच्च - ख. । २६ मन्दरमावहन् - क. । २७ पर्वतं मन्दरेश्वरम् - क. । २८ तं - क. । २ ९ ममन्थुरतुलं समाः - घ । ३० तान् - ख । ३१ संस्थितं - क. ख. ।<br>
<br>
610<br>
एवं मन्वन्तरेष्वत्र देवैः सासुरमानुषैः ।<br>
मथ्यते त्वमृतं देवास्तच्च संजायते तथा ॥8.113.३ ०॥<br>
तस्माद्यूयमितो गत्वा दानवैस्सह देवताः ।<br>
मन्थध्वममृतं३२ क्षिप्रं ततः प्राप्स्यथ३३ तद्धितम् । ॥३१॥ <br>
सनत्कुमार उवाच<br>
त एवमुक्ता देवेशा ब्रह्मणा लोककर्तृणा ।<br>
इमं लोकमुपावृत्य३४ तथाकुर्वन्त३५ सर्वशः ॥३२॥<br>
तस्मिंस्तु मथ्यमाने वै विषमग्रे समुत्थितम् ।<br>
देवासुरत्रासकरं तत्पपौ३६ शङ्करस्तदा ॥३३ ॥<br>
ततस्तस्मात् पुनरपि ह्युदतिष्ठन्३७ पयोनिधेः ।<br>
रत्नानि बहुचित्राणि तान्यगृह्णन्त३८ देवताः ॥३४॥ <br>
असुरा जगृहुर्नैनान्यशपँ३९ स्ताँस्ततोसुरान् ।<br>
मङ्गलान्यवमन्यन्त४० तेन ते निधनं गताः ॥३५॥<br>
रत्नान्यूचुः ।<br>
यस्माद्यूयं दुरात्मानो नास्मान्नन्दथ दारुणाः ।<br>
तस्मात् समीहितं यद्वस्तत्तथा न भविष्यति ॥३६॥<br>
वारुणीं नाप्यगृह्णन्ता४१सुरा मदबलावहाम्४२ ।<br>
यस्मात्ततोसुरास्ते वै दुरात्मानश्च सर्वशः ॥३७॥<br>
तत उच्चैःश्रवा नाम४३ वाजी४४ परमशोभनः ।<br>
हस्ती चैव चतुर्दन्तो भिषक् च सुमहायशाः ॥३८॥<br>
घृताची पूर्वचित्तिश्च देवी रम्भा मनोरमा ।<br>
अमृतं च ततः सोमो गृहीत्वोत्थितवान्४५ सुराः४६ ॥३९॥<br>
<br>
३२ मथध्वममृतं - क. ख. । ३३ प्राप्स्यत - क. । ३४.. मनुवाप्य - ख. । ३५ कुर्वन्ति - ख. । ३६ तम्पपौ - क. ख । ३७ ह्युतिष्ठत् - क. ख । ३८ तान्यगृह्णन्ति - क.,.. न्तु - ख. । ३९... नुशपं - क. ख. ४०.. न्यवपन्यन्ते - क. । ४१ वारुणीञ्चाप्यगृहंणन्त - ख. । ४२.. .न्महान् - क. । ४३ नाम्ना - ख. । ४४ हयः - घ. । ४५ यः प्रगृह्योत्थितवान् - क. । ४६ सुरः - ख. ।<br>
<br>
611<br>
सनत्कुमार उवाच<br>
तत उत्सृज्य ते रत्नान्यसुरा४७ दर्पिता भृशम् ।<br>
सोमहस्ताद्४८ बलेनैव अमृतं जगृहुस्तदा४९ ॥8.113.४० ॥ <br>
तान्देवाः सहिताभ्येत्य ऊचुः सान्त्वेन मोहितान्५० । <br>
न युक्तं कर्तुमेवं बः सहिता उपयुञ्ज्महे ॥४१ ॥<br>
सख्यं हि नोस्तु सुदृढं मा नो बलमदान्विताः५१ । <br>
क्लेशमेनं वृथा येह५२ कुरुध्वं दानवेश्वराः । ।४२। । <br>
तांस्तथावादिनः सर्वान् प्रह्लादो दानवेश्वरः ।<br>
इदमाह महामायो धर्मं कृत्वा तु पृष्ठतः ॥४३ ॥॥<br>
प्रह्लाद उवाच<br>
यदा रत्नान्य५३ गृहणीध्वं सागरादुत्थितानि वै ।<br>
तदा न यूयमस्माभिः किञ्चिदुक्ताः सुरेश्वराः ॥४४॥ <br>
इदमेवं५४ वयं सर्वे रत्नं गृह्णीम देवताः ।<br>
नैतद् विना हि युद्धेन दास्यामो वयमद्य वै ॥४५॥ <br>
इदमस्मद्गतं देवा अमृतं सर्वमङ्गलम् ।<br>
युद्धेन यदि वः कार्यं गृह्णीध्वं यदि शक्यते । ।४६। । <br>
सनत्कुमार उवाच<br>
त एवमुक्तास्तैः क्रूरैर्देवा भीता इवाभवन् ।<br>
विवर्णवदना दीना न किञ्चित्ताँस्तदोचिरे५५ । ।४७॥ व्रीडितास्तेन५६ महासत्वा विनिवृत्ताः सुरेश्वराः ।<br>
निरुत्साहा बभूवुर्हि हता५७ स्मेति च चिन्तयन्५८ ॥४८॥ तांस्तथा चिन्तयानाँस्तु सहस्राक्षः पुरन्दरः ।<br>
उवाच किं विषादेन युद्धेनैनान्निहन्महे५९ । ।४९ ॥<br>
<br>
४७ रत्नानामसुरा - क., ते नागमसुरा - घ. । ४८ सोमं हस्ताद् - क । ४९ अजहुस्तथा - क. । ५० मोहिताः - ख । ५१ मदबलान्विताः - (?) । ५२ क्लेशमेवंविधंचेह - घ., तथा - क., विधं - घ । ५३ रत्नानि - क. ख. । ५४ इदमेव - ख., इदमेकं - ख । ५५.. त्ताँस्तदाब्रुवन् - (?) । ५६ वृडितास्ते - क. ख. । ५७ हाहताः (?) । ५८ चाब्रुवन् (?), चेत्यचिन्तयन् (?) । ५९.  न्निहन्यते - ख. ।<br>
<br>
612<br>
विष्णुरुवाच<br>
अबुद्धिरेषा शक्रस्य युद्धं प्रति सुरेश्वराः ।<br>
नहि युद्धे सुराः शक्याः सर्वे हन्तुं महाबलाः ॥8.113.५० ॥ <br>
तस्मात्ते न पिबन्ति स्म यावदेवामृतं शुभम् ।<br>
तावदेव हरिष्यामि मायामास्थाय तच्छलात्६० ॥५१ ॥ <br>
सन्नह्यध्वं सुरास्सर्वे६१ व्यूहं कृत्वावतिष्ठत६२ । <br>
गृहीत्वा यावदमृतमिहायामि दिवौकसः ॥५२। ।<br>
सनत्कुमार उवाच<br>
ततः सं६३ मोहनीं६४ मायामास्थाय विबुधेश्वरः ।<br>
यज्ञश्रीरूपमास्थाय जगाम दितिजान्प्रति । ५३ ॥<br>
स गत्वासुरराजं तमिदमाह महाबलः ।<br>
यज्ञश्रीरूपसंपन्नः पद्महस्तोमलेक्षणः६५ ॥५४॥<br>
विष्णुरुवाच<br>
अबलान् दैवतान्६६ ज्ञात्वा६७ बलिनस्सुदुरासदान् । <br>
यज्ञश्रीरस्मि संप्राप्ता दानवान् बलदर्पितान् ॥५५ । । <br>
प्रतिगृह्णन्तु मां सर्वे दानवाः सुरविद्विषः ।<br>
गतास्ते निधनं देवा यूयं देवा न संशयः ॥५६। ।<br>
ततोसुरास्तदोत्थाय प्रह्लादश्चैव दानवः ।<br>
प्रदक्षिणमुपावृत्य हस्तेस्य६८ कलशं ददुः६९ । ।५७। । <br>
स प्राह दानवान् देवः स्त्रीरूपा७०कृष्टमानसान्७१ । <br>
नेदं मयि भवन्तोद्य क्षेप्तुमर्हन्ति सर्वशः । ।५८॥<br>
मायामास्थाय विबुधा माहार्षुस्ते७२ कदाचन ।<br>
ते हि सर्वे दुराचारा मायानिकृतिमाश्रिताः । ।५९॥<br>
<br>
६० तं बलात् - क. त्व. तद्वलात् (?) ६१ भवन्तो वै - क. ख । ६२ च तिष्ठत - क ख. । ६३ स - ख- । ६४ मोहनी - क. । ६५ पद्महस्तोपलक्षणः - ख.,. .त्पलेक्षणः - घ । ६६ देवतान् क. ख. । ६७ त्यक्त्वा - घ. । ६८ हस्तयोः - घ. । ६९ दधुः - घ. । ७० श्रीरुपो - घ, स्त्रीरूपी - क. । ७१ हृष्टमानसः  - क. घ । ७२ मामार्षुस्ते - घ ।<br>
<br>
613<br>
प्रह्लाद उवाच<br>
जाने मायाविदस्ते वै निकृत्या बलिनश्च ह७३ ।<br>
माययैव वयं तान्वै निहंस्यामः सुदंशितान्७४  ॥8.113.६० । । <br>
निकृत्या निकृतिज्ञास्तु हन्तव्या दुष्टचेतसः ।<br>
मायाविदश्च मायाभिरिति धर्म७५ प्रभाषितम्७६ ॥६१ ॥ <br>
त्वन्तु नो गतिरद्येह तथा चैव परायणम ।<br>
त्वया दत्तमिदं सर्वे उपोयक्ष्याम७७ शोभने ॥६२॥<br>
त्वञ्चेन्न७८ यच्छसेस्माकं तद्धि ते परमं हितम् ।<br>
वयं च त्वां७९ तथा सर्वे नावमंस्यामहे सदा ॥६३॥<br>
ततः स तं तदा धीमान् प्रहस्य शुभदर्शनः ।<br>
उवाच यत् त्वया गीतं सत्यं तच्च करोमि ते ॥६४। । <br>
सनत्कुमार उवाच<br>
ततो निरीक्षतां८१ तेषां८२ विष्णुः कृत्वा स्वकं वपुः । <br>
प्रगृह्यामृतमुत्पत्य देवेभ्यः प्रददौ विभुः ॥।६५॥<br>
इति स्कन्दपुराणे अमृताहरणे त्रयोदशोत्तरशततमोध्यायः  <br>
<br>
व्यास१ उवाच<br>
कथं तदुत्थितं घोरं विषं सूर्यायुतप्रभम्२ ।<br>
कथं पीतं भगवता शङ्करेणामितौजसा ॥१ ॥<br>
कथञ्च देवदेवस्य कण्ठे कुन्देन्दुसप्रभे ।<br>
नीलो वर्णः समुत्पन्न एतदिच्छामि३ वेदितुम् ॥२। ।<br>
सनत्कुमार उवाच<br>
कस्मिन्देशे महापुण्ये एतदाख्यानमुत्तमम ।  <br>
वृत्तं ब्रह्मपुरोगाय कस्मिन् काले महाद्युते ॥३॥<br>
<br>
७३ निकृता निपुणाश्च ये - घ. । ७४.. स्तु दंशितान् - घ. । ७५ धर्मे - क, धर्मः  (?) । ७६ प्रभाषितः (?), प्रभाषत - क., प्रभाषते (?) । ७७ उपभोक्षाम (?) । । ७८ तं ( तद्) - क । ७९ वयमेतत् - ख, वयं ततः - क । ८० निरीक्ष्यत तान् - क । ८१ सर्वान् - क. । ८२ अमृतमथन अध्यायः  १६६ इति ख । पूर्वाध्यायोपि १६६ ।<br>
<br>
१ कृष्णद्वैपायन - ख. । २ सूर्यानलप्रभमम् - घ. । ३ एतदिच्छाम - क । ४ अत्र सन उवाचेत्यनन्तरं दीर्घ- सत्रयाजिषट्कुलीयप्रश्नवायूत्तररूप पूर्वापरसंबन्ध्राध्रायकः कियानंश. खण्डितः प्रतिभाति ।<br>
<br>
614<br>
एतदाख्याहि नः सम्यग् यथावृत्तं तपोधन ।<br>
नीलकण्ठः कथं देवः शर्वस्त्रिभुवनेश्वरः । ।४॥<br>
सूत उवाच<br>
यथा श्रुतं मया पूर्वं वायुना जगदायुना ।<br>
कथ्यमानं द्विजश्रेष्ठाः सत्रे वर्षसहस्रिके ॥५॥<br>
नीलता केन कण्ठस्य देवदेवस्य शूलिनः ।<br>
तदहं कीर्तयिष्यामि शृणुध्वं संश्रितव्रताः । ।६॥ <br>
उत्तरे शैलराजस्य सरांसि सरितो ह्रदाः ।<br>
- - - - - कीर्णेषु देशेषु पर्वतेषु च ॥७॥<br>
गिरिशृङ्गेषु तुङ्गेषु गह्वरोपवनेषु च ।<br>
- - भक्षा महात्मानो मुनयः शंसितव्रताः ॥८॥<br>
संस्तुवन्ति महादेवं यजन्तोत्र यथाविधि ।<br>
ऋग्यजुःसामवेदैश्च नृत्यगीतार्चनादिभिः ॥९॥<br>
. . .. . . . . .. . . . .. . .. . .. . ... .. .।<br>
प्रवृत्ते ज्योतिषां चक्रे मध्यं प्राप्ते दिवाकरे । ।8.114.१ ०। । <br>
दैवता७ नियतात्मानः सर्वे तिष्ठन्ति तां कलाम् ।<br>
नियमानि समाप्यान्ते९ तस्मिन् काले दिवौकसाम् ॥१ १॥ <br>
तेषां मध्ये गतो१० वायुः प्राणिनां जीवितोद्भवः११ । <br>
नमस्ते नीलकण्ठाय इत्युवाच१२ सदागतिः१३ ॥१२॥ <br>
तच्छ्रुत्वा भावितात्मानो मुनयः संशितव्रताः१४ ।<br>
बालखिल्या१५ इति ख्याताः पतङ्गसहचारिणः ॥१३॥ <br>
अष्टाशीतिसहस्राणि मुनीनामूर्ध्वरेतसाम् ।<br>
ते स्म पृच्छन्ति वै१६ वायुं वायुपर्णाम्बुभोजनाः ॥१४॥<br>
<br>
५ तमहं - ख. । ६ संशितव्रताः - ख. । ७ देवता - क. ख. । ८ उपतिष्ठन्ति (?) । ९ समाप्यैते - क. । १० मध्य गतो (?) । ११. द्भवं - ख । १२... (यो) मित्युवाच - क. । १३ समागतः - ख. । १४ शसितव्रताः (?) । १५ बालिखिल्या - क. ख. । १६ तं - घ. ।<br>
<br>
615<br>
बालखिल्या ऊचुः<br>
नीलकण्ठेति यत् प्रोक्तं त्वया पवनसत्तम ।<br>
तद्वयं१७ श्रोतुमिच्छाम त्वत्प्रसादात् प्रभञ्जन ॥१५॥ <br>
नीलता केन कण्ठस्य१८ प्रकारेणाम्बिकापतेः१९ ।<br>
श्रोतुमिच्छामहे सम्यक् त्वद्वक्त्रात्तु२० विशेषतः ॥१६॥ <br>
एतत्पुण्यं यदस्माभिस्तद्धि नः२१ परमं हितम् ।<br>
वाचो याः संप्रवर्तन्ते२२ सर्वास्तास्तु त्वयेरिताः२३ ॥१७॥ <br>
वर्णस्थानगते वायौ वाग्विधिः२४ संप्रवर्तते ।<br>
ज्ञानं विज्ञानमुत्साह२५स्त्वत्तो वायो प्रवर्तते ॥१८। ।<br>
- - - - -  न२६ योगेन२७ सर्वे वर्णाः प्रवर्तिताः । <br>
यतो२८ वाचो निवर्तन्ते२९  देहबद्धाश्च३० दुर्लभाः ॥१९ ॥ <br>
तत्रापि तेस्ति सद्भावः३१ सर्वगस्त्वं सदानिल ।<br>
नान्यः सर्वगतो देवस्त्वदृतेस्ति समीरण३२ । ।8.114.२० ॥<br>
स चैव जीवलोकोयं धारितः पवन त्वया ।<br>
एष वै जीवलोकस्ते प्रत्यक्षो३३ जीवितोद्भव३४ ॥२१॥ <br>
वेत्थ वाचस्पतिं देवं३५ मनोनायकमीश्वरम् ।<br>
ब्रूहि त्वं३६ केन देशेस्य३७ किं कृता रूपविक्रिया३८ ॥२२॥ <br>
श्रुत्वा वाक्यं ततस्तेषामृषीणां भावितात्मनाम् ।<br>
प्रत्युवाच महातेजा वायुर्लोकनमस्कृतः ॥२३॥<br>
वायुरुवाच<br>
पुरा कृतयुगे३९ विप्रा४० वेदनिर्णयतत्परः४१ ।<br>
वसिष्ठो नाम धर्मात्मा मानसो वै प्रजापतिः४२ ॥२४॥<br>
<br>
१७ यदयं - ख. १८ कण्ठेस्य (?) । १९ प्रहारेणाम्बिकापतेः - क. । २० तव वक्त्राद् - ख. । २१ नो - घ. । २२ यतो वाचःप्रवर्तन्ते - घ., सुप्रवर्तन्ते - क. । २३... स्त्वत्पुरोदिताः - ख. । २४ र्वायो- र्वाग्विधिः - ख. । २५ ज्ञानपूर्वमधो... - ख. । २६ त्वयाद्ध्व - घ., निष्पत . - ख, निष्ठीव - घ. । २७ मानेन - ख. घ. । २८ यत्र - क । २९ प्रवर्तन्ते - ख, विवर्तन्ते (?) । ३०... वत्त्वाच्च - ख. । ३१ सद्भावो - क. ख. । ३२ शरीरिणः - घ. । ३३ प्रत्यक्ष्यं - क. ख. । ३४ जीवितोद्भवं - क. । ३५ देव - ख । ३६ तत् - ख । ३७ देशस्य - क. ख. । ३८ त्वापविक्रिया - क. । ३९ कृते युगे - क. । ४० विप्रो - क. । ४१ तत्पराः - ख. । ४२ प्रजापतेः (?) ।<br>
<br>
616<br>
पप्रच्छ कार्तिकेयं वै मयूरवरवाहनम् ।<br>
क्रौञ्चदेहान्तकरणं४३ देव्या हृदयनन्दनम्४४ । ।२५ । । <br>
महिषासुरनारीणां४५ नयनाञ्जनतस्करम् ।<br>
महासेनं महात्मानं४६ मेघस्तनितनिस्वनम् । । २६ । । <br>
उमामनोहर्षकरं४७ बालकं छद्मरूपिणम्४८ ।<br>
बहुमङ्गलसंयुक्तां४९ कथां पापप्रणाशनीम् ।<br>
वसिष्ठः प्रार्थयामास तस्मिन् काले महातपाः ॥२७। । <br>
वसिष्ठ उवाच<br>
शुचिं प्रपद्ये वरदं ब्रह्मण्यममितौजसम् ।<br>
भक्तानुकम्पिनं नित्यं सर्वज्ञं प्रियदर्शनम् । ।२८ । ।<br>
- - - - - - - - - - - - - - - म् ।<br>
नमस्ते - - - ष्यन्द अग्निगर्भ नमोस्तु ते । । २९ । ।<br>
नमस्ते शरजन्माय नमस्ते कृत्तिकासुत ।<br>
नमो द्वादशनेत्राय षण्मुखाय नमोस्तु ते । । 8.114.३० । ।<br>
नमस्ते शक्तिहस्ताय दिव्यस्र - - - - - ।<br>
- - - - - - - - - - - - - - - - । । ३१ । ।<br>
नमो हिरण्यरेताय नमस्ते भृतशम्भवे ।<br>
नमः कुक्कुटहस्ताय तथा छागप्रियाय च । । ३२ । ।<br>
नमस्ते रक्तवासाय नमो नीलशिखण्डिने ।<br>
नमोत्यन्तकुमाराय सर्वदैवतपूजिते५० । । ३३ । ।<br>
नमः क्रौञ्चविनाशाय महिषासुरघातिने५१ ।<br>
नमस्तेर्णव - - - मूर्त्तये - - - - - ॥ ३४। ।<br>
नमस्ते बालरूपाय उन्मत्तललिताय च ।<br>
यदेतद् दृश्यते स्थाणोः५२ शुभं शुभ्राञ्जनोपमम् ॥ ३ ५। ।<br>
<br>
४३... जीवितनाशेशं - क. । ४४ पार्वतीहृदि नन्दनम् - ख., ४५ तारकासुरनारीणाम् (?) । ४६ महात्मानं महासेनं - घ. । ४७ मनः प्रहर्षणं - क., वनप्रहर्षेण - घ. । ४८ बुद्धरूपिणम् - घ. । ४९ ब्रूहि - क. । ५० सर्वदेवतपूजिते - ख. । ५१ तारकासुरघातिने (?) । ५२ न्चर्य - क., शुर्या - ख. ।<br>
<br>
617<br>
तत् किमर्थं समुत्पन्नं कण्ठे कुन्देन्दुसन्निभे ।<br>
एतदाप्ताय दान्ताय भक्ताय तव५२ पृच्छते । ।३ ६ ॥ <br>
ब्रूहि मङ्गलसंयुक्तां कथां पुण्यसमाश्रिताम् ।<br>
एवं स्तुतो५३ च वसिष्ठेन मुनिना५४ भावितात्मना । ।३७॥ <br>
श्रुत्वा वाक्यं ततस्तस्य वसिष्ठस्य महात्मनः ।<br>
प्रत्युवाच महातेजा दैत्यारिः पावकोद्भवः । । ३८। । <br>
यदुक्तं भवता५५ प्रश्नं यन्मां पृच्छसि वै द्विज ।<br>
श्रूयतां वदतां श्रेष्ठ कथ्यमानमिदं मया । ।३ ९ । ।<br>
उमोत्सङ्गोपविष्टेन यथा पूर्वं मया श्रुतः५६ ।<br>
पार्वत्याश्चैव५७ संवादः शंकरस्य५८ महात्मनः । ।8.114.४० ॥ <br>
तमहं५९ संप्रवक्ष्यामि यथातथ्यं६० महामुने६१ । <br>
कैलासशिखरे रम्ये नानाधातुविचित्रिते६२ । ।४१ ॥ <br>
तरुणादित्यसंकाशे तप्तकाञ्चनसन्निभे ।<br>
वज्रस्फटिकसोपाने चित्रपट्टशिलातले । ।४२ । ।<br>
जाम्बूनदमये दिव्ये नानारत्नविभूषिते ।<br>
नानाद्रुमलताकीर्णे नानापुष्पफलोदके ॥४३ ॥<br>
हंसकारण्डवाकीर्णे चक्रवाकोपशोभिते ।<br>
षट्पदोद्गीतकमले धारासंपातनादिते ॥४४ । ।<br>
मत्तक्रौञ्चमयूराणां६३ नादैर्विक्रुष्टकन्दरे६४ ।<br>
अप्सरोगणसंकीर्णे किन्नरैश्चोपशोभिते । ।४५। ।<br>
जीवन्जीवकदात्यूहविरुतैश्च६५ प्रणादिते ।<br>
कोकिलारावमधुरे सिद्धचारणसेविते । ।४६ । ।<br>
सौरभेयनिनादाढ्ये मेघस्तनितनिस्वने ।<br>
विनायकभयोद्विग्नैः कुञ्जरैर्मुक्तकन्दरे । ।४७। ।<br>
<br>
५२ ब्रूहि - क. । ५३ स्तुत्वा - ख. । ५४ मुनीनां - ख । ५५ भविता - ख. । ५६ श्रुत - ख । ५७ चैव - (?) । ५८ शर्वस्य च - ख । ५९ तदहं - ख । ६० प्रियार्थन्तु - ख । ६१ महात्मनि - ख । ६२ विभूषिते - क. । ६३ तत्र क्रौञ्चमयूराणां  - ख. । ६४ विस्पष्टनो (ना?) दिते - ख. । ६५ जातीनां विरुतैश्च - क. ख. ।<br>
<br>
618<br>
वंशवादित्रनिर्घोषे श्रोत्रेन्द्रियमनोहरे ।<br>
दोलाललितविक्षेपै६६ र्वनितासिद्धसेविते६७ ॥४८॥ <br>
ध्वजैर्ल्लम्बितदोलानां६८ घण्टानां विरुताकुले । <br>
बल्लकीघोषबहुले नृत्तव्यापारसंकुले ॥४९। । <br>
मुखैर्दर्द्दरवाद्यैश्च६९ वल्गितास्फोटिते तथा ।<br>
क्रीडाचेष्टाविनोदानां रवैराक्रन्द(?) कन्दरे । ।8.114.५० ॥ <br>
हासैः सन्त्रासजननैर्विकरालैस्तथा मुखैः ।<br>
देहबन्धैर्विचित्रैश्च प्रक्रीडितगणेश्वरे७० । ।५ १ । । <br>
व्याघ्रसिंहमुखै७१ र्घोरैस्सर्पाखुवदनैरपि ।<br>
मृगमेषमुखैश्चान्यैर्गजवाजिमुखैस्तथा ॥५२ । ।<br>
विडालवदनैश्चोग्रैः क्रोष्टुकाकारमूर्त्तिभिः७२ । <br>
ह्रस्वैर्दीर्घैः कृशैः स्थूलैर्लम्बोदरमहोदरैः ॥५३ ॥ <br>
ह्रस्वजंघैः प्रलम्बोष्ठैस्तालजंघैस्तथापरैः७३ ।<br>
गोकर्णैरेककर्णैश्च महाकर्णैरकर्णकैः । ।५४॥<br>
एकपादैर्महापादैर्बहुपादैरपादकैः ।<br>
एकमूर्धभिरत्युग्रैर्बहुमूर्धभिरुल्बणैः ॥५५ ॥<br>
अमूर्धभिश्च गणपैर्महामूर्धभिरेव च ।<br>
एकनेत्रैर्महानेत्रैर्बहुनेत्रैश्च सर्वशः । ।५६। ।<br>
कबन्धाकृतिभिश्चान्यैरनेत्रैर्गणनायकैः ।<br>
एकनासैर्महानासैर्बहुनासैरनासिकैः । ।५७। ।<br>
एकवक्त्रैर्महावक्त्रैर्बहुवक्त्रैरवक्त्रकैः ।<br>
एकदंष्ट्रैर्महादंष्ट्रैर्बहुदष्ट्रैरदंष्ट्रकैः । ।५८॥<br>
एकहस्तैर्महाहस्तैर्बहुहस्तैरहस्तकैः ।<br>
विश्वरूपैर्विरूपैश्च सुरूपै रूपवर्जितैः ।<br>
एवंविधैर्महायोगैर्भूतैर्भूतपतिर्वृतः । ।५९॥<br>
<br>
६६ दोलाललितविक्षेपैः (?) । ६७ सिंहसेविते - क । ६८ ध्वजोल्लम्बितदोलानां (?) । ६९ मुखदर्दर- वाद्यैश्च - क । ७०. गणेश्वरैः - क. । ७१ सिंहव्याघ्रमुखै (?) । ७२ क्रोष्टुकाकारिमूर्तिभिः ख, । ७३.  स्तयापरे - क.<br>
<br>
619<br>
विशुद्धरत्नाङ्गविभूषिताङ्गदा७४ शिलातले हेममये मनोरमे । <br>
सुखोपविष्टं मदनाङ्गनाशनं चुचोद७५ वाक्यं गिरिराज्यनन्दना७६ ॥8.114.६ ० ॥ <br>
देव्युवाच<br>
भगवन् भूतभव्येश गोवृषाङ्कितशासन ।<br>
तव कण्ठे महादेव भ्राजतेम्बुदसन्निभम७७ । । ६१ । । <br>
नात्युल्वणं शुभं शुभ्रं७८ नीलाञ्जनचयोपमम् ।<br>
किमिदं देव दीप्तं ते७९ कण्ठे कामाङ्गनाशन ।<br>
को हेतुः कारणं किं वा येनेदं नीलमीश्वर ।<br>
एतत्सर्वं यथान्यायं श्रोतुमिच्छामि तत्त्वतः८० । ।६२ ॥ <br>
श्रुत्वा वाक्यं ततो देव्याः पार्वत्याः पार्वतीप्रियः ।<br>
कथां मङ्गलसंयुक्तां कथयामास शङ्करः । ।६३ । ।<br>
महेश्वर उवाच<br>
मथ्यमानेमृते पूर्वं क्षीरोदे सुरदानवैः ।<br>
अग्रे समुत्थितं घोरं विषं कालानलप्रभम् ॥ ६४॥<br>
कालमृत्युरिवोद्भूतं युगान्तादित्यवर्चसम् ।<br>
त्रैलोक्योत्सादसूर्याभं विस्फुरत्तत्८१ समन्ततः ॥६५॥ <br>
तं दृष्टवा८२ सुरसंघाश्च दैत्याश्चैव वरानने ।<br>
विषण्णवदनाः सर्वे गतास्ते ब्रह्मणोन्तिकम् ॥६६। । <br>
दृष्टवा सुरगणान् भीतान्ब्रह्मोवाच महाद्युतिः ।<br>
मया८३ष्टगुणमैश्वर्यं भवतां संप्रकल्पितम् ॥६७। ।<br>
त्रैलोक्यस्येश्वरा यूयं सर्वे च विगतज्वराः ।<br>
विमानचारिणः८४ सर्वे सर्वे स्वच्छन्दचारिणः । । ६८॥ <br>
प्रजाभिः सत्कृताः सम्यङ् नित्यं बहुमता मम ।<br>
किमर्थे वा८५ महाप्रज्ञा भृशमुद्विग्नचेतसः ॥६९॥<br>
<br>
७४ रत्नांशुविभूषिताङ्गदा - ख. घ., विभूषिताङ्गै ( ङ्गे) - क टि.,.. ङ्गी - घ । ७५ जगाद - घ., उवाच - ख. । ७६गिरिराज पुत्री - ख. । ७७... म्बुजसन्निभम् (?) । ७८ शुभ्रे (?) । ७९ दीप्यंते - क, दीप्यते - ख । ८० वक्तुमर्हस्यशेषतः - ख. । ८१ विस्फुरन्तं - क. । ८२ तन्दृष्ट्वा - क. । ८३ यथा - ख. । ८४ विमानगामिनः - ख. । ८५ वो - ख. ।<br>
<br>
620<br>
केन व्यावर्तितैश्वर्या येन मां समुपस्थिताः । <br>
प्रजासर्गे न सोत्रास्ति८६ योज्ञान्मम निवर्तयेत् ॥8.114.७० ॥ <br>
अध्यात्मे चाधिभूते च अधिदैवे च नित्यशः ।<br>
प्रजाकर्मविपाके च शक्ता यूयं प्रवर्तितुम् । ।७१ ॥<br>
किं कार्यं कारणं किं वा८७ कुतो वा भयमागतम् । <br>
येन८८ यूयं समुद्विग्ना मृगा सिंहार्दिता इव । ।७२। ।<br>
एतत्सर्वं यथान्यायं शीघ्रमाख्यातुमर्हथ ।<br>
श्रुत्वा वाक्यं ततस्तस्य८९ ब्रह्मणः सुमहात्मनः९० ॥७३ । । <br>
ऊचुस्त ऋषिभिः सार्धं सुरदैत्येन्द्रदानवाः९१ ।<br>
सुरासुरगणैर्ब्रह्मन्९२ मथ्यमाने९३ महोदधौ९४ ॥७४। । <br>
भुजङ्गभृङ्गसंकाशं नीलजीमूतसन्निभम् ।<br>
प्रादुर्भूतं विषं घोरं संवर्त्ताग्निसमप्रभम् । ।७५॥<br>
कालमृत्युरिवोद्भूतं युगान्ताग्निसमप्रभम् ।<br>
त्रैलोक्योत्सादसूर्याभं विस्फुरत्तत्९६ समन्ततः । ।७६। ।<br>
तेजसामिव संघातं सुमहत् समुपस्थितम् ।<br>
विषण्णवदनाः सर्वे दृष्टोद्भूतं महाविषम् । ।७७। ।<br>
विषेणोत्तिष्ठता तेन९७ कालानलसमत्विषा९८ ।<br>
निर्दग्धो रक्तगौराङ्गः कृतः कृष्णो जनार्दनः । ।७८॥<br>
तं दृष्टवा रक्तगौराङ्गं कृतं कृष्णं जनार्दनम् ।<br>
सर्वे भीता९९ वयं ब्रह्मँ१००स्त्वामेव शरणं गताः ॥७९। । <br>
सुराणामसुराणाञ्च श्रुत्वा वाक्यं भयावहम् ।<br>
प्रत्युवाच महातेजा ब्रह्मा लोकपितामहः१०१ । ।8.114.८० ॥<br>
<br>
८६ मोदन्ति - ख । ८७ किन्नु - ख । ८८ केन - ख । ८९ नु ते तस्य - क. । ९० परमात्मनः - क । ९१ सुरा दैत्येन्द्रदानवाः - क । ९२ सुरासुरैर्मथ्यमाने - क । ९३ पयोत्सङ्गात् - क. । ९४ महातपाः - क, महोदधेः (?) । ९५ ... सप्रभं - क । ९६ विस्फुरन्तं - क. । ९७ विषेणोत्तिष्ठमानेन - क,? त्थितमात्रेण (?) । ९८.  समार्चिषा  क । ९९ ततस्सर्वे - क. । १०० भीता - क । १०१ लोकनमस्कृतः - ख. ।<br>
<br>
621<br>
शृण्वन्तु देवताः सर्वे ऋषयश्च१०२ तपोधनाः ।<br>
यत्तदग्रे१०३ समुद्भूतं मथ्यमाने महोदधौ१०४ । ।८ १ । । <br>
विषं कालानलप्रख्यं कालकूटमिति श्रुतम्१०५ ।<br>
तस्य१०६ प्रोद्भूतमात्रस्य विराजन्ते न१०७ देवताः ॥८२। । <br>
तस्य१०८ विष्णुरहं वापि सर्वे वा सुरपुङ्गवाः ।<br>
शक्नुवन्ति न वै१०९ सोढुं वेगमन्यत्र शङ्करात् । ।८३ ॥ <br>
इत्युक्त्वा पद्मगर्भाभः पद्मयोनिरयोनिजः ।<br>
मामेवं स्तोतुमारेभे११० ब्रह्मा वेदविदां वरः । ।८४॥ <br>
ब्रह्मोवाच<br>
नमस्तुभ्यं विरूपाक्ष नमस्ते नैकचक्षुषे१११ ।<br>
नमःपिनाकहस्ताय वज्रहस्ताय वै नमः । ।८५। ।<br>
नमस्त्रिशूलहस्ताय दण्डपाशासिपाणये ।<br>
नमस्त्रैलोक्यनाथाय भूतानां पतये नमः । ।८६ । ।<br>
नमः सुरारिहन्त्रे च११२ सोमसूर्याग्निचक्षुषे ।<br>
ब्रह्मणे चैव रुद्राय विष्णवे चैव ते नमः । ।८७। ।<br>
सांख्याय चैव योगाय भूतग्रामाय वै नमः ।<br>
मन्मथाङ्गविनाशाय कालकालाय११३ वै नमः ॥८८। । <br>
रुद्राय वसुरेताय देवदेवाय रंहसे ।<br>
उष्णीषिणे सुवक्त्राय सहस्राक्षाय मीढुषे ॥८९। ।<br>
कपर्दिने करालाय११४ शङ्कराय हराय च ।<br>
विरूपाय सुरूपाय शिवाय वरदाय च ॥8.114.९० । ।<br>
त्रिपुरघ्ने मखघ्नाय मातॄणां पतये नमः ।<br>
बुद्धाय चैव शुद्धाय मुक्ताय११५ केवलाय च । ।९१ । ।<br>
<br>
१०२ मु तयश्च - ख । १०३ यत्र चाग्रे - ख । १०४ पयोनिधौ - क । १०५ कालकूटेति विश्रुतम् - क । १०६ येन - ख । १०७ प्रोद्भूमात्रेण न विराजति - ख । १०८ न च - क । १०९ न शक्नुवन्ति च - क. । ११० इदं स्तोत्रं समारब्धो - क , गत्वेशं स्तोतुमारब्धो - घ. । १११ नेक चक्षुषे - ख । ११२.. नाशाय - क. । ११३ कालाकालाय - ख. । ११४ कधीराय - क. । ११५ मुक्तायै - क ख ।<br>
<br>
622<br>
लोकत्रयविधात्रे च शक्राय वरदाय च११६ ।<br>
अग्रायाथ तथोग्राय विप्रायानन्तचक्षुषे११७ ॥९२॥<br>
रजसे चैव सत्वाय तमसेव्यक्तयोनये ।<br>
नित्याय चैवानित्याय नित्यानित्याय वै नमः ॥९३॥<br>
व्यक्ताय चैवाव्यक्ताय व्यक्ताव्यक्ताय वै नमः ।<br>
चिन्त्याय चैवाचिन्त्याय चिन्त्याचिन्त्याय वै नमः ॥९४॥<br>
सूक्ष्माय चैवासूक्ष्माय सूक्ष्मासूक्ष्माय वै नमः ।<br>
भक्तानामार्तिनाशाय प्रियनरायणाय च ॥९५॥<br>
उमाप्रियाय शर्वाय नन्दिवक्त्राङ्कनाय च ।<br>
पक्षमासार्धमासाय११८ ऋतुसंवत्सराय च ॥९६॥<br>
बहुरूपाय मुण्डाय दण्डिनेथ वरूथिने११९ ।<br>
रथिने१२० धन्विने नित्यं१२१ जटिने ब्रह्मचारिणे ॥९७॥<br>
ऋग्यजुःसामरूपाय१२२ पुरुषायेश्वराय च१२३ ।<br>
नमस्ते भगवनू २ ' व्यक्ष नमस्ते भगवञ्छिव ॥९८॥<br>
नमस्ते देवदेवेश नमस्ते भूतभावन ।<br>
इत्येवमादिचरितैः स्तुतं स्तुत्यं१२५ नमोस्तुते१२६ ॥९९॥<br>
प्रणम्य मूर्ध्ना प्रणतोस्मि रुद्रं जगद्गुरुं देववरं त्रिनेत्रम् ।<br>
सूक्ष्मोसि योगातिशयाधिगम्यं तेजोनिधे१२७ व्यक्तमुपैमि रुद्रम् ॥8.114.१००॥ <br>
ज्ञात्वा तु भक्तिं मम देवदेव प्रसीद गङ्गाम्बुनिषिक्तकेश ।<br>
त्वां सौरभेयाम्बुदचित्रयानं१२८ शिवं प्रयत्नात् शरणं गतोस्मि१२९ ॥१०१॥ <br>
एवं तेन तदा१३० पूर्वं ब्रह्मणा लोककर्तृणा ।<br>
स्तुतोहं विविधैः स्तोत्रैर्वेदवेदाङ्गसंभवैः । ।१०२॥<br>
<br>
११६ इन्द्रियाणां वराय च - ख. । ११७ नेकचक्षुषे - क । ११८ वर्षाय (?) । ११९ ... न्धवरूथिने - घ. । १२० ध्वजिने (?) । । १२१ चैव - क । १२२ सामर्ग्यजुरथर्वाय (?),... माथर्वाय - क. । १२३ पुरुधामे- श्वराय च (?) । १२४ भगवान् - क ख । १२५ स्तुतिस्तुत्यं - क. ख., तुभ्यं - क. । १२६ नमो नमः - (क?) । १२७ योगातिशयाभिगम्यं तेजोनिधिं - ख. । १२८... चिन्तयानं - ख, । १२९ शरणा- गतोस्मि - ख. । १३० भगवता - ख. ।<br>
<br>
623<br>
ततः प्रीतो ह्यहं तस्य१३१ ब्रह्मणोथ महात्मनः१३२ । <br>
नतस्तं१३३ मुख्यया वृत्त्या पितामहमथाब्रुवम् । ।१ ०३ ॥ <br>
भगवन् भूतभव्येश भूताधिप१३४ महातपः१३५ ।<br>
किं१३६ कार्यं ते मया ब्रह्मन्१३७ कर्तव्यं वद१३८ सुव्रत । <br>
श्रुत्वा वाक्यं ततो ब्रह्मा प्रत्युवाचाम्बुजेक्षणे ॥ १ ०४। ।<br>
ब्रह्मोवाच<br>
भूतभव्यभवन्नाथ श्रूयतां कारणेश्वर१३९ ।<br>
सुरासुरगणैर्देव मथ्यमाने महोदधौ१४० ॥ १०५ । ।<br>
मयूरभृङ्गसकाशं१४१ नीलजीमूतसन्निभम् ।<br>
प्रादुर्भूतं विषं घोरं संवर्त्ताग्निसमप्रभम् । । १०६ ॥<br>
कालमृत्युरिवोद्भूतं युगान्तादित्यवर्च्चसम् ।<br>
त्रैलोक्योत्सादसूर्याभं विस्फुरत् तत्१४२ समन्ततः । । १०७ । <br>
विषेणोत्तिष्ठता तेन१४३ कालानलसमत्विषा ।<br>
निर्दग्धो रक्तगौराङ्गः कृतः कृष्णो जनार्दनः ॥ १०८ ॥<br>
तं दृष्टवा रक्तगौराङ्गं कृतं कृष्णं जनार्दनम् ।<br>
ततः सर्वे वयं१४४ भीतास्त्वामेव शरणं गताः१४५ ॥१ ० ९॥ <br>
तत्१४६ पिबस्व महादेव लोकानां हितकाम्यया ।<br>
भवानग्रस्य भोक्ता वै भवान्देववरः१४७ प्रभुः ॥8.114.१ १० ॥<br>
भवांस्तस्य१४८ महावेगं समर्थः सन्नियच्छितुम् ।<br>
नान्यः कश्चित् पुमाञ्छक्तो जगत्यस्मिँश्चराचरे१४९ ॥१ ११ । । <br>
पातुमेको महादेव समर्थस्त्वं महाद्युते१५० ।<br>
तस्यैवोग्रप्रभावस्य कालानलसमत्विषः(?) । । ११२ ॥<br>
<br>
१३१ प्रीतोस्मि तस्याहं - ख- । १३२ ब्रह्मणः परमात्मनः - क. । १३३ ततस्तं - क., तमहं - ख. । १३४ लोकनाथ - ख. । १३५ भूताधिक - क., जगत्पते - ख. । १३६ यत् - क. । १३७ महाब्रह्मन् - ख. । १४८ तव - क. । १३९ कारणं परम् (? । । १४० सुरासुरैर्मथ्यमाने क्षीरोदे भगवञ्छिव - क । १४१ अभवन्मेघसंकाशं - क. । १४२ विस्फुरन्तं - क. । १४३ विषेणोत्तिप्ठमानेन - क. ख, त्थितमात्रेण (?) । १४४ भयं (भयाद?) - क । १४५ भृशं वृषभवाहन - ख. । १४६ तं - क. । १४७ भवाँश्च वरदः - घ । १४८ भगवान् स्तां (तं) - क. । १४९ पुमाञ्छक्तस्त्रिषु लोकेषु विद्यते - ख. । १५. महाद्युतिः - ख ।<br>
<br>
624<br>
वेगं सोढुं१५१ महादेव समर्थोन्यो१५२ न विद्यते ।<br>
तस्यैवं ब्रुवतो देवि१५३ ब्रह्मणः परमेष्ठिनः ॥११ ३॥ <br>
बाढमित्येव तद्वाक्यं प्रतिगृह्य वरानने ।<br>
तदहं१५४ पातुमारब्धो विषमन्तकसन्निभम् ॥१ १४॥ <br>
लोकत्रयहितार्थाय सुरदैत्येन्द्रसन्निधौ१५५ ।<br>
पिबतो मे महाघोरं विषं सुरगणार्चिते१५६ ।<br>
कण्ठे समभवत् क्षिप्रं कृष्णं कृष्णाम्बुजे१५७क्षणे ॥ ११५ ॥ <br>
तद् दृष्ट्वोत्पलपत्राभं१५८ कण्ठे सक्तं महाविषम्१५९ । <br>
तक्षकं नागराजानं लेलिहानमिवोरगम् ॥१ १ ६॥<br>
अथोवाच महातेजा ब्रह्मा लोकपितामहः ।<br>
शोभसे त्वं महादेव कण्ठेनानेन सुव्रत ॥१ १७॥<br>
इति तस्य वचः श्रुत्वा मया गिरिवरात्मजे ।<br>
पश्यतां सुरसंघानां दैत्यानाञ्च वरानने ॥ १ १८॥<br>
यक्षगन्धर्वसिद्धानां१६० पिशाचोरगरक्षसाम् ।<br>
धृतं कण्ठे विषं घोरं ततः श्रीकण्ठता मम ॥१ १९॥<br>
तत्कालकूटं विषमुग्रतेजः१६१ कण्ठे धृतं पर्वतराजकन्ये१६२ ।<br>
पश्यन् समस्तः१६३ सुरदैत्यसंघो१६४ हृष्टः१६५ परं विस्मयमाजगाम१६६ ॥8.114.१२० ॥ <br>
ततः सुरगणाः सर्वे सयक्षोरगराक्षसाः ।<br>
ऊचुः प्राञ्जलयो देवि१६७ मत्तमातङ्गगामिनि ॥१२१ ॥ <br>
अहो बलं वीर्यपराक्रमस्ते अहो वपुर्योगबलं तवेदम्१६८।<br>
अहो विभूतिस्तव देवदेव गङ्गाजल१६९ प्लावितचन्द्रमौले१७० ॥१२२॥ <br>
त्वमेव विष्णुश्चतुराननस्त्वं त्वमेव सूर्यो रजनीकरस्त्वम् ।<br>
त्वमेव कालो नियतिस्त्वमेव त्वमेव मृत्युर्धनदस्त्वमेव१७१ ॥१२३॥<br>
<br>
१५१ समर्थोन्यो - ख । १५२ वेगं सोढुं - ख. । १५३ ब्रुवतस्तु वरारोहे - ख । १५४ ततोहं - क ख. । १५५ लोकत्रयहितार्थायासुरदैत्येद्रवन्दिते - क. । १५६ सुरगणार्चितं ( न्तिकं?) - क. । १५७ सुरगणार्चितं  ( ते?) - क । १५८ तन्नीलोत्पलपत्राभ - क । १५९ शक्तमिवान्तकं - क. । १६० नागानां - ख. । १६१... मुग्रतेजं - क. ख. । १६२  पुत्रि - क? । १६३ संपश्यमानाः - क. ख. । १६४... संघाः - क. ख. । १६५ हृष्टाः - क. ख. । १६६... मीयुरन्ये (?) । १६७ भूत्वा - ख, तेषां - क. । १६८ तदेव - ख. । १६९ देव सङ्गोजटा? - क. । १७० जलाप्लावितकेशदेश - ख. । १७१ मृत्युर्दहनस्त्वमेव - ख ।<br>
<br>
625<br>
त्वमेव सूक्ष्मः१७२ पुरुषोव्ययस्त्वं त्वमेव सूक्ष्माच्च परं च सूक्ष्मम् ।<br>
व्यक्तं त्वमेव प्रकृतिस्त्वमेव त्वमेव सत्वं च१७३ भवोद्भवं च । ।१२४॥ <br>
त्वमेव भूमिः सलिलं त्वमेव त्वमेव वह्निः पवनस्त्वमेव ।<br>
त्वमेव खं भूतभविष्यभव्यं त्वमेव भूतं भवभव्ययुक्तम् ॥१ २५। ।<br>
त्वमेव यज्ञो नियमस्त्वमेव त्वमेव सर्वं प्रकरोषि धर्मम् ।<br>
त्वमेव सर्वस्य चराचरस्य पृथग् विभक्ता प्रलये च गोप्ता१७४ ॥१ २६॥ इत्येवमुक्त्वा१७५ वचनं सुरेन्द्राः प्रणम्य मां सिद्धगणाश्च हृष्टाः१७६ । <br>
व्यपेतशोकाः प्रविभक्तसोमा गता विमनैरनिलोग्रवेगाः१७७ ॥१२७॥ <br>
इत्येतत् परमं गुह्यं पुण्यात्पुण्यतरं महत् ।<br>
स्वयं१७८ स्वयंभुवा प्रोक्तं स्तोत्रं१७९ पापप्रणाशनम् । ।१ २८॥ <br>
यस्तु धारयते नित्यं मत्परो नियमे स्थितः१८० ।<br>
ब्रह्मोद्गीतं शिवं ह्येतत्१८१ सर्वरोगनिबर्हणम् ॥ १२९॥<br>
गतिं तस्य प्रवक्ष्यामि परत्रेह च' देहिनः१८२ ।<br>
विषं तस्य वरारोहे स्थावरं जंगमं तथा१८३ । । 8.114.१३०॥<br>
संप्राप्य गात्रं१८४ सुश्रोणि क्षिप्रं सप्रतिहन्यते१८५ ।<br>
शममेत्य१८६ शुभं घोरं दुःस्वप्नं चापकर्षति ॥१ ३१ ॥<br>
स्त्रीषु वल्लभतां याति सभायां पार्थिवस्य च ।<br>
विवादे जयमाप्नोति युद्धे चैव न संशयः ॥१ ३ २॥<br>
गच्छतोध्वनि च क्षेमं१८७ सत्वं चैवोपजायते१८८ ।<br>
शरीरभेदे वक्ष्यामि गतिं तस्य वरानने ॥१ ३३ ॥<br>
हरिश्मश्रुर्नीलकण्ठः शशाङ्काङ्कितमूर्धजः ।<br>
त्र्यक्षोभेद्यस्त्रिशूली च वृषकेतुर्महाबलः ॥१३४॥<br>
<br>
१७२ ब्रह्म - ख । १७३ नन्त्वञ्च - ख. । १७४ भोक्ता - ख. । १७५. मुक्ता - क. ख. । १७६ प्रगृह्य सोमं प्रणिपत्य माञ्च - ख. । १७७ रनिलोग्रवेगैः - क. ख., इत  'उत्तरं स्वमालयं मेरुमुपेत्य सर्वे <i> । इत्यधिकं ख पुस्तके । १७८ तदा - क. । १ ऽ ९ स्तव - ख. । १८० ब्रह्मोद्गीतमिदं शुभं - ख. । १८१ ह्ये (ही?) दं - क. । १८२ वरप्रद - ख. । १८३ वापि जगम - ख. । १८४ गात्र प्राप्य तु - ख. । १८५ विप्रतिहन्यते - ख । १८६ शमय - क. । १८७ गच्छते क्षेममध्वानं - ख. । १२८ शरीरे नास्ति वै भयं - ख. ।<br></i>
<br>
626<br>
नन्दितुल्यवपुश्चैव नन्दितुल्यपराक्रमः ।<br>
विचरत्यखिलं१८९ सिद्धः सप्तलोकं१९० ममाज्ञया ॥१ ३५। । <br>
न हन्यते१९१ गतिस्तस्य वायोरिव नभस्तले१९२ । <br>
मम पार्श्वचरो भूत्वा१९३ तिष्ठत्याभूतसंप्लवम्१९४ ॥१ ३६॥ <br>
येपि चैतद्वरारोहे सदा शृण्वन्ति मानवाः ।<br>
तेषां चैव प्रवक्ष्यामि फलं फलसहस्रदे । । १ ३७॥<br>
ब्राह्मणो वेदमाप्नोति क्षत्रियो विन्दते महीम् ।<br>
वैश्यस्तु लभते लाभं शूद्रः प्राप्नोति सद्गतिम् ॥१३८॥ <br>
व्याधितो मुच्यते रोगाद् बद्धो मुच्येत बन्धनात् ।<br>
गुर्विणी जनयेत् पुत्रं कन्या विन्दति सत्पतिम् ॥१३९॥ <br>
नष्टञ्च लभते द्रव्यमिह लोके परत्र च ।<br>
गवां शतसहस्रस्य सम्यग् दत्तस्य यत्फलम् । ।8.114.१४० । ।<br>
तत्फलं समवाप्नोति श्रुत्वा मर्त्यः कथामिमाम् ।<br>
अक्षरं वाथ पादं वा श्लोकं श्लोकार्धमेव वा ॥१४१ ॥ <br>
अथवा सर्वमध्यायं देवब्राह्मणसंसदि ।<br>
यः पठेन्मानवो नित्यं मद्गतेनान्तरात्मना ॥ १४२॥<br>
श्रद्दधानः सदोद्युक्तो रुद्रलोके महीयते ।<br>
पठस्व देवि भद्रन्ते पाठयस्व च बान्धवान् ॥ १४३ ॥<br>
अतः परतरं स्तोत्रं न भूतं न भविष्यति ।<br>
नापि यक्षाः पिशाचा वा न भूता न विनायकाः १४४॥ <br>
कुर्युर्विघ्नं गृहे तत्र यत्रायं तिष्ठते स्तवः ।<br>
यथाविमुक्तं क्षेत्रेषु क्षेत्रं श्रेष्ठं प्रकल्पितम् ॥ १४५। ।<br>
तथा स्तवो वरिष्ठोयं स्तवानां ब्रह्मनिर्मितः ।<br>
यश्चैनं श्रावयेच्छ्राद्धे ब्राह्मणान् पादमन्ततः ॥ १४६॥ <br>
अक्षय्यमन्नपानं वै पितॄँस्तस्योपतिष्ठति ।<br>
मनसा चिन्तितं यच्च यच्च वाचाप्युदाहृतम् । । १४७॥<br>
<br>
१८९ त्यखिलान् - क. । १९० सप्तलोकान् - ख. । १९१ हन्यति - क. ख. । १९२ अनिलस्याम्बरे यथा - ख. । १९३ धरोभूमि - ख. । १९४ प्रत्याभूतः समृद्ध (ध्य)  ति - ख. ।<br>
<br>
627<br>
सर्वं संपद्यते तस्य स्तवस्यास्यानुकीर्तनात् । <br>
श्रुत्वैतत् परमं गुह्यं येपि स्युः पापयोनयः ॥१४८॥ <br>
स्त्रियः शूद्राश्च तेपीह रुद्रलोकं व्रजन्त्युत ।<br>
यदा मानुष्यतामेति कदाचित् कालपर्ययात् ॥१४९॥ <br>
वेदवेदाङ्गतत्त्वज्ञो विमले जायते कुले ।<br>
देवभक्तश्च भवति धर्मञ्च कुरुते तदा ॥8.114.१५०॥<br>
इतिहासमिदं पुण्यं सर्वकिल्विषनाशनम् ।<br>
ऊक्तं मयात्र तुष्टेन स्वयमेवाम्बुजेक्षणे ॥१५१॥<br>
इति स्कन्दपुराणे अमृतमथने नीलकण्ठोपाख्याने ब्रह्मदेवकृतं महादेवस्तोत्रं नाम चतुर्दशोत्तरशततमोध्यायः <br>
व्यास उवाच<br>
अमृतेपहृते तस्मिन् विष्णुना छद्मरूपिणा ।<br>
दैत्याश्च दानवाश्चैव किं चक्रु स्तदन्तरम्१ ॥१॥<br>
सनत्कुमार उवाच<br>
ते क्रोधाद्वञ्चिताः सर्वे विष्णुना दानवेश्वराः ।<br>
सन्नह्य युद्धाय तदा गर्हन्तो२ विष्णुमूचिरे ॥२॥<br>
धिग्बल धिक् च ते शौर्यं पाप धिक् ते पराक्रमम्३ । <br>
विश्रम्भघाती४ नित्यं त्व५न्नीचकर्मा६ दुरात्मवान् । ।३ ॥ <br>
त्वया निकृत्या निहतो हिरण्यकशिपुः पुरा ।<br>
हिरण्याक्षश्च दैत्येन्द्रोमृतं चेदमपाहृतम्७ ॥४॥<br>
न तवास्ति बलं युद्धे निकृत्या हि बली भवान् ।<br>
युद्धे स्थितो भवानस्तु न नो८ मोक्षमवाप्स्यति९ ॥५॥<br>
<br>
१ चक्रे तदनन्तरम् - क. । २ गर्हयन - क. ख. । ३ पराक्रमः - ख. । ४ विश्रम्भघातिन - ख. । ५ च - क. ख. । ६ नीचकर्म - ख. । ७ ह्यमृतं चेदमे (मा) हृतं - क. ख. । ८ ततो - क. । ९... नवाप्स्यसि - ख. ।<br>
<br>
628<br>
सनत्कुमार उवाच<br>
ततः स दैत्याराट् क्रुद्ध उद्गिरन्१० पावकार्चिषः११ । <br>
रथेनाम्बुदनादेन विष्णुमेवाभिदुद्रुवे । ।६ ॥<br>
विप्रचितिश्च१२ दैत्येन्द्रो गजेन गजिनं तदा ।<br>
समाह्वयत् सहस्राक्षं गजिन वज्रपाणिनम्(?) । ।७ । । <br>
विरोचनस्तु संक्रुद्धो धनेशं राक्षसाधिपम् ।<br>
गजेनैवाभिदुद्राव जलदो भास्करं यथा । ।८। ।<br>
बलिर्वैरोचनिश्चापि यमं पितृगणाधिपम् ।<br>
रथेनैवाभिदुद्राव विघ्नो विघ्नमिवापरम्१३ । । ९॥ <br>
अनुह्राश्च दैत्येन्द्रो हिरण्यकशिपोः सुतः ।<br>
वरुणं प्रति दुद्राव नदीवेगो यथार्णवम् । ।8.115.१ ० ॥<br>
मयस्तु१४ दानवश्रेष्ठस्तारस्तारक एव च ।<br>
आदित्यैस्सह संसक्ता१५ गजा इव महागजैः । । ११ । । <br>
शरभः शतकेतुश्च बलो मूकश्च दानवः ।<br>
रुद्रानेवाभ्यभावन्त१६ सिंहाः सिंहानिवाजने ॥ १२। । <br>
शम्भुः कार्तस्वनश्चैव महामायश्च शम्बरः ।<br>
वसुभिः सह संसक्ता व्यसनानीव साधुभिः । ।१ ३ । । <br>
नरकोथ हयग्रीवस्तथेन्द्रदमनोसुरः ।<br>
अश्विभ्यां सह संसक्ता१७ ग्रहाभ्यामिव तारकाः ॥ १४। । <br>
अन्ये चान्यैस्सुरैस्सार्धं महामाया महाबलाः ।<br>
आहूयाहूय युध्यन्ते१८ सर्वे क्रोधेन दानवाः । ।१ ५ । । <br>
विप्रचित्तिर्महामायः सहस्राक्षं त्रिभिः शरैः ।<br>
अर्दयामास नादेन नादयानो दिशो दश१९ ॥ १ ६। ।<br>
<br>
१० उत्किरत्. (?), उद्गिरत् - क., दानवाः - ख. । ११ पावकार्चिषाः  - (?। १२.  स्तु;  ख । १३ मिवापरः - ख. । १४ यमस्तु - क. ख. । १५ संयुक्ता - क. । १६.. नेवाभिधावन्तः - क. । १७ संसक्तो ( क्तौ? - क. । १८ युद्ध्यन्ति - ख. । १०. दिशः - क ख. ।<br>
<br>
629<br>
तस्येन्द्रः कार्मुकं चित्रमस्यतो लघुहस्तवान् । <br>
वज्रेण शतधारेण शतधा व्यभजद्२० बली ॥ १७। । <br>
ततोस्य गजमाघोरे२१ कार्मुकं गृह्णतोपरम् ।<br>
गजेन पोथयामास स पपात यथा गिरिः । ।१८ । ।<br>
तमाप्लुतं२२ गजाच्चैव दानवं देवराड् बली ।<br>
वज्रेणाताडयत् क्रौञ्चं शक्त्या गुह इवाहवे । । १ ९। । <br>
स तेन वज्रघातेन दानवो मूढचेतनः२३ ।<br>
अपतद् भूतले क्षिप्रं वातरुग्ण इव द्रुमः२४ ॥8.115.२ ० ॥ <br>
ततो हाहाकृतमभूद्दानवानां बले तदा ।<br>
साधुसाध्विति देवानां सिंहनादाश्च बृंहिताः । ।२ १ । । <br>
प्रतिलभ्य ततः संज्ञां स शक्त्या२५ भीमरूपया ।<br>
मातङ्गः तस्य संमत्त२६मनयद्यमसादनम् । ।२२ । । <br>
ततोस्य पृष्ठरक्षाँश्च कवचञ्च महाप्रभम् ।<br>
शातयामास२७ देवाग्र्यस्स२८  हित्वा संयुगं ययौ । ।२३ । । <br>
बलिर्यमस्य पुण्ड्रं२९ च कृतान्तं कलहं तथा ।<br>
कालञ्च नियतिञ्चैव किङ्करान् पाशमेव च । ।२४॥ <br>
एकैकं पश्यतस्तीक्ष्णैः पञ्चभिः पञ्चभिः शरैः ।<br>
यमञ्चैव चतुष्षष्ट्या हृदये समविध्यत । । २५॥<br>
तस्य चानदतः क्षिप्रं यमः क्रुद्धो हसँस्तदा ।<br>
दण्डेन रथमाहत्य भस्मसायुज्यमानयत्३० । । २ ६॥ <br>
हते रथे ससूते तु साश्वे३१ सह पदानुगैः ।<br>
तिष्ठतिष्ठेति सन्नद्य३२ यमं बलिरधावत ॥ २७। । <br>
तस्यापतत एवाशु३३ यमो दण्डमवासृजत् ।<br>
मूर्ध्नि तेन प्रहारेण ततः सोगान्महीतलम् । ।२८ ॥<br>
<br>
२० न्यभजत् - क. । २१ माराधे - क., मारोहे - ख. । २२ तमाप्नुतं - क. ख. । २३ मूढचेतसः - ख । २४ इवार्णवः - क. । २५ संज्ञामशन्या - ख. । २६ संमतं तस्य - क. ख. । २७ सातयामास - क. । २८ देवोग्र्यस्स - ख.,. स्त - क. ख. । २९ पुण्यं - क., पुण्ड्राँ - ख. । ३० सायोज्यमानयत् - क ख, । ३१ साश्वै - क. ख । ३२ सन्नाद्या - क., संछाद्य - ख. । ३३ एवः थ - क. ख ।<br>
<br>
630<br>
ततो हाहाकृतमभूद्दानवानां बले तदा ।<br>
गृहण गृहणेति चाप्यूचुः कष्टं कष्टं तथापरे ॥२९॥ <br>
अनुह्रादस्तु वरुणं नाराचेन महाबलः ।<br>
आहत्य हृदये क्रुद्धो रथोपस्थे न्यपातयत् । ।8.115.३ ० । । <br>
स उत्थाय क्षणाद्देवो विकृष्य बलवद्धनुः ।<br>
सायकाँस्तस्य संधार्य३४ धनुश्चिच्छेद वीर्यवान् ॥३ १ ॥ <br>
अश्वाञ्जघान सूतस्य शिरः कायादपातयत् ।<br>
तस्य प्रस्कन्दतश्चापि हताश्वाद्रथसत्तमात् ॥३२ ॥<br>
बिभेद हृदयं शीघ्रं स पपात यथा मृतः ।<br>
मय३५स्तारस्तारकश्च आदित्यान् दृढमार्दयन् ॥३ ३ ॥ <br>
तेपि तान् विरथाञ्चक्रुः सर्वाञ्छरशतैस्त्रिभिः३६ । <br>
शरभः शतकेतुश्च बलो मूकश्च दानवः ॥३४। ।<br>
रुद्रानस्त्रैर्बहुविधैर्नादयन्तोर्दयन्युधि ।<br>
तेषामस्त्राणि तानि स्म प्रतिवार्य महाबलाः । ।३ ५॥ <br>
शलभा इव केदारान् मुहूर्तेन व्यनाशयन्३७ ।<br>
ते काल्यमानास्तै रुद्रै३८र्बहुभिर्विरथास्तदा ॥३६॥ <br>
रणं त्यक्त्वा महामाया विपलायन्त३९ सर्वशः ।<br>
शम्भुः कार्तस्वनश्चैव महामायश्च शम्बरः । ।३७॥ <br>
वसूनभ्यद्रवन् युद्धे गजाः प्रतिगजानिव ।<br>
तेषान्तु वसवः सर्वे स्वापनास्त्रं४० ससर्जिरे ॥३८॥ <br>
रथेष्ववस्थिता येन बभुः सुप्ता यथा मृगाः ।<br>
तान् सुप्तान् रथयन्तारो रणात्तस्मादपाहरन् । ।३९॥ <br>
हरतां चैव सूतानामुत्तमाङ्गान्यपातयन् ।<br>
ते हतेष्वथ सूतेषु उद्भ्रान्तैर्वाजिभिस्तदा । ।8.115.४० । ।<br>
<br>
३४ संवार्य - क. । ३५ यम - क ख. । ३६ गतस्त्रिभिः - ख., गभस्तिभिः - क. । ३७ व्यशातयन् - ख. । ३८ आहन्यमानास्तै - ख.,?.. स्त्रै - क. । ३९ व्यपलायन्त - क. । ४० श्वा (स्वा) पनार्थं - क ।<br>
<br>
631<br>
सुप्ता एव रणे सर्वे भ्राम्यन्ते दितिसूनवः ।<br>
नरकोथ हयग्रीवस्तथेन्द्रदमनोपि च । ।४१ ॥<br>
अश्विनौ द्वौ४१ सुसंयत्ता युयुधुस्ते सुरेश्वराः ।<br>
तानापतत४२ एवाथ तौ देवौ४३ भिषजां वरौ ॥४२॥<br>
दण्डेनास्त्रेण विरथान् सर्वानेव प्रचक्रतुः ।<br>
पुनश्चापततः सर्वान् गदिनः क्रोधमूर्छितान् । ।४३ ॥<br>
वायव्यास्त्रेण सहसा संचिक्षिपतुराहवे ।<br>
अन्ये चान्याँस्तदा देवा दितिपुत्रान् व्यपोथयन्४४ । ।४४। । <br>
अभज्यन्त यथा सिंहैर्मृगारण्येभिसंहताः४५ ।<br>
प्रह्लादश्चापि दैत्येन्द्रो विष्णुना सह संगतः । ।४५॥<br>
महत् कृत्वा तदा युद्धं विरथः समपद्यत ।<br>
स चक्रेण हताश्वस्तु हतसूतपदानुगः ॥४६ ॥<br>
गदां गृहीत्वा प्रस्कन्द्य जनार्दनमुपाद्रवत् ।<br>
तस्योद्यतकरस्याथ धावतश्च महामुने । ।४७॥<br>
चिच्छेद तां गदामाशु चक्रेणैव जनार्दनः ।<br>
अथ ते दानवाः शूर४६स्तैर्देवैर्भग्नविक्रमाः । ।४८। ।<br>
अभज्यन्त यथा सिंहैर्वने मृगगणा भयात् ।<br>
तान्भग्नान्४७ भज्यमानाँश्च दृष्टवा त्यक्त्वा रणं ययुः । ।४९॥ <br>
प्रह्लादोपि रणं त्यक्त्वा तानेवानुजगाम ह ।<br>
तेषु भग्नेष्वथेन्द्रस्य जयशब्दं सुपूजितम् ॥8.115.५० ॥<br>
समं चक्रुस्तदा देवाः सनारायणलोकपाः ।<br>
सिंहनादांश्च विविधान् वादित्राणि न्यवादयन् ॥५१ । ।<br>
इति स्कन्दपुराणे अमृतमथनेयुद्धे पञ्चदशोत्तरशततमोध्यायः४८<br>
<br>
४१ च - क । ४२ नाता - क. । ४३ देवे (?) । ४४ न्यपोथयन् - ख. । ४५ पद्यार्धमेतदत्र प्रमादादापतितं प्रतिभाति । ४६ शूरा - ख. । ४७ ते तान्. (?। ४८ अध्यायः १६८ - ख., नात्राध्यायसमाप्तिर्घ- पुस्तके ।<br>
<br>
632<br>
सनत्कुमार उवाच<br>
एवं तदभवद् व्यास अमृतस्यावमन्थनम् ।<br>
युद्धञ्च सुमहाघोरं१ प्रह्लादेन सहैव तु ॥ १ । ।<br>
स तु कालेन महता कृत्वा युद्धशतान्युत ।<br>
पुत्रे विरोचने राज्यं प्रददावसुरेश्वरः । ।२। ।<br>
विरोचनः पुनर्व्यास राज्यस्यार्थे महाबलः ।<br>
आटीबके हतो युद्धे देवेन्द्रेण महौजसा२ । । ३ ॥<br>
व्यास उवाच<br>
आटीबकः स संग्रामः कथमासीन्महाभयः ।<br>
श्रोतुमिच्छामि भगवन्३ परं कौतूहलं हि मे ॥४। । <br>
सनत्कुमार उवाच<br>
बभूव पुनरेवेह देवानामसुरैः सह ।<br>
सख्यं४ ते ददृशुश्चैव५ दूराद्वै६ विस्मिताननाः । ।५॥ <br>
घोरामिलावृते तस्मिन् वर्षे विकृतरूपिणीम् ।<br>
उग्रामाथर्वणीं कृत्या७मसुराणां भयंकरीम् ॥६। । <br>
तां दृष्टवा तेब्रुवन् केयमाटिरित्येव देवताः ।<br>
असुरा बक इत्येव विवादश्चाप्यजायत । ।७। ।<br>
सापि कृत्या तदा घोरा देवेभ्यो दर्शनं ददौ ।<br>
आटिरित्येव तेषां च असुराणां बकोभवत्८ । ।८॥ <br>
तेषां पणोभवत्तत्र राज्यं प्रति महामुने ।<br>
यो नो जितः स नो दासो जेता स्वामी भवत्विति ॥९। । <br>
ततस्सा ह्याटिरूपेण सर्वेभ्यो दर्शनं ददौ ।<br>
ततस्ते विजिता देवाः प्रोचुर्ना स्म१० जिता११ इति ॥8.116.१ ० ॥<br>
<br>
१ सुमहद् घोरं- क. ख. २ हतौजसा - ख., अत्राध्यायसमाप्तिर्घपुस्तके । ३ भगवान् - क . ख। ४ संख्यं - क. ख. । ५ ददृशिरे चैव - क. ख. । ६ दूरात्ते - क. ख. । ७ ज्ञात्वा - क. । ८ तु (वै) बकः - ख. । ९... न्देवान् - क. ख. । १० न स्म (?) । ११... ज्जिता - क. ।<br>
<br>
633<br>
बक१२ एवैष सुव्यक्तं जिता यूयं न संशयः । <br>
नायमाटिर्बकोयं वै न बकश्चाटिरेव हि१३ । । ११ ॥ <br>
एवं विवदतां युद्धमभवद्राज्यकारणात् ।<br>
तेषां दानवमुख्यानां देवैस्सह भयावहम् । । १२ । । <br>
वर्षाणां वै सहस्रं तु हतो यत्र विरोचनः ।<br>
हते विरोचने ब्रह्मा बलिं तेषां महासुरम् । । १३ । । <br>
अभ्यषेचयदिन्द्रत्वे१४ स च राजा बभूव ह ।<br>
ततस्स लोकांस्त्रीन् व्यास बलेनाक्रामदव्ययः१५ ॥ १४। । <br>
त्रैलोक्यस्येश्वरश्चैव स जज्ञे ह्यसुरेश्वरः ।<br>
जित्वा युद्धेन१६ देवेन्द्रं स्थानादच्यावयत् प्रभुः । । १५ । ।<br>
इन्द्रत्वमकरोच्चैव यमत्वञ्च महाबलः ।<br>
स एव वरुणश्चाभूद्धनेशोग्निस्तथैव च । । १ ६। ।<br>
आदित्यश्चैव सोमश्च पर्जन्यो वृष्टिसर्जनः ।<br>
सर्वं जगति कर्तव्यं स एव कुरुते सदा१७ । । १७। । <br>
एवं शासति वै राज्यं१८ देवानामसुखं तदा१९ । <br>
भ्रष्टैश्वर्या महात्मानो भ्रमन्ति शकुना इव । । १ ८। । <br>
तेषां ब्रह्मा ददौ बुद्धिं दुःखितानां महात्मनाम् । <br>
आश्वास्य बहुधा व्यास कारुण्याद् देवसत्तमः । । १ ९। । <br>
ब्रह्मोवाच<br>
देवा न शक्यो२० युष्माभिर्बलिरेष प्रवाधितुम् । <br>
महात्मा धार्मिकश्चायममरश्च न संशयः । ।8.116.२ ० । । <br>
ब्रह्मण्यश्च बलीयाँश्च तथा लब्धवरश्च ह ।<br>
तं गत्वा विप्ररूपेण विष्णुरेष प्रयाचतु२१ । । २१ । ।<br>
<br>
१२ एक - ख. । १३ च - ख. । १४... दिन्द्रन्तु - क.,... दिन्द्रस्तु - ख. । १५ बलेकामयदव्ययः - ख. । वशे कास्यद (?), बलेनाक्रम्य दानवः (?) । १६ जिह्वा (ह्म) युद्धेन - । १७.. .न्यदा - क । १८ राज्ये - ख. । १९ तथा - ख. । २० शक्यं - क. ख. । २१ प्रयाचतां - ख ।<br>
<br>
634<br>
वामनं रूपमास्थाय भूमेर्वै विक्रमत्रयम् ।<br>
दास्यते स गृहीत्वा तत् क्रमतामेष सर्वशः ॥२२॥<br>
भूमिं क्रमसमां सर्वं करिष्यति न संशयः ।<br>
क्रमं द्वितीयं धातास्य२२ अन्तरिक्षे ततः२३ स्वयम् ॥२३॥<br>
अहं चैव प्रदास्यामि तृतीयं क्रममित्युत ।<br>
एवं वो राज्यलाभोयं२४ दृश्यते नान्यथा सुराः ॥२४॥<br>
यस्मिन्काले प्रक्रमते विष्णुरेष त्रिविष्टपम्२५ ।<br>
तस्मिन्काले च रक्षध्वं सर्वयत्नेन दानवान् ॥२५॥<br>
सनत्कुमार उवाच<br>
त एवमुक्ता देवेशा निश्चित्य बहुधा शुभम् ।<br>
विष्णुमूचुर्महासत्वाः क्रियतां ब्रह्मणो वचः ॥२६॥<br>
दीक्षितश्चासुरश्रेष्ठो हयमेधेन सोद्य वै ।<br>
कल्यं२६ चावभृथं२७ तस्य गत्वा याचस्व तं प्रभो ॥२७॥<br>
सनत्कुमार उवाच<br>
एवमस्त्विति तेनोक्ता देवा युद्धाय दंशिताः ।<br>
अतिष्ठन्त तदा सर्वे शक्रं कृत्वा पुरस्सरम् ॥२८॥<br>
नारदोथ तदा गत्वा पूजितस्तेन भक्तितः ।<br>
सुखोपविष्टः प्राहेदं वचनं वदतां वरः ॥२९॥<br>
धर्मेण तव तुष्टोहमृषयश्च तपोधनाः ।<br>
अनासुरमिद वृत्तं तव दानवसत्तम । ।8.116.३ ०॥<br>
सर्वे२८ हि दानवाः२९ क्रूराः३० ब्रह्मघ्ना३१ लोककण्टकाः३२ । <br>
त्वं तु ब्राह्मणभक्तश्च लोकानां हितकृत्तथा ॥३१॥<br>
तस्मात्तव शुभं चिन्त्यं सदैवासुरपुङ्गव३३ ।<br>
यथा च ते शुभं किञ्चित् स्याद् राजन्नित्यमेव३४ हि३५ ॥३२॥<br>
<br>
२२ दातास्य - ख. । २३ तव - क. ख. । २४  राज्यलम्भोयं - ख । २५ तृविष्टपम - क त्रिवि ख । २६ काल्यां - क., काल्यं - ख. । २७ चावभृतं - ख. । २८ सर्वो - क. । २९ दानवः - क । ३० क्रूरो - क. । ३१ ब्रह्मघ्नो - क. । ३२ लोककण्टकः - क. । ३३ सदेवासुरपुङ्गवाः - क । ३८ राज्यनित्यमेव - क ख । ३५ च - क ।<br>
<br>
635<br>
एष देवैः प्रणिहितो विष्णुर्विप्रत्वमास्थितः ।<br>
त्रीँस्त्वा राज्यार्थमुद्युक्तः३६ प्रार्थयिष्यति विक्रमान् । ।३ ३ ॥ <br>
तन्न तस्य त्वया देयं३७ राज्यं३८ पश्चान्न ते३९ भवेत् । <br>
अतः परं भवान् राजन् प्रमाणमसुरेश्वर । । ३४॥<br>
सनत्कुमार उवाच<br>
तस्य तद्वचनं श्रुत्वा बलिर्वैरोचनिस्तदा ।<br>
उवाच प्रणतो व्यास नारदं दानवेश्वरः ॥ ३५॥<br>
शत्रवस्ते मम दृढं तेषां चाहं महामुने ।<br>
यदि ते मां प्रयाचन्ते४० कृतार्थोस्मि ततो ननु ॥३ ६॥ <br>
स्वधर्मं४१ सं४२परित्यज्य यदि चेन्मधुसूदनः ।<br>
मां प्रयाचति दीनात्मा सफलं जीवितं मम ॥३७। ।<br>
व्रतं चेदं मम ब्रह्मन् सदैव हि महामुने ।<br>
याचितो४३ न ददामीति न ४४ वदेयमिति प्रभो ॥३८। । <br>
उर्ध्वं प्राणा ह्युत्क्रामन्ति याचतो४५  विप्रसत्तम ।<br>
ब्रुवतो न ददामीति नरकायोत्क्रमन्त्यथ । ।३९॥ <br>
देहीति रुदितस्याख्या४६ नास्तीति प्रतिरोदना ।<br>
मा मां४७ नारद पश्यन्तु रुदन्तमितरे जनाः । ।8.116.४० । । <br>
एषा४८ भवति सर्वस्य पुरुषस्य महामुने४९ ।<br>
याचतो मम दातायमिच्छा तद्ध्यक्षयं५० फलम् ॥४१ ॥ <br>
सोहं यदि न दास्यामि शत्रुभ्यो याचितं५१ महत् । <br>
नरकं रौरवं नाम प्रतिपत्स्याम्यसंशयम् ॥४२। ।<br>
यो हि वै याचमानाय न ददाति नराधमः ।<br>
स तं हिनस्ति याचन्तमाशाच्छेदान्न संशयः । ।४३ ॥<br>
<br>
३६ स वै त्रीन् सुरकार्यार्थं घ। ३७ ते तस्य न त्वया देया  घ.। ३८ राजन् (?) । पथ्या न ते  क। ४० प्रयाचन्ति - क ख. । ४१ अर्धर्मं - क, सर्धर्मं (?) । ४२ स्वं - ख. । ४३ याचितं - क. । ४४ च - ख. । ४५ याचिते - ख । ४६ रुदितस्याह्वा - ख. । ४७ मा - ख. । ४८ येषां - ख. । ४९ महात्मनः - ख । ५० तद् व्यत्ययं - ख. । ५१ याचितो - ख. ।<br>
<br>
636<br>
भबान्मम पिता व्यक्तं५२ पुत्रः स्नेहकृतो५३ ह्यहम्५४ । <br>
नाहं न दास्ये विप्रेन्द्र निर्वृतिस्ते५५ भवत्वियम्६ ॥४४। । <br>
सनत्कुमार उवाच<br>
ततस्स तं तदामन्त्र्य तेन चैव सुपूजितः ।<br>
दिवमक्रामदव्यग्र५७श्चिन्तयानः कथं भवेत् । ।४५। । <br>
गतेथ तस्मिन्दिवसे रजन्यां स५८ महायशाः ।<br>
विष्णुर्वामनरूपेण विप्रो भूत्वा तमर्थयत्५९ । ।४६ । । <br>
स चापि राजा विप्रेन्द्र६० रत्न३नि च वसूनि च । <br>
ग्रामान्दासीश्च महिषीर्गवाश्वान् रथहस्तिनः । ।४७॥ <br>
वाहनानि च चित्राणि सुवर्णं शयनानि च ।<br>
शय्यास्तरणवस्त्राणि भूषणानि गृहाणि च ॥४८। । <br>
यं यमर्थयते६१ विप्रो यावद्यश्च६२ यथा यथा६३ । <br>
तथा तथा स दैत्येन्द्रो ददात्येवाविचारयन् । ।४९। ।<br>
तं तथा वर्तमानं तु वामनः सुमहायशाः ।<br>
प्राह मह्यं प्रयच्छस्व यदहं प्रब्रवीमि ते । ।8.116.५० ॥<br>
स तमर्घेण६४ पाद्येन आसनादिभिरेव च ।<br>
संपूज्यैवाब्रवीद्६५ ब्रूहि यत्तवेष्टं द्विजोत्तम । ।५१ ॥ <br>
वामन उवाच<br>
यदि प्रयच्छसे राजन् याचमानाय कामतः ।<br>
ततो ब्रवीम्यन्यथा तु न वक्ष्याम्यसुरेश्वर । ।५२। ।<br>
बलिरुवाच<br>
ज्ञात्वार्थं प्रतिजानीयां देयं ब्राह्मण तद्यदि ।<br>
दातुं च शक्यं तत् स्यात्तु६६ ततोहं६७ दातुमुत्सहे । । ५३ । ।<br>
<br>
५२ नित्यं - ख. । ५३ पुत्रस्नेहः कृतः - क । ५४. द्य वै - घ, ५५ निवृतिस्ते - घ । ५६ भवत्वयं - ख. । ५७ दिवमाक्रमदव्यग्र - ख । ५८ च - ख । ५९ तमार्थयत् (?) । ६० विप्रेभ्यो क., विप्रेन्द्रो - ख. । ६१ यद्यवर्थयते (?) । ६२ यावन्तं च (?) । ६३ तथा - क । ६ तमर्घ्येण - क । ६५ संपूज्य चाब्रवीद् - ख । ६६ ते तस्मात् - घ. । ६७ ततस्त (तद्) - घ. ।<br>
<br>
637<br>
वामन उवाच प्रतिज्ञा भवतो नित्यमियं६८ ह्यसुरसत्तम ।<br>
यद्यत्प्रयाचते विप्रो दद्यां तत्तदहं त्विति६९ ॥५४॥<br>
दीक्षितश्चाश्वमेधेन त्वं७० ददास्यसुराधिप७१ ।<br>
यद्यत् प्रयाचते विप्रस्तत्तद्दत्से७२ न संशयः ॥५५। ।<br>
सनत्कुमार उवाच<br>
स एवमुक्तो निश्चित्य पुनरेवाह७३ तं नृपः ।<br>
प्रहस्य सुमहावीर्यं इदं वचनकोविदः ॥५६॥<br>
बलिरुवाच<br>
भवान् विष्णुर्विप्ररूपी७४ छद्मना मां प्रयाचसे ।<br>
क्षत्रधर्मं समुत्सृज्य कार्पण्यं७५ च प्रभाषसे ॥५७॥<br>
दीनानामपि७६ सर्वेषामहं दद्यां७७ प्रयाचितः ।<br>
राज्यं विना हि देवाय७८ तुभ्यं दास्ये यथेप्सितम् ॥५८॥ <br>
वामन उवाच<br>
सत्यमेतदहं विष्णुर्हृतराज्या वयं त्वया ।<br>
न राज्येद्य स्पृहास्माकं निःस्पृहा हि ततो वयम् ।<br>
गृहं त्वां संप्रयाचाम७९ यत्र वत्स्यामि८० निर्वृतः८१ ॥५९। । <br>
बलिरुवाच<br>
किंप्रमाणं गृहं तद्वै प्रयाचसि सुरेश्वर ।<br>
कीदृशं क्व च तद्८२ दास्ये ब्रूहि वामन सर्वशः ॥8.116.६०॥ <br>
वामन उवाच<br>
सर्वभूमिगुणैर्युक्तं यत्र तत्र महागृहम्८३ ।<br>
मम क्रमैस्त्रिभिर्युक्तं८४ दत्स्व८५ राजन् गृहार्थिने ॥६१ ॥<br>
<br>
६८. मिदं - क । ६९ प्रति - क । ७० ष्वं (स्व?) । - क । ७१ वदाम्यसुराधिप - ख । ७२ तत्तद्दत्स्व - घ, तद्ददस्व - क । ७३ पुनराह च - घ. । ७४.. विरूपी च - क., भगवन्विष्णुरूपी ख. । ७५ कार्कश्यं - क । ७६ दानानामपि? । ७७ दद्यात् - क. ख. । ७८ दीनाय - घ. । ७९ प्रयाचामो - ख । ८० वत्स्याम - ख. । ८१ निर्वृताः - ख. । ८ . त - क । ८३ तत्रैवेप्ट गृहं मम - घ. । ८४.. स्तुल्यं - घ.। ८९ धत्स्व - क. ।<br>
<br>
638<br>
सनत्कुमार उवाच<br>
अथ शुक्रस्तदा व्यास८६ बलिं प्राह महातपाः । <br>
न दातव्यं महाराज विष्णुरेव महाबलः ॥।६२ ॥ <br>
अयं स हन्ता८७ सर्वेषां दानवानां दुरासदः८८ । <br>
छद्मनैव८९मिहायातो९० विष्णुरेनं९१ विसर्जय । ।६३ ॥ <br>
अनादृत्य वचस्तस्य प्रोवाच दितिनन्दनः ।<br>
दास्ये तुभ्यं गृहं विष्णो यादृशं त्वं प्रयाचसे । ।६४॥ <br>
सनत्कुमार उवाच<br>
तस्य तद्वचनं श्रुत्वा प्रोवाच मधुसूदनः ।<br>
बलिं राजानमनघं सर्वेषामेव सन्निधौ । ।६५। ।<br>
वामन उवाच<br>
साध्यो देवोहमनघ धर्मपुत्रो दितेः सुत९२ ।<br>
ततः प्रतिग्रहे दोषो न ममास्ति महाबल । ।६६॥ <br>
यदि देयं गृहं मध्यं पश्चात् तापो न ते यदि ।<br>
हस्ते मम जलं राजन् पातयस्वासुरेश्वर । ।६७ ॥ <br>
सनत्कुमार उवाच<br>
ततस्स बाढमित्युक्त्वा भृङ्गारेण महाबलः ।<br>
प्रदातुमुपचक्राम वामनाय गृहं महत् । । ६८। ।<br>
अथ ते९३ दानवाः क्रूराः प्रतिषेधनलालसाः९४ । <br>
आजग्मुर्भृशमायत्ता९५ बलिं प्रति महामुने ॥६९॥ <br>
प्रह्लादो भ्रातृभिः सार्धं मयो जम्भोर्द्धलोचनः९६ । <br>
विप्रचित्तिश्च विक्रान्त अन्ये च सुमहाबलाः । ।8.116.७० । । <br>
ऊचुस्ते तं तदा गत्वा९७ कृत्वा प्रह्लादमग्रतः ।<br>
बलिं वैरोचनिं व्यास चिन्तयन्तः पराभवम् ॥७१ । ।<br>
<br>
८६... स्तदाभ्येत्य (?) । ८७ निहन्ता - घ. । ८८ महाबल. - घ. । ८१ छलेनैव - क. । ९०.. मिहायातं - क. ख. । ९१ मेनं (?) ९२ सुतः - क. । ९३ ततस्ते - ख. । ९४ प्रतिशोधनलालसाः - ख. । ९५ .मायस्ता - ख. । ९६ जृम्भणोवै नु .. - घ.,... द्य लोचनः - ख. । ९७ ज्ञात्वा - घ. ।<br>
<br>
639<br>
प्रह्लाद उवाच<br>
किमिदं पुत्र दुर्बुद्धे त्वया व्यवसितं महत् ।<br>
नाशनं दितिपुत्राणां नैतत् कार्यं महाबल ॥७२। । <br>
विष्णुरेव महामायो दुरात्मा दैत्यघातकः ।<br>
लोकत्रयमपि ह्येष क्रमिष्यति न संशयः ॥७२ ॥<br>
त्वमस्माकं गतिः पुत्र त्वं वीर्यं त्वं पराक्रमः ।<br>
त्वयि जीवितमायत्तं मा नः क्षिप्रं विनाशय९८ ॥७४॥ <br>
हिरण्यकशिपू राजा हिरण्याक्षश्च दानवः ।<br>
तव राज्ञः कलां पुत्र नार्घतः षोडशीमपि९९ ॥७५॥ <br>
मैतस्य विबुधस्य१०० त्वं गृहं दत्स्व ब्रवीम्यहम् । <br>
एतद्धि श्रेयः सर्वेषां तव चैव महाबल ॥७६। ।<br>
सनत्कुमार उवाच<br>
तस्य तद्वचनं श्रुत्वा प्रह्लादस्य महात्मनः ।<br>
बलिः प्रणम्य१०१ धर्मात्मा इदमाह महायशाः । ।७७॥ <br>
बलिरुवाच<br>
जानेहं१०२ विबुधोयं वै विष्णुः सर्वासुरान्तकः । <br>
प्रतिज्ञैव ममेयं हि दातव्यं याचितेन मे ॥७८॥ <br>
अहं दानपतिः ख्यातस्त्रिषु लोकेषु विश्रुतः ।<br>
कथं तदन्यथा कुर्याञ्जीविते सति दानवाः ॥७९॥ <br>
अधर्म्यमयशस्यञ्च अस्वर्ग्यं भयदं महत् ।<br>
कथं नामानृतं कुर्यामिति१०३ मे व्रतमाहितम् । <br>
प्रतिश्रुत्य कथं भूयोसुरास्ते धर्मकारणात् (?) ॥8.116.८०॥ <br>
प्रह्लाद उवाच<br>
दानवानां सदैत्यानां पुत्र धर्मः स्वयं कृतः ।<br>
अधर्मेण हि वर्धन्ते सदैव दितिदानवाः ।८१॥<br>
<br>
९८ नैतत्कार्यं महाबल - घ. । ९१ नार्धन्ते - क., नार्हतः (? ), सर्वे नार्हन्ति षोडशीम् - घ. । १००. देव सत्यं - घ. । १०१ बलिम्प्रणम्य - क. । १०२ जानेयं - क. । १०३ कुर्यादिति - ख., कुर्यामिति (?) ।<br>
<br>
640<br>
माया चैवानृतं चैव दम्भः सर्ववधस्तथा ।<br>
यज्ञानां परिमोषश्च धर्म एष१०४ हि नः शुभः । ।८२। । <br>
स त्वं प्रतिश्रुत्य विभो मा ददस्व१०५ दुरात्मने ।<br>
तथा हि नो भवेद् वृद्धिरन्यथेह भयं महत् ॥८ ३ । ।<br>
सनत्कुमार उवाच<br>
तस्य तद्वचनं श्रुत्वा बलिर्निश्चिन्त्य१०६ बुद्धिमान् ।<br>
उवाचासुरशार्दूल इदं वचनकोविदः ॥८४। ।<br>
बलिरुवाच<br>
य एष धर्मो धर्मेण भवद्भिः संप्रचोदितः ।<br>
न ह्यस्य फलमानन्त्य क्रूरस्यासुरसत्तम ॥८५॥<br>
हिरण्यकशिपू राजा नात्यन्तं सुखमाप्तवान् ।<br>
हिरण्याक्षस्तथा१०८ चैव अन्धकश्चैव तत्सुतः ॥८६। । <br>
भवान् पितामहोस्माकं तथा क्रूरेण कर्मणा ।<br>
तस्मान्नेदं प्रशंसन्ति ये केचिद्विदुषो (?) जनाः । ।८७॥ <br>
ऋषयः पश्य सत्येन धर्मेण दिवि संस्थिताः ।<br>
देवा जयन्ति चात्यर्थं ग्रहा दिव्यन्ति चैव हि । ।८८ ॥ <br>
न कश्चिद् दृश्यते१०९ व्योम्नि तथा क्रूरेण कर्मणा । <br>
प्रसादयन् क्षामये त्वां ब्रवीमि दितिजेश्वर (?) ॥८९॥<br>
&nbsp;प्रह्लाद उवाच<br>
दुष्टं वाप्यथवा क्रूरं शोभनं वापि दानव ।<br>
स्वकर्म न विमोक्तव्यं पारम्पर्यागतं महत् ॥8.116.९ ० । ।<br>
- - - पितृभिश्चैव तथा चैव११० पितामहैः ।<br>
आचीर्णं पुत्र नैतत्ते१११ विमोक्तव्यं महामुने ॥९१ ॥<br>
बलिरुवाच<br>
पितृभिर्हि यथा चीर्ण कर्तव्यं यदशङ्कितैः ।<br>
गर्हितं यत्११२ सतां चापि पितामह शृणुष्व मे ॥९२॥<br>
<br>
१०४ एषो - ख । १०५ ददक्ष्व - ख. । १०६ निश्चित्य (?) । १०७... ह्यस्या - ख. । १०८... स्तदा - ख.। १०९ दीव्यते (?) । ११० तव - ख. । १११ चैतत्ते - ख. । ११२ च - ख. ।<br>
<br>
641<br>
आसीदृषिरदीनात्मा वामदेव इति श्रुतः११६ । <br>
तस्य दृष्टवोर्वशी मोहाद्रेतः स्कन्दो बभूव ह ॥ ९३ । ।<br>
तद् भूमावविद्धं वै चखाद वडवा किल ।<br>
तस्या११४ गर्भः समभवत् सद्यः सोश्वतरी भवत् । ।९४। । <br>
तामृषिः स सुतस्नेहात् पुपोष बहुला समाः ।<br>
अथागात्तत्र राजर्षिरष्टको नाम वीर्यवान् ॥९५। ।<br>
स तामपश्यद्राजेन्द्र११५ ऋषेराश्रममध्यगाम्११६ ।<br>
अचिन्तयद्धृदा चैव इदं परमहर्षितः । ।९६॥<br>
मम पत्न्यास्तु११७ सदृशी इयं लक्षणसम्पदा११८ ।<br>
यदि दद्यादिमां११९ विप्रः स्यादग्रं मम संगतम् । । ९७॥ <br>
न चायं दास्यते विप्रो मह्यमेनां सुदुर्लभाम् ।<br>
उपायं तु करिष्यामि येन दास्यति सुप्रभाम् । ।९८। ।<br>
सनत्कुमार उवाच (?)<br>
ततस्स राजा तं गत्वा वामदेवमुवाच ह ।<br>
प्रणम्य बहुमानेन निकृत्या शक्तिनन्दन । ।९९। ।<br>
राजोवाच<br>
अश्वतर्यानया कार्यं मम किञ्चिन्महामुने ।<br>
संवत्सरं सुसंपूर्णं प्रयच्छस्व प्रयाचितः ॥ 8.116.१०० ॥<br>
परिप्राप्ते पुनः कृत्ये तुभ्यं वै द्विजसत्तम ।<br>
पुनः प्रदास्ये विप्रेन्द्र यदि देया प्रदीयताम् ॥ १०१ । ।<br>
ततः स ऋषिशार्दूलस्तस्मै प्रादादनिन्दिताम् ।<br>
तां गृहीत्वा ययौ राजा लब्धेति हृषितस्तदा । । १०२ ॥<br>
अथ संवत्सरे पूर्णे तमाह ऋषिसत्तमः ।<br>
तमुवाच ततो विप्रः१२० प्रयच्छाश्वतरीं शुभाम् ॥ १०३ ॥<br>
<br>
११३ श्रुतिः - ख. । ११४ तस्य - ख. । ११५.. राजेन्द्रो - ख । ११६.. मभ्यगात् - ख. । ११७ ममैव बहुयोग्येदं (यं?) - घ. । ११८ शुभलक्षणसम्पदा - घ. । ११९- --दद्यादयं - ख. । १२० विप्रो - ख. ।<br>
<br>
642<br>
न ददौ स हि१२१ दुर्बुद्धिर्ऋषिः क्रोधाज्जघान तम् ।<br>
तस्य पुत्रस्ततो राजा बभूव नरपुङ्गवः । ।१ ०४। ।<br>
तमप्याह ततो विप्रो न ददौ स च तां तदा ।<br>
ततो ममार सोप्येवं१२२ विप्रक्रोधाद् दुरात्मवान् । । १० ५। । <br>
तस्य पुत्रोभवच्चैव राजा दितिजसत्तमः ।<br>
तमुवाच ततो विप्रः प्रयच्छाश्वतरीमिति । ।१ ०६ । ।<br>
अथ सोपि तथा कृत्वा याचितः सुदुरात्मवान् ।<br>
उवाच नाहं दास्यामि पितृहन्त्रे दुरात्मने । । १ ०७॥<br>
ततस्तमप्यसौ क्रुद्धो विप्रः प्राणैर्व्ययोजयत्१२३ ।<br>
ततो बालः सुतस्तस्य राजाभवदतिद्युतिः ॥ १० ८॥<br>
तमप्यसौ तथा१२४ विप्रः प्रोवाच क्रोधमूर्छितः ।<br>
नाशयिष्ये कुलं तद् वै अष्टकस्य दुरात्मनः ॥१ ०९॥<br>
तस्य तद्वचनं श्रुत्वा बालः संपूज्य तं द्विजम् ।<br>
उवाच सचिवान् पृष्ट्वा१२५ पश्चाद्दास्यामि वाडवाम्१२६ ॥8.116.१ १० । <br>
सचिवान् स तदानाय्य अपृच्छद् दानवेश्वर ।<br>
इयमश्वतरी ब्रूत दातव्या नेति वा शुभा ॥ १११ । ।<br>
सचिवा ऊचुः<br>
पितामहस्य ते पित्रा इयमश्वतरी पुरा ।<br>
वर्षमेकं प्रयाच्येह१२७ समानीता१२८ नरेश्वर१२९ । ।१ १ २॥ <br>
पूर्णे वर्षे तु१३० विप्रस्य याचतोपि महामुने ।<br>
न दत्ता स च१३१ कोपेन विप्रस्यास्य ममार१३२ ह । ।१ १३ ॥ <br>
ततः पितामहस्तुभ्यमासीद्राजा प्रजेश्वर१३३ ।<br>
तथैव सोप्यदत्वैनां विप्रक्रोधान्ममार ह१३४ । । १ १४॥<br>
भवाँस्तु यदि पूर्वेषां वृत्तं समनुवर्तते ।<br>
न देया विप्ररूपस्य मृत्योरस्य दुरात्मनः । । ११ ५॥<br>
<br>
१२१  ह - ख । १२२ सौम्ये - ख. । १२३ प्राणैर्वियोजयत् - ख. । १२४ तदा - ख. । १२५ दृष्ट्वा - क ख । १२६ दानवाः - ख, वा न वा (?) । १२७ प्रयाचित्वा - क. ख. । १२८ इहानीता - क. ख. । १२९ सुरेश्वर - क । १३० वर्षेस्य - ख. । १३१ तस्य - ख. । १३२ महा.. - क. । १३३ महेश्वर - क, महेश्वरः - क, ख । १३४ ... त्समाहरत् - क. ।<br>
<br>
643<br>
तेषान्तद्वचनं श्रुत्वा सचिवानां१३५ प्रमन्युमान् । <br>
निर्भत्स्य तान१३६धर्मज्ञानिदमाह महातपाः ॥१ १६॥ <br>
पूर्वे ते मौर्ख्यमास्थाय कृतवन्तोतिदारुणम् ।<br>
अधर्म्यमयशस्यञ्च सद्भिश्चैव विगर्हितम् ॥१ १७॥<br>
अहन्न तेषां पन्थानमनुवर्ते कथञ्चन ।<br>
अद्य तानकृतप्रज्ञान् पितॄनथ पितामहान् ॥११८। । <br>
गर्तस्थान् तारयिष्यामि कुलं च सुमहत्तथा ।<br>
इत्युक्त्वा१३७ निधने तेषां जातः पुत्रो महामतिः ॥११९॥ <br>
विप्रस्याश्वतरीदाने मतिं चक्रे सुनिश्चिताम ।<br>
ततस्तमृषिमभ्यर्च्य गन्धमाल्यादिभिर्नृपः ॥8.116.१२० । <br>
ताञ्चैवाश्वतरीं प्रादादात्मीयां स नराधिपः ।<br>
वसु चैव हि दत्त्वास्मै ऋषिं तं१३८ स प्रसादयत् ॥१२१॥ <br>
ततः स ऋषिशार्दूलः प्रहृष्टेनान्तरात्मना ।<br>
उत्थाप्य राजशार्दूलमिदमाह तदा विभुः ॥१ २२॥<br>
त्वया तीर्णाः सुपुत्रेण पितरः सपितामहाः ।<br>
नरकस्था महाबाहो ब्राह्मणस्वेन वेष्टिताः ॥१२३॥ <br>
न कृत्यं मम रत्नैश्च नाश्वतर्या नराधिप ।<br>
तुष्टस्तुभ्यं प्रयच्छामि सर्वमेतन्नराधिप ॥१ २४॥<br>
यद्यष्टको ममैवं वै कृतवान् स्याद् दुरात्मवान् ।<br>
तत्पुत्रो वा महाबाहो पिता वा तव दुर्मतिः । ।१२५॥ <br>
विनाशं न गतास्ते स्युरहन्तुष्टश्च सर्वशः ।<br>
तदापृच्छे गमिष्यामि तवैषा द्रव्यमेव च ॥१ २६॥ <br>
ततस्स ऋषिशार्दूलो जगाम वनमेव हि ।<br>
राजाप्यश्वतरीं लब्ध्वा तया रेमे यथासुखम् । ।१२७॥ <br>
एवं हि न१३९ प्रशंसन्ति पूर्वेषां धर्मवर्जितम् ।<br>
कर्म सर्वे द्विजा राजन्१४० ये चान्ये धर्मवादिनः । <br>
तस्माद्दास्याम्यहं राज्यं वामनाय महात्मने ॥१२८॥<br>
<br>
१३५ सचिवाँस्तान् - क. ख. । १३६ निवर्तयित्वा - ख, निभर्त्सयित्वा - क । १३७ अहन्तु - क. ख । १३८ ऋषिस्तं - क. । १३९ नः - क. । १४० राजा - क ।<br>
<br>
644<br>
सनत्कुमार उवाच<br>
ततस्सोसुरशार्दूलो वामनस्य तदा करे ।<br>
पातयामास विधिवज्जलं परमपूजितम्१४१ । । १ २९। ।<br>
तस्य पातितमात्रे तु जले विष्णोर्महात्मनः ।<br>
दैत्येन्द्रस्योपरि तदा पुष्पवृष्टिः पपात ह । । 8.116.१३० । ।<br>
साधुसाध्विति भूतानामदृश्यानाञ्च निस्वनः ।<br>
देवदुन्दुभयश्चात्र स्वयं नेदुरनाहताः । ।१ ३ १। ।<br>
मरुतश्च शुभान् गन्धानादाय प्रववुः शुभाः ।<br>
हताः स्थ१४२ दानवास्सर्वे१४३ इति चात्राभवत् स्वनः । । १३२ <br>
तत्कर्म तस्यातिसुदुष्करं१४४ तदा समीक्ष्य सर्वे ऋषयस्तपोधनाः । <br>
प्रशंसमाना दितिनन्दनेश्वरं प्रणेमुरारान्मधुसूदनं तदा । । १३३ । । <br>
इति स्कन्दपुराणे वामने षोडशोत्तरशतोध्यायः१४५ <br>
<br>
सनत्कुमार उवाच -<br>
ततस्स भगवान् विष्णुरुवाचासुरपुङ्गवम् ।<br>
क्रमामि विक्रमैः पश्य दानवेश्वर सुप्रभ१ । । १ । ।<br>
यदि चेत् पूर्यते दत्तं न चेद्दातव्य२ इत्युत३ ।<br>
भवता भूमिभागोन्यः सत्यवाग् भव दानव । ।२ । ।<br>
बलिरुवाच<br>
क्रमस्व वामनश्रेष्ठ क्रमाँस्त्रीनद्य सर्वशः ।<br>
न चेत् पूर्येत४  दाताहं सत्यमेतद् ब्रवीमि ते । ।३ । ।<br>
सनत्कुमार उवाच<br>
ततस्स देवदेवेशं महादेवमुमापतिम् ।<br>
प्रणेमे परया भक्त्या क्रमिष्यन विष्णुरव्ययः । ।४। ।<br>
<br>
१४१ पूजितः - क । १४२ -हतास्तु - क । १४३ स्सर्वा  - ख । १४४ तस्याप्यतिदुष्करं - ख । १४५ अध्यायाः १६९ - ख. ।<br>
१ सुप्रभः - क. ख , संप्रति - घ । २ भवेद्दातव्य - ख. । ३.. भित्युत - क. ख. । ४ चेत्पूर्यति - क ख. ।<br>
<br>
645<br>
ततो देवाः सुसंयत्ताः सन्नद्धा युद्धलालसाः ।<br>
आकाशेन महासत्वास्तत्राजग्मुर्महाबलाः । ।५। ।<br>
ततस्स पुष्करद्वीपे विष्णुः परमदीप्तिमत् ।<br>
रूपं कृत्वा भुवं द्याञ्च - - वै क्रममाचरत् । । ६। ।<br>
स पादमुदये कृत्वा द्वितीयं सरितां पतौ ।<br>
पुष्करस्यैवोत्तरतस्तेन लोकमिमं गतः५ । ।७। ।<br>
क्रमित्वा विक्रमं चैकपादमुत्क्षिपतस्तदा ।<br>
अजको नाम दैत्येन्द्रः पादं तं समगृह्णत । ।८। ।<br>
स तं सहैवासुरेण उत्क्षिपन्मधुसूदनः६ ।<br>
क्षिप्तोसावसुरो७ व्यास अद्यापि न निवर्तते । ।९। ।<br>
ततो द्वितीयं रुद्रस्य योगं परममास्थितः ।<br>
अन्तरिक्षे भुवर्लोक९ एक एव क्रमोभवत् । । 8.117.१० । ।<br>
ततोन्तरिक्षाद् भूयोपि ब्रह्मणो१० योगमास्थितः ।<br>
स्वर्लोकमखिलं व्यास११ क्रममेकं चकार ह१२ ॥ ११ । । <br>
तं तु लोकं समासाद्य निःसृतं देवसत्तमः१३ ।<br>
जनलोकं समासाद्य१४ न समाप्तञ्च तत्ततः१५ । । १२ । । <br>
तस्य चो१६त्क्रक्रमतस्तत्र१७ दैत्याः शस्त्रास्त्रपाणयः ।<br>
अभ्यक्रमन्त१८ वेगेन देवास्तान्सन्न्यवारयन् ॥ १३ ॥<br>
दश पुत्रसहस्राणि तनयानां बलेस्तदा१९ ।<br>
युध्यमाना हतास्तेन विविधायुधपाणयः । । १४। ।<br>
बाणो वातश्च द्वावेतौ२० बलिपुत्रौ महाबलौ२१ ।<br>
तस्माद् भ्रष्टौ तदा व्यास संग्रामाद्ययतुर्मुने२२ ॥ १ ५॥ <br>
अथ ब्रह्मा तदाभ्येत्य समयं प्रचकार ह ।<br>
विमुच्य पाशान्देवेश इमं२३ लोक२४ पितामहः ॥ १६। ।<br>
<br>
५ गतं - ख. । ६.. णोदक्षिपन्मधुसूदनः - (?) । ७ क्षिप्तो वा - क, क्षिप्तः स चासुरो - घ- । ८ न संज्ञातः क्व वा गतः - घ । ९ च भूर्लोकः पूर्णं - घ. । १० ब्राह्मणो - क. । ११ सर्व - क., सर्वे - ख. । १२ क्रममेवं - क., क्रमे तच्च चकार ह - घ. । १३ पूर्णो नैव तृतीयकः - घ । १४ छलं चक्रे ततस्तस्य - घ. । १५ तत्त्वतः - ख. । १६ तस्योर्धं - क ख । १७ चाक्रामतस्तत्र - क. । १० अभिक्रमन्त - क, अति - ख. । १९ स्तथा - क । २० द्वावेव&nbsp;? । २१ महाबलः - क । २२ संग्रामायोद्यतुर्मुने - क. । २३ इद - क. । २४ लोकं - क ।<br>
<br>
646<br>
बले त्वयाखिलं राज्यं देवानां प्रतिपादितम् ।<br>
सत्ये त्वं समये स्थित्वा मा राज्यं कामये पुनः२५ ॥१७॥ <br>
यावन्मन्वन्तरमिदमेष ते समयः शुभः ।<br>
परिपाल्यः सदा वत्स गच्छ चैव यथासुखम् । । १८॥ <br>
इदं यज्ञफलं सम्यगवाप्स्यसि न संशयः ।<br>
योगञ्च मत्प्रसादेन भूय एव ह्यवाप्स्यसि ॥१ ९॥ <br>
सैव२६मुक्तस्तमापृच्छ्य२७ पातालं संविवेश ह । <br>
देवा अपि ततः प्राप्य स्वं राज्यं२८ मुमुदुर्भृशम् ॥8.117.२०॥ <br>
व्यास उवाच<br>
कीदृक् स भगवान् विष्णुस्त्यक्त्वा स्वं धर्ममूर्जितम् । <br>
प्रत्याहरत त्रैलोक्यं न चैवास्यानयोभवत् । ।२१ ॥ <br>
सनत्कुमार उवाच<br>
क्रमतस्तस्य देवस्य बिष्णोर्दीप्तानलप्रभम् ।<br>
बभौ रूपमतीवोग्रं दुर्निरीक्ष्यं सुरैरपि ॥२२॥<br>
अथ देवाः सहेन्द्रेण विष्णुं परमदैवतम्२९ ।<br>
तुष्टुवुः प्रशशंसुश्च कृतकृत्या महाबलम् । ।२३ ॥<br>
प्रीत्या परमया युक्ताः सर्वे दिव्यास्त्रधारिणः ।<br>
दानवैरर्द्यमानानामस्माकं विबुधेश्वरः । ।२४। ।<br>
त्राता राज्यप्रदश्चैव त्वमभूस्सुरसत्तम३०।<br>
त्वया स्म सुखिनः३१ सर्वे कर्मिणः सुकृतैर्यथा ॥२५॥ <br>
तव देव प्रभावेण३२ राज्यं भोक्ष्याम विज्वराः ।<br>
तपनस्य(?) प्रभावेण यथा पूर्वं सुरेतराः ॥२६। । <br>
त्वं हि नः परमं धाम तथैव च परा गतिः३३ ।<br>
परं पवित्रं त्वं चैव ऋते देवमुमापतिम् ॥२७॥<br>
<br>
१५ कामयेत् पुनः - क ख । २६ स एव - क. । २७ मुक्त्वा आपृष्ट्वा - क, स्तं पृष्ट्वा - ख. । १८ स्वराज्यं - क. । २९ देवतम् - क. ख. । ३० त्सुरसत्तम - क. ख । ३ १.. त्सुखिनः - क. । ३२ न - क ख. । ३३ त्वं हि नः परमाङ्गतिः - ख. ।<br>
<br>
647<br>
सनत्कुमार उवाच तस्यैवं स्तूयमानस्य त्रिदशैः शार्ङ्गधन्वनः ।<br>
अभूत्३४ तुष्टिस्तदात्यर्थं बहुमानस्तथात्मनि३५ ॥२८॥ <br>
ततोभिमानतस्तस्य३६ स योगः परमो मुने ।<br>
अभ्रश्यत यथा वह्निः सलिलेन समुक्षितः ॥२९॥<br>
ततस्तदन्तरं लब्ध्वा पाप्मा सा ह्यासुरी मुने ।<br>
प्रहृष्टा संप्रहृष्यैन३७माविवेश जनार्दनम् ॥8.117.३ ० ॥<br>
स तया पाप्मया व्यास आविष्टो विष्णुरव्ययः ।<br>
न बभौ दीप्तिमाँस्तत्र सन्तः प्राप्येव दारुणम् ॥३ १॥<br>
इति स्कन्दपुराणे वामने त्रैलोक्यक्रमणे सप्तदशोत्तरशततमोध्यायः  <br>
<br>
सनत्कुमार उवाच<br>
तथा स पाप्मया व्यास आसुर्या संगतस्तदा ।<br>
तदेव रूपं संप्राप्तो वामनं देवसत्तमः ॥१॥<br>
तं तथा वर्तमानं तु देवास्सर्वे सवासवाः ।<br>
अब्रुवन् किमिदं देव तव वैकृतमीदृशम्२ ॥२॥<br>
तेषां तद्वचनं श्रुत्वा ऋषयः शंसितव्रताः ।<br>
मरीचिर्भृगुरत्रिश्च अङ्गिरा क्रतुरेव च ॥३ ।<br>
वसिष्ठश्च पुलस्त्यश्च पुलहो रुचिरेव च ।<br>
विश्वामित्रो वामदेवो भरद्वाजस्तथौशिजः ॥४॥<br>
गौतमश्च शरद्वाँश्च कश्यप३श्चोद्दल४स्तथा ।<br>
वत्सारो नैध्रुवश्चैव च्यवनश्चात्मवानपि ॥५॥<br>
दधीचश्च५ ऋचीकश्च जमदग्निश्च विश्रुतः ।<br>
जामदग्न्यस्तथा रामो ह्यगस्तिश्च महातपाः ॥६॥<br>
<br>
३४ बभौ - क. ख. । ३५.. नो तथात्मनि - क, माने तथात्मनि - ख. । ३६ ततोतिमानतस्तस्य - ख. । ३७ संप्रहष्यैव - क ।<br>
१ संप्राप्य - क. ख. । २ वै कृत्यमीदृशम् - क. टि. । ३ काश्ययपः - क. । ४. श्चोदल्ल - क. । ५ दधीकश्च - क. ।<br>
<br>
648<br>
बृहस्पतिश्च शुक्रश्च शक्तिश्च सपराशरः ।<br>
कुणिश्च कुणिबाहश्च६ तथा सारस्वतश्च यः ॥७। ।<br>
एते चान्ये च ऋषयो नारदश्च सपर्वतः ।<br>
ऊचुर्देवांस्तदा व्यास७ ब्रह्मणा संप्रचोदिताः ॥८ । । <br>
ऋषय ऊचुः<br>
वयं देवाद्य संप्राप्ता ब्रह्मलोकात् सुरेश्वराः ।<br>
आज्ञप्ता ब्रह्मणा क्षिप्रं देवस्यास्य कृतेन ह ॥९॥<br>
यदनेन परित्यज्य स्वधर्मं देवबन्धुना ।<br>
प्रतिग्रहः कृतो राज्यं वैकुण्ठेन महात्मना । । 8.118.१० । ।<br>
ततः पाप्मासुराणां या सर्वप्राणिभयंकरी ।<br>
सासुरान् संपरित्यज्य केशवं संविवेश ह । । ११ । ।<br>
तथाभिभूतो८ देवोयमशक्तः शत्रुबाधने ।<br>
न चास्य तेजः सर्वे वै९ पश्यध्वं पूर्ववच्छुभम् ॥ १२ ॥ <br>
स एष यदि मन्यध्वं तीर्थेषु सुसमाहितः ।<br>
स्नात्वाश्वमेधेन पुनर्यजतां दैवतैस्सह१० । । १३ । ।<br>
ततः पिनाकिनं दृष्टवा तेन पूतश्च सर्वशः ।<br>
भविता पाप्मया मुक्त एवमाह पितामहः । ।१४॥<br>
सनत्कुमार उवाच<br>
ततस्ते सहितास्सर्वे देवा मुनिजनैस्सह ।<br>
तीर्थयात्रामकुर्वन् तं११ गृहीत्वा विष्णुमव्ययम् ॥ १ ५। । <br>
ते तु पुष्करिणीं१२ रम्यां सुषुम्णेति सुविश्रुताम्१३ । <br>
नलिनीवनसंछन्नां१४ प्रहृष्टाण्डजनादिताम् । । १ ६। । <br>
बहुवृक्षवनोपेतां फुल्लपङ्कजशोभिताम् ।<br>
बहूपवनवृक्षाढ्यां सूक्ष्मकाञ्चनबालुकाम् । । १७। ।<br>
<br>
६ कुणिराहुश्च - क. । ७. . भ्येत्य (?) । ८ विभूतो - क- । ९ सर्वेषां - क., षा (शा) - ख । १० देवतैः सहः - क. ख । ११ मकुर्वन्त - क. । १२ पुष्किरणी - क । १३ सुषुम्नामिति विश्रुताम् - क. । १४... षण्डसंछन्ना (?) ।<br>
<br>
649<br>
वज्रवैदूर्यनीलाङ्कामिन्द्रनीललतोपलाम् ।<br>
विविधाण्डजशब्दाढ्यां सिद्धचारणसेविताम् ॥१८॥ <br>
किन्नरोद्गीतमधुरामप्सरोभिश्च सेविताम् ।<br>
मत्तभ्रमरगीताढ्यां१५ श्रीनिकेतननिकेतनाम्१६ ॥ १ ९॥ <br>
यस्यां१७ स्नात्वा नरो मर्त्यः१८ स्वशरीरेण सुव्रत । <br>
विमानेनार्कभासेन गच्छन्ति१९ ह्यमरालयम् ॥8.118.२ ० ॥ <br>
तामासाद्य तदा देवाः सुषुम्नामृषिभिस्सह ।<br>
पद्मानि जगृहुश्चैव मृणालानि बिसानि२० च ॥२१ ॥ <br>
अथ तत्र महापद्मं विकचं सुमनोहरम् ।<br>
सहस्रपत्रसंछन्न२१ मगस्त्योद्धृत्य गृह्य तत्२२ । ।२२ । <br>
तस्यास्तीरे निचिक्षेप२३ ततः सस्नौ२४ यथासुखम् । <br>
जग्राह तच्च देवेन्द्र अदृष्टः केनचिद्विभुः ॥२३ । ।<br>
अथागस्त्यः समुत्तीर्णो न तत्पद्ममपश्यत ।<br>
सर्वांश्च तानुपामन्त्र्य इदमाह महामनाः२५ ॥२४॥ <br>
अगस्त्य उवाच२६<br>
मम पद्म महद्देवाः केनादत्तं सुपुष्पितम् ।<br>
सनत्कुमार उवाच<br>
ततस्त ऋषयस्सर्वे देवाश्चापि२७ ऋषेस्तदा ।<br>
प्रत्ययान् विविधाँश्चक्रु२८रेकैकश्येन२९ सुव्रत ॥२५। । <br>
इन्द्र उवाच<br>
स यज्ञैर्यजतामिष्टैर्बहुभिश्चाप्तदक्षिणैः ।<br>
वसेत् स्वर्गे च नियतं यस्ते हरति पङ्कजम् ॥२६॥<br>
<br>
१५ भ्रमरोन्मत्तगीताढ्यां - क ख. । १६ श्रीनिकेतनिभां शुभा - ख. । १७ योस्यां - क. । १८ मर्त्याः - क. । १९ गच्छते - क. । २० वनानि - ख. । २१ संहृष्टः - ख, संगृह्य - क । २२ गृहीतवान् -क. । २३ तीरेथ चिक्षेप - ख. । २४ तस्थौ - घ. । २५ महात्मना - क. ख । २६ अगस्त्तिरुवाच - क ख । २७ देवताश्च - ख । २८.. -ञ्चक्रु - क. । २९... स्य - क,... स्येन - ख. ।<br>
<br>
650<br>
सनत्कुमार उवाच<br>
ततस्ते मेनिरे सर्वे देवेन्द्रेण महात्मना ।<br>
गृहीतं पङ्कजं व्यास इन्द्रश्चैनमुवाच३० ह । ।२७। ।<br>
इन्द्र उवाच<br>
ऋषीणां धर्मतत्त्वानि शृणुयाय वयं कथम् ।<br>
उपायोयं कृतस्तस्माद् गृहाणेदं३१ जलोद्भवम् ॥२८ ॥ <br>
सनत्कुमार उवाच<br>
ततस्ते तत्र संपूज्य अग्नीन् देवान् पितॄनपि ।<br>
ब्राह्मणांस्तर्पयित्वा च विष्णोः कृत्वा तथाशिषः ॥२९॥ <br>
जग्मुरन्यानि तीर्थानि सुपुण्यानि शुभानि च ।<br>
बहूनि व्यास मुनयो देवाश्च सुसमाहिताः । ।8.118.३ ० । ।<br>
अथापश्यन्त ते वृक्षमेकं शुष्कं महातरुम् ।<br>
कोटरे च शुकं तस्य शुष्यन्तं व्याकुलेन्द्रियम् । ।३ १ । । <br>
ते दृष्टवा तमपृच्छन्त महेन्द्रेण दिवौकसः ।<br>
दिव्येन चक्षुषा दृष्ट्वा शुकं तुष्ट्वा यशस्विनः ॥३ २॥ <br>
इन्द्र उवाच<br>
खगेश्वर मृते ह्यस्मिन् कस्मात्तिष्ठसि पादपे ।<br>
अपुष्पफलपत्रे त्वं३२ शुष्के निरुपजीविते३३ ॥३ ३ । । <br>
शुक उवाच<br>
एष वृक्षः पुरा ह्यासीत् सुमहान् कल्पवृक्षवत् ।<br>
फलैरमृतकल्पैश्च चिरश्चाप्युपजीवितः३४ । ।३४॥<br>
दशामिमां पुनः प्राप्तः३५ कालेन च३६ वनस्पतिः । <br>
जह्यादेनं कथं प्राज्ञः कृतज्ञो मादृशः पुनः । ।३५। ।<br>
<br>
३० इन्द्रश्चैवमुवाच - क., इन्द्रश्चेद - ख । ३१ गृहाणेमं - क. ख. । ३२ तु - क. । ३३ निरुपजीव्यते - क. । ३४. '. जीवितम् - ख. । ३५ प्राप्य - ख. । ३६ कालेनैव - ख ।<br>
<br>
651<br>
कृतघ्नः स्यामहं देव३७ भृतमेनं परित्यजन् ।<br>
ये लोका ह्यस्य वृक्षस्य ते मे सन्तु शचीपते । ।३६॥ <br>
इन्द्र उवाच<br>
प्रज्ञावानसि मेधावी महात्मा नयतत्त्ववित्३८ ।<br>
कथं मूढमिवात्मानं करोषि खगपार्थिव ॥३७॥<br>
वनस्पतिरयं साधो धर्म एषोस्य नित्यदा ।<br>
अबुद्धिपूर्वं पक्षीन्द्र स्वभावा३९च्चात्र कारितः ॥३८॥ <br>
नास्येयं बुद्धिरभवद्वयांसि मयि नित्यशः ।<br>
वसन्तु मम खादन्तु फलानि च यथासुखम् ॥३९ ॥ <br>
अचेतनो यथा हद्यग्निरापो वायुश्च तत्त्वतः ।<br>
भूतानामुपकाराय स्वभावान्नान्यथा हि ते ॥8.118.४०॥ <br>
तद्वत् त्वं खग वृक्षस्य बुद्ध्वा कर्म स्वभावजम्४० । <br>
परित्यज्येममन्यत्र४१ गच्छ यत्र सुखं भवेत् ॥४१॥ <br>
शुक उवाच<br>
न मूढोस्मि सुरेशान मावमंस्था वचो मम ।<br>
शृणुष्व च यथाप्रज्ञा मम देवेश्वर प्रभो ॥४२॥<br>
अचेतनो यथा ह्यग्निरापो वायुश्च तत्त्वतः ।<br>
न तथा सुरशार्दूल वृक्षगुल्मलतादयः । ।४३ ॥<br>
विहितो ह्येष संसारः सर्वेषामेव कर्मिणाम् ।<br>
तस्मादचेतनत्वन्ते न वृक्षेषु सुरेश्वर ॥४४॥<br>
यथा च बुद्धिर्वृक्षाणां कथं कुर्याम सर्वशः ।<br>
उपकारास्तु भूतानामिति मे तन्निशामय ॥४५॥ <br>
स्वयम्भुरेतानवदत् सृष्ट्वा मुख्यान्महायशाः४२ । <br>
प्रजानामुपकाराय वर्तध्वमिति सर्वशः ॥४६॥<br>
ततस्ते फलपुष्पत्वक्प्रबालादिभिरन्तशः ।<br>
उपकाराय वर्तन्ते सर्वभूतेषु लोकप ॥४७॥<br>
<br>
३७ महद्देव - क. । ३८ नयुतत्ववित् - क. । ३९... न्नात्र - क । ४० स्वयं कृतम् - क. ख. । ४१ परित्यजेममन्यत्र - क. । ४२ महायशं - क. ।<br>
<br>
652<br>
वायुरग्निस्तथापश्च किन्तवाविदितं प्रभो ।<br>
बुद्धिपूर्वं प्रवर्तन्ते यथावद्धि नगाः शुभाः । ।४८ ॥ <br>
इन्द्र उवाच<br>
कथं तवेदं विज्ञानं को धर्मः कश्च ते श्रमः ।<br>
एतद्वेदितुमिच्छामः४३ कथयस्व खगेश्वर । ।४९। । <br>
शुक उवाच<br>
जन्मप्रभृति देवेश न मित्रद्रुहणे मम ।<br>
बुद्धिः समभवन्नित्यं मृत्यावपि समागते । ।8.118.५० । । । <br>
मातापितृपरश्चाहं स्वदारनिरतस्तथा । <br>
नावमन्ये च४४ भूतानि ऋतुकाले व्रजामि च । ।५१ ॥ <br>
न भक्षयामि धान्यानि परेषां देवताधिप ।<br>
तेन मे ज्ञानममलं प्रवृत्तं सुरसत्तम । ।५२ । ।<br>
इन्द्र उवाच<br>
तुष्टोस्मि तव सद्बुद्ध्या अनया खगसत्तम ।<br>
वरं वृणु प्रदास्यामि यद् भवान्मन्यते शुभम् ॥५३ । । <br>
शुक उवाच<br>
जीवतामेष४५ देवेन्द्र त्वत्प्रसादाद् वनस्पतिः ।<br>
अतो नान्यमहं४६ देव वृणुयां वरमुत्तमम् । ।५४॥ <br>
इन्द्र उवाच<br>
कर्मणा स्वेन जन्तूनां गतयः संप्रकीर्तिताः ।<br>
स्वेनैव कर्मणा पातः४७ किन्तवानेन बुद्धिमन्४८ ॥५ ५। । <br>
इदं विमानमारुह्य मया दत्तं खगोत्तम ।<br>
मम लोकं व्रज क्षिप्रं स्तूयमानो यथा नर । । ५६ । ।<br>
<br>
४३ मिच्छाम - क, इच्छा मे (?) ख.&nbsp;? ४४ नावमन्यामि - क, नावमन्यानि -ख। ४५ जीवितामेष -क. ख। ४६ नान्यदहं - ख. । ४७ यातः - क ख., जातः (?) । ४८ बुद्धिमान् - ख. ।<br>
<br>
653<br>
शुक उवाच न लोकानहमिच्छामि न विमानं न४९ वै सुखम् । <br>
प्रयाचितं५० प्रयच्छस्व जीवतामेष५१ वै नगः । । ५७॥ <br>
सनत्कुमार उवाच<br>
सद्भावं५२ तस्य तं ज्ञात्वा५३ सर्वं च सुरसत्तमः । <br>
चकार स५४ यथापूर्वं वृक्षं सर्वगुणान्वितम् । ।५८। । <br>
शुकश्च कर्मणा तेन दृढभक्तितयापि५५ च ।<br>
दीनेष्वभ्युपपत्त्या च ब्रह्मलोकं जगाम ह । ।५९। ।<br>
इति स्कन्दपुराणे वामनतीर्थयात्रायाम्५६ अष्टादशोत्तरशततमोध्यायः <br>
<br>
सनत्कुमार उवाच<br>
ततस्ते दैवता१ स्सर्वे कृमिलां२ नाम वै पुरीम् । <br>
उपागता ह्यवैक्षन्त४ तत्र चेदं महामुने ॥ १ । ।<br>
ब्राह्मणी गौतमी नाम रुद्राणीव यथापरा७ ।<br>
धार्मिकी च वदान्या च तपसा दग्धकिल्विषा । । २। । <br>
तस्यास्तपसि सक्ताया ब्रह्मलोकं गते पतौ ।<br>
कृष्णसर्पेण महता सुतो दष्टो ममार ह । । ३ । ।<br>
तं देशमागमत्तत्र८ व्याधोर्जुनक इत्युत ।<br>
स आगतस्तदापश्यद्विषेण समभिप्लुतम् । ।४॥<br>
स गत्वा गौतमीं प्राह सुतोयं ते तपोधने ।<br>
दष्टोहिना ममाराशु किन्नैनमवबुध्यसे । ।५ । ।<br>
<br>
४९ विमानं न च - क. ख. । ५० प्रयाचितः - ख । ५१ जीवितामेष - क ख । ५२ सद्भाव्यं - ख । ५३ श्रुत्वा - ख । ५४ च - क ख । ५५ दृढभक्तयापि - ख । ५६ शुकप्रश्ने - ख. ।<br>
<br>
१ देवता - क. ख. । २ किमिलां - क । ३ तो (न) - क । ४ ह्यवेक्षन्त - क, ह्यपेक्षन्त ख । ५ ब्राह्मणीं  - क ख । ६ गौतमीं । - क ख । ७ मपरामिव - क ख. । ८ शब्दे तमागमत्तत्र - क । ९ ज्ञात्वा - क ।<br>
<br>
654<br>
सा तथोक्ता समागम्य पुत्रं दृष्ट्वा गतायुषम् ।<br>
रुरोद बहुधा व्यास मृतापत्या महाव्रता । ।६ ॥<br>
तस्या विलपमानाया व्याधः सोर्जुनकस्तदा ।<br>
बिलं खनित्वा निष्कृष्य तमहिं समबन्धत । ।७॥<br>
स बद्बस्तेन दुष्टात्मा कृष्णसर्पः सुदुःखितः ।<br>
उवाच तं तदा१० व्याधं योसावर्जुनकः स्मृतः ॥८॥ <br>
किं मया तव बद्धेन नाधर्मं परिपश्यसि ।<br>
न चैव भक्ष्या मर्त्यानां वयं किं मां११ न मुञ्चसि१२ ॥९॥ <br>
अर्जुन उवाच<br>
त्वामाद्य खण्डशः कृत्वा भक्षं१३ दास्यामि वहिर्णे ।<br>
त्वयायं भक्षितो१४ यस्मादृषिपुत्रो ममार ह१५ ॥8.119.१ ०॥ <br>
सर्प उवाच<br>
कालेन१६ चोदितोहं तं१७ दष्टवानृषिपुत्रकम् ।<br>
न मां दोषेणार्जुनक१८ क्षेप्तुमर्हसि१९ तत्त्वतः ॥११॥ <br>
अर्जुन उवाच<br>
चोदितो यदि कालेन दष्टवानसि पन्नग ।<br>
निमित्तं त्वं हि मरणे तस्माद्धंस्यामि ते भृशम् ॥१२॥ <br>
सनत्कुमार उवाच<br>
ततस्सा गौतमी व्यास कालं२० मृत्युमथाकरोत्२१ । <br>
दुःखेन परमेणार्ता२२ कालो भीतस्ततोभ्यगात्२३ ॥१३॥ <br>
काल उवाच<br>
अहं हि सर्वसत्वानां कालो नास्त्यत्र संशयः ।<br>
चोदितो मृत्युनैवाहं हतवानृषिपुत्रकम् ॥१४॥<br>
<br>
१० तथा - क । ११ भयं - क. । तव भक्षोहं ततः किं मां - घ । । २ मुच्यसे - क । १३ भक्ष्यं - ख । १४ संभक्षितो क । १५ महाबलः - ख । १६ नो - ख । १७. तुं - क. ख. । १८ नार्जुनक - क. ख. । १९ क्षान्तुमर्हसि - ख । २० काले - क. । २१ मकुर्वत - क ख. । २२ परमेणार्तं - क. । २३... भ्यधात् (?) ।<br>
<br>
655<br>
अर्जुन उवाच<br>
त्वया वा मृत्युना वायं चोदितो दष्टवान्यदि ।<br>
वधे निमित्तमेषोस्य तस्मादेनं निहन्म्यहम् ॥१५॥ <br>
सनत्कुमार उवाच<br>
अथ मृत्युस्तदाभेत्य तं देशं सुमहामनाः ।<br>
गौतम्यास्तपसो भीत इदं प्रोवाच सुस्वरम् ॥१६॥ <br>
अहमप्येष संबद्धं नियत्या सुसमाहितः२४ ।<br>
मारयामि न मे दोषं कर्तुमर्हसि सुव्रते । ।१७॥<br>
अर्जुन उवाच<br>
नियतिर्वास्तु मृत्युर्वा कालो वाप्यस्तु कारणम् ।<br>
कृष्णसर्पो निमित्तं तु तस्माद्वध्यो न संशयः ॥१८॥ <br>
सनत्कुमार उवाच<br>
अथागान्नियतिस्तत्र उवाचेदं च सा तदा ।<br>
गौतमीं दुःखितां व्यास भीता प्राह तदा वचः ॥१९॥ <br>
कृतान्तवशगा साध्वि जन्तून्नित्यमतन्द्रिता ।<br>
पाशैर्बद्ध्वा वशं मृत्योर्नयामि२५ वरवर्णिनि ॥8.119.२०॥ <br>
कृतान्त उवाच<br>
अहं हि किङ्करः साध्वि यमस्य सुमहात्मनः ।<br>
तेन प्रचोदितो जन्तून्नयामि यमसादनम् ॥२१ ॥<br>
अर्जुन उवाच<br>
यमोपि वा२६ कृतान्तो वा एते वाप्यस्य कारणम् । <br>
नैवमेवं दुराचारो विमोक्ष्येत२७ कदाचन ॥२२॥ <br>
सनत्कुमार उवाच<br>
ततो यमस्तदा व्यास स्वयमेव महामनाः२८ ।<br>
तत्रागात्तामिदं चैव गौतमीं सोभ्युवाच ह ॥२३॥<br>
<br>
२४ सुसमाहिता - क. । २५ र्नयामि ।; ६ वापि - ख । २७ विमोक्ष्यति - क ख. । २८ महात्मना - क. ख ।<br>
<br>
656<br>
नाहं नैते महासत्वास्त पुत्रस्य कारणम् ।<br>
मरणे तस्य वीक्षस्व शृणु चापि२९ वचो मम । ।२४॥ <br>
जन्तूनां देहसंयोगो धर्माधर्मकृतः शुभे३० ।<br>
वियोगश्चापि देहेन ताभ्यामेव क्षयात्पुनः । ।२५॥<br>
देहिनां धर्म एवैक आयुषो हेतुरुच्यते ।<br>
तत्क्षये मरणं प्रोक्तं कालो मृत्युश्च स स्मृतः । ।२६। । <br>
कृते वर्षसहस्रैस्तु चतुर्भिः काल उच्यते ।<br>
त्रेतायान्तु त्रिसाहस्रो द्वापरे द्विसहस्रिकः । ।२७॥<br>
कलौ तु शतमेवाहुः कालं जन्तोर्महाव्रते ।<br>
अकालेन्यत्ततः प्रोक्तं तच्चापि३१ मरणं शृणु । ।२८॥ <br>
इन्द्रियेष्वस्य ये देवा वसन्ति द्विपदां वरे ।<br>
तेस्य सर्वे हरन्त्येकं भागं दैवतसत्तमाः३२ । ।२ ९ । । <br>
चक्षुषा पश्यतो दुष्टं दुष्टं च ब्रुवतस्तथा ।<br>
शृण्वतो मन्वतश्चैव३३ बुध्यतश्चापि पश्यतः३४ । । 8.119.३० ॥ <br>
तथा स्पर्शयतश्चैव जिघ्रतो भुञ्जतोपि वा ।<br>
आदानाद् गमानाच्चैव आनन्दोत्सर्गतस्तथा ॥३ १ । । <br>
भागं भूतानि चान्यं तु हरन्ति पुनरेव हि३५<br>
सुदुष्टं वर्ततस्तेषु३६ भागञ्च व्याधयोपरम् ॥ ३२ । । <br>
अपरं पितरो भागं देवाश्चान्यमतोपरम्३७ ।<br>
अपरं चर्षयो वह्निश्चन्द्रादित्यौ ग्रहास्तथा ॥३ ३ ॥<br>
तस्यैवं देहिनः साध्वि यावदेवाहृतं भवेत् ।<br>
तावदेव स जीवेत अकालः स च वक्ष्यते ॥ ३४॥<br>
यथा च म्रियते३८ जन्तुरकाले तपसैधिते३९ ।<br>
तथा शृणु ममाद्येह गदतो वरवर्णिनि । ।३५॥<br>
<br>
२९ चैव - ख. । ३० शुभैः - क. । ३१ अकालोन्यस्ततः प्रोक्तस्तत्रापि - (?) । ३२ देवतसत्तमाः - क ख. । ३३ मन्यतश्चैव - क. ख. । ३४ .. भिपश्यतः (?] । ३५ ह - क. ख । ३६.,  स्ते ते - ख. । ३७.. दतोपरम् - क. ख । ३८ मृयते - क । ३९ तपसेधिते - क. ख. ।<br>
<br>
657<br>
यावन्न हीयते४० तस्य जन्तोरायुर्महाव्रते४१ ।<br>
तावत्स जीवितं प्राप्य तस्यान्ते म्रियते पुनः । ।३ ६। ।<br>
तस्य येनापराधेन आयुर्देवा हरन्ति तत्४२ ।<br>
तेनाधर्मो महान्तस्य उत्पन्नो जीवितान्तकः । । ३७॥<br>
प्रादुर्भूतस्तदा साध्वि व्याधिर्मर्माणि कृन्तति ।<br>
स कृत्तमर्मा ह्यवशो४३ देहं त्यक्त्वा महाव्रते । ।३८। । <br>
अन्यद्देहं समासाद्य गतिमन्यां प्रपद्यते ।<br>
येस्य४४ व्याधिं न कुरुते सोधर्मोनुग्रहात्४५ पुनः । ।३ ९ । । <br>
देवानां देहवासानां तमप्यन्येन४६ हन्ति वै ।<br>
विषशस्त्रप्रपतनैर्जन्तुभिश्च पृथग्विधैः ।<br>
अन्यैश्च बहुभिर्घोरैर्नात्र दोषः४७ प्रपश्यतः४८॥8.119.४० । । <br>
सनत्कुमार उवाच<br>
ततस्सा तपसा दृष्टवा४९ गौतमी सुमहाव्रता ।<br>
तमर्जुनकमाहेदं वचनं दुःखवर्जिता । ।४१ ॥<br>
गौतम्युवाच<br>
मुञ्चार्जुनक५० नायं मे पन्नगो वधमर्हति ।<br>
आविष्टोयमधर्मेण दैवतैश्चादशत् सुतम् । ।४२ । ।<br>
ईश्वरास्ते महात्मानो जन्तूनाविश्य चेतनान्५१ <br>
अचेतनाँश्च५२ सर्वेत्र५३ प्रयुञ्जन्ति यथातथम् । ।४३ । । <br>
मृत एष स्वधर्मेण नास्ति दोषस्तपस्विनाम्५४ ।<br>
गच्छध्वं दैवताः५५ सर्वे स्वान् गृहान् किमिहास्यते ॥४ ८॥ <br>
सनत्कुमार उवाच<br>
ततस्ता देवताः सर्वाः प्रेषिता ब्रह्मयोषिता ।<br>
सममूचुस्तदा व्यास गौतमीं तामिदं वचः । ।४५ ॥<br>
<br>
४०.. तच्च महते? - क । ४१ महाप्रभे - ख. । ४२ ते - क. स्व. । ४३ सुयशो (शे) - क. ख. । ४४ योस्य (?) । ४५ स धर्मानुग्रहात्-क. । ४६ तपमन्येन-क. ख. । ४७ दोषं- ख । ४८ प्रपश्यत - क., प्रपश्यते- ख. । ४९ वचनं श्रुत्वा - घ. । ५० मयार्जुनक - ख. । ५१ चेतनाः - क., चेतनं - ख. । ५२ अचेतनाश्च - क. । ५३ तु - क. । ५४ ... स्तपश्विनः - ख. । ५५ देवताः - क. ।<br>
<br>
658<br>
देवा ऊचुः<br>
तुष्टाः स्म तव धर्मज्ञे तपसा दग्धकिल्बिषे ।<br>
जीवतामेष ते पुत्रः स्वधर्मे चावतिष्ठतु ॥४६॥ <br>
सर्प एष स्वयं साध्वि अधर्मो मूर्तिमान् स्थितः । <br>
व्याधरूपी च धर्मोयं पश्यैतौ सुमहाव्रते ॥४७॥<br>
परीक्षा ते कृता ह्येषा५६ देवैरेतैर्महाव्रते ।<br>
तवाक्षया भविष्यन्ति लोकाः सर्वे न संशयः ॥४८॥ <br>
सनत्कुमार उवाच<br>
ततस्ते सहसा तत्र देवा इन्द्रपुरोगमाः५७ ।<br>
अवैक्षन्त यथावृत्तं तच्च सर्वं न्यवेदयम् ॥४९॥ <br>
स्नात्वा चान्यदगच्छन्ते५८ पुनस्तीर्थं समाहिताः । <br>
सर्व एव महाभागास्तथान्यानि पुनः पुनः ॥8.119.५० ॥ <br>
क्रमेण विहरन्तस्ते कृत्यामभ्यागमत्पुनः ।<br>
यत्र कृत्या हता पूर्वं देवेन्द्रेण महौजसा ॥५१॥ <br>
व्यास उवाच<br>
केन सोत्पादिता कृत्या किमर्थं कस्य वा विभो । <br>
कथं च निहता भूय एतदिच्छामि वेदितुम् । ।५२॥ <br>
सनत्कुमार उवाच<br>
तृणबिन्दुरिति ख्यात आसीद्राजा महाबलः ।<br>
स प्रोवाच मुनीन् सप्त इदं वचनकोविदः ॥५३ ॥ <br>
याजयध्वं हि मां विप्रा दास्ये वित्तं हि वो बहु । <br>
तेब्रुवन्न वयं साधो याजयाम नरेश्वर ॥५४॥<br>
स दीक्षितो५९ यदान्येन अनावृष्ट्या६० महामनाः६१ । <br>
ते वै६२ बुभुक्षयाविष्टा यज्ञं प्राप्ता यदृच्छया ॥५५॥<br>
<br>
५६ ह्यद्य - क । ५७ स्सेन्द्रपुरोगमाः क. ख । ५८ मगच्छन्ते -क. ख   मगच्छन्त-क। ५९ वीक्षितो ख. । ६० अनावृष्ट्यां - ख. । ६१ महात्मना - क., महात्मनां - ख. । ६२ तवा - क., ते वै (?) ।<br>
<br>
659<br>
अथ तानब्रवीद्राजा ब्रूत किं प्रददानि वः । <br>
ऊचुस्ते क्रुद्धवदनाः सुतं नो दत्स्व६३ पार्थिव । ।५६॥<br>
तेभ्यः सत्कृत्य पुत्रञ्च धनञ्चैव स पार्थिवः ।<br>
प्रणम्य बहुमानेन पाराशर्योपपादयत् ॥५७। ।<br>
तथा तस्यानतस्यैवं६४ द्रव्यं हित्वा तपोधनाः ।<br>
सुतं गृहीत्वागच्छन्ते६५ सौकुमार्यात् स बालकः६६ । ।५८॥ <br>
क्षुत्तृषाभ्यर्दितस्तत्रः६७ अध्वना च ममार ह ।<br>
दावाग्नौ ते च तं न्यस्य निरीक्षन्तोवतस्थिरे । । ५ ९॥<br>
तेषां तत्रेक्षतां व्यास आजगाम नराधिपः ।<br>
उवाच तानृषीँश्चेदं६८ प्रहसन् दिव्यकुण्डलः६९ ॥8.119.६० । । <br>
तृणबिन्दुरुवाच<br>
यूयं प्रतिग्रहं मत्तो नागृह्णत७० तपोधनाः ।<br>
याजयध्वं न चैवास्मान् मुनयस्तपसैधिताः७१ ॥६१ ॥<br>
इह दोषं न पश्यध्वं मरणेस्य शिशोर्द्विजाः ।<br>
अधर्म्ये७२ चायशस्ये च अहो धर्मे हि वो७३ मतिः ॥ ६२ ॥ <br>
सनत्कुमार उवाच<br>
ततस्ते तमनादृत्य अनुक्त्वा किञ्चिदेव च ।<br>
जग्मुरन्यां दिशं७४ व्यास वने७५ क्षुत्परिपीडिताः । ।६३ । । <br>
तृणबिन्दुश्च तपसा तत्र वृक्षान् बहूँस्तदा ।<br>
असृजत् तत्क्षणाद् व्यास तेषां सुखहितेप्सया । ।६४। ।<br>
ते च तद्वनमासाद्य बहून् वृक्षान् फलान्वितान् ।<br>
अपश्यन्त तदा व्यास परां तुष्टिं च ते ययुः ॥६५। ।<br>
गृहीत्वा बिभिदुश्चैव ददृशुश्चैव तेष्वथ ।<br>
सुवर्णमन्नं भक्षाँश्च७६ तथा रौप्यञ्च सुप्रभम् । ।६६ ॥<br>
<br>
६३ धत्सु - क., धत्स्व (?), यच्छ - ख. । ६४ तस्यानतस्यैव - क. ख. । ६५ त्वागच्छन्त - क. ख । ६६ बालकं - ख. । ६७ तृट्क्षुधाभ्यर्दितस्तत्र - क. ख । ६८ श्चैव - ख. । ६९ दीप्तकुण्डलः (?) । ७० न गृह्णत - क. । ७१... स्तपसेधिताः - क. ख. । ७२ अधर्मे - क. । ७३ हिता - क. । ७४ दिशां - ख. । ७५ वनं - क. । ७६ भक्ष्याँश्च - क ।<br>
<br>
660<br>
तृणुबिन्दुकृतं तच्च तेमन्यन्त तपोन्विताः ।<br>
ततस्ते तद्वनं७७ त्यक्त्वा ऋष्यः सप्त सुव्रताः ।<br>
अन्यां दिशं प्रपद्यन्त तृणबिन्दुश्चुकोप च । ।६७॥<br>
उवाच तानृषीन् गत्वा प्रणतः प्राञ्जलिश्च सः ।<br>
मन्युनातिपरीतात्मा संविग्नोथ नराधिपः । । ६८ । ।<br>
तृणबिन्दुरुवाच<br>
नैवास्मि पतितो विप्रा दुष्टकर्मा न चैव ह ।<br>
न चैव वर्जितो विप्रैर्न चायज्वा न पापकृत् ॥६९॥<br>
नराधिपानां वंशेस्मि जातः७८ शुद्धे तपोधनाः ।<br>
सम्यक् प्रजाः पालयामि किं मां न बहु मन्यत । ।8.119.७० ॥ <br>
तस्य तद्वचनं श्रुत्वा ऋषयस्ते महाव्रताः ।<br>
ऊचुर्न ते वयं राजन्७९ प्रतिगृहणीम८० सर्वथा ॥७१ ॥ <br>
शोभनोसि गुणैर्युक्तः प्रजापालः प्रजापतिः ।<br>
सन्तुष्टाः स्मो८१ न ते द्रव्यं प्रतिगृह्णीम भूपते । ।७२। <br>
सनत्कुमार उवाच<br>
त एवमुक्त्वा राजानं सर्व एव ययुर्मुने ।<br>
सोपि राजा महामन्युस्तदा दीप्तं हुताशनम् ॥७३ । ।<br>
जुहाव कृत्यां तस्माच्च चकार सुमहाबलाम् ।<br>
यातुधानीमिति ख्यातामुवाचेदं च तां तदा ॥७४। ।<br>
गत्वा सप्त मुनीन् कृत्ये भक्षयस्व महाबले ।<br>
उपधार्य हि नामानि वसिष्ठादीँस्तपोधनान् । ।७५ ॥<br>
सा गत्वा तु शुभान्नाम दिव्यां पुष्करिणीं शुभाम् ।<br>
तस्यास्तीरं समासाद्य तस्थौ तान् वै प्रतीक्षती । ।७६। । <br>
ऋषयस्तेपि संविग्नाः क्षुत्तृष्णाव्याकुलेन्द्रियाः ।<br>
अन्यान्देशान् विमार्गन्तः८२ शुभां वापीं ययुस्ततः । ।७७।<br>
<br>
७७ तु वनं - क. । ७८ ञ्जात - क. । ७९ राजा - क । ५० प्रतिगृह्णाम - क. । ८१ स्म - क. । ८२ विमार्गित्वा - क. ।<br>
<br>
661<br>
सनत्कुमार उवाच<br>
तेषां तद्गमने व्यास दृष्ट्वा दोषं पुरन्दरः ।<br>
परिव्राजकवेषेण श्वद्वितीयो८३भ्यगच्छत । ।७८। । <br>
तं दृष्ट्वा तेब्रुवन् सर्वे परस्परमनुल्वणम्८४ । <br>
हसन्तं तं महाबाहुं त्रिदण्डव्यग्रपाणिनम् । ।७९ । । <br>
ऋषय ऊचुः<br>
नूनमेष दिवारात्रौ नित्यमेव ह्यतन्द्रितः ।<br>
चखाद यत एषोत्र ततोयं पीवरोभवत् । ।8.119.८ ० । ।<br>
अथवोत्तानहस्तोयं नित्यमेव प्रयाचकः ।<br>
तपःस्वाध्यायविक्रेता तेनायं पीवरोभवत । ।८१ । । <br>
तमेवं बहुधा कल्प्य ऋषयस्ते तपोधनाः ।<br>
पप्रच्छुरमितात्मानं कस्त्वमित्येव वादिनः । ।८२ । । <br>
इन्द्र उवाच<br>
अहं परिव्राड् विप्रेन्द्रा आगच्छामि दशेरकात् ।<br>
प्रयास्यामि शुभां वापीं नाम्नाहं तु शुनस्सखा८५ ॥८३ ॥ <br>
श्वानो८६ मम सदा हीष्टाः शुनां चैव सदा ह्यहम् । <br>
तस्माच्छुनः सखा नाम्ना ख्यातोहं द्विजसत्तमाः । ।८४॥ <br>
सनत्कुमार उवाच<br>
ततस्ते सह तेनैव शुभां पुष्करिणीं ययुः ।<br>
ददृशुस्तां च कृत्यां ते तया चैव निवारिताः । ।८५। । <br>
यदि वा रोचते विप्रा अस्यामभ्यवगाहितुम् ।<br>
नामानि कथयित्वेह चरध्वं सुखमव्ययाः । ।८६॥<br>
सनत्कुमार उवाच<br>
ततस्ते तां तदा कन्यामूचुरेवं भवत्विति ।<br>
श्वसखा चेदमाहैनानृषीन् सर्वानरिदन्दमः । ।८७॥<br>
<br>
८३ स्वा (श्वा) द्वतीयो - क. । ८४. मथोल्वणम् - (?) । ८५ शुनस्सखः - क. । ८६ शुनो - क. ।<br>
<br>
662<br>
विप्रा इयं यातुधानी नेयं प्रकृतमानुषी८७ ।<br>
भवितव्यं हि कार्येण यथेयं वदते हि वः । ।८८। ।<br>
ते यूयं यदि मन्यध्वं श्रेयः परमकं हितम् ।<br>
तथा नामानि विब्रूत यथेयं नोपधारयेत् । ।८९॥ <br>
सनत्कुमार उवाच<br>
एवं भवत्विति प्रोच्य ते व्यास मुनयः शुभाः ।<br>
नामानि तस्याः श्राव्यैव८८ यथेष्टं ते जगाहिरे ॥8.119.९०। । <br>
नैरुक्तानि८९ स्वनामानि दुर्बोधानि च तेब्रुवन् । <br>
न मेने यानि कृत्या सा ततस्ते जलमाविशन् ॥९१॥ <br>
सनत्कुमार उवाच<br>
तेषामलक्षयित्वा सा९० नामानि तु शिखोद्भवा । <br>
श्वसखं प्राह ब्रूहि त्वं ततो यास्यसि वा न वा । ।९२॥ <br>
श्वसख उवाच<br>
शुनामस्मि९१ सखा क्रूरे श्वभिश्च सह संगतः ।<br>
श्वसखं तेन मां विद्धि यातुधानि निशाचरि ॥९३ ॥ <br>
यातुधान्युवाच<br>
सकृदेव पुनर्ब्रूहि नाम त्वं मानुषाधम ।<br>
ततो यास्यसि विप्राणां समीपं विदितो मम ॥९४। । <br>
श्वसख उवाच<br>
शुनामस्मि सखा देवः९२ सख्यं मेनपगं९३ श्वभिः । <br>
श्वसखा तेन हन्मि त्वा यातुधानि निशामय ॥९५॥ <br>
सनत्कुमार उवाच<br>
स एवमुक्त्वा तां क्रूरां त्रिदण्डेन सुरेश्वरः ।<br>
मूर्ध्न्याजघान तेनाशु भस्मसादभवच्च९४ सा । ।९६॥<br>
<br>
८७ प्रकृतिमानुषी - क. ख. । प्राकृत (?) । ८८ श्राव्येयं - क. । ८९ नेरुक्तानि - क. । ९० तेषां न च लक्षयित्वा - क. । ९१ शुनामस्मिन् - क. ९२ देवि - घ. । ९३.. मनपगं - क, । ९४ शुभे... -क. ।<br>
<br>
663<br>
तृणबिन्दुसुतश्चासौ कृत्यया हतमात्रया । <br>
शक्रेण जीवितस्तूर्णं९५ पितरं समुपागमत् ॥९७। ।<br>
सनत्कुमार उवाच<br>
एवं तां स निहत्येन्द्रः श्वसखा शक्तिनन्दन ।<br>
मृणालविसपद्मानि ऋषीणामहरत्पुनः । ।९८। ।<br>
ततस्ते सम्यगुत्तीर्णा अपश्यन्तो रुषान्विताः ।<br>
चक्रिरे शपथान् विप्राः परस्परमनुव्रताः । ।९९॥<br>
ततस्ते सर्व एवैत्य९६ श्वसखं मुनिसत्तमाः९७ ।<br>
अब्रुवन् त्वयि शंका नो९८ ब्रूहि येन विमुच्यसे९९ । । 8.119.१०० । । <br>
श्वसख उवाच<br>
यो वो१०० हरति मूलानि पुष्पाणि च फलानि च ।<br>
स सुखी मिष्टमश्नातु१०१ ससुहृत् सपरिग्रहः । ।१ ०१ ॥<br>
सनत्कुमार उवाच<br>
ततस्ते ऋषयो व्यास ऊचुः सर्वे पुरन्दरम् ।<br>
त्वया गृहीतं द्रव्यं नस्तत् प्रयच्छस्व१०२ नः पुनः ॥ १०२ ॥ <br>
तेषां स भगवान् व्यास मूलानि च फलानि च ।<br>
सर्वाण्येवाददत् प्रीत इदं चोवाच तानृषीन् ॥ १०३ ॥<br>
इन्द्र उवाच<br>
इयं कृत्या हता विप्रा युष्मदर्थे पुरा कृता ।<br>
मया हितार्थं युष्माकं त्रिदण्डेन तपोधनाः ।<br>
क्रुद्धेन राज्ञा युष्माकं कृतैषा तृणबिन्दुना । । १ ०४। ।<br>
सनत्कुमार उवाच<br>
तामागम्य१०३ ततो१०४ देवा ऋषयश्च तपोधनाः ।<br>
विष्णुं तं स्नपयाञ्चक्रुस्तीर्थे ऋषिगणार्च्चिते१०५ ॥ १ ०५। ।<br>
<br>
९५ शक्रेणोज्जीवित (?) । ९६ एवेत्य - क । ९७ ऋषिसत्तमाः - क. । ९८ नौ - ख । ९९ विमुच्यते - ख. । १०० वा - क. । १०१ मृष्टमश्नातु - क. ख. । १०२ न्नो प्रयच्छश्व हि - क. ख. । १०३ तमागम्य - क. ख. । १०४ तदा - क. । १०५ ऋषिगणान्विते - क. ।<br>
<br>
664<br>
ततस्ते हिमवच्छैलं समागम्य मुदान्विताः ।<br>
अयाजययन्१०६ तदा विष्णुमश्वमेधेन सुव्रताः ।<br>
तस्मिन् यजति देवेशस्त्र्यम्बकः१०७ सगणेश्वरः ।<br>
यज्ञं प्रति मुदा युक्त आजगाम विहायसा ॥ १ ०७॥<br>
व्यास उवाच<br>
अहो बत त्वयेदं मे कथितं ब्रह्मणः सुत ।<br>
यातुधान्या उपाख्यानं परं गुह्यं सुदुर्विदम् ॥१ ०८॥<br>
इदं१०८ हि गुह्यं परमं महार्थवत्१०९ सदा यशस्यं परमं च पावनम् । <br>
त्वया११० महायोग यथावदीरितं पुरामृतं पूर्णशशिप्रभं यथा । । १० ९॥ <br>
इति स्कन्दपुराणे वामनतीर्थयात्रायां यातुधान्युपाख्याने ऊनविंशोत्तर-शततमोध्यायः१११<br>
<br>
व्यास उवाच<br>
अतः परं स भगवान् यथागात्परमेश्वरः ।<br>
यज्ञेन यजमानं तं समीक्ष्य१ कथयस्व नः ॥ १ ॥<br>
सनत्कुमार उवाच<br>
स तु शूलधरो देवो भगवान् गोवृषध्वजः ।<br>
कृष्णाष्टम्यामुवाचेदं देवीं हिमवतः सुताम् ॥२। ।<br>
देव्यद्य सुभगे लोके कृष्णपक्षाष्टमी२ शुभा ।<br>
रजन्यामद्य यास्याव श्मशानान्यभिवीक्षितुम् । ।३ ॥<br>
देव्युवाच<br>
यथा ते रोचते देव तथा भवतु लोकप ।<br>
तवेष्टं यन्महादेव ममापि द्विगुणं हि तत्३ ॥४। ।<br>
<br>
१०६ याजयन्त - क., याजयन्तं - रव्र. । १०७ देवेशे त्र्यम्बकः - क. । १०८ इमं - क. ख. । १०९ महार्थं - क. ख. । ११० मया - वा. । १११ आध्यायः १७२ - ख. ।<br>
१ संवीक्ष्य - घ. । २ कृष्णी पक्षाष्टमी - ख. । ३ हितम् - क. ।<br>
<br>
665<br>
अथ तस्मिन्दिने व्यास उज्जयिन्यां४ महामुने ।<br>
ब्राह्मणस्य सुतो बालः शुचिर्विद्वान्ममार ह५ । ।५। । <br>
तं तेभिसंस्कृत्य तदा अलंकृत्य यथा८ विधि ।<br>
क्रोशन्तश्च रुदन्तश्च श्मशानायैव निन्यिरे । ।६ । ।<br>
ते श्मशानं तदा नीत्वा७ बालं तं रक्तपादकम् ।<br>
स्नेहाद् दुःखपरीताश्च८ रुरुदुर्बहुधा भृशम् । ।७। ।<br>
तथा तान् रुदतो वीक्ष्य क्रद्धो गृध्रः क्षुधान्वितः । <br>
प्राज्ञवत् स तु संदिश्य९ तानुवाच द्विजाँस्तदा ॥८ । <br>
विप्राः शृणुत मे वाक्यं मानुषा१० यद्वदामि वः । <br>
बुद्धिहीनाः स्थ सुव्यक्तं निशामयत मद्वचः११ । ।९ । । <br>
मृत एष१२ हि कालेन किं शोचथ१३ यथाबुधाः । <br>
रुदितो नैष जीवेत१४ स्वार्थं कुरुत विज्वराः । ।8.120.१ ० । । <br>
सनत्कुमार उवाच<br>
तस्य तद्वचनं श्रत्वा तदा त्यक्त्वा सुतं ययुः ।<br>
मुहुर्मुहुर्निरीक्षन्त अथ तान्१५ जम्बुकोब्रवीत् । । ११ । । <br>
अहो धिङ् मानुषाः सर्वे वीक्षध्वं बुद्धिवर्जिताः ।<br>
निःस्नेहाश्चा१६कृतज्ञाश्च त्यक्त्वैनं याथ१७ वै कथम् ॥१ २। । <br>
दुःखेन लभ्यते पुत्रस्तथा चैव प्रसूयते ।<br>
दुःखेन च पुनः क्रूरा वर्द्धते१८ व्याध्युपद्रुतः । । १३ ॥ <br>
विस्मृतानि हि वस्तानि चाटूनि सुबहूनि वै ।<br>
अकरोद्यान्ययं बाल अहो निःस्नेहता हि वः१९ । । १४॥ <br>
सनत्कुमार उवाच<br>
ततस्ते जम्बुकवचः श्रुत्वा व्यास समागताः ।<br>
परिवार्य रुदन्तश्च तस्थुः पितृवने तदा । । १५ । ।<br>
<br>
४ उज्जयन्यां - क. । ५. न्मनोरह- (हरः?)  - क. । ६ तदा - क. । ७ गत्वा - क. ख । ८   स्ते - ख । ९ संदृश्य - क., संविश्य - ख, सचिंत्य - घ. । १० यत्नेन - घ. । ११ किमर्थं रुद्यते भृशं - घ. । १२ एव - क. । १३ शोचत - ख. । १४ भविता न सजीवोयं - घ. । १५ अथैतान् - ख., तथैतान् - क । १६ श्च - क. । १७ यात - क. ख. । १८ वध्यते - क. । १९ निःस्पृहतामिव - क.,.. नि च - ख. ।<br>
<br>
666<br>
अथागान्निशि देवेशः कपर्दी प्रियया सह ।<br>
गणैः सर्वैर्वृतो देवः सह नन्दीश्वरेण च ॥१ ६॥<br>
स तानीशः समभ्येत्य सर्वभूतसुखावहः ।<br>
वरदोस्मीति तांस्तत्र रुदतः प्रत्युवाच ह ॥ १७॥<br>
सनत्कुमार उवाच<br>
ततस्ते दीनया वाचा वाष्पपर्याकुलेक्षणाः ।<br>
ऊचुर्जीवः सुतो नोयं भवेद्देवाज्ञया तव ॥१८॥<br>
तेषां स भगवांस्तत्र जीवयित्वा सुतं शिशुम्२० ।<br>
गणेशत्वं ददौ दिव्यं वासं तत्रैव चाक्षयम् ॥१९॥<br>
सनत्कुमार उवाच<br>
एवं स तां निशां प्राप्य२१ श्मशानानि यथाविधि । <br>
गत्वा२२ जगाम वैदूर्यं कूटं हिमवतः शुभम् ॥8.120.२०॥ <br>
स दीप्ततेजा विभुरव्ययात्मा पिनाकधृक् पर्वतकूटवासी । <br>
उवाच तान् यज्ञवरेण दीक्षितान् वरं वृणीध्वं त्रिदिवैकसंश्रयाः२३ ॥२१॥ <br>
इति स्कन्दपुराणे विंशोत्तरशततमोध्यायः  <br>
<br>
<br>
२० शिशुं सुतम् - ख । २१ शतानि संप्राप्य - क, स तानि संप्राप्य - (?) । २२ तत्त्वं - ख., ततो (?) । २३ त्रिदिवौकसंश्रयाः - क. ख.,... संश्रयादिति - ख. ।<br>
<br>
<br>
</span>
