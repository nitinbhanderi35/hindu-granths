<span style="font-size: 14pt; line-height: 175%"><br>
सनत्कुमार उवाच<br>
तेभिनिर्गत्य वेगेन दंशिता दैत्यदानवाः ।<br>
वराहं प्रति संजग्मुर्मृगाः सिंहमिवातुराः१ ।।१।।<br>
ते वराहदृशा तेन नीयमानासुरेश्वराः ।<br>
आभान्ति व्यास सन्नद्धाः प्रोक्षिताः पशवो यथा ।।२।। <br>
तान्निहत्य कृतान्तेन मृत्युना चावपाशितान् ।<br>
निनाय स तदा दैत्यान् पशूनिव यथा नरः ।।३ ।।<br>
गत्वा ते योजनान्यष्टौ उत्तीर्णं सागराम्भसः ।<br>
वराहं ददृशुः सर्वे सिंहं क्षुद्रमृगा इव ।।४।।<br>
ते मुहूर्तं निरीक्ष्यैव परिबभ्रुस्समन्ततः ।<br>
विस्फारयन्तश्चापानि संक्रुद्धा दैत्यदानवाः ।।५।।<br>
तानापतत४ एवाथ निरीक्ष्य स समन्ततः ।<br>
वराहेन्द्रस्तदा दैत्यान् प्राहेदं सुमहाबलः ।।६।।<br>
<br>
५३... भिनिर्गताः - ख. । ५४ हेमचित्रा - ख. । ५५ असुरागमो - घ. ।<br>
<br>
१ सिंहानिवातुराः - ख. । २... भ्याससंबद्धाः - ख. । ३ बभ्रमुश्च समन्ततः (?) । ४ तानापतन्त - ख. ।<br>
<br>
545<br>
वराह उवाच<br>
किं मा यूयं दितेः पुत्रा अभिद्रवथ५ सर्वशः ।<br>
दूषयामि न वः किञ्चिदसुहृन्न च वो ह्यहम् ।।७।। <br>
अथैवंवादिनं दैत्या वराहं तं सुविस्मिताः ।<br>
पप्रच्छुः परिवार्यैव सर्वे दितिसुतास्तदा ।।८ ।<br>
कस्त्वं वराहरूपीह तीर्त्वा सागरमूर्जिम् ।<br>
इहागतः किमर्थं वा क्व वा गन्तव्यमित्युत ।।९।। <br>
तेषान्तद्वचनं श्रुत्वा वराहोसौ महामनाः ।<br>
उवाच दानवान्सर्वान् तदा जलदनिस्वनः ।।8.101.१ ० ।। <br>
वराहोहं यथा दैत्यास्तादृग्रूपं च पश्यत८ ।<br>
प्रचारार्थमिमं९ देशमागतोस्मि१० न संशयः ।।१ १।। <br>
हृतभार्योहमन्येन विमना दैत्यपुङ्गवाः ।<br>
पर्यटँस्तस्य दुष्टस्य चिन्तयामि परिग्रहम् ।।१ २।।<br>
दानवा ऊचुः<br>
नायं प्रचारो युष्माकं दैत्यानामयमालयः ।<br>
अनादृत्य कथं दैत्यानिमं देशमुपागतः ।।१३।।<br>
वयं त्वाद्य वधिष्यामः सर्वे मृगकुलाधम ।<br>
हत्वा च त्वां हि नेष्यामः११ सर्वे दैत्येश्वरं प्रति ।।१४।। <br>
ततस्ते दानवास्सर्वे तमायुधवरैर्भृशम् ।<br>
निजघ्नुः पर्वतं यद्वत् मेघा वृष्ट्या समुद्धताः१२ ।।१५।। <br>
बलवान्सोपि देवात्मा१३ वराहः सुमहाबलः ।<br>
वध्यमानोपि तान्दैत्यानिदं वचनमब्रवीत् ।।१६।। <br>
नह्यत्र भवतां किञ्चिदल्पमप्यसुरोत्तमाः ।<br>
अपराधं चकाराहं न करिष्ये करोमि वा ।।१७।।<br>
<br>
५ अभिद्रवत - ख. । ६ वाराह - ख । ७ तस्य तद्वचनं - घ । ८ पश्यथ (?) । ९ मिदं - ख. । १० ... म ( ा ) यातोस्मि - घ । ११ ते नयिष्याम. - ख. । १२ समुन्नताः - ख. । १३ अनाह (दृ?) त्व बलं सोपि - घ ।<br>
<br>
546<br>
किमर्थं मा शितैः शस्त्रैर्घ्नत (?) सर्वे यथा परम् । <br>
न हि वो१४ वैरमस्तीह न च कार्यं मया हि वः ।।१८।। <br>
अथ मांसेन कृत्यं वस्ततो मां१५ घ्नत दानवाः ।<br>
यथा प्राणं शितैः शस्त्रैर्युष्मत्तो न च मे भयम् ।।१९।। <br>
एतौ करौ प्रसार्याहं संस्थितो दितिनन्दनाः ।<br>
यदा भवन्तः स्थास्यन्ति तदा हन्तास्मि वस्सकृत् ।।8.101.२०।। <br>
अद्य वेत्स्यथ१६ दैतेया मृगाणामिह१७ यद्बलम् ।<br>
मत्ता यूयं सुरान् जित्वा तं मदं नाशयामि वः ।।२१ ।। <br>
सनत्कुमार उवाच<br>
ततः स भगवान् व्यास शक्रध्वजनिभौ करौ१८ ।<br>
प्रसार्य तस्थावुद्यंचौ१९ भगवानिव शंकरः२० ।।२२।। <br>
तेपि तद्वचनं श्रुत्वा दानवाः क्रोधमूर्छिताः ।<br>
निजघ्नुर्भृशमायस्ता नानाशस्त्रास्त्रपाणयः ।।२३ ।।<br>
मेघैरिव महावायुर्गरुत्मान् भुजगैरिव ।<br>
मृगैरिव यथा व्याघ्रः शशैरिव यथा हरिः ।।२४।।<br>
हविषेवानलो दीप्तो गजो गोमायुभिर्यथा ।<br>
तथा स भगवान् व्यास वराहो नन्दिवर्द्धनः । ।२५।।<br>
तैरर्द्यमानोगणयन्२१ तस्थावचलसन्निभः ।<br>
स यदा तैः शरैश्चैव गदामुशलपट्टिशैः२२ ।।२६।।<br>
भिन्दिपालैर्भुशुण्डीभिः करवालैरयोमुखैः ।<br>
एतैश्चान्यैश्च बहुभिर्वध्यमानो मृगेश्वरः ।<br>
अदृश्यो विबभौ सर्वे तदा ते हर्षिता भृशम् ।।२७।।<br>
सनत्कुमार उवाच<br>
तेषां निनदतां व्यास वराहो नन्दिवर्धनः ।<br>
शस्त्रकूटाद विनिष्क्रम्य शिरांसि समपोथयत् । । २८ । ।<br>
--- <br>
१४ हितो - ख. । १५ मा - ख. । १६ वेत्स्यत - ख. । १७ मृगाणामिव - ख. । १८ शुभौ - ख, च तौ - घ. । १९... वुद्यन्वै - घ, वूर्ध्वं वै (?) । २०... भास्करः - घ. । २१ अर्द्यमानो न गणयन् - घ. । २२ पट्टशैः - ख ।<br>
<br>
547<br>
कराभ्यां चरणाभ्याञ्च दंष्ट्राभिश्च व्यदारयत्२३ ।<br>
तन्मुक्तैरायुधैश्चैव चिच्छेदान्यान् ररास च२४ ।।२४ ।<br>
ते सर्वे करचरणैर्विमुक्तशस्त्रैर्दंष्ट्राभिर्मखमुखदारितास्तथैव२५ ।<br>
संक्षीणा बहुभिरिवोपभुज्यमाना द्रव्याणामिव२६ निचयाः सदा महान्तः<br>
इति स्कन्दपुराणे किङ्करयुद्धे एकोत्तरशततमोध्यायः <br>
<br>
सनत्कुमार उवाच<br>
अथ तान्निहतान् सर्वान् वराहेणाभिवीक्ष्य तु ।<br>
एकः कृच्छ्राद्विनिर्मुक्तो ह्यश्मकं१ पुरमाविशत् ।। १ ।। <br>
स गत्वा तत्सभाद्वारमिदं२ वचनमब्रवीत् ।<br>
मुक्तकेशो रजोध्वस्तो रुधिरेणाभि३संप्लुतः । ।२।।<br>
निवेदयत भो दैत्या४ दानवेन्द्राय धीमते ।<br>
द्वाःस्थो न्यवेदयद्राज्ञे प्रेरितः सोद्यतायुधः५ ।।३ ।। <br>
ये ते गता मृगेन्द्रं तं द्रष्टुं ह्यसुरसत्तमाः ।<br>
ते हतास्तेन विक्रम्य सर्व एव दितेः सुताः ।।४।।<br>
मा गाः प्रमादं दैत्येन्द्र मावमँस्था मृगेश्वरम् ।<br>
मा च कालं प्रतीक्षध्वं७ मृगं तं मा विजानत८ । <br>
महानसौ न सन्देहो जेतुं शक्यो न दानवैः ।।५। ।<br>
सनत्कुमार उवाच<br>
तस्य तद्वचनं श्रुत्वा हिरण्याक्षो महासुरः ।<br>
स्वयमेवाभिसंक्रुद्ध उत्पपात तदासनात्९ ।।६ ।।<br>
सेन्द्रकेतुरिवोत्तस्थौ पयोद इव चोन्नदन् ।<br>
भृकुटीदूषितमुखः सधूमोग्निरिव ज्वलन्१० ।।७।। <br>
...<br>
<br>
२३ विदारयत् - ख., विदारयन् (?) । २४ महासुरान् - घ. । २५. .. मुखरादिभिस्तथैव ख २६... मति - ख. ।<br>
<br>
१ विनिर्मुक्तः कथंचित् - घ. । २ तत्सभाद्वारि इदं - ख. । ३ रुधिरेणापि - ख. । ४ निवेदयति तान्दैत्यो - ख. ५ पद्यार्धमिदं प्रक्षिप्तमिव घ पुस्तके पठितम् । ६ मा प्रमादमगा - ख, । ७ प्रतीक्षष्व (?) ८ मा विजानीहि तं मृगं (?), मा विजानत.. - ख. । ९ सदासनात् - ख, । १०. माग्निरिवोज्वलन् - ख<br>
<br>
548<br>
अथोत्थितं११ ततो१२ दैत्या१३ विप्रचित्तिश्च दानवः । <br>
प्रणम्योचुस्तदा दैत्यमिदं१४ श्लक्ष्णपदाक्षरम् । ।८।। <br>
त्वं राजा सर्वदैत्यानां भूतानां च जयावहः ।<br>
तिष्ठत्स्वस्मासु नोद्यन्तुं१५ स्वयमेव त्वमर्हसि ।।९।। <br>
वयं तं सह देवैश्च ये च तस्याभिरक्षिणः ।<br>
हत्वा मांसं महाराज छित्त्वा तस्यानयामहे । ।8.102.१ ० ।। <br>
आदित्यानां सरुद्राणां वसूनामश्विनोरपि१६ ।<br>
भृगूणां पितृभिः सार्धं तथैवाङ्गिरसामपि ।। ११ ।।<br>
विश्वेदेवाश्च ये केचित्साध्या देवास्तथैव च ।<br>
यक्षाणां राक्षसानाञ्च पिशाचानां सहोरगैः१७ । ।१ २ ।। <br>
गन्धर्वपक्षिणाञ्चैव मनुष्याणाञ्च दानव ।<br>
उद्युक्तानां समृत्यूनां लोकपालैस्सहैव च ।। १३ । ।<br>
शक्ता निवारणे दैत्या वधे चैव दुरात्मनाम् ।<br>
निग्रहे च यथाकालं स्वयं मा त्वमितो गमः१८ ।। १४। । <br>
हतमस्माभिरुद्युक्तैः पश्याद्य दितिनन्दन ।<br>
आज्ञापयति नो यत्र राजा स्वामी प्रजेश्वरः ।। १ ५।। <br>
तद्वयं शिरसा सर्वे करिष्याम न संशयः ।<br>
यदशक्ता वयं कार्यं सर्वेप्यसुरपुंगव ।<br>
कर्तुं तस्य भवान् कर्ता मा नः पश्य परानिव ।। १ ६।। <br>
मृगार्थे दनुदैत्यानां स्वयं राजा महाबलः ।<br>
निर्गतो नास्ति दैत्यानां वक्ष्यन्ति१९ बलमित्युत ।। १७। । <br>
सनत्कुमार उवाच<br>
ततः स राजा दैत्यानां सर्वानेव समादिशत् ।<br>
काले जलधरानिन्द्रो यथा भिन्नाञ्जनत्विषः । ।१ ८। ।<br>
<br>
११ तथोत्थितं (?) । १२ तदा - ख । १३ दैत्यो - ख. । १४ दैत्या इदं - ख. । १५ नोद्योक्तुं (?) । १६.. .मश्विनावपि - ख । १७ पिशाचाः समहोरगैः - ख, महो... (?) । १८ गतः - ख । १९ वक्ष्यन्ते - ख. ।<br>
<br>
549<br>
आज्ञां तस्य गृहीत्वैव तेपि दैत्या मुदान्विताः ।<br>
सन्नह्यन्त महाकाया वाहनानि च भेजिरे । । १९।।<br>
प्रह्लादश्चानुह्लादश्च शिनिर्बाष्कल एव च२० ।<br>
जम्भः कुजम्भो वातापी इल्वलोथ विरोचनः । ।8.102.२ ० ।।<br>
बलिर्बाणश्च वातश्च शंभुः कश्यप एव च ।<br>
शम्बरश्च महाकायः कालशम्बर एव च । ।२१ ।। <br>
प्रदीप्तश्चासिलोमा च शिलिताश्चैव दानवाः । <br>
शरभः शलभश्चैव धुन्धुर्मूकश्च दानवः । ।२२। । <br>
शतोदरश्च विख्यातस्तथैवान्यो ह्रदोदरः ।<br>
तारश्च तारकश्चैव मयो कालश्च विश्रुतः ।।२३ ।। <br>
अजको नमुचिश्चैव व्यंसः कार्तस्वनः शुभः२१ । <br>
इल्वको२२ विल्वकश्चैव२३ विपाकः पाक एव च।।२४।। <br>
हस्ती दुर्योधनश्चैव विप्रचित्तिश्च दानवः । <br>
हयग्रीवो मुरश्चैव नरकः कुण्ड एव च ।।२५।। <br>
शकुनिर्वृषपर्वा च शतकेतुर्महारवः ।<br>
सरकश्चैव राहुश्च स्वर्भानुः काल एव च ।।२६।। <br>
विराधश्च कबन्धश्च दुन्दुभिः शतदुन्दुभिः ।<br>
शाल्वो द्रुमश्च द्वावेतौ मयूरग्रीव एव च ।।२७।। <br>
कालनेमी मेघनादो महावीर्यस्स चान्धकः२४ । <br>
महिषानन्दशमकावाटिश्च बक एव च ।।२८। । <br>
ततो दानवशार्दूला महामाया महाबलाः ।<br>
सर्वे सर्वास्त्रविदुषो२५ लब्धलक्षाश्च संयुगे ।।२९। । <br>
रथैर्हयैर्गजैश्चैव तथैवान्ये पदातयः ।<br>
जग्मुर्वराहं तं व्यास हन्तुं देवा इवासुरम् ।। 8.102.३० ।। <br>
स चापि हि महातेजा वराहो नन्दिवर्धनः ।<br>
स्तुयमानस्तथात्मस्थैर्मुनिभिर्भगवान् बली । । ३१ । ।<br>
<br>
२० ...र्बाष्कलिरेव च - घ. । २१ सुभः (?) । २२ इल्वलो - ख. । २३ विल्वलश्चैव - ख. । २४ वान्धकः - ष. । २५ समास्त्रविदुषो - ख. ।<br>
<br>
550<br>
<br>
हत्वा तान् किङ्करान्सर्वानश्मकं२६ पुरमागमत् । <br>
गर्जमानो यथा मेघो युगान्ते२७ वृष्टिसर्जनः । ।३ २ ।। <br>
स गत्वा तत्तदा व्यास पुरं लोकमयः प्रभुः ।<br>
अपसव्यं परावृत्य दक्षिणं द्वारमागमत् । ।३३ । ।<br>
दक्षिणद्वारिभिस्तत्र दानवैर्बहुभिर्भृशम्२८ ।<br>
कृतो हलाहलाशब्दो नगरं येन कोपितम् ।।३४। ।<br>
यो हि भित्वा शतघ्नीश्च कवाटं कूटमुद्गरान् ।<br>
कालचक्राणि यन्त्राणि सोवाचूर्णयदव्ययः२९ ।।३५।। <br>
अथाजग्मुर्भृशाविष्टास्ते दानवमहारथाः ।<br>
शस्त्रवर्षेण चोग्रेण छादयन्तो मृगेश्वरम् । ।३ ६। ।<br>
अथ तैस्तोमरैश्चक्रै३०र्भिन्दीपालैश्च ताडितः । <br>
द्वारं त्यक्त्वा विनिर्गम्य३१ समां भूमिमुपाश्रितः३२ । ।३७। । <br>
तेपि तं भग्नमित्येव३३ विजानन्तोसुरास्तदा ।<br>
पृष्ठतोनुययुर्व्यास तक्षयन्तो वरायुधैः । ।३८।।<br>
स तक्ष्यमाणः शरवृष्टितोमरैर्महागदाभिर्मुशलैरयोमुखैः ।<br>
तदाभिनिःसृत्य दितेः सुतानसावयोधयद्देवगणैरधिष्ठितः ।।३९। । <br>
इति स्कन्दपुराणे असुरसन्देशनं नाम द्व्युत्तरशततमोध्यायः <br>
<br>
सनत्कुमार उवाच<br>
अथ व्यास समां भूमिं संप्राप्तान्दानवर्षभान् ।<br>
उवाच सर्वान्१ गम्भीरं२ मृगान्सिंह इवाजने३ । । १ ।।<br>
भवन्तो दानवाः सर्वे दैत्याश्च सुमहाबलाः ।<br>
मया मृगेण समरे युध्यतां तु पुनर्भृशम् । । २। ।<br>
<br>
२६. नस्माकं - ख । २७ युगान्त - ख । २८ र्वृतम - ख. । २९ सोवचूर्णयदव्यथः - । ३० अशाक्ति (क्तै )स्तोमरशतै - ख., सशक्तितोमरैश्चक्रे - घ । ३१. भिनिर्गम्य - ख । ३२ समां भूमिं निर्गत्य समुपस्थितः - घ. । ३३ भग्न इत्येव (?) ।<br>
<br>
१ सर्वानुवाच - घ. । २ गम्भीरां (न्) - ख । ३ इवाजिरे - घ ।<br>
<br>
551<br>
'य<br>
<br>
न लज्जा समरेभ्येत्य४ युष्माकं दानवेश्वराः । <br>
अथवा न बलं वोस्ति मिथ्या देवा हि वो जिताः५ ।।३।।<br>
बहवो बलवन्तश्च मृगश्चाहं वनेचरः६ ।<br>
न मन्ये धर्मयुद्धे वो मतिर्दानवसत्तमाः ।।४।।<br>
न ममास्ति धनुः किञ्चिन्न शस्त्रं च तथाविधम् । <br>
सशस्त्रैर्बहुभिर्येन युद्धेयमसुरेश्वराः७ ।।५ । ।<br>
ते यूयं यदि मन्यध्वं शस्त्राणि त्यजताधुना ।<br>
मया चैकैकशः सर्वे युध्यध्वं न्यायमास्थिताः ।।६।। <br>
सनत्कुमार उवाच<br>
तस्य तद्वचनं श्रुत्वा सोन्धको दानवेश्वरः८ ।<br>
उवाच सर्वान्दैत्येन्द्रान् युगान्ताम्बुदवन्नदन् ।।७। । <br>
एवमेतद्यथाहायं मृगोसुरमहारथाः ।<br>
सन्त्यजामाद्य९ शस्त्राणि योधामैकैकशस्तथा । ।८ ।। <br>
प्रह्लाद उवाच<br>
अबुद्धिरेषा दैत्येन्द्रा यथाहायं मृगाधमः ।<br>
समानानां समैस्सार्धमेतद्युद्धं प्रशस्यते ।।९।।<br>
न मृगाणाञ्च शस्त्राणि न बाहुबलमित्युत ।<br>
वध्यन्ते च सदा शस्त्रैरेष धर्मः सतां मतः । ।8.103.१ ० । । <br>
ते वयं कथमुत्मृज्य स्वधर्मं दानवेश्वराः ।<br>
मृगधर्मं समास्थाय युध्येम पशवो यथा । ।१ १ ।। <br>
मृगाधमोयं दुर्वृत्त१० अवध्यो नास्मदादिभिः ।<br>
- - - मा११ विचारो वो मृगे भवतु सर्वशः ।।१२।। <br>
मायामास्थाय दुष्टात्मा कोप्ययं सुरपांसनः ।<br>
अस्मान् वञ्चयितुं दैत्याः कांक्षते सुदुरात्मवान् ।।१ ३ । ।<br>
<br>
४ त्यज्य - ख. । ५ जिता इति - घ । ६ वनेश्वराः - ख. । ७ तमसुरेश्वराः - ख. । ८ दानवेश्वराः - ख. । ९ सन्त्यजामोद्य - ख । १० युद्धवृत्तिः - ख । ११.. ततेनम्मा (?) - ख ।<br>
<br>
552<br>
<br>
<br>
क्व च श्रुतं वा दृष्टं वा मृगाणामसुरेश्वराः ।<br>
मनुष्यवद्बाहुयुद्धं पुरुषैस्सह संयुगे ।।१४।।<br>
एष विष्णुर्दुराचारो दुरात्मा दैत्यकण्टकः ।<br>
अशक्तः स्वेन वीर्येण मायामास्थाय संस्थितः ।।१५।।<br>
सनत्कुमार उवाच<br>
ततस्तं बलवान् क्रुद्धो धनुषा सोसुरेश्वरः ।<br>
शरैरवाकिरद् व्यास बहुभिर्विररास च ।।१ ६।।<br>
अन्धको विप्रचित्तिश्च सर्वे ते दैत्यदानवाः ।<br>
अवाकिरन् शरैस्तीक्ष्णैः शतशोथ सहस्रशः ।।१७।।<br>
अथ दैवः सुसंरब्धै१२र्विद्धस्तै१३ र्दानवैर्भृशम् ।<br>
शुशुभे भास्करकरैः संविद्धो हिमवानिव ।। १८।।<br>
स वेगं बलवत् कृत्वा विधुन्वानः शरान् शितान्१४ । <br>
सलीलं प्रययौ देवः प्रह्लादं प्रति दानवम्१५ । । १९। । <br>
स गत्वा तस्य सहसा सारथिं रथमेव च ।<br>
दंष्ट्राभिश्च कराभ्याञ्च नामशेषं चकार ह । ।8.103.२ ० ।।<br>
ततो रथादवप्लुत्य हन्यमानोपि दानवैः ।<br>
रथध्वजेन१६ तं दैत्यं मूर्ध्नि देवोभिजघ्निवान् ।।२ १ ।। <br>
प्रह्लादोपि ततोत्पत्य१७ गदया भीमरूपया ।<br>
आजघानोरसि क्रुद्धं विघ्नो धर्मे यथा स्थितम् ।।२२। । <br>
स तेनाभिहतो देवो मुक्त्वा तस्य रथं तदा ।<br>
तमेव देशमायातः पूर्वं यत्राभवत् स्थितः । ।२३ । ।<br>
ततोन्धको विप्रचित्तिः शम्बरः कालशम्बरः ।<br>
शरैराशीविषाकारैर्बिभिदुर्नन्दिवर्धनम् । ।२४।।<br>
<br>
१२ वराहो ह्यतिसंरब्धै - घ. । १३ सुसंरब्धे विद्धस्तै - ख. । १४ स्थितान् (?) । १५ दानवं प्रति (?) । १६ ध्वजदण्डेन (?), रथदण्डेन (?) । १७ ततो दैत्य ( ो ) - घ. ।<br>
<br>
553<br>
स विद्धस्तैस्तदा व्यास शरैः सन्नतपर्वभिः । <br>
भिद्यमानश्च बहुधा मण्डलानि चचार ह । ।२५।।<br>
कदाचित् सिंहवच्चापि प्लवते नर्दतेपि च ।<br>
शार्दूलवत् कदाचिच्च भूमावात्मानमाहवे । ।२६।।<br>
वितत्य स महावीर्यस्तिष्ठते सायकान्१८ सहन् ।<br>
पादेन तत उत्थाय अवकीर्य वृषो यथा ।।२७।।<br>
पक्षिवत्स तदाकाशे मण्डलानि मृगेश्वरः ।<br>
भ्रमित्वा निश्चलस्तस्थौ वराहः पर्वतो यथा ।।२८।।<br>
एवं बहुविधान् मार्गान् विचरित्वा महाबलः ।<br>
वेगेनैव कराभ्यां स रथौ जग्राह नादयन् ।।२९। ।<br>
विप्रचित्तेश्च बलवानन्धकस्य च सुप्रभः१९ ।<br>
भ्रामयित्वा मुहूर्त्तं तौ सहाश्वैः२० सहसारथी२१ ।।8.103.३०।। <br>
भूमावुत्क्षिप्य२२ चिक्षेप बभञ्ज च पुनः पदा ।<br>
रथास्थितौ२३ च तौ दैत्यौ पुनर्मूर्धन्यताडयत्२४ ।।३१ ।। <br>
तौ हतावतिसंक्रुद्धौ गदे चोद्यम्य वेगितौ ।<br>
वराहं मूर्ध्नि युगपत्समाहत्य विनेदतुः ।।३२।।<br>
ताभ्यां स बलवान् क्रुद्धो हस्ताभ्यां रक्तलोचनः ।<br>
गदे जग्राह यत्ताभ्यां बलादेव मृगेश्वरः ।।३३।।<br>
ततोचरन्मण्डलानि विविधानि जनार्दनः ।<br>
गदाविशारदः सम्यग् विचित्राणि बहून्यपि ।।३४।।<br>
आक्षिप्तमथ विक्षिप्तमवाक्षिप्तञ्च मण्डलम् ।<br>
उत्क्षिप्तमथ विक्षिप्तं विसृष्टं धावितं तथा ।।३५।।<br>
परावृत्तं निवृत्तं च अर्धचन्द्रमथापि च ।<br>
विष्टब्धं चोद्यतञ्चैव हंसोद्भ्रमितमेव२५ च ।।३६।।<br>
<br>
१८ निस्सायकान् - ख । १९ सुप्रभौ - घ. । २० सहाश्वौ(?) । २१ सहसा (ना )यको - ख. । २२ उत्क्षिप्य भूमौ (?) । । २३ रथे स्थितौ - घ । २४ पुनर्मूर्ध्नोरताडयत् (?) । २५ हंसोद्म्रण ए (मे?) व - ख. ।<br>
<br>
554<br>
<br>
<br>
गदाविशारदः सम्यग् भ्रमित्वा मण्डलानि सः ।<br>
गदामुपरि चिक्षेप सोन्धकस्य२६ विनादयन् ।।३७।। <br>
अपरां विप्रचित्तेश्च बलवान्नन्दिवर्धनः ।<br>
ते गदे तौ महावेगे२७ दानवौ सुदुरासदौ ।।३८।। <br>
वञ्चयित्वा रणे भूयो वराहं प्रति दानवौ ।<br>
आधावितौ यथा देशमुत्पातौ वेगिताविव ।।३९।।<br>
तयोरापततोरेव वराहोसौ महाबलः ।<br>
मुष्टिनान्धकमाहत्य विप्रचित्तिं पदावधीत् ।।8.103.४० ।। <br>
अन्धकस्तस्य मुष्टिं तं विप्रचित्तिः पदञ्च ह ।<br>
क्रुद्धौ जगृहतुर्दैत्यौ हतस्त्वमिति वादिनौ ।।४१।।<br>
नादयानौ यथा काले कृष्णाविव बलाहकौ ।<br>
स गृहीतस्तदा ताभ्यां महात्मा सुरसत्तमः ।।४२।। <br>
उत्पपात वियद् वेगात् पक्षिराडिव काश्यपः ।<br>
वियत्स्थो२८ विबभौ दैत्यावुद्वहन् स मृगेश्वरः ।।४३।। <br>
गरुत्मानिव पक्षीशो भक्षार्थं गजकच्छपौ ।<br>
विनद्य स तदाकाशे विधूय च करौ बली ।।४४।। <br>
पादञ्चैवाभिचिक्षेप तौ दैत्यौ भुजगाविव ।<br>
तौ क्षिप्तौ प्रेक्ष्य२९ तु व्यास दानवौ युद्धदुर्मदौ ।।४५।।<br>
अभियातौ महीं घोरावशनी खाच्च्युताविव ।<br>
असावपि च देवेशो वराहो नन्दिवर्धनः । <br>
रथान्वै सर्वदैत्यानां चूर्णयामास वीर्यवान् ।।४६।। <br>
गृहीत्वा कूबरे कञ्चित् सोच्चिक्षेप महार्णवे३० । <br>
कञ्चित्पदा समाहत्य पांसुसायुज्यमानयत् ।।४७।। <br>
कञ्चिद्रथं रथेनैव पदातिञ्च पदातिना ।<br>
गजं गजेन चाहत्य स निन्ये यमसादनम् ।।४८।।<br>
<br>
२६ सोन्धकाय - ख. । २७ महावेगो(?) । २८ वियत्स्थो - ख. । २९ प्रेक्ष - ख. । ३० महार्णवं - ख., महारथ (?) ।<br>
<br>
555<br>
सनत्कुमार उवाच<br>
तेपि३१ विद्राविताः सर्वे लज्जां परमिकां गताः ।<br>
दैत्यदानवशार्दूला विनिवृत्ता यथाबलाः ।।४९।।<br>
एकेन३२ सर्वे विजितासुरेन्द्राः परस्परं वीक्ष्य मुखानि शूराः । <br>
व्रीडान्वितास्ते पुनरेव देवं वराह - - - - - - - ति । ।8.103.५० ।। <br>
इति स्कन्दपुराणे वराहयुद्धे त्र्युत्तरशततमोध्यायः <br>
<br>
सनत्कुमार उवाच<br>
अथ ते तं मृगं व्यास दानवा भीमगर्जनाः ।<br>
आयुधैः समभिक्रुद्धाः संततक्षुस्तदा१ भृशम् । । १ । । <br>
ते मृगा इव शार्दूलं सिंहपोतं गजा इव ।<br>
आजघ्नुर्दानवाः क्रुद्धा वराहं शस्त्रवृष्टिभिः । ।२।। <br>
स चापि मृगशार्दूल उपविश्य महोदधिम् ।<br>
अपोपिबत् समाविश्य वह्निवद्वडवामुखम् ।।३ । ।<br>
तथेरितानि तैर्दैत्यैरायुधानि सहस्रशः ।<br>
व्यादाय सुमहद्वक्त्रं जग्रास च ररास च ।।४। ।<br>
ग्रसित्वा तानि सर्वाणि शस्त्राणि स२ महाबलः । <br>
दानवान्प्रति संचक्रे वेगं सिन्धुरिवापरः । ।५।।<br>
गजान्प्रति यथा सिंहः सिंहान् शरभराडिव ।<br>
गरुत्मान् भुजगान् यद्वच्छार्दूलश्च मृगानिव ।।६। । <br>
मेघवृन्दं यथा वायुः कपोतानिव पक्षिराट् ।<br>
तथा स भगवान् व्यास दानवान्प्रति लोकपः ।।७।। <br>
वेगं चक्रे यथा क्षिप्रमिन्द्रियं प्रति वै मनः ।<br>
आसाद्य च स तान्दैत्यान् महाजलदनिःस्वनः । ।८ । । <br>
</span>