<span style="font-size: 14pt; line-height: 175%"><br>
<br>
सनत्कुमार उवाच<br>
शासतस्तस्य दैत्यस्य हिरण्यकशिपोस्तदा ।<br>
अगात्१ कालो महान् व्यास त्रैलोक्यं सचराचरम् ॥१ ॥<br>
दर्पेण महताविष्टः२ श्रीमदोद्वृत्तचेतनः३ ।<br>
अवमेने सुरान्सर्वान् न च धर्ममवैक्षत४ ॥२। ।<br>
स देवान् सहितान् सर्वाञ्छक्राद्यान् क्रोधमूर्च्छितः ।<br>
चालितानपि५ राज्ये स्वे कृच्छ्रमापादयद् भृशम् ॥३ । ।<br>
सन्ताप्यमानास्ते सर्वे ब्रह्माणं शरणं ययुः ।<br>
भगवन् भूतभव्येश पितामह महाद्युते ॥४। ।<br>
हिरण्यकशिपुर्दैत्यस्त्वत्तो लब्धवरोनघ ।<br>
त्रैलोक्यं कृत्स्नमाक्रम्य राज्यं नो हृतवान्दिवः७ । ।५ ॥<br>
अनिशं चावमानन्नः८ प्रयुंक्ते वैरयातनम् ।<br>
तेन विद्रावितास्सर्वे शरणं वयमागताः ॥६। ।<br>
प्रसादं कुरु देवेश स न स्यान्नो यथा रिपुः ।<br>
त्यक्तधर्मा जगच्छत्रुर्हिरण्यकशिपुर्बली । ।७॥<br>
एवं प्रोक्तस्तदा देवैर्देवः कमलवाहनः ।<br>
प्रोवाचेदं महाप्रज्ञ देवानां प्रियकृद्वचः ॥८। ।  <br>
<br>
५४ वरप्रदाने अध्याय. ६०(७०) - ख. । ५५ ऊनसप्ततितमो - क. ख. ।<br>
१ आगात्। - क. । २ ...ष्ट - क । ३ ...चेतसः - क. । ४ ..मवेक्षते - ख. । ५ चलितानपि - ख. । ६ सन्त्रास्यमानास्ते - क. । ७ दिवि - क. ख. । ८.. मवमानं नः - ख., चार्थमान - क ।<br>
<br>
407<br>
क्षीणं तद् दैत्यराजस्य तपस्तस्य दुरात्मनः ।<br>
कृच्छ्रं गमितवान् यो वो राज्यञ्च हृतवान् रिपुः । ।९ । ।<br>
तेनाहं प्रार्थितः पूर्वं सर्वावध्यत्वमुत्तमम् ।<br>
अन्तरं भाषितश्चासौ मया संज्ञाविमोहितः । । 8.71.१० । ।<br>
यदैवान्तरमाहाथ९ दैत्यराजो विचेतनः ।<br>
तदैव१० मनसा तोषमहमागां महाबलाः । ।१ १ ॥<br>
ते यूयमद्य गच्छध्वं विष्णोर्भवनमुत्तमम् ।<br>
तं ब्रूत सहितास्सर्वे तस्य नाशार्थमच्युतम्११ । । १ २॥<br>
नरसिंहवपुः१२ कृत्वा सकृदाहत्य हंस्यति ।<br>
हिरण्यकशिपुं दैत्यं ततो निर्वृतिमेष्यथ ॥ १३ । ।<br>
एवमस्त्विति ते सर्वे प्रणिपत्य पितामहम् ।<br>
आजग्मुः सहिता देवा विष्णोर्भवनमादृताः । ।१४॥<br>
अथ दृष्ट्वा महातेजा विष्णुर्देवानुपस्थितान् ।<br>
उवाच श्लक्ष्णया वाचा वचश्चोक्तिमनोहरम्१३ ॥१ ५ । ।<br>
स्वागतं भवतामस्तु किमर्थं यूयमागताः ।<br>
पूज्या भवन्तस्सर्वे मे सुहृदोतिगरीयसः ॥१ ६। ।<br>
यद्वो१४ मनोगतं किञ्चिन्मया कार्यं दिवौकसः ।<br>
क्षिप्रं तद् ब्रूत संक्षिप्तं कर्ताहमविचारितम् ॥१७॥<br>
विष्णुनैवं तदा प्रोक्ता देवाः शक्रपुरोगमाः ।<br>
ऊचुः प्रहृष्टवदनाः संस्तुवन्तो जनार्दनम् । ।१८॥<br>
हिरण्यकशिपोर्देव दैत्यराजो१५ महाबलात् ।<br>
भयं नः सुमहज्जातं राज्यं चापहृतं दिवः१६ । ।१९। ।<br>
अवमानः प्रयुक्तश्च तेनास्मभ्यं सुरोत्तम ।<br>
भुनक्ति स जगत् कृत्स्नं ब्रह्मद्विट् कश्यपात्मजः ॥8.71.२ ० ॥<br>
<br>
९ यदेवान्तरमाहाथ - ख. । १० तदेव - ख. । ११ ...मुच्यतां - क., ...मुद्यतं - ख. । १२ नारसिंहं वपुः (?) । १३ ...श्चेतोमनोहरम् - क, .श्चोक्तौ मनोहरम् - ख. । १४ यद्वा - क. । १५ दैत्यराज्ञो - क. । १६ दिवि ५. क. ख. ।<br>
<br>
408<br>
स यथा वध्यते दैत्यस्त्वया सर्वारिसूदन ।<br>
तथा कुरु हृषीकेश वरोयं नः प्रदीयताम् ॥२१ ॥<br>
ततो विष्णुश्चिरं ध्यात्वा वधोपायं प्रचिन्त्य च ।<br>
प्राह देवान् सुरश्रेष्ठो वचसाप्याययन्निव । ।२२। ।<br>
एवमस्तु सुरश्रेष्ठाः सर्वं कर्तास्मि वो वचः<br>
महाबलस्य दैत्येन्द्रो यतो युष्मान्वदाम्यहम् । ।२३ । ।<br>
आविशन्तु१७ भवन्तोपि शरीरं मम सुव्रताः ।<br>
सर्वदेवमयो भूत्वा दृप्तं हंस्यामि वो रिपुम्१८ । ।२४॥<br>
ततो देवास्तदा सर्वे विविशुर्वैष्णवीं तनुम् ।<br>
स चापि बलवान् भूत्वा रूपं कृत्वा भयानकम् । ।२५। ।<br>
नारसिंहं महातेजा नखदंष्ट्राविभूषणम्१९ ।<br>
जगाम विलसन् विष्णुर्हिरष्यकशिपोः पुरम् ॥२६॥<br>
उद्यानं स बहिस्तस्य२० सर्वर्तुकुसुमैर्वृतम्२१ ।<br>
नृसिंहो दैत्यसिंहस्य दृष्ट्वा तस्थौ सुविस्मितः ॥२७॥<br>
चम्पकाशोकजातीभिः कदम्बैर्बकुलैरपि२२ ।<br>
तथा सुरभिपुष्पैश्च समन्तादुपशोभितम् । ।२८॥<br>
सरोभिः पद्मसंछन्नैर्हंसचक्राह्वशोभितैः२३ ।<br>
वृक्षैः कामफलैश्चैव वैभ्राजसदृशं वनम्२४ ॥२९॥<br>
तद्बभञ्ज नृसिंहस्तु खेलगामी मदोत्कटः ।<br>
सरांसि क्षोभयामास करीव स मदोल्बणः२५ ॥8.71.३ ० ॥<br>
स रेजे वनमध्यस्थः परिसर्पन्नितस्ततः ।<br>
मेरोरचलराजस्य स्थितं शृङ्गमिवोच्छ्रितम्२६ ॥३ १ ॥<br>
अथाभ्येत्य२७ नृसिंहं तं वनपाला रुषान्विताः ।<br>
बलिनो वारयामासुस्ताँश्चैवाभ्यहनद्२८ बली ॥३२॥<br>
<br>
१७ आविशध्वं - क. । १८ रिपून् - क, ऋपून् - ख. । १९ विभीषणम् - क. । २० .. स्तत्र - ख. । २१ सर्वर्तुकुसुमायुतं - क. । २२ कदम्बबकुलैरपि - क. ख. । २३ सेवितैः (?) । २४ घनं - (?) । २५ समदो ललन् - ख. । २६ मिवोत्थितं - ख. । २७ अथागत्य - ख. । २८ चैव व्यहनद् - क. ख.. ।<br>
<br>
409<br>
हतशेषास्ततस्तत्र२९ प्रविलीनास्तु३० येसुराः३१ । <br>
ते गत्वा कथयामासुर्हिरण्यकशिपोस्तदा । । ३३ । ।<br>
तेषां तद्वचनं श्रुत्वा दैत्यराजो महाबलः ।<br>
प्रह्लादञ्चानुह्रादञ्च नमुचिं बाष्कलिं बलिम् । ।३४। <br>
विप्रचित्तिप्रधानाँश्च सर्वानाहूय दानवान् ।<br>
प्रोवाच त्वरितं गत्वा बद्ध्वा सिंहं ममान्तिकम् । ।३ ५॥ <br>
समानयत दैत्येन्द्रा न हन्तव्यः कथञ्चन ।<br>
क्रीडनं३२ सिंहपोतोसौ देव्या मम भविष्यति ॥ ३६ । ।<br>
इति श्रुत्वासुरास्सर्वे विप्रचित्तिपुरोगमाः ।<br>
उद्यानं सहिता गत्वा नृसिंहं ददृशुः स्थितम् ॥३७॥<br>
दूरस्थाश्चिक्षिपुः पाशाँस्ताँन्स३३ चिच्छेद माधवः ।<br>
अथ विद्रावयामास दानवान् केशरी भृशम् ॥३ ८॥<br>
ततो हतसहायास्ते दैत्या विमनसो ययुः ।<br>
पार्श्वं दानवराजस्य सर्वञ्चाकथयँस्तदा ॥३ ९ ।<br>
अथ क्रुद्धः स्वयं राजा हिरण्यकशिपुर्बली ।<br>
रथमास्थाय सन्नद्धा नृसिंहं प्राद्रवद्रुषा । ।8.71.४० । ।<br>
स रथः सिंहराजेन सायुधः पर्वतोपमः ।<br>
संभ्राम्य पातितस्तूर्णं चूर्णमागान्महीतले ॥४१ । ।<br>
ततो भग्नरथो दैत्यः क्रोधात्संरक्तलोचनः ।<br>
वृक्षमुत्पाट्य वेगेन नृसिंहाय व्यसर्जयत् । ।४२। ।<br>
अथासौ पतितो गात्रे सिंहराजस्य पादपः ।<br>
मृत्खण्ड३४ इव पाषाणे क्षिप्तश्चूर्णं३५ जगाम ह .॥४३ ॥ <br>
गृहीत्वा स तदा सिंहो हिरण्यशिपुं सकृत् ।<br>
तलेनाहत्य३६ तं प्राणैर्व्ययोजयत सत्वरम् ॥४४॥<br>
सिंहनादं महत् कृत्वा नखैर्वज्रमयैर्विभुः ।<br>
उरो बिभेद दैत्यस्य महाशैलोपमं हरिः । ।४५॥<br>
<br>
२९ ...स्तु ये तत्र - क. । ३० प्रवलीनास्तु - क., प्रप... - ख. । ३१ ...स्तु तेसुराः - क., भये -  ख । ३२ क्रीडनः - ख. । ३३ ..स्ताँश्च - क. ख. । ३४ मृदगण्ड - क., मृद्भाण्ड - ख. । ३५ ..ञ्चूर्णं ख ३६ बलेनाहृत्य - क. <br>
<br>
410<br>
हते तस्मिन्महादैत्ये विष्णुना शक्तिनन्दन ।<br>
दानवा न हताः३७ ये तु विविशुस्ते रसातलम् । ।४६॥ <br>
दिवो राज्यं३८ पुनः शक्रो लेभे निष्कण्टकं महत् । <br>
दिवौकसश्च सर्वे ते स्वानि राज्यानि भेजिरे ॥४७। । <br>
अथागत्य ततो देवः शूलपाणिर्वृषध्वजः ।<br>
सुरैर्विज्ञापितो व्यास यत्ते कथितवानहम् ॥४८ ॥<br>
विष्णोस्त्याजयितुं रूपं सैंहमद्भुतकर्मणः ।<br>
शरभस्स तदा भूत्वा हिमवच्छिखरोपमः ॥४९॥<br>
चतुर्भिः पृष्ठजैः पादैस्तीक्ष्णदंष्ट्रो३९ महाबलः ।<br>
नरसिंहसमीपं तु गत्वागर्जत् समाहितः ॥8.71.५० । ।<br>
अथ सिंहस्तदा दृष्ट्वा शरभं समुपस्थितम् ।<br>
क्रोधेन महताविष्टस्तलेनैनमताडयत्४० । ।५१ ॥<br>
स हतस्तेन सिंहेन शरभो नैव चुक्षुभे ।<br>
ततः शरभमाहत्य वज्रदेहं महाबलम४१ । ।५२॥<br>
आत्मनैवागमत् कृच्छ्रं स्पर्शात्तस्य महात्मनः ।<br>
ततो विष्णुश्चिरं ध्यात्वा ज्ञात्वा शङ्करमागतम् ॥५३ ॥ <br>
प्रणम्य शिरसा तं वै४२ स्तोतुमेवं४३ प्रचक्रमे ।<br>
नमः शर्वाय रुद्राय सेनान्ये शर्मदाय४४ च ॥५४॥<br>
नमः परमदेवाय ब्रह्मणे परमाय च ।<br>
कालाय यमरूपाय कालदण्डाय वै नमः ॥५५॥<br>
नमः लान्तकर्त्रे च कालेकालहराय च४५ ।<br>
नमः पिनाकहस्ताय रौद्रबाणधराय च ॥५६॥<br>
चण्डाय वामदेवाय सर्वयोगेश्वराय च ।<br>
नमो विद्याधिपतये ब्रह्मणः पतये नमः ॥५७॥<br>
<br>
३७ निहता - ख. । ३८ देवराज्यं - क. ख. । ३१ ... रष्ट्रदंष्ट्रो - क. । ४० ...वमताडयत् - क. ख. । ४१ महाबलः - ख. । ४२ तस्मै - क. ख. । ४३ मेनं - क. ख. । ४४ सर्वदाय - ख. । ४५ कालाकालहराय च - ख. ।<br>
<br>
411<br>
नमोसुरवरघ्नाय कालचक्राय ते४६ नमः । <br>
संवर्त्तकाग्निचक्राय४७ प्रलयान्तकराय च ॥५८। । <br>
नरनारायणेशाय नरनारायणात्मने ।<br>
ममैव वरदात्रे च सर्वकामप्रदाय च ॥५९॥<br>
शरभाय सुरूपाय व्याघ्रचर्मसुवाससे ।<br>
नन्दीश्वरगणेशाय गणानां पतये नमः ॥8.71.६० ॥<br>
इन्द्रियाणामथेशाय मनसस्पतये नमः४८ ।<br>
नमः प्रधानपतये सुराणां पतये नमः ॥६१॥<br>
नमोस्तु भावपतये तत्त्वानां पतये नमः ।<br>
चराचराणां४९ पतये भूतानां पतये नमः ॥६२॥ <br>
त्रैलोक्यपतये चैव लोकानां पतये नमः ।<br>
योगदाय नमो मह्यं तथैवैश्वर्यदाय च । ।६३ । । <br>
अवध्यत्वप्रदात्रे च तथैवाजप्यदाय५० च ।<br>
भगवंस्त्वत्प्रतिष्ठोस्मि त्वन्निष्ठस्त्वत्परायणः ।<br>
शरणं त्वां प्रपन्नोहं प्रसीद मम सर्वदा ॥६४। । <br>
य इमं शृणुयान्नित्यं शुचिः प्रयतमानसः ।<br>
स रुद्रलोकमासाद्य देवस्य गणपो भवेत् । ।६५॥ <br>
धन्यं यशस्यमायुष्यं स्वर्ग्यं पापप्रणाशनम् ।<br>
श्रावणं श्रवणं चास्य तथानुस्मरणं सदा । ।६६॥ <br>
सनत्कुमार उवाच<br>
स एवं स्तूयमानस्तु विष्णुना भुवनेश्वरः ।<br>
हृषीकेशमुवाचेदं वचः परमपूजितम् ॥६७॥<br>
तुभ्यं विष्णो मया दत्तः पुण्यो ह्येष वरः शुभः । <br>
अयोनौ सज्जमानस्य स्वयोनौ प्रतिपादनम् । ।६८। ।  <br>
<br>
४६ वै - क. ख. । ४७ संवर्त्तकाग्निवक्त्राय - घ. । ४८ मनसां पतये नमः - क. ख. । ४९ चराचरस्य - ख । ५० ...याव्ययाय च - ख. ।<br>
<br>
412<br>
स त्वं विष्णुर्महातेजा मत्तो लब्धवरस्सदा ।<br>
वेलायां त्वां५१ समुद्रस्तु तिर्यग्योनिमसूत यः (?) ॥ ६९। । <br>
कृतं कार्यं त्वया सर्वं हिरण्यकशिपुर्हतः ।<br>
एहि गच्छ शुभां योनिमात्मनः परमाद्भुताम् । ।8.71.७० । ।<br>
ततस्तमाक्रमत् पादैः सिंहं शरभसत्तमः ।<br>
अयोजयच्च देहेन पुनर्दिव्येन केशवम् । ।७१ । ।<br>
विष्णवेथ वरं दत्त्वा दैत्यघ्नं स वृषध्वजः ।<br>
प्रकृतिस्थो भवेत्युक्त्वा तत्रैवान्तरधीयत ॥७२॥<br>
दत्वा तस्मै वरमनुपमं विष्णवे लोकधाता<br>
दैत्यघ्नत्वं सुरपुरवधूलोचनैः पीयमानः ।<br>
नीलाम्भोदद्युतिनिभमुरः५२ प्रोद्वहच्छूलपाणि-<br>
र्धाम स्वीयं५३ परममुनिभिर्वन्द्यमानो जगाम । ।७३ ॥ <br>
इति स्कन्दपुराणे हिरण्यकशिपूपाख्याने शरभकृतनरसिंहोद्धाराख्यानं नाम एकसप्ततितमो५४ध्यायः <br>
<br>
व्यास उवाच<br>
भगवन् सर्वयोगज्ञ श्रुतमाख्यानमुत्तमम् ।<br>
परतः श्रोतुमिच्छामि यद् वृत्तं मुनिसत्तम । ।१ ॥<br>
अपनीय तदा विष्णोः सिंहरूपं वृषध्वजः ।<br>
किमन्यदकरोद्धीमानेतदिच्छामि वेदितुम् । ।२ । ।<br>
सनत्कुमार उवाच<br>
स्वयोनिं विष्णुमानीय देवदेवो भवस्तदा ।<br>
मन्दरे सहितो देव्या विचचार महाद्युतिः ॥३ । ।<br>
रम्यान् स काननोद्देशान् गिरेः प्रस्रवणानि च ।<br>
अलञ्चकार देवेशः परिसर्पन् समन्ततः ॥४॥<br>
<br>
५१ त्वं - क.  ५२ वपुः - घ. । ५३ स्वाक्यं - क., स्वाद्यं - घ.  ५४ सप्ततितमो - क. ।<br>
<br>
413<br>
वनप्रेक्षारतं१ देवं ज्ञात्वा शङ्करमव्ययम् । <br>
शरत्तत्र वसन्तश्च द्वावृतू समुपस्थितौ ॥५। ।<br>
ततो महीरुहाः सर्वे सरांसि च समन्ततः ।<br>
नानाविधानि पुष्पाणि मुमुचुस्सहसा समम् ॥६॥ <br>
कमलोत्पलसंछन्नाः षट्पदव्रातसेविताः ।<br>
हंससारससंवासा२ वाप्यस्तत्र मनोहराः ॥७॥<br>
गन्धाढ्या जातयः क्षिप्रं बभूवुः सह चम्पकैः ।<br>
अशोका३ गन्धपुष्पाश्च४ तथा चैवातिमुक्तकाः५ ॥८॥ <br>
उपतस्थुः समं देवं सर्वगन्धसुखानिलाः ।<br>
सर्वर्तुकुसुमाकीर्णं दृष्टवा तद्वनमुत्तमम् । ।९॥<br>
पुष्पाण्यादाय देवेशः स्वयमेव जगत्पतिः ।<br>
अलञ्चकार हृष्टात्मा देवीं हिमगिरेः सुताम् ॥8.72.१ ० ॥ <br>
नन्दीश्वरञ्च पार्श्वस्थमात्मानञ्च सुरेश्वरः ।<br>
ततः प्रणम्य देवेशं पार्वती प्रणयादिदम् । । ११ ॥ <br>
वचः प्रोवाच जननी कृत्स्नस्य जगतोव्यया ।<br>
यथा मे देहजः पुत्रो भविता गोवृषध्वज ॥१ २॥<br>
त्वद्वीर्यस्त्वत्प्रभावश्च सर्वदेवनमस्कृतः ।<br>
तथा कुरु महादेव यदि ते प्रियता मयि । ।१ ३॥ <br>
एवमुक्तस्तदा देव्या देवदेवस्त्रिलोचनः ।<br>
प्रोवाचेदं महातेजा देव्याः प्रियचिकीर्षया । ।१४॥ <br>
एवं भवतु देवेशे विज्ञप्तिं सफलामिमाम् ।<br>
करिष्यामि तवेशानि पुत्रस्ते स भवेद्यथा । ।१५॥ <br>
श्रेष्ठः सर्वसुरेशानां महायोगबलान्वितः ।<br>
कृत्स्नं जगदिदं यस्य वशे स्थास्यति भामिनि । । १ ६॥<br>
<br>
१ वनं प्रेक्ष्य रतिं - क., नवप्रेक्षारतिं - ख. । २ हंससारससंवाहा (धा?) - ख । ३ अशोको - क. ख । ४ गन्धपुष्पश्च - क. ख. । ५ .मुक्तकः - क. ख. ।<br>
<br>
414<br>
गच्छन्त्या तत् तपः कर्त्तुं वरः पूर्वमपि त्वया ।<br>
प्रार्थितो ह्येष पुत्रार्थं तेनावश्यं ददामि६ ते । । १७॥ <br>
एवमुक्त्वा तु तौ देवौ गिरिजाभुवनेश्वरौ ।<br>
नन्दीशेन तदा सार्धं विचरन्तौ जगद्गुरू ॥१८॥<br>
सर्वोद्यानानि पश्यन्तौ विन्ध्यमाजग्मतुर्गिरिम् ।<br>
अथागम्य तु विन्ध्यस्य सौवर्णं शिखरोत्तमम् । । १ ९। । <br>
दरीकन्दरसंकीर्णं नानानिर्झरसंयुतम् ।<br>
सतडिन्मेघसंघात७ घनीकृतशिलोच्चयम् । ।8.72.२० ॥<br>
नानावृक्षशिलोपेतं नानाकुसुमसंयुतम् ।<br>
नानाखगरवामोदं हेमरत्नोज्ज्वलं शुभम् ॥२१ ॥<br>
मानसं तस्य मध्ये तु पुरं सृष्ट्वा८ महर्द्धिमत् ।<br>
मणिहेममयं दिव्यं देवासुरविमोहनम् ॥२ २ । ।<br>
परमैश्वर्यसंयुक्तौ युतौ विविशतुः पुरम् ।<br>
नन्दिनञ्च ततो देवी समाज्ञापयदव्यया । २३ । ।<br>
वत्स नन्दिन् तथा द्वारे तिष्ठेस्त्वं गणपेश्वर ।<br>
विशेन्नेह वथा कश्चित् सूक्ष्मो वायुरपि स्थितः । ।२४। । <br>
कृत्वा शिरसि तामाज्ञां नन्दीशो गणपाधिपः ।<br>
अभवद्९ द्वारमूलस्थः१० कृत्वा तेजोतिदुस्सहम् । ।२५॥ <br>
योगयुक्तौ तदा देवौ परां मूर्त्तिं समास्थितौ ।<br>
कृत्स्नस्य जगतो योनी पार्वतीभुवनेश्वरौ ॥२ ६ । ।<br>
तस्थतुः सुचिरं कालं तनयार्थं महाद्युती ।<br>
स न शक्यो मया वक्तुं ब्रह्मणा वा महामुने ॥२७। । <br>
सुयोगो योभवद्११ देव्या देवदेवस्य शूलिनः ।<br>
ब्रह्मणो मद्विधानाञ्च श्रेष्ठोसौ परमेश्वरः । । २८। ।<br>
अवश्यं त्वागमे वाच्यं यथावृत्तं यथाश्रुतम् ।<br>
अतो वक्ष्यामि ते व्यास प्रियः शिष्यश्च मे भवान् ॥ २९॥  <br>
<br>
६ ददानि  क.। ७ संघातं क.। ८  दृष्ट्वा  ९ भगवद्  क.। १०  स्थं  क.।<br>
<br>
415<br>
योगसन्धानमास्थाय तयोरेवं महामुने । <br>
अतीतं स्थितयोर्दिव्यं सहस्रं शरदामभूत् ॥8.72.३ ० ॥<br>
ततोभवन्निमित्तानि घोराणि त्रासनानि च ।<br>
चचाल पृथिवी कृत्स्ना सशैलवनकानना । ।३ १ । ।<br>
नद्यः शोषं तदा जग्मुश्चुक्षुभे सरितां पतिः ।<br>
तपनो निष्प्रभश्चासीद् ववावुष्णः१२ समीरणः ॥३ २ ॥<br>
पेतुरुल्का महाघोरा दिशश्चासन्सुदारुणाः१३ ।<br>
एवमुत्पातवित्रस्ता शुभहेतोर्वसुन्धरा ॥३ ३ ॥<br>
जगाम शरणं विष्णुं गत्वा चार्त्तिं न्यवेदयत्१४ ।<br>
उत्पाता दारुणा देव बभूवुर्बहवो भृशम् ॥३४॥<br>
तेनातीव समुद्विग्ना त्वामद्य शरणं गता ।<br>
अथ विष्णुः सुरान्सर्वानिदमश्रावयत् प्रभुः । ।३५॥<br>
ततो दिवौकसः सर्वे बृहस्पतिपुरोगमाः ।<br>
एकत्र संगता भूत्वा चक्रुर्बहुविधाः कथाः ॥३ ६॥<br>
महाबुद्धिरथाहेदं वाक्यमङ्गिरसः सुतः ।<br>
श्रीकण्ठो भगवानेष देवदेवस्त्रिलोचनः ॥३७॥<br>
युक्तोभूद्धिमवत्पुत्र्या तनयार्थं महाद्युतिः ।<br>
दिव्यं वर्षसहस्रन्तु योगेन परमेष्ठिनः । ।३८॥<br>
अगाद्युक्तस्य१५ पार्वत्या बभूवुर्दारुणास्ततः ।<br>
उत्पाता जगतस्त्रासाश्चिन्त्यते किमिहापरम् ॥३९॥<br>
गच्छाम सहिताः सर्वे स्तोतुं भक्त्या वृषध्वजम् ।<br>
यथा च देहजः पुत्रो भवेद्१६ देव्याः सुरेश्वराः ॥8.72.४० ॥<br>
विज्ञापयाम देवेशं तथा शीघ्रमिहामराः ।<br>
ततो वैवस्वतः प्राह वचः क्रोधाभिनिःसृतम्१७ ॥४१॥<br>
<br>
१२ ववावुष्णं - क. । १३ दिशश्चासंस्तदा (?) । १४ निवेदयत् - क. । १५ आगाद्युक्तस्य - क. । १६ पुत्रोभवद् - क. । १७ क्रोध - क., क्रोधविमिश्रितं (?) ।<br>
<br>
416<br>
किमर्थं भृशमुद्विग्ना भवन्तस्सर्व एव हि ।<br>
यद्यसौ देवदेवस्य तनयोस्मासु भक्तिमान् । ।४२ ॥<br>
उत्पत्स्यति न च द्रोग्धा ततः क्षंस्याम तं सुराः ।<br>
अथ चेत्कर्कशोस्मासु द्रोग्धा वा स१८ भविष्यति ॥४३ । । <br>
तत एनमहं बद्ध्वा कालपाशेन बालकम् ।<br>
.आनेष्ये१९ स्ववशं२० क्रूरं मृत्युना सहितोमराः ॥४४॥ <br>
न चेत्पुरन्दरो वज्रं तस्य क्षेप्स्यति मूर्धनि ।<br>
द्विधा येन कृतो मूढः प्राणांस्त्यक्ष्यति दुस्त्यजान् ॥४५। । <br>
ब्रुवतस्तस्य बह्वेवं क्रोधसंरक्तलोचनः ।<br>
विष्णुः प्रोवाच धर्मात्मा वचांसि परमार्थवित् ॥४६॥<br>
अहो त्वया सुविश्रब्धं प्रोच्यते भास्करात्मज ।<br>
परमार्थमविज्ञाय क्रोधस्य वशवर्तिना । ।४७। ।<br>
तनयः किल यः शम्भोर्गिरिजायां भविष्यति ।<br>
स मूढ इव यः कश्चिद् भविता वशगस्तव । ।४८ ॥<br>
किमसौ मानवोन्यो वा जन्म२१ मृत्युसमन्वितः ।<br>
उत्पत्स्यति रवेः पुत्र येन२२ स्याद्वशगस्तव । ।४९॥<br>
कालेनापरिपूर्णेन मानवस्यापि भानुज ।<br>
न त्वं नाशयिता२३ नाम किमु पुत्रस्य शूलिनः ॥8.72.५० । । <br>
तेजो भगवतः शम्भोर्यद् भविष्यत्यनुत्तमम् ।<br>
स कथं वध्यतां यायात्२४ तव शक्रस्य वो विभो२५ । ।५१ ॥ <br>
ब्रवीमि वो हितं देवाः क्रियते यदि मद्वचः । <br>
प्रयाम सहितास्सर्वे तं प्रसादयितुं हरम् ॥५२ ॥<br>
यो नः स्वयंवरे दत्तो वरस्तिष्ठति शङ्करे ।<br>
तमेव वरयिष्यामो२६ वरमग्र्यं पिनाकिनम्२७ । ।५३ ॥<br>
<br>
१संभविष्यति (?) । १९ नयिष्ये - क. । २० स्वं वशं - क. ख. । २१ जनो - ख. । २२ तेन - क. ख । २३ वाशयिता - क., वशमिता (?) । २४ यातु (याता?) - क. टि. । २५ विभोः - ख. । २६ मृगशि ... (?) - क. । २७ पिनाकिनः - क. ।<br>
<br>
417<br>
यथा न२८ देहजो देव्यास्तनयः संभविष्यति । <br>
नास्माकमहितं शम्भुः पुत्रमुत्पादयिष्यति । ।५४। ।<br>
वयमेव सुतास्सर्वे शङ्करस्याग्रजा२९ विभोः ।<br>
न शक्यस्तपसा द्रष्टुं न ज्ञानेन३० सुरेश्वराः३१ ॥५५॥ <br>
भक्त्या परमया द्रष्टुं शक्यः स्यात्स वृषध्वजः ।<br>
आगच्छध्वं गमिष्यामो यत्र तिष्ठति शङ्करः । ।५६। ।<br>
परां भक्तिं समास्थाय यथा पश्येय शङ्करम् ।<br>
हुतभुक् चैव नो देवस्तत्सकाशं३२ प्रवेक्ष्यति ॥५७॥<br>
सर्वेषामेव विज्ञप्त्या३३ सुराणां सुरसत्तमाः३४ ।<br>
इति श्रुत्वा वचस्तस्य विष्णोरमिततेजसः ॥५८॥<br>
बृहस्पतिपुरोगास्ते हृष्टात्मानो दिवौकसः ।<br>
साधुसाध्विति सन्तुष्टा वचांस्यूचुः सुरोत्तमाः ॥५९॥<br>
ततो विष्णुसहायांस्ते गत्वा तच्छृंगमुत्तमम्३५ ।<br>
ऊचुर्हुताशनं देवं वचः स्तुतिपुरस्सरम् । ।8.72.६ ० । ।<br>
त्वमग्ने सर्वदेवानां हितकृत्सर्वतोव्ययः ।<br>
प्रविश्य त्राहि नः सर्वाञ्छङ्कराय निवेदय । ।६१ ॥<br>
तथा कुर्यास्सुरश्रेष्ठ३६ येन निर्गम्य शङ्करः ।<br>
अस्मान्निरीक्षते देवः प्रह्वान् भक्तिमतः स्थितान् ॥६२ । । <br>
इत्युक्तस्स सुरैस्सर्वैः प्रत्युवाच हुताशनः ।<br>
अकर्तव्यं हि मे देवा न युष्मान्प्रति विद्यते । ।६३ । ।<br>
पार्वत्या सह संयुक्तं देवदेवेश्वरं३७ परम् ।<br>
न मे शक्तिर्हरं द्रष्टुं भवन्तश्चाकुला भृशम् ॥६४॥<br>
युष्मद्वाक्यमलड्घ्यञ्च कृच्छ्रमेतदतीव मे ।<br>
प्रवेक्ष्ये दूतवद्देवाः३८ करिष्ये साहसं महत् ।<br>
इत्युक्त्वा स जगामाशु भवनं३९ तत्कपर्दिनः । । ६५। ।<br>
<br>
२८ ते - क । २९ शंकरस्यात्मजा - क । २० ज्ञायेत - ख. । ३१ सुरेश्वर. - ख. । ३२ स्तम्भ. क. । ३३ विज्ञाप्यः - ख. । ३४ सुरसत्तमः - ख. । ३५,.. मुच्छ्रितं - क. । ३६ कुर्यात्सुरश्रेष्ठ - क. ख. । ३७ देवं देवेश्वरं - क. । ३८ सुतवद् देवाः - क. । ३९.. भवनं - क. ।<br>
<br>
418<br>
तत्रापश्यत् स्थितं द्वारे नन्दिनं परमौजसम् ।<br>
द्वारमाक्रम्य तिष्ठन्तं दीप्तपट्टिशधारिणम् ॥६६। । <br>
तं दृष्ट्वा स तदा वह्निः समालोक्य समन्ततः ।<br>
नास्ति कश्चिदिहोपायः सूक्ष्मजन्तोरपि स्थिते ॥६७। । <br>
प्रवेष्टुमिति सञ्चिन्त्य तमेव शरणं ययौ ।<br>
नन्दिनं हुतभुग् देवस्तुष्टाव च कृताञ्जलिः ॥ ६८॥ <br>
नमो गणाधिपतये नमश्चण्डाय शूलिने ।<br>
नमस्सेनाधिपतये नमः शर्वात्मने४० सदा ॥६९॥ <br>
हालाहलाय रुद्राय नीलरुद्राय वै नमः ।<br>
नमो िि?तिरुद्राय तथैवार्द्रपटाय च ॥8.72.७० । ।<br>
नमस्ते स्वप्नरुद्राय भस्मरुद्राय ते नमः ।<br>
नमः श्मशानरुद्राय कोटीरुद्राय ते नमः । ।७१ ॥<br>
नमः पिङ्गलरुद्राय रुद्राधिपतये नमः ।<br>
नमः प्रमथरुद्राय४१ भूतरुद्राय ते नमः ॥७२॥<br>
विरूपाक्षाय रुद्राय श्वेतरुद्राय ते नमः ।<br>
नमस्ते सततं देव नमस्ते सततं शिव । ।७३ ॥<br>
नमस्ते सततं सौम्य नमस्ते भक्तवत्सल४२ ।<br>
मम भक्तस्य देव त्वं देवानां हितमिच्छतः । ।७४॥ <br>
वरदो भव नन्दीश मा नः क्रोधं कृथाः प्रभो ।<br>
ततो नन्दीश्वरः प्राह स्तुवन्तमनलं स्थितम् ॥७५॥ <br>
प्रीतस्तवानया वह्ने भक्त्याहं सुरसत्तम ।<br>
ब्रूहि किन्ते प्रियेन्देव करवाणि४३ हुताशन । ।७६॥ <br>
अथ प्रोवाच वह्निस्तं वरदं नन्दिनं स्थितम् ।<br>
यदि तुष्टोसि मे देव देयो यदि वरश्च मे ॥७७॥<br>
<br>
४० सर्वात्मने - क. । ४१ प्रथमरुद्राय - क. । ४२ भक्तिवत्सल - क. । ४३ करोम्यद्य - क. ख. ।<br>
<br>
419<br>
देवकार्येण देवेश प्रवेष्टुं४४ दीयतां मम । <br>
भवनं देवदेवस्य वर एषोस्तु मे विभो । ७८॥<br>
तं नन्दी प्रत्युवाचेदं कृच्छ्रं देयो वरो ह्ययम् ।<br>
न तं शक्ष्यसि४५ देवेशं द्रष्टुं त्वं योगमास्थितम् ॥७९॥ <br>
सह देव्या महेशानं स्रष्टारं जगतोव्ययम् ।<br>
तथाप्येष४६ मया तुभ्यं देय एव वरोनल । ।8.72.८० । ।<br>
गच्छ सूक्ष्मतरो भूत्वा दुरालक्ष्यो हुताशन ।<br>
प्रविश्य निष्क्रम क्षिप्रमविज्ञातागमक्रियः ॥८१ । ।<br>
स नन्दिनाभ्यनुज्ञातो जातवेदा४७ मुदा युतः ।<br>
ज्योतिः सूक्ष्मतरो भूत्वा भास्करस्यांशुना सह ॥८२॥ <br>
प्रविश्य भवनं शम्भोर्मणिस्तम्भमथाविशत् ।<br>
वाह्नेय४८मणिमध्यस्थं स्तम्भं तं भासयन्४९ मुहुः ॥८३ ॥ <br>
सोपश्यत्तत्र देवेशं देवीञ्च भुवनेश्वरीम् ।<br>
तुष्टाव मनसा५० देवौ ततोसौ हव्यवाहनः ॥८४। । <br>
तथा संस्तूयमानश्च प्रीतिं देव्याश्च दर्शयन् ।<br>
वीक्ष्य स्तभ्भं हरो देवीं वाक्यमेतदभाषत ॥८५। ।<br>
एष स्तम्भमणिर्देवि भ्राजमान इव प्रिये ।<br>
संस्तौति मां त्वया सार्धं ददान्यस्मै वरं शुभम् ॥८६॥ <br>
देव्युवाच<br>
एवं कुरु महादेव भक्तस्यास्य सुरेश्वर ।<br>
स्तुवतस्त्वा मया सार्धं प्रयच्छ वरमुत्तमम् । ।८७॥ <br>
देवदेव उवाच<br>
प्रीतोहं मणिमध्यस्थ भक्त्या ते विनयेन च ।<br>
ब्रूहि कार्यं यथेष्टं त्वं तत्सर्वं ते भविष्यति५१ । ।८८॥<br>
<br>
४४ प्रवेशो (?) । ४५ शक्तोसि - ख. । ४६ यथाप्येष - क. । ४७ जातवेदो - क. । ४८ वह्नेय - -ख । ४९ भावयत् - क. । ५० वचसा - ख. । ५१ वर एष भविष्यति - ख. ।<br>
<br>
420<br>
अग्निरुवाच<br>
देवास्त्वां द्रष्टुमिच्छन्ति बहिःस्था भुवनेश्वर ।<br>
भगवँस्ते यथा सर्वे पश्येयुस्त्वां तथा कुरु ॥८९। । <br>
देवदेव उवाच<br>
एवमस्तु सुरश्रेष्ठ निर्गत्य त्रिदिवौकसाम् ।<br>
ददामि५२ दर्शनं वह्ने भवतः प्रियकाम्यया । ।8.72.९० । । <br>
तथेति समनुज्ञातो वह्निस्तस्माद्५३ विनिर्गतः ।<br>
देवेभ्यः कार्यमावेद्य तस्थौ योगं समास्थितः ॥९१। । <br>
अथ निष्क्रम्य भगवान् देवदेवः पिनाकधृक् ।<br>
जगाम त्वरितं तत्र यत्र देवाः समासते । ।९२॥<br>
अथ दृष्टवा महादेवं देवास्सर्वे वृषध्वजम् ।<br>
प्रणेमुर्मूर्धभिर्हष्टास्तुष्टुवुश्च मुदा युताः । ।९३ ॥<br>
नमस्सहस्रनेत्राय सहस्रचरणाय च ।<br>
महतां पतये नित्यं देवानां पतये नमः । ।९४॥<br>
नमः श्मशानरतये व्याघ्रचर्मसुवाससे ।<br>
ब्रह्मणश्च शिरोहर्त्रे५४ विष्णोर्वै५५ वरदाय च ॥९५। । <br>
नमो दक्षमखघ्नाय नमस्ते त्र्यम्बकाय च ।<br>
नमो भूताधिपतये प्रधानमथनाय च । ।९६॥<br>
पिनाकपाणये नित्यं सर्वयोगात्मयोगिने ।<br>
नमो नीलशिखण्डाय सपत्नीकाय वै नमः । ।९७॥ <br>
नमः कामेष्वसक्ताय कामसक्ताय वै नमः ।<br>
नमस्सर्वाय५६ शर्वाय५७ दण्डिने५८ जटिने नमः । <br>
नमः सर्वात्मभूताय दिश नो यन्मनोगतम् ॥९८। । <br>
एवं संस्तूयमानोथ सर्वैरेव सुरोत्तमैः ।<br>
प्रत्युवाच महादेवस्तान्सुरान्प्रणतान् स्थितान् । ।९९। । <br>
<br>
५२ ददानि  ख.। ५३ स्तम्भाद्  ख.। ५४ नमो ब्रह्मशिरोहर्त्रे  (?)  ५५ विष्णवे  क. ख. ५६ नमश्शर्वाय - ख. । ५७ सर्वाय - ख । ५८ मुण्डने - ख. ।<br>
<br>
421<br>
परितुष्टोस्मि भो५९ देवा ब्रूत किं६० प्रददानि वः६१ ।<br>
पुनः प्रणम्य ते देवाः प्राहुर्वचनमुत्तमम् । । 8.72.१०० ॥<br>
यो नस्स्वयंवरे देव वरो दत्तस्त्वया विभो ।<br>
तं प्रार्थयाम सहितास्तन्नो दातुं त्वमर्हसि । ।१ ०१ ॥<br>
देव्या य एष पुत्रार्थं योगस्ते भुवनेश्वर ।<br>
कृतोब्दानि बहूनि स्म तं६२ संहर नमस्तव । ।१ ० २॥<br>
अशुभानि निमित्तानि दृश्यन्ते सुमहाद्युते ।<br>
पृथिवी दुःस्थिता देव वयञ्च भृशमाकुलाः ॥१० ३ ॥<br>
तेनैष न यथा देव्या देहे सञ्जायते सुतः ।<br>
जायेत च यथा देव तथा नः कर्तुमर्हसि । । १ ०४। ।<br>
तेषां तद्वचनं श्रुत्वा देवदेवोब्रवीद्वचः ।<br>
महानेष वरः सर्वैः प्रार्थितः सुरपुङ्गवैः६३ ॥ १० ५। ।<br>
तथापि च प्रयच्छामि युष्मत्प्रियचिकीर्षया ।<br>
महान्तं किन्त्विदं कालं तेजस्सन्धारितं६४ मया ॥१ ०६ ॥<br>
अस्य६५ प्रपश्यत६६ स्थानममोघं ह्येतदुत्तमम् ।<br>
अथैवमुक्ता देवेन ते देवा मुनिसत्तम । ।१ ०७॥<br>
बभूवुस्सहितास्तूष्णीं सुरा ब्रह्मपुरोगमाः ।<br>
तेषां मध्ये तदा वह्निः६७ प्रोवाच भुवनेश्वरम् ॥ १ ०८। ।<br>
जुहुध्येतत्परन्तेजो मयि देव त्रिलोकप ।<br>
जुहावाग्नौ ततस्तेजस्तदा स्वीयं६८ परं भवः । ।१ ०९। ।<br>
हुत्वा तस्मिन्ततः कृत्स्नं६९ तुष्टोभूत्परमेश्वरः ।<br>
वरं वृणु हुताश त्वमिति प्रोवाच शङ्करः ॥8.72.१ १० ॥<br>
ततो वह्निः प्रणम्येशं वरानभ्यर्थयद्७० विभुम्७१ ।<br>
इच्छेयमेतं७२ पुत्रन्ते मम नाम्ना प्रकीर्तितम् । । १११ । ।<br>
<br>
५९ वो - क ख. । ६० तं ब्रूत - ख । । ६१ च - क । ६२ तत् - क ख. । ६३ सुपङ्गवाः - ख. । ६४ ...स्स्वन्धारितं (?) । ६५ अथ - क । ६६ प्रयच्छत - ख. । ६७ तेषामग्निस्तदा मध्ये - .क. । ६८ ..स्तदात्मीयं - क. । ६९ कृत्स्न ततस्तस्मिन - ख । ७० प्रार्थयद् - क ख. । ७१ विभु - क. । ७२ मेनं - ख ।<br>
<br>
<br>
422<br>
शापस्याहमगम्यः स्यां पश्येयं त्वाञ्च नित्यशः ।<br>
धारयेयं सुखेनैतदुत्सृजेयञ्च शङ्कर ॥ १ १२। ।<br>
सर्वभक्षोप्यलेपः७३ स्यां पापन्न च७४ भवेन्मम ।<br>
मयि देवाश्च यज्ञाश्च प्रतिष्ठां यान्तु शूलधृक् ॥ ११३॥ <br>
अहं भूतेश्वरश्च स्यामहं पशुपतिश्च ह ।<br>
अहं तव तनुः स्याञ्च त्वन्मूर्त्तिस्त्वदुपाश्रयः७५ ॥११४॥ <br>
वरमिच्छामि देवेश दीयमानमिमं७६ त्वया ।<br>
एवमस्त्विति तत्सर्वं वह्नये प्रददौ विभुः ॥१ १५। ।<br>
विसृज्य च ततो देवान् देवदेवो वृषध्वजः ।<br>
पुनर्विवेश भवनं देवी चैन७७मभाषत ॥ ११ ६। ।<br>
क्व गत्वा त्वमिहायातः क्षिप्रं त्रिभुवनेश्वर ।<br>
किन्तद् गुरुतरं कार्यं येन निर्गतवानसि ॥ १ १७। ।<br>
ततः प्रोवाच देवेशः पार्वतीं रुषिताननाम् ।<br>
गतोस्मि त्वरितो देवि देवैर्विज्ञापितः प्रिये ॥१ १८॥<br>
बहिःस्थैः पद्मपत्राक्षि भक्तिमद्भिस्सुदुःखितैः ।<br>
अथोवाच ततो देवी देवं सर्वजगत्पतिम् ॥ १ १९॥<br>
कथं त्वमागतान्देव बहिःस्थान् त्रिदिवौकसः ।<br>
ज्ञातवानसि सन्त्रस्तान् केनाख्यातञ्च ते विभो ॥8.72.१२० । । <br>
देवदेव उवाच<br>
प्रविश्य हुतभुग् देवि मणिस्तम्भं समास्थितः ।<br>
न्यवेदयत्स्तुवन्मह्यं सर्वान्देवान्७८ बहिःस्थितान् ॥१२१॥ <br>
तवैवानुज्ञया७९ देवि तस्मै८० दत्तो वरो मया ।<br>
ततो भगवती क्रुद्धा८१ नन्दिनं प्राह८२ पार्वती । । १ २२॥<br>
<br>
७३ सर्वभक्षोपलेप्यः - क. । ७८ स्यामापन्न च - ख- । ७५ ...स्त्वदपाश्रयः - क. ख. । ७६ दीयमानमीदं - ख. । ७७ ञ्चैव - क. ख. । ७८ सर्वदेवान् - ख. । ७९ तवैषाज्ञा मया - ख. । ८० यस्मै - क, यस्ते - ख. । ८१ ...भवत्सुसंक्रुद्धा - क. । ८२ प्रति - क. ।<br>
<br>
423<br>
कथं प्रविष्ट८३स्ते वह्निर्द्वारस्थस्येह दुर्मते८४ ।<br>
ततस्सास्य भृशं क्रुद्धा श्रवण८५ न्यस्तमुत्पलम् ॥१२३ ॥<br>
गृहीत्वा वज्रसंकाशं नन्दीशाय व्यसर्जयत् ।<br>
द्वादशादित्यसंकाशं प्रज्वलत्तत्तदोत्पलम्८६ । ।१ २४॥<br>
वधार्थं नन्दिनो८७ घोरं प्रससार स्फुटन्निव ।<br>
हतो नन्दीश्वर इति प्रोच्योत्थाय च शङ्करः८८ । ।१२५॥<br>
भद्रं भवोत्पलक्षिप्रमित्युक्त्वा गृह्णदुत्पलम् ।<br>
अथोमापि ततो देवी प्रत्यापत्तिञ्जगाम ह ॥१२६॥<br>
अहो बत महत्कष्टं कृतं क्रोधवशान्मया ।<br>
कथञ्चिन्न हतो८९ नन्दी महागणपनायकः ॥१२७॥<br>
तद् गृहीत्वा ततो हस्ताद् देवस्य श्रवणोत्पलम् ।<br>
चिक्षेप त्वरितं देवी भद्रं भवतु ते सरः । ।१ २८॥<br>
एवमुक्त्वा ततः क्षिप्तं९० देव्या तच्छ्रवणोत्पलम् ।<br>
विन्ध्यपृष्ठे सरस्तत्र बहुपद्मोत्पलं बभौ ॥ १२९॥<br>
हंससारससंकीर्णं चक्रवाकोपशोभितम् ।<br>
नाम्ना भद्रोत्पलमिति हेमशृङ्गसमीपतः९१ ॥8.72.१३० ॥<br>
तत्र स्नात्वा नरः९२ क्षिप्रं सर्वपापैः प्रमुच्यते ।<br>
तत्राक्षयं सदा दानं पितृतर्पणमेव च ॥१३ १ ॥<br>
मृतश्चात्र नरो याति नन्दीश्वरसलोकताम् ।<br>
ततो देवं९३ पुनर्देवी वाक्यमाह गिरेः सुता ॥१३२॥<br>
किमूचुस्त्वां सुरा देव कीदृशं चार्चयन् वरम् ।<br>
कथयामास देवेशस्ततो देव्यै बृषध्वजः ॥१३३॥<br>
देवैर्विज्ञापितो देवि निर्गतोहं वरानने ।<br>
देव्या य एष पुत्रार्थं योगस्ते भुवनेश्वर ॥१ ३४॥<br>
<br>
८३ प्रतिष्टवान् - क. । ८४ स्य सुदुर्मतेः - ख । ८५ श्रवणे - ख. । ८६ ज्वलन्तन्तन्तदोत्पलम् - क. ख । ८७ नन्दिने - क. । ८८ प्रोवाच्योत्थाय शङ्करः - क., प्रोत्थाय च स शङ्करः - -ख. । ८९ कदाचिन्नि हतो? - ख. । ९० क्षिप्रं - क. । ९१ हैमशृङ्गसमीपतः - ख । ९२ स्नातो - ख. । ९३ देव - ख। - -<br>
<br>
424<br>
अशुभान्यत्र दृश्यन्ते दारुणानि सहस्रशः ।<br>
सन्त्रस्ता पृथिवी कृत्स्ना वयञ्च भृशमाकुलाः । ।१ ३५ ॥ <br>
तेनैष न यथा देव्या गर्भे सञ्जायते सुतः ।<br>
भवेच्च तनयः श्लाघ्यो वर एष प्रदीयताम् ॥ १३ ६। । <br>
ततोग्नौ तदद्भुतं तेजो मया पुत्रार्थमीश्वरि ।<br>
सुतस्ते भविता श्रीमान् षट्शिरा द्वादशेक्षणः । । १ ३७॥ <br>
तस्य तद्वचनं श्रुत्वा शशाप गिरिजामरान् ।<br>
यस्मान्मम सुतो देहे नेप्सितं तैर्दुरात्मभिः ।<br>
स्वासु पत्नीषु तस्मात्ते न प्राप्स्यन्ति सुराः सुतम् ॥१ ३८। । <br>
पृथिवी चापि संमूढा मच्छापोपहतेन्द्रिया ।<br>
बहून्पतीन्समासाद्य न पुत्रं प्राप्स्यते क्वचित् । ।१ ३९ । । <br>
सनत्कुमार उवाच९४<br>
विरराम ततो देवी शप्त्वा देवान्सवासवान् ।<br>
कैटभा नाम नाम्ना च पुण्या नैकवरप्रदा । ।8.72.१४० ॥ <br>
विन्ध्यस्य शिखरे हैमे तत्राभूद् गरिजा शुभा ।<br>
पुण्यमायतनं तद्धि शिलाञ्च रमणाह्वयाम् । ।१४१ । ।<br>
योभिगच्छेन्नरो व्यास मृतस्स गणपो भवेत् ।<br>
अथाजग्मुः सुरास्सर्वे सार्धं तत्र हविर्भुजा । । १४२। ।<br>
विवर्णाः कश्मलोपेताः सगर्भा लज्जयान्विताः ।<br>
तान्द्वाःस्थानागतान्नन्दी शङ्कराय न्यवेदयत् । ।१४३ ॥ <br>
प्रविश्य समनुज्ञाता देवमूचुर्दिवौकसः ।<br>
तेजो न शक्नुमः सोढुमिदं त्रिभुवनेश्वर ॥ १४४॥<br>
त्राहि नः सुरलोकेश यथा स्याम गतज्वराः ।<br>
अन्धकश्चासुरोत्यर्थं तप्यते दुश्चरं तपः ।<br>
भयञ्च नस्ततो देव दृश्यते सुमहद्विभो ॥१४५ ॥<br>
<br>
९४ वाक्यमेतद् 'विररामे' त्यादिपरवर्तिपद्यार्धानन्तरं पठितं क पुस्तके ।<br>
<br>
425<br>
देवदेव उवाच<br>
मा भीर्भवतु वो देवा हनिष्याम्यहमन्धकम्९५ ।<br>
युष्मदर्थे पराक्रान्तं हिरण्याक्षसुतं वरम् ॥१४६। ।<br>
यूयञ्च मेरुमध्यस्थं वनं यात सुविस्तृतम् ।<br>
नाम्ना शरवणं९६  नाम पुण्यं द्वादशयोजनम् । । १४७॥<br>
युष्माकं तत्र संभिद्य९७ कुक्षीन्दैवतपुङ्गवाः ।<br>
मदीयं तत्परं तेजो निर्गमिष्यति दीप्तिमत् । । १४८॥<br>
सुवर्णत्वं९८ च यास्यन्ति कुक्षयो वः सुरोत्तमाः ।<br>
ततस्ते तद्वचः श्रुत्वा प्रणम्य शिरसा भवम् ॥१४९ । ।<br>
श्रीमन्तं मेरुमाजग्मुः शरधानं च तच्छुभम् ।<br>
यत्र तेषां तदा भित्त्वा कुक्षीन्तेजो निरक्रमीत्९९ ॥8.72.१ ५० ॥<br>
युगान्तानलसंकाशं दुर्निरीक्ष्यं सुरासुरैः१०० ।<br>
मेरुश्चैवाभवत् क्षिप्रं श्रीमानति मनोहरः ॥१ ५१ ॥<br>
सर्वं हिरण्मयं चक्रे तेजो माहेश्वरं परम् ।<br>
वाति गन्धवहो१०१ दिव्यस्सर्वर्तुकुसुमावहः । । १ ५२। ।<br>
तेषाञ्च कुक्षिभेदास्ते सुवर्णत्वं परं ययुः ।<br>
स्वर्गे दुन्दुभयो दिव्या नेदुः स्वयमनाहताः । । १५३ । ।<br>
पुष्पाणां वृष्टयः पेतुस्सुगन्धीनामनेकशः१०२।<br>
नमस्कारैश्च भूतानामदृश्यानामभूत्स्वनः ॥ १ ५४। ।<br>
एवमादीनि पश्यन्तः शृण्वन्तश्च सुरोत्तमाः ।<br>
गत्वा पिनाकिने हृष्टास्सर्वमावेद्य सुव्रत१०३ ।<br>
प्रेषिताः स्थाणुना जग्मुः स्वाँल्लोकान् हृषिताननाः । ।१५५॥<br>
<br>
९५ हंस्ये तमहमन्धकम् - क. । ९६ शरवन - क. । ९७ संमित्त्वा - क. । ९८ सपर्णत्वं - क. । ९९ तेजोभिश्च व्यतिक्रमं (न) - क । १०० सुरैरपि - क ख. । १०१ गन्धर्वरो - क. । १०२ सुगन्धाना- मनेकशः - क. । १०३ सुव्रताः - क ।<br>
<br>
426<br>
श्रुत्वा देवैरभिहितमिदं प्रीतियुक्तैर्वचोग्र्यं<br>
प्रीता देवी हृदयमहिता पुत्रजन्मप्रवृत्तिम् ।<br>
ज्ञात्वा तस्थौ विबुधवरदा योगमाता विधात्री<br>
तुष्टिञ्चागाद्धृदि सुरशिरःस्पृष्टपादारविन्दा ॥१ ५६॥ <br>
इति स्कन्दपुराणे स्कन्दजन्मप्रवृत्तिर्नाम द्विसप्ततितमो१०४ध्यायः <br>
व्यास उवाच<br>
अन्धकः कस्य पुत्रोसौ किं वीर्यः किं पराक्रमः ।<br>
कथञ्च निहतः संख्ये सर्वमेतद्वदस्व मे ॥ १ ॥<br>
सनत्कुमार उवाच<br>
शृणु व्यास महाबुद्धे सर्वमेतद्यथाभवत् ।<br>
अन्धकस्य पुरावृत्तं सर्वं वक्ष्यामि ते द्विज ॥२ ॥<br>
कश्यपस्य सुतौ दित्यां दैत्यौ तौ संबभूवतुः ।<br>
हिरण्यकशिपुर्ज्येष्ठो हिरण्याक्षस्ततोनुजः । ।३॥<br>
ज्येष्ठस्तत्राभवद्राजा हिरण्यकशिपुस्तदा ।<br>
तस्मिन्विनिहते वीरे नरसिंहेन धीमता ॥४। ।<br>
हिरण्याक्षोभवद्राजा सर्वदैत्यनमस्कृतः ।<br>
अपुत्रः स तपस्तेपे पुत्रहेतोरिति श्रुतिः ॥५॥<br>
स शंकुकर्णं संप्राप्य सिन्धुसागरसङ्गमे ।<br>
तपस्तेपे दितेः पुत्रो देवं द्रष्टुं पिनाकिनम् । ।६॥<br>
व्यास उवाच<br>
कथं तदभवद्दिव्यं पवित्रं लोकविश्रुतम् ।<br>
शंकुकर्णं महेशस्य क्षेत्रं सर्वार्थसाधकम् ।<br>
यत्फलं पुण्यसंपच्च तन्मे व्याख्यातुमर्हसि । ।७॥<br>
<br>
१०४ एकसप्ततितमो  क.।<br>
<br>
427<br>
सनत्कुमार उवाच <br>
पुरा हि भगवान्देवः कपर्दी नीललोहितः१ ।<br>
सिन्धुसागरमागम्य लोकानुग्रहहेतवे ॥८॥<br>
तपःकर्तुं समारेभे यदचिन्त्यं सुरासुरैः२ ।<br>
दशस्वपि ततो दिक्षु रक्षणार्थं जगत्पतिः । ।९ । ।<br>
स्थापयामास गणपान् निकुम्भादीन्सहस्रशः ।<br>
शकुकर्णं महादंष्ट्रं स्थूलाक्षं स्थूलनासिकम् ॥ 8.73.१० । ।<br>
ह्रस्वपादकरं चैव दारितास्यं विभीषणम् ।<br>
शार्दूलचर्मसंछन्नं द्वीपिचर्मोत्तरच्छदम् । ।१ १ । ।<br>
शंकुकर्णमिति ख्यातं गणेशं सुमहाबलम् ।<br>
समाहूय समीपन्तु भगवानिदमब्रवीत् ॥ १ २॥<br>
स्वैस्त्वं गणेश्वरैस्सार्धं न विशेयुर्यथा सुराः।<br>
तथा पाहि वनं वत्स यावदेतद् व्रतं मम । ।१ ३ ॥<br>
एवं स कृत्वा रक्षां तु महादेवो वृषध्वजः ।<br>
तपस्तेपे महत्तत्र घोरं परमदुश्चरम् ॥ १४। ।<br>
अथाजग्मुस्सुरास्तत्र सर्वे शक्रपुरोगमाः ।<br>
निरुद्धाः शकुकर्णेन न चेलुः पदमग्रतः । । १५ । ।<br>
देवा ऊचुः<br>
भो गणेशा वयं देवं शर्वमुग्रं कपर्दिनम् ।<br>
द्रष्टुं कार्येण संप्राप्तास्तन्नो दर्शयतानघाः४ ।<br>
आकुलास्तमपश्यन्तो नश्याम५ प्रमथेश्वराः६ । ।१ ६ । ।<br>
शंकुकर्ण उवाच<br>
न युष्माभिः सुराः शक्यो देवो द्रष्टुं कथञ्चन ।<br>
तपः कुरुत भद्र वस्ततो द्रक्ष्यथ शङ्करम् ॥ १७॥<br>
<br>
१ नीललोचनः - ख. । २ सुरैरपि - क. । ३ कृत्वा स - ख. । ४ दर्शय ( दंशय?) मानघाः - क. । ५ न स्याम (? ), पश्याम - ख. । ६ प्रमथेश्वरं - क, । ७ शक्यं - क. ।<br>
<br>
428<br>
देवा ऊचुः<br>
मा लोकानां विनाशः स्याद् गणेश्वर महाद्युते ।<br>
इति प्रयच्छ नो द्वारं प्रसादं कुरु नः प्रभो८ । । १८॥ <br>
शंकुकर्ण उवाच<br>
लोका नश्यन्तु यूयं वा न प्रवेशः प्रदीयते ।<br>
विनष्टान्९ पुनरेवेशः स्रक्ष्यते भुवनेश्वरः । । १ ९। ।<br>
स्रष्टा स एव भूतानां स विनाशयिता तथा ।<br>
तं विना कः सुराः शक्तो लोकान्नाशयितुं विभुम् । ।8.73.२० ॥ <br>
यच्छाम न वयं द्वारमाज्ञा नः पारमेश्वरी ।<br>
त एवमुक्ताः१० संचिन्त्य जग्मुर्ब्रह्मसदः सुराः ॥२१ । । <br>
ततो निवेदयामासुर्ब्रह्मणस्ते सुरोत्तमाः ।<br>
अथ ब्रह्मा सुरानाह मया सह पुनः सुराः । ।२२ । ।<br>
गच्छध्वं गणपान् यावत् प्रत्यापत्तिं नयामि वः११ ।<br>
ततस्ते ब्रह्मणा सार्धं विष्णुना च दिवौकसः ॥२३ ॥ <br>
तमेव पुनराजग्मुस्तिष्ठते यत्र शङ्करः ।<br>
अथ तान्पुनरेवासौ१२ रुरोध गणपेश्वरः । ।२४। ।<br>
शंकुकर्णो गणाध्यक्षस्तेजसा प्रज्वलन्निव ।<br>
अथ ब्रह्मा तमाहेदं सान्त्वमर्थयुतं वचः ॥ २५॥<br>
गणेश्वर न देवानां दौष्ट्यं किञ्चिद्धि विद्यते ।<br>
तव प्रसादात्पश्यन्तु देवा देवं१३ वृषध्वजम् । ।२६। ।<br>
शिरसा प्रणातास्तुभ्यं देवाश्चेन्द्रपुरोगमाः१४ ।<br>
अहं च विष्णुना सार्धं प्रयाचेम गणेश्वर१५ ॥२७॥<br>
तस्य तद्वचनं श्रुत्वा ब्रह्मणः स गणेश्वरः ।<br>
क्रुद्धः पट्टिशमुद्यम्य वचः प्रोवाच निष्ठुरम् । ।२८॥<br>
<br>
८ तत्प्रसाद कुरु प्रभो - ख. । ९ विनष्टे - क. । १० एवमुक्तस्तु - क । ११ च - क. । १२ पुनरेवाशु - क. ख. । १३ देवदेवं - क ख । १८. सेन्द्रपुरोगमाः - क ख. । १५ गणपेश्वरः - ख. ।<br>
<br>
429<br>
न मे गुरुतरो देवाः प्रणामो भवतां न्वयम् ।  <br>
आज्ञा गरीयसी शम्भोर्न प्रवेशोस्ति कश्चन ॥२९ । । <br>
प्रतिषिद्धान्१६  कथं ब्रह्मन्नियुक्ता रक्षणाय च ।<br>
ईशाज्ञां समतिक्रम्य प्रयच्छाम प्रवेशनम् ॥8.73.३ ० । ।<br>
तस्य तद्वचनं श्रुत्वा गणेशस्य महात्मनः ।<br>
एकान्तं प्रययौ ब्रह्मा लज्जया परयान्वितः ॥३ १ ॥ <br>
देवाः सर्वे ततो१७ दृष्ट्वा व्रीडायुक्तं पितामहम् । <br>
क्रुद्धा मन्युपरीताङ्गा वाक्यमूचुर्गणेश्वरम् । । ३२ ॥ <br>
गणाधिप न ते लज्जा गुरुमाक्रोशसे कथम् ।<br>
नैवं१८ त्वां विब्रुवन्तं हि शंस्यते वृषभध्वजः ॥३ ३ । । <br>
अवमानं पुनर्मैवं१९ त्वमस्माकं कृथा गण ।<br>
माद्य ते वयमुद्युक्ता नाशयिष्याम जीवितम् । ।३४। । <br>
तेषां तद्वचनं श्रुत्वा शंकुकर्णो रुषान्वितः ।<br>
वचः२० प्रोवाच संक्रुद्धस्तिर्यग् वीक्ष्य दिवौकसः ॥३ ५ । । <br>
गुरवः किं भवन्तो मे२१ येन शङ्केमराधिपाः ।<br>
प्रसाद्य शङ्करं यूयं गता देवत्वमुत्तमम् । ।३ ६ ॥<br>
गणभूताः सुरेशस्य यूयमप्यमरोत्तमाः ।<br>
वयमप्यतियोगीशा गणपास्तस्य शूलिनः ॥ ३७। ।<br>
समाना यूयमस्माकं हीना वा त्रिदिवौकसः ।<br>
यस्माद्वयं सुरेशानं पश्यामोनुचराम च ॥३८। ।<br>
सर्वैरेव सुरैस्तस्माद्वयं पूज्याः सदाधिकाः ।<br>
पश्यामो निर्भया यूयं प्रवेशं कुरुतामराः ॥३९। ।<br>
यावदद्य गणेशानां बलं द्रक्ष्यथ दारुणम् ।<br>
यद्वो बलं च योगश्च२२ यत्तपो यश्च वः श्रमः ॥8.73.४० ॥  <br>
<br>
१६ प्रतिषिद्धं (?), .. द्धा - क । १७ ततो देवास्तथा - ख. । १८ नैव - क. । १९ अपमानं पुनश्चैव - ख. । २० तदा - ख । २१ भवन्त्येते - ख.  २२ योगश्च - क. ख. ।<br>
<br>
430<br>
तत्सर्वं दर्शयध्वं वै ततो द्रक्ष्यथ२३ मे बलम् । <br>
तस्य तद्वचनं श्रुत्वा सर्वे देवाः सुगर्विताः । ।४१ ॥ <br>
प्रगृहीतायुधाः क्षिप्रं शंकुकर्णं विदुद्रुवुः ।<br>
तेषामापततां व्यास सुराणां शूरमानिनाम् ॥४२॥ <br>
बलं जग्राह योगेन शंकुकर्णो महाबलः ।<br>
निगृहीतबलास्ते तु सर्व एव सुरोत्तमाः ॥४३ ॥ <br>
नाशक्नुवन् पदं दातुं तस्थुः स्तम्भा इवाचलाः । <br>
निगृहीतेषु देवेषु विष्णुः प्रहरतां वरः ॥४४। । <br>
अभिदुद्राव वेगेन शंकुकर्णं गणेश्वरम् ।<br>
स योगेन तदा विष्णोर्देहमस्तम्भयद्बली ॥४५॥<br>
स योगं पुनरास्थाय विष्णुरैश्वर्यसंयुतः ।<br>
युयुधे शंकुकर्णेन स चैनं प्रत्ययुध्यत । ।४६ । ।<br>
तयोस्तु योगेश्वरयो२४ र्युक्तयोर्मुनिसत्तम ।<br>
बभूव सुमहद् युद्धं२५ योगेनैव परस्परम् ॥४७॥ <br>
विनिगृह्य स तं विष्णुं गणेशः शर्ववल्लभः ।<br>
पितरं मम योगेन युयोध परमाद्भुतः२६ । ।४८। । <br>
स२७ सूक्ष्मं योगमास्थाय ब्रह्मा२८ भूतान्यथाविशत् । <br>
यद्यद्विशत्यसौ भूतं ब्रह्मा लोकपितामहः ॥४९ । । <br>
तत्र तत्र स्थितं२९ ह्यग्रे शकुकर्णमवैक्षत ।<br>
स भूतानि समुत्सृज्य तन्मात्राण्याविशत् प्रभुः । ।8.73.५० । । <br>
इन्द्रियाण्यथ तत्त्वानि भावाँश्चैव पितामहः ।<br>
तत्र तत्र स योगात्मा योगं परममास्थितम् ॥५१ । । <br>
अपश्यत् स्थूलशिरसं शकुकर्णं महाबलम् ।<br>
अथास्मिन्नन्तरे व्यास देवदेवस्य शूलिनः । ।५२। ।<br>
<br>
२३ ज्ञास्थथ - ख. । २४ योगीश्वरयो - क. ख. । २५ दुद्रुवुश्च मुहुस्तत्त्वं - ख- । २६ परमाद्भुतं - ख । २७ सु - क. ख. । २८ महा - ख. । २९ तत्रास्थितं - ख. ।<br>
<br>
431<br>
दिव्यं वर्षसहस्रं तु प्रययौ द्वादशात्मकम् ।<br>
समाप्तं चाभवद् व्यास व्रतं तस्य महात्मनः । ।५३॥<br>
स समाप्ते३० व्रते तस्मिन् युगान्ताग्निसमद्युतिः३१ ।<br>
अवैक्षत दिशः सर्वा जीवयन्निव३२ शङ्करः ॥५४॥<br>
सोपश्यन्निगृहीताँस्तान्३३ सर्वानेव दिवौकसः ।<br>
साम्नैव स तदा देवः शकुकर्णं न्यवारयत्३४ ॥५५॥<br>
सम्यगाज्ञा कृता वत्स त्वया मे गणपेश्वर ।<br>
मुञ्च देवानिमान्सर्वान् मावमंस्था गणेश्वर । ।५६ ॥<br>
एवं देवेन संप्रोक्तः३५ शंकुकर्णो गणाधिपः ।<br>
विमुच्य देवताः सर्वास्तस्थो३६ देवसमीपतः ॥५७॥<br>
सुरा अपि तदा सर्वे व्रीडया परया युताः३७ ।<br>
प्रणेमुर्देवदेवेशं भक्त्या परमया विभुम्३८ ॥५८। ।<br>
तांस्तदा३९ व्रीडितान्देवः प्रहस्य विदितात्मवान् ।<br>
उवाच ब्रह्मणा सार्धं विष्णुमाभाष्य सुस्वरम्४० ॥५९। ।<br>
गणेश्वरोयं देवेशा मच्छासनपरस्सदा ।<br>
यदनेन कृतं किञ्चिद् व्येतु तद्वः सुरोत्तमाः ।<br>
कर्तव्यं यच्च तद् ब्रूत यदर्थं यूयमागताः ॥8.73.६० ॥<br>
ब्रह्मोवाच<br>
शंकुकर्णो ह्ययं श्रीमान गणेशो येन नो बलम् ।<br>
हतं योगेन देवेश वरोस्मै संप्रदीयताम् ।<br>
अस्मभ्यं परतो दद्यास्सदा४१ दर्शनमात्मनः ॥६१ ॥<br>
देवदेव उवाच<br>
अस्यैवेदं भवेन्नाम्ना पवित्रं लोकविश्रुतम् ।<br>
शंकुकर्णमिति ख्यातं तथा स्थूलेश्वरं४२ शुभम् ॥६२॥<br>
<br>
३० समाप्ते च - ख. । ३१ समप्रभः - ख । ३२ क्षीवयन्निव - ख. । ३३ ..तास्त्रान् - ख. । ३४ निवारयत् - क. । ३५ स प्रोक्तः - क । ३६ देवतान् सर्वान्तस्थौ - क ख. । ३७ परयान्विता? - ख। ३८ परमयान्विताः - ख. । ३९ ताँस्तथा - (?) । ४० सर्वशः - ख. । ४१ ... त्सदा - क., शर्वः - ख । ४२ शूलेश्वरम् - क. ।<br>
<br>
432<br>
समन्ताद्योजनमितं४३ सर्वतीर्थसमन्वितम् ।<br>
सर्वयज्ञफलैर्जुष्टं सर्वदानफलैर्युतम् । ।६३ । ।<br>
योत्रागत्य४४ चरुं कृत्वा मां यत्नेनार्चयिष्यति ।<br>
अहोरात्रोपवासेन मम लोकं स४५ यास्यति । ।६४। । <br>
यत्किञ्चिन्नियमं कृत्वा योत्र संवत्सरं वसेत् ।<br>
स योगं परमं प्राप्य शंकुकर्णसमो भवेत् । ।६५॥<br>
यश्च प्राणानिह क्षेत्रे त्यजेन्नियममास्थितः ।<br>
स देहभेदमासाद्य महागणपतिर्भवेत् । ।६६। ।<br>
पितॄणामक्षयं श्राद्धमिह दत्तं भविष्यति ।<br>
इयं चैश्वर्यसंपन्नास्तपोयोगबलान्विताः । ।६७ ॥<br>
नित्यं द्रक्ष्यथ मां देवाः प्रयात विगतज्वराः ।<br>
ततो देवो वरं दत्त्वा देवेभ्यः प्रभुरीश्वरः ॥६८। ।<br>
प्रकामं दर्शनं नित्यं तत्रैवान्तरधीयत ।<br>
गते तस्मिन्महादेवे ब्रह्मा सुरवरैर्वृतः ॥ ६९। ।<br>
तत्र लिङ्गं प्रतिष्ठाप्य चक्रे तीर्थान्यनेकशः ।<br>
दशाश्वमेधिकं तीर्थं४६ पुण्यं४७ पञ्चाश्वमेधिकम् ॥8.73.७० । । <br>
सुराणां चैव तीर्थानि कृत्वा स्वभवनं ययौ ।<br>
एतत्ते कथितं व्यास सिन्धुसागरसङ्गमे । ।७१ ॥<br>
परं भगवतः स्थानं पवित्रं लोकविश्रुतम् ।<br>
सिद्धचारणसंकीर्णमप्सरोगणसेवितम् ॥७२ ॥<br>
बहुपुष्पफलोपेतं सदा विहगनादितम् ।<br>
तस्मिन् गत्वा वने व्यास हिरण्याक्षः प्रतापवान् । ।७३ ॥ <br>
पुत्रहेतोस्तपस्तेपे ध्यायमानस्त्रिलोचनम् ।<br>
अथ देवस्तदा गत्वा सगणो वृषभध्वजः४८ । ।७४। ।  <br>
<br>
४३ योजनमिदं - क. ख. । ४४ योभ्यागत्य - क., योभ्यासया - ख । ४५ च - ख. । ४६ पुण्यं - क. । ४७ तीर्थं - क. ख. । ४८ सगणेशो वृषध्वजः - ख. ।<br>
<br>
433<br>
रम्यं हिमगिरेः शृंगं मैनाकमिति४९ विश्रुतम् ।<br>
तस्थौ परमयोगीशः परं ब्रह्म सनातनम् ॥७५॥<br>
तस्यागत्य तदा देवी संस्थिता पृष्ठतः शनैः ।<br>
कराभ्यां पद्मतुल्याभ्यां नेत्रे शम्भोर्न्यमीलयत् ॥७६ ॥<br>
जानीते नेति संचिन्त्य क्रीडार्थं हिमवत्सुता ।<br>
अथ तस्मिन् क्षणे व्यास जगदन्धमजायत ॥७७॥<br>
अप्रदृश्यं हि तमसा तथाभूतं पुरा यथा ।<br>
अथ देवस्तदा बुद्ध्वा तृतीयं नेत्रमव्ययम् । ।७८। ।<br>
ललाटेसृजदूर्ध्वस्थं युगान्ताग्निसमप्रभम् ।<br>
तेजसा तस्य नेत्रस्य स गिरिर्भस्मसादभूत्५० । ।७९ ॥<br>
पार्वती पितरं दृष्ट्वा तथा दग्धं पिनाकिना ।<br>
अपनीय करौ तस्थौ५१ विषण्णा पतिपार्श्वतः । ।8.73.८० ॥<br>
अथ देवस्तदा दृष्ट्वा विषण्णवदनामुमाम् ।<br>
सौम्येन चक्षुषापश्यच्छैलं तं५२ पुनरेव तु । ।८ १ ॥<br>
स तथा५३ दृष्टमात्रस्तु पुनः पौराणिकोभवत् ।<br>
प्रकृतिस्थं पुनर्दृष्ट्वा देवी पितरमव्ययम् ।<br>
प्रणम्योवाच भर्तारं हृषितास्या५४ गिरीन्द्रजा । ।८२ ॥<br>
शैल एष त्वया देव किमर्थं भस्मसात् कृतः ।<br>
किमर्थं प्रकृतिस्थश्च पुनरेव कृतः प्रभो ॥८३ ॥<br>
तस्यास्तद्वचनं श्रुत्वा प्रोवाच परमेश्वरः ।<br>
लोचने मे त्वया देवि यस्मिन्काले निमीलिते । ।८४॥<br>
अन्धास्समभवँल्लोकास्तदा सर्वे तमोवृताः ।<br>
प्रकाशार्थं ततो देवि नेत्रमेतन्मया कृतम्५५ ॥८५। ।<br>
ललाटे सुमहद्येन दग्धोयमचलोत्तमः ।<br>
त्वाञ्च दीनां पितृवधादुपलक्ष्य ततः शुभे । ।८६ ॥<br>
<br>
४९ इति (?) । ५० भस्मसाद्भवत् - क. ख. । ५१ तस्मिन - ख. । ५२ शैलमपश्यत् - ख । ५३ अथवा ( अथासौ?) - ख. । ५४ सा - ख । ५५ नेत्रमुन्मीलयावृतं - ख. ।<br>
<br>
434<br>
प्रियार्थं तव सुश्रोणि प्रकृतिस्थः पुनः कृतः ।<br>
अस्मिंश्च तमसा ग्रस्ते लोके तीव्रेण सर्वतः ॥८७। ।<br>
उत्पन्नोन्धः प्रभावेण मम देवि तथैव च ।<br>
तप्यमानाय दास्यामि हिरण्याक्षाय तं सुतम् ॥८८ ॥<br>
एवमुक्त्वा स भगवान् प्रगृह्यान्धं गणैर्वृतः ।<br>
सिन्धुसागरमागम्य हिरण्याक्षमुवाच ह ॥८९॥<br>
पश्य मां त्वं दितेः पुत्र चक्षुर्दिव्यं ददामि५६ ते ।<br>
शर्वोहमागतो दैत्य वरं ब्रूहि यथेप्सितम् । ।8.73.९० । ।<br>
स प्रोत्थाय५७ हिरण्याक्षः प्रणम्य शिरसा भवम् ।<br>
वरं संप्रार्थयद्५८ देवं पुत्रं दत्त्वेति सत्वरम् ॥९१ ॥<br>
तमुवाच सुरश्रेष्ठः शिरसा५९ पादयोर्नतम् ।<br>
अयन्ते सुरशार्दूल पुत्रः६० पुत्रशताग्रजः६१ ॥९२। ।<br>
मावज्ञामन्ध६२ इत्यस्य कुर्यास्त्वमसुराधिप ।<br>
भविता ते महानेष तपोवीर्थबलान्वितः ॥९३ । ।<br>
न कस्यचित्वयं६३  वध्यो मत्तोन्यस्य भविष्यति ।<br>
ततः स भगवान्देवस्तस्मै दत्त्वा सुतं शुभम् ॥९४॥<br>
जगाम शिखरं रम्यं मैनाकं पुनरेव तु६४ ।<br>
आदायान्धं सुतं सोपि हिरण्याक्षो महासुरः ॥९५॥<br>
स्वमश्मकपुरं६५ यात्वा भार्यामाह मनस्विनीम्६६ ।<br>
अयं तुभ्यं सुतो देवि दत्तो भगवता स्वयम् । ।९६॥<br>
संवर्द्धयैनं योगेन मा प्रमादं कृथाः क्वचित् ।<br>
तस्याः स्नेहेन तं दृष्टवा स्तनाभ्यां प्रस्नुतं६७ पयः ॥९७॥<br>
संवर्ध्यमानः६८ कालेन सोन्धकः समवर्द्धत ।<br>
यदा६९ तु यौवनं प्राप्तस्तदैवं७० समचिन्तयत् ॥९८। ।<br>
<br>
५६ ददानि - क ख । ५७ चोत्थाय - ख । ५८ वरमप्रार्थयद् - क. ख. । ५९ चिरया(मा?) । - ख. । ६० पुत्रं - क ख. । ६१ पुत्रशताग्रज - क,.. जः - ख. । ६२ अन्ध - क. । ६३ दयं - ख. । ६४ च - ख. । ६५ स्वकीयं पुन (र) - ख., स्वयमन्तःपुरं - (?) । ६६ यशस्विनीम् - क. । ६७ प्रस्नुतं - क ख. । ६८ संवर्द्धमानः - ख. । ६९ यथा - व । ७० ...स्तुदैव - क. ख. ।<br>
<br>
435<br>
धिग् जीवितं ममान्धस्य मृत्युरेव वरो मम ।<br>
योहमन्धो न पश्यामि गृह७१ संबन्धिबान्धवान् । ।९९॥<br>
धन्यास्ते पुरुषा लोके ये स्वयं यान्त्यविक्लवाः ।<br>
दृष्ट्वा दृष्टवा मुखं बन्धूनाभाष्य हि७२ यथासुखम् ॥8.73.१ ०० । ।<br>
कार्यं भवेच्च लोष्टेन तृणेनाथ शवेन७३ वा ।<br>
न मयानुगृहीतेन धिङ्मामशुभकारिणम् । ।१ ०१ । ।<br>
सुतस्नेहादयं दैत्यः सदा मां रक्षते पिता ।<br>
हन्तव्यं न विहन्त्येष कोषक्षयकरं हि माम् ॥१ ०२ ॥<br>
नायं स्नेहेन संमूढो जानातीमां मम व्यथाम् ।<br>
अहमेव करिष्यामि यत्कार्यं बुद्धिमत्तमैः७४ ॥ १०३ । ।<br>
तपो महत्समास्थाय चक्षुष्मान् भविता ह्यहम् ।<br>
स एवं परिनिश्चिन्त्य७५  बहुधान्धः सुबुद्धिमान् ॥१ ०४॥<br>
आमन्त्र्य सहितं७६ मात्रा पितरं तं प्रणम्य च ।<br>
जगाम तपसे७७ धीमान् संकल्प्य कृतनिश्चयः । । १ ०५॥<br>
पित्रा शोकपरिप्लुतेक्षणमुखेनायासखिन्नात्मना<br>
मात्रा चासकृदश्रुपातमुखया संवीक्ष्यमाणश्चिरम् ।<br>
तत्तीव्राधृतिखेददृष्टिविरह७८ प्रक्ष्वेडितोन्धः श्वसन्७९<br>
ध्यायन्देवमुमापतिं स८० तपसे यातो गृहादन्धकः ॥ १०६ ॥ <br>
इति स्कन्दपुराणे अन्धकोपाख्याने तपःप्रयाणं८१ नाम त्रिसप्ततितमो८२ध्यायः  <br>
<br>
सनत्कुमार उवाच<br>
अथ गत्वा स विप्रेन्द्र हिरण्याक्षसुतस्तदा ।<br>
गङ्गाद्वारं शुभद्वारं तपोवनमनुत्तमम् ॥१ ॥<br>
<br>
७१ गृहे - क. । ७२ मुखं हि बन्धूनां भाषन्ते - ख, मुखंस्वबन्धूनामाभाषन्ते (?), सुखं हि बन्धूनां - क । ७३ शरेण (?) । ७४ -..सत्तमैः - क. ख. । ७५ परिनिश्चित्य - (?) । ७६ सहितो - ख.। ७७ तपसो - क. ख. । ७८ दृष्टिखेदविरहं - क. । ७९ प्रक्षोधितोन्तः श्वसनः - ख., प्रख्यापितान्तः, स्मयन् - घ. । ८० ध्यायन्पादमुमापतेः - क. टि., ..मुमापतेस्स - क. । ८१ अन्धकतपः प्रयाणे - ख. । ८२ द्विसप्ततितमो - क. ।<br>
<br>
436<br>
दिव्यं कनखलं नाम यत्र हैरण्वती नदी ।<br>
वृक्षाः कनखला यत्र सर्व एव हि काञ्चनाः ॥२॥ <br>
यत्र दक्षः पुरा यज्ञमयजद् दैवतैस्सह१ ।<br>
महादेवेन यत्रास्य यज्ञो विनिहतः पुरा । । ३ । ।<br>
तत्रासौ देवमभ्यर्च्य स्नातः प्रयतमानसः ।<br>
नमस्कृत्वा दैवतेभ्य इदं वचनमब्रवीत् । ।४। ।<br>
अन्धक उवाच<br>
येस्मिन् तपोवने देवा भूतानि विविधानि च ।<br>
सर्वांस्ताञ्छरणं यामि तपःसिद्धिं दिशन्तु मे२ ॥५॥ <br>
अद्यप्रभृति कर्त्तास्मि तप३ उग्रं सुदुश्चरम् ।<br>
वरान् येनाप्नुयामिष्टान्मृत्युं वा प्राणनाशनम । ।६॥ <br>
सनत्कुमार उवाच<br>
स एवमुक्त्वा तु ततः पाराशर्य महाबलः ।<br>
संवत्सरं वायुभक्षो बभूव क्लमवर्जितः ॥७। ।<br>
तथा त्रिषवण४ स्नायी जुह्वानोग्नीँस्तथैव च५ ।<br>
देवार्चनरतश्चैव जपहोमपरस्तथा६ ॥८। ।<br>
वर्षे वर्षे तु७ संपूर्णे स्वाङ्गादुत्कृत्य कार्षिकम्८ । <br>
पिशितस्य तदा भागं जुहावाग्नौ महासुरः९ ॥९। । <br>
एवं तस्यागमद्दिव्यं सहस्रं मुनिसत्तम ।<br>
जुह्वतः स्वानि मांसानि वर्षाणां प्रत्यहं तदा । । 8.74.१० ॥ <br>
सोसुरः शंखहाराम्बुसुधाकुन्देन्दुपाण्डरः ।<br>
बभूवास्थिसिराशेषः केवलं१० तपसि स्थितः । ।१ १ । । <br>
स तेन तपसा युक्तो भास्करं निष्प्रभं तदा ११ ।<br>
सोमं च ग्रहताराभिस्सह चक्रे मितात्मवान् ॥ १ २। ।  <br>
<br>
१ देवतैस्सह  क. ख. । २ माम् - ख. । ३. .स्मिन्तप - क- । ४ त्रिषवणं - क. । ५ जुह्वानोग्निं तथैव च - क. ख । ६ जप्यहोमपरस्तथा - क ख. । ७ वर्षेथ - ख. । ८ कायिकम् - क. । ९ महासुतः - ख. । १० केवले - ख. । ११ तथा - ख. ।<br>
<br>
437<br>
स एव भास्करो यद्वत् प्रकाशयति तेजसा । <br>
अशोषयत् पल्वलानि नदीकूपसरांसि च ॥ १३ ॥<br>
पवनं स्तम्भयामास सोन्धकस्तपसा तदा१२ ।<br>
व्योम्नि सिद्धा न गच्छन्ति विमानानि च पेतिरे१३ । ।१४॥ <br>
तस्य तत्तपसो रूपं दृष्टवा विघ्नशतान्युत ।<br>
अकरोत् सहसा शक्रो विक्रियां न च सोन्वगात् ॥१५॥<br>
ततो ब्रह्मा तमभ्येत्य१४ प्रोवाचान्धकदानवम् ।<br>
महासुर तपो घोरं त्वया तप्तं महाबल ।<br>
तुष्टोस्मि ते१५ महाबाहो चक्षुष्मान्भव सुव्रत । ।१६॥<br>
शरीरं प्रकृतिं यातु यथापूर्वञ्च तेसुर ।<br>
ब्रूहि चान्यं वरं भूयो यस्ते मनसि संस्थितः ॥ १७॥<br>
सनत्कुमार उवाच<br>
स चक्षुष्माँस्तदा१६ भूत्वा शरीरेणाक्षतेन च ।<br>
उवाच प्रणतः साक्षाद्१७ ब्रह्माणं लोकभावनम् । । १८॥<br>
अन्धक उवाच<br>
भगवन् यदि तुष्टोसि यदि मे चरितं तपः ।<br>
अप्रतिद्वन्द्वतां१८ संख्ये दैवतेभ्यः पितामह ॥१ ९। ।<br>
महाबलत्वं मायाश्च१९ तथा चामरतामपि ।<br>
एतदिच्छामि देवेश यदि त्वं वरदो मम । ।8.74.२० ॥<br>
सनत्कुमार उवाच<br>
तस्य तद् वचनं श्रुत्वा प्रहस्य भगवान् विभुः ।<br>
हिरण्याक्षसुतं प्राह पुनरेव वचः शुभम् ॥२१ ॥<br>
अमरत्वं न दैत्यस्य ददामि२० दितिनन्दन ।<br>
सान्तरं तु भवेत्तत्ते स्वयमेवोत्तरं वद ॥२ २ । ।  <br>
<br>
१२ स्तपसस्तथा - ख. । १३ पेदिरे - ख. । १४ ब्रह्माणमभ्येत्य - ख. । १५ तुष्टोस्मिन्ते - क. । १६ चक्षुष्माँस्तु तदा - ख. । १७ सार्धं (सोन्धः?) - ख. । १८ अप्रतिद्वन्द्वता - ख. । ११ च - ख । २० ददानि - क., ददाति   ख. ।<br>
<br>
438<br>
अन्धक उवाच<br>
या स्त्री स्याल्लोकमाता वै प्रणमेयं न तां यदि ।<br>
तदा स्यान्मम मृत्युस्तु मृत्युहीनोन्यथा२१ ह्यहम् ॥२३ ॥ <br>
ब्रह्मोवाच<br>
एवमेतद् भवतु ते त्वया प्रोक्तं यदद्य वै२२ ।<br>
अन्धको भव नाम्ना त्वं लोके ख्यातिं च यास्यसि ॥२४। । <br>
सनत्कुमार उवाच<br>
एवमुक्त्वा स भगवानन्धकं देवकण्टकम्२३ ।<br>
जगाम स्वं तदावासं विररामान्धकश्च सः । ।२५ । ।<br>
स गङ्गाम्भोभिराप्लुत्य देवमिष्ट्वा यथाविधि ।<br>
अग्निं हुत्वा ततो धीमाननुमान्य तपोवनम् ।<br>
सहायैत्सह दैत्येन्द्रो जगाम२४ पितुरन्तिकम् ॥२६॥<br>
स हृष्टचेतास्तपसा२५ महाबलो विवृद्धकामः सुरशत्रुतोषणः । <br>
पितुस्सकाशं पुनरेव दीप्तिमानगच्छदुद्धूतबलाहकोपमः ॥२७॥ <br>
इति स्कन्दपुराणे अन्धकवरलाभो नाम२६ चतुःसप्ततितमो२७ध्यायः  <br>
<br>
सनत्कुमार उवाच<br>
सोष्टाभिर्दानवैस्सार्धं गत्वा तत्पुरमन्तिके ।<br>
निवेदयामास पितुः कृतार्थोन्धक आगतः ॥ १ ॥<br>
प्रियाख्यातुस्ततो१ व्यास हिरण्याक्षोसुरेश्वरः२ ।<br>
ददौ रत्नान्यनेकानि तथा कामानभीप्सितान् ॥२। ।<br>
स्वयं राजा तदा३ सर्वैः सुहृद्भिः सहवाहनैः ।<br>
सह स्त्रीभिर्ययौ तूर्णं सोमस्तारागणैरिव ॥ ३ । ।<br>
<br>
२१ यथा - क. । २२ यदन्धक - ख. । २३ लोककण्टकम् - ख । २४ दैत्येन्द्रैर्जगाम - ख. । २५ प्रहृष्टचेतास्तपया - ख., ...सं - ख. । २६ प्रदानो नाम - ख., प्रदान नाम - घ. । २७ त्रिसप्तति- तमो - क. ।<br>
१ प्रियाख्यातुं ततो - ख । २ महासुरः - ख. । ३ ततः - ख. ।<br>
<br>
439<br>
<br>
&nbsp;स गत्वा नातिदूरेथ वने साशोकचम्पके ।<br>
आससाद सुतं श्रीमान्४ सोमो बुधमिवापरम् । ।४। ।<br>
कृतार्थं स सुतं५ दृष्ट्वा तुष्टोभूद्दानवेश्वरः ।<br>
स्नेहात्स तं६ परिष्वज्य मूर्ध्न्युपाघ्राय चासकृत् ॥५ । ।<br>
कथं केन च कालेन के च लब्धा वरास्त्वया७ ।<br>
पृष्टः स कथयामास यथावृत्तमशेषतः । ।६। ।<br>
तस्य तद्वरदानञ्च तथा माहात्म्यमेव च ।<br>
श्रुत्वा तेसुरशार्दूलाः८ प्रणेदुः सागरा इव ॥७। ।<br>
सनत्कुमार उवाच<br>
ततस्तं रथमारोप्य९ हिरण्याक्षोन्धकं सुतम् ।<br>
सुहृद्भिस्तैः सहैवाशु प्रविवेश स्वकं पुरम् ॥८॥<br>
स पुत्रसहितो भाति दैत्यः संपूर्णमानसः ।<br>
चरन् राशिमिवादित्यो यथा सह शनैश्चरः । ।९। ।<br>
सनत्कुमार उवाच<br>
ततः प्रविश्य दैत्येन्द्रः सुहृद्वर्गमुवाच सः१० ।<br>
अध्वर्युरिव११ सान्नाय्ये१२ यथान्यानृत्विजः स्थितान्१३ ॥ 8.75.१० ॥<br>
हिरण्याक्ष उवाच<br>
शृणुध्वं यदिदानीं मे कृत्यं हृदि चिरस्थितम् ।<br>
कर्तव्यं सह सर्वैस्तु युष्माभिर्भीमविक्रमैः ॥१ १ । ।<br>
मया मनीषितं पूर्व कृतकृत्य इहागते ।<br>
अन्धके नगरेस्मिन्वै कर्ताहं कौमुदीमिति ॥१२॥<br>
मखघ्नस्य च देवस्य देवरात्रिं महाप्रभाम्१४ ।<br>
करिष्यामीति तत्सर्वं क्रियतामविशंकया ॥ १ ३॥<br>
<br>
४ धीमान् - ख. । ५ तु तं - क ख । ६. त्सुतं (?)  ७ इति (?) । ८... सुरपशार्दूलाः(?)- ख. । ९ रथमारोह्य - ख. । १० ह - क. । ११ अध्वयुःसह - ख । १२ सायाह्ने - क, सामाह्नेः  ख. । १३ शुभान् - क. ख. । १४ प्रभोः - ख. ।<br>
<br>
440<br>
घुष्यतां नगरे ह्यस्मिंश्चत्वरेषु सभासु च ।<br>
कौमुदीदिवसानष्टौ१५ सप्त चैव ममाज्ञया । । १४॥ <br>
तावदेव च देवस्य सन्तु मे देवरात्रयः ।<br>
सुहृदो ये च दैत्येन्द्रा दानवाश्च महाबलाः । ।१ ५। ।<br>
सर्वासु दिक्षु तेपीह समायान्तु रमन्तु च ।<br>
अस्मत्पक्षे च ये विप्राः शुक्रप्रभृतयः शुभाः । । १ ६॥ <br>
नागा रक्षांसि यक्षाश्च गन्धर्वा मनुजास्तथा ।<br>
तेपि सर्वे समायान्तु रमन्तु च मया१६ सह ॥१७। । <br>
सनत्कुमार उवाच<br>
त एवमुक्ता दैत्येन्द्रा हिरण्याक्षेण धीमता ।<br>
तथा चक्रुस्तदा सर्वं१७ यथोक्तममरद्विषा । । १८॥<br>
दूतान् संप्रैषयन्१८ क्षिप्रं दैत्यानां दानवैस्सह ।<br>
तथान्येषां च पक्षाणामात्मनः शक्तिनन्दन । । १ ९। ।<br>
निमन्त्रयति वो राजा हिरण्याक्षो महाबलः ।<br>
सुहृद्वर्गैस्तु१९ सहिता गच्छध्वं तं दिदृक्षवः ॥8.75.२ ० ॥<br>
घण्टिक२०श्चाहतैर्वस्त्रैर्वेष्टितः सुविभूषितः ।<br>
आरूढः पाण्डरं मत्तं गजं समवघोषयत् । ।२ १ ॥<br>
राजा जयति दैत्येन्द्रो हिरण्याक्षः प्रतापवान् ।<br>
हता दैत्यद्विषः सर्वे दानवानाञ्च शत्रवः । । २२ ॥<br>
जयाय दितिपुत्राणामादित्यानां भयाय२१ च ।<br>
प्रातःप्रभृति राजा व आज्ञापयति कौमुदीम् ॥२३॥<br>
देव२२रात्रिं च२३ देवस्य रुद्रस्य सुरनाशनीम्२४ ।<br>
सुसंमृष्टोपलिप्ताभी रथ्याभिः क्रियतां पुरम्२५ ॥२४॥  <br>
<br>
१५ दिवसे चाष्टौ - ख. । १६ हा - क । १७ सर्वे - ख. । १८ दूतानप्रेषयन् - क. ख । १९ .. श्च - ख । २० घण्ठिक  ख । २१ जयाय -क । २२ दीप (?) । २२ ... रात्रीश्च - ख. । २४ सुरनाशनीः - ख । २५ परां - क. ।<br>
<br>
441<br>
वासोभिरहतैः सर्वे भवन्तु२६ पुरवासिनः ।<br>
स्रग्विणः सशिरःस्नाता दत्तभुक्ता२७ यथाक्रमम् ॥ २५। ।<br>
गायन्तु गायनाश्चैव नृत्यन्तु नटनर्तकाः ।<br>
उच्छ्रियन्तां पताकाश्च गृहवीथ्यापणेषु च । । २६ । ।<br>
गृहाणि चोपलिप्तानि नित्यमेव भवन्तु च२८ ।<br>
पुष्पप्रकरजुष्टानि२९ धूपैर्नानाविधैरपि । ।२७। ।<br>
स्रग्दामवन्ति सर्वाणि वनमालाकुलानि च ।<br>
ब्राह्मणाश्चैव३० भोज्यन्तां क्रियन्तां वाचानि३१ च । ।२८॥<br>
ब्रह्मघोषाश्च सर्वत्र पुण्याहोदीरणानि च ।<br>
दीपरात्रौ च सर्वत्र राजमार्गे गृहेषु च३२ । । २९॥<br>
अनन्तराः३३ क्रियन्तां वै प्रचुरस्नेहवर्त्तयः ।<br>
तरुणाः सह योषिद्भिस्समन्तात्पर्यटन्तु३४ च ॥8.75.३ ० । ।<br>
रममाणा हसन्तश्च गायन्तो नृत्तसेविनः ।<br>
भाण्डवाद्यानि वाद्यन्तां नृत्यन्तां दैत्ययोषितः । ।३ १ ॥<br>
महादेवस्य पूजां च३५ गन्धपुष्पादिकीं शुभाम् ।<br>
उपहाराँश्च विविधान् स्नपनानि३६ महान्ति च । ।३ २। ।<br>
वलयः पुष्कला३७ श्चैव भक्ष्यभोज्यैरलंकृताः ।<br>
दीपांश्च विविधाकारान् पानानि च रसाँस्तथा३८ ॥३३ ॥<br>
फलानि च विचित्राणि मांसपक्वमनूपकम् ।<br>
सुवर्णमणिचित्राणि ईश्वराय प्रयच्छत ॥३४। ।<br>
बद्ध्यन्तां पशवश्चात्र भोज्यन्तां द्विजसत्तमाः ।<br>
यो न कुर्यादिदं सर्वं पुरवासी जनः३९ क्वचित् ।<br>
पातयेत्तस्य शारीरं राजा दण्डं४० महायशाः४१ । ।३ ५ ॥<br>
<br>
२६ सर्वैर्भवन्तु - क. । २७ दत्तपक्ता - क., दन्तपंक्त्या - ख, दत्तपक्षा (भक्षा?) - घ । २८ वः - क. । २९ पुष्पप्रकारैर्जुष्टानि - ख । ३०. श्चापि - ख. । ३१ वाचकानि - ख. । ३२ गृहेगृहे - ख. । ३३ अनुत्तराः - क. । ३४ रमत्ताः पर्यटन्तु - ख. । ३५ पूजाश्च - क ख । ३६ स्नापनानि - ख । ३७ पुष्कलाः - ख. । ३८ सरसानि च - ख. । ३९ नर. - क. ख. । ४० राजदण्डं - ख । ४१ महायसः - ख.<br>
<br>
442<br>
सनत्कुमार उवाच<br>
एवं स४२ घोषयित्वा तु घाण्टिको हस्तिपृष्ठतः४३ । <br>
जगाम स्वगृहं भूयः कौमुदी चाभ्यवर्तत४४ ॥ ३ ६। । <br>
यथोक्तं तत्तदा सर्वमकुर्वत पुरे जनाः ।<br>
राजापि संयतः स्नातः शुचिः प्रयतमानसः ॥ ३७॥<br>
दिवसे दिवसे व्यास स्नपयामास४५ यत्नवान् ।<br>
पञ्चगव्येन शुद्धेन तैलेन च सुगन्धिना ॥ ३८ ॥<br>
क्षीरेण सर्पिषा दध्ना रसैश्च बहुभिः शुभैः ।<br>
पुष्पैः फलैश्च बीजैश्च रत्नैश्चाद्भिः समन्वितैः४६ । ।३९॥ <br>
भस्मना गन्धयुक्तेन उदकेन सुगन्धिना ।<br>
एकैकस्य स्वयं राजा घटानां४७ दशभिः शतैः ॥8.75.४० ॥ <br>
दिवसे दिवसे व्यास त्र्यम्बकं सोभ्यसेचयत् ।<br>
गन्धैः पुष्पैश्च धूपैश्च जप्यैर्बलिभिरेव च ॥४१ । ।<br>
पूजयित्वा ततो राजा विप्रानन्यानभोजयत्४८ ।<br>
स कृत्वा पशुभिर्मेध्यै रत्नैर्मणिभिरेव च ॥४२ ॥<br>
बलिशय्यासनाद्यैश्च स्तूयमानो गृहान्ययौ ।<br>
तथैवान्येपि दैत्येद्राः सोन्धकश्च महाबलः । ।४३ ॥<br>
चक्रुः सर्वे मुनिश्रेष्ठ यथा राजा तथैव ते४९ ।<br>
अन्धकं५० स गृहीत्वा तु५१ हिरण्याक्षः प्रतापवान् । ।४४॥ <br>
पद्भ्यामपातयद् व्यास रुद्रस्येदमुदाहरन् ।<br>
एष देवः५२ सदा पुत्र तवास्तु सुमुखः प्रभुः ॥४५॥ <br>
अस्मिन् भक्तिस्त्वया कार्या भाविता परमेश्वरे ।<br>
एष वन्द्यश्च पूज्यश्च अतो नास्ति परो गुरुः ।<br>
पूजयेथाः सदैवैनं भक्तितः परमेश्वरम् ॥४६॥<br>
<br>
४२ सं - ख. । ४३ हस्तिपृष्ठगः - ख. घ । ४४ चास्य - क., चाप्यवर्तत - घ. । ४५ स्नापयामास - क । ४६ रत्नैश्चापि समन्ततः - ख । ४७ घंटानां - क. । ४८. नन्याँश्च भोजयत् - क. । ४९ च - ख. । ५० अन्ध - क. । ५१ सुगृहीतं तु - ख. । ५२ देव - क ख. ।<br>
<br>
443<br>
सनत्कुमार उवाच <br>
स एवमुक्त्वा प्रणिपत्य शंकरं महासुरः सोसुरदानवेश्वरः । <br>
जगाम धीमान् पुनरेव निर्वृतो५३ निवेशनं देवपतिर्यथा स्वकम् । ।४७॥ <br>
इति स्कन्दपुराणे कौमुदीमहोत्सवो नाम५४ पंचसप्ततितमो५५ध्यायः  <br>
<br>
सनत्कुमार उवाच<br>
अथ तस्यां सह स्त्रीभिः कौमुद्यां दैत्यदानवाः ।<br>
रेमिरे रक्तमनसो देवाः स्वर्गगता इव ॥ १ । ।<br>
तत्र काचिच्छुभापाङ्गी पद्मं दिव्यं मुखोपरि ।<br>
मुखारविन्दत्राणार्थं ददौ सोमभयादिव ॥२। ।<br>
अपरा चरणेनैत्य१ प्रियं मत्ताभ्यताडयत् ।<br>
शीतांशुरिव पादेन विकचं शरदम्बुजम्२ ॥३ ॥<br>
अपरा राजमार्गाणामनभिज्ञाः कुलस्त्रियः ।<br>
स्फाटिकोपचितां भूमिं दृष्टवा मुञ्चन्ति पादुकाम् ॥४। । <br>
उत्कृष्य वसनं चान्या३ विप्रेन्द्र जलशङ्कया ।<br>
राजमार्गेषु गच्छन्ति दृष्ट्वा मणिचितां भुवम् । ५। । <br>
काचित् प्रियेण सन्त्यक्ता रक्तेनान्येन निर्गता ।<br>
गृहाच्चन्द्रांशुभिः स्पृष्टा पपात मदनालसा ॥६॥<br>
पतितैव४ च सा सोममुवाचेदं कुलाङ्गना ।<br>
भूयो मां त्वं करैस्तीक्ष्णैर्दहसे नलिनीमिव ॥७॥<br>
सूर्येण किल दग्धानि जीवयस्यौषधानि(?) ह ।<br>
मदनेन कथं दग्धां न जीवयसि मां दृढम् ॥८। ।<br>
<br>
५३ निर्वृतिं - ख. । ५४ पुरप्रवेशो नाम - घ- । ५५ चतुःसप्ततितमो - क. ।<br>
१ नेत्य - क. ख. । २ शरदविकचाम्बुजं - ख.  ३ मान्या - क. । ४ पतिता - ख ।<br>
<br>
444<br>
काश्चिद्५ रमण्यो दोलासु दोलयन्त्यो परस्त्रियः ।<br>
जलचन्द्र इवाभान्ति वीचिचञ्चलमूर्त्तयः । । ९ । ।<br>
केचिद् गायन्ति सहिताः स्त्रीभिर्दैत्या महाबलाः ।<br>
गन्धर्वा नन्दनवने अप्सरोभिर्यथा सह ॥ 8.76.१० ॥<br>
राजमार्गः क्वचिद् भाति स्त्रीभिर्बह्वीभिरावृतः ।<br>
यथा नभसि चित्रोसौ दिव्यो देवपथः शुभः ॥१ १ ॥<br>
क्वचिन्नूपुरकाञ्चीना कोकिलानाञ्च६ निस्वनः ।<br>
बभौ श्रोत्रसुखः श्रोतुः७ कलामदनदीपनः । । १ २। ।<br>
क्वचिद्रमणरक्तानां स्त्रीणां व्यास प्रियैः सह ।<br>
हृदयव्याकुलकरः श्रूयते मधुरः स्वरः८ । । १३ । ।<br>
एवं समभवद् व्यास बहुचित्रः स उत्सवः९ ।<br>
दानवानां तदा प्रीतिसौख्यविश्रम्भवर्द्धनः । । १४॥<br>
तस्मिन्नुपरये भूयः पूर्ववत्संप्रतिष्ठिते ।<br>
प्रकृतिस्ते जने व्यास दानवास्ते समागताः । । १ ५। ।<br>
विविशुर्भीमसंह्रादाः सभां दिव्यां मनोरमाम् ।<br>
जाम्बूनदमयस्तम्भां वज्रवैदूर्यवेदिकाम् । । १६ । ।<br>
मुक्तादामावलम्बाढ्यां१० स्रग्दामोत्तमभूषिताम् ।<br>
वज्रवैदूर्यनीलेन्द्रमहानीलाम्रपल्लवैः । । १७। ।<br>
लोहितैः स्फाटिकैश्चैव तथा मरकतैरपि ।<br>
दिव्यजालोपसन्नद्धां११ किङ्किणीचित्रशोभिताम्१२ ॥ १८॥ <br>
बहुपुष्पफलैश्चैव सर्वकामप्रदैर्द्रुमैः ।<br>
उपेतां दीर्घिकाभिश्च बहुशय्यासनां शुभाम् । ।१ ९। ।<br>
अक्लमा बहुनिष्यन्दां१३ सर्वदुःखविवर्जिताम् ।<br>
सर्वकामसमृद्धां च बहुस्त्रीपुरुषाकुलाम् ॥ 8.76.२० । ।<br>
<br>
५ काचिद् - क. । ६ नूपुराणां च-- ख। ७  श्रोतुं - क ख । ८ स्वनः - ख. । ९. स्तदोत्सवः  क। १० विलम्बान्तां - ख । ११ दीव्यज्जालोपसन्नद्धां (?), दिव्यलाजो. - ख, दिव्यचित्री   (?) १२. -जालशोभिताम् - (?) । १३ निस्पन्नां - घ,<br>
<br>
445<br>
विविशुस्तां सभां दिव्यां दैत्या दर्पसमावृताः । <br>
प्रह्रादश्चानुह्रादश्च सिनिर्वाष्कल एव१४ च । ।२१ । । <br>
विरोचनो बलिश्चैव बलिपुत्राश्च विश्रुताः ।<br>
सहस्राणि दश द्वे च येषां श्रेष्ठो महाबलः ॥२२ ॥ <br>
बाणो नाम महामायो राजा बाहुसहस्रधृक् ।<br>
बाणस्य पुत्रा ये चान्ये सहस्राणि दशैव ते ॥२३ । । <br>
मुरो धमुषुमण्डश्च (?) विप्रचित्तिश्च दानवः । <br>
कालो हयशिराश्चैव सम्बरः कालसम्बरः । ।२४॥ <br>
विश्रुतश्चेन्द्रदमनः कालनेमी च दानवः ।<br>
तथा सुन्दनिसुन्दौ च विपाकः पाक एव च ॥२५॥ <br>
राहुश्च शतकेतुश्च ध्वजस्तारः सतारकः ।<br>
महिषो दुन्दुभिश्चैव कालकश्च महाबलः । ।२६॥ <br>
अन्धकश्च तथाटिश्च बकः शरभ एव च ।<br>
स्वर्भानुर्वृषपर्वा च मधुः कैटभ एव च ॥२७। । <br>
महाकायः शतानन्दः शतदुन्दुभिरेव च ।<br>
कार्त्तस्वनश्च हस्ती च बलो नरक एव च ॥२८ ॥ <br>
ध्वाङ्क्षो मूकेल्वलौ चापि वातापी सासृपुञ्जिकः? । <br>
कण्डलश्चैव मीढश्च दुर्लोमा चैव विश्रुतः ॥२९। । <br>
धुन्धुश्च शतमायश्च शतावर्तोथ दुस्सहः ।<br>
चन्द्रसूर्यौ नरश्चैव देवान्तकनरान्तकौ ॥8.76.३ ० ॥<br>
ब्रह्महा यज्ञहा चैव इल्वलः (?) पिल्वकस्तथा । <br>
मयश्च दानवश्रेष्ठो मयपुत्राश्च विश्रुताः । ।३ १ । ।<br>
तेषामष्टौ सहस्राणि सर्वे च कृतनिश्चयाः ।<br>
वृत्रश्च दानवश्रेष्ठो नमुचिर्भजहस्तथा ॥३ २ ॥<br>
शतोदरश्च व्यंसश्च ताथायश्च (?) ह्रदोदरः । <br>
केशी तथा प्रलम्बश्च कबन्धो धेनुकश्च ह । ।३ ३ ॥ <br>
<br>
१४ बाष्कलिरेव  क।<br>
<br>
446<br>
हालो गार्ग्यशिराश्चैव कुशः शम्भुस्तथैव च ।<br>
तथा गगनमूर्धा च सालुकः शाल्व एव च । ।३४। ।<br>
मेघनादश्च विख्यातो महानादस्तथैव च<br>
खरोथ खररोमा च सूचीलोमा च दानवः ॥ ३५। ।<br>
परिघोपरिघश्चैव दण्डः काश्यप एव च ।<br>
दुन्दुभिश्च महाकायः सैंहिकेयश्च यो गणः । ।३ ६ ॥<br>
तथा हालाहलश्चैव अन्धकारक एव च ।<br>
पौलोमाः षष्टिसाहस्राः कालकेयाश्च१५ विश्रुताः ।<br>
कालकञ्जाः सहस्राणि अष्टौ ते देवकण्टकाः ॥३७॥ <br>
निवातकवचानाञ्च तिस्रः कोट्यो महाबलाः ।<br>
ता एता गणिताः सर्वाः कोट्यः षष्टिः सुरद्विषाम् ॥३८। । <br>
तत्पक्षान् वर्जयित्वा तु मनुष्यान्पन्नगानपि ।<br>
राक्षसाँश्च१६ पिशाचाँश्च१७ यक्षान्१८ पक्षिण एव च । <br>
तेषामपि तदा व्यास कोट्यो विंशतिसंमिताः१९ ॥३९। । <br>
ते तां सभां समाविश्य सर्वे दर्पात् सुरद्विषः ।<br>
सविद्युदुल्का भान्ति स्म प्रावृड्जलधरा इव । ।8.76.४० । ।<br>
ते स्वनन्त२० इवाम्भोदा सधूमा इव पर्वताः ।<br>
महिषा इव नर्दन्तः केतवोनागता इव । ।४१ । ।<br>
उत्पाता इव निर्मुक्ताः सविषा इव पन्नगाः ।<br>
गजा इव च संमत्ताः पवना इव वेगिताः ॥४२। ।<br>
सुराणां विप्रकारार्थं तस्थुरापूर्य तां सभाम् ।<br>
अथ गत्वा सभापालो राजानमिदमब्रवीत् । ।४३ । ।<br>
सुखासीनं तदा व्यास सिंहासनगतं युवा ।<br>
प्रणम्य शिरसा पूर्वं जानुभ्यामवनिं गतः ॥४४॥<br>
<br>
१५ कालकेशाश्च   क । १६ राक्षसाश्च - क. । १७ पिशाचाश्च - क. । १८ यक्षाः - क. । १९ संगताः - क. । २० स्रवन्त  क।<br>
<br>
447<br>
बद्धाञ्जलिपुटः सम्यग् वाचा श्लक्ष्णपदाक्षरम् ।<br>
स्वामी२१ जयतु सर्वेषामसुराणां जयावहः । ।४५॥<br>
प्रह्रादाद्याः२२ सभां सर्वे विप्रचित्तिपुरोगमाः ।<br>
प्राप्ता विदितमस्त्वेव यदन्यत् कर्तुमर्हसि२३ ॥४६॥<br>
सनत्कुमार उवाच<br>
ततः सुरद्विषः श्रुत्वा सर्वान्प्राप्तान् सभां तदा ।<br>
उत्तस्थौ सहसा राजा शक्रकेतुरिवोत्सवे ॥४७॥<br>
स किरीटी महादंष्ट्रो मुंजकेशो महाहनुः ।<br>
आकर्णाद्दारितास्यश्च महाच्छत्रशिरास्तथा ॥४८॥<br>
आजानुबाहुर्वृत्ताक्षः पिङ्गाक्षश्चोर्ध्वरोमवान् ।<br>
वज्रसंहननश्चैव महायोगी महाबल ॥४९॥<br>
किरोटेनाति संभाति सवित्रेवोदयस्तथा ।<br>
हारवर्याङ्कितोरस्कः सबलाक इवाम्बुदः ।<br>
सपुत्रः प्रययौ व्यास हिमवानिव मूर्त्तिमान् ॥8.76.५०॥<br>
स तां तदा दानवराजसत्तमो विचित्ररत्नांशुपरीतकुण्डलः ।<br>
सभां विवेशासुरदैत्यपुंगवैः समावृतां द्यामुदितैर्ग्रहैरिव ॥५१ ॥<br>
इति स्कन्दपुराणे हिरण्याक्षस्य सभाप्रवेशो नाम षट्सप्ततितमो२४ध्यायः <br>
<br>
सनत्कुमार उवाच<br>
स गत्वा तां सभां व्यास अपश्यद् दैत्यदानवान्१ ।<br>
प्रावृट्कालेम्बुदान्मत्तान् यथेन्द्रः समुपस्थितान् ॥१॥<br>
तस्य प्रविष्टस्य२ तदा सर्व एव सुरद्विषः ।<br>
जयेति चक्रुरुत्थाय वेदा इव पितामहम् । ।२ ॥<br>
<br>
२१ स्वामिन् - क. टि. २२ प्रह्रादाभ्यां - क. । २३ .मर्हति (?) । २४ पंचसप्ततितमो - क. । १ इतः परं हिरण्याक्षकर्तृकवराहदर्शनावधिकः त्रयस्त्रिंशदध्यायात्मको ग्रन्थो नष्टः  क पुस्तके इति । २ तस्योपविष्टस्य - घ. ।<br>
<br>
448<br>
मोत्तिष्ठतेति३ तान्सर्वानवोचदसुराधिपः ।<br>
मायापंचकमासाद्य४ भोगी वायुधरानिव५ । ।३ ॥ <br>
स तेषामग्रगो६ भाति हिरण्याक्षो महासुरः ।<br>
मध्ये कलभवृन्दानां यथा मत्तो महागजः । ।४॥ <br>
ततो जाम्बूनदे दिव्ये उपविष्टो वरासने ।<br>
- - - - - - - - - - - - - - - - । । ५ । । <br>
भाति सिंहासनासीनः स राजा सुरविद्विषाम् ।<br>
मेरुशृंगमिवासाद्य७ सबलाको महाम्बुदः । ।६। । <br>
बभूवुरुपविष्टाश्च तूष्णीमेवासुरास्तदा ।<br>
सिसृक्षवो जलं काले नीलाम्भोदा इवोन्नताः ॥७। । <br>
सनत्कुमार उवाच<br>
स तेषांमिङ्गितं ज्ञात्वा कालं च सुरतापनः ।<br>
हिरण्याक्षः स्वयं राजा तानुवाच सुरद्विषः ॥८॥ <br>
यूयं सर्वे महामाया शृणुध्वं संयताः समम् ।<br>
कालप्राप्तञ्च पथ्यञ्च शिष्या इव गुरोर्वचः । ।९ ॥ <br>
मम भ्राता प्रियो ह्यासीज्ज्येष्ठः पूज्यो यथा पिता । <br>
हिरण्यकशिपू राजा महात्मा सत्यसंगरः ॥8.77.१ ० । । <br>
धार्मिकश्च वदान्यश्च यज्वा दाता तपोन्वितः ।<br>
आहिताग्निश्चतुर्वेदः सर्वभूतसुखावहः । । ११ ॥<br>
राज्यार्थे स हतो देवैर्विकृत्या८ मूढमानसैः ।<br>
तस्य दुःखेन तप्यामि शुष्यामि च महासुराः । । १२ । । <br>
सलिलादुद्धृतं ग्रीष्मे पद्मं कुसुमितं यथा ।<br>
तेषां कर्तुमहं दण्डं शक्तोस्म्यसुरविद्विषाम् । । १३ । ।<br>
<br>
३ योतिष्ठ (न्न) पि - ख. । ४ समासाद्य (?) । ५ णिव - घ. । ६.. .मग्र्यशो - ख, मध्यगो - घ । ७ ...ख्याय (?) । ८ ...निकृत्या (?) ।<br>
<br>
449<br>
भवतां९ तत्र बालानां रक्षार्थं नोद्यतो ह्यहम्१० । <br>
सोहं दण्डं स्वयं कर्तुमेकाक्यसुरविद्विषाम् ।<br>
गमिष्यामि न सन्देहो मा भीर्भवतु वोसुराः ॥१४॥ <br>
सनत्कुमार उवाच<br>
तस्य तद्वचन श्रुत्वा दानवास्ते मुदान्विताः११ ।<br>
परस्परमुदैक्षन्त व्रीडया परयान्विताः । । १ ५। ।<br>
विप्रचित्तिस्तदनुजो भ्रातरं तं महाबलः ।<br>
उवाच प्रणतः सम्यगर्थवन्मधुरं वचः ॥१ ६॥<br>
न सन्देहो महासत्व त्वयैकेनासुरद्विषः ।<br>
? --- --- - - - - - - - - - ॥१७॥ <br>
यदि युद्धे न तिष्ठन्ति मायां काञ्चिद्विनाश्रिताः । <br>
अबलास्ते न सन्देहो निकृत्या बलिनस्तु ते । १८ ॥ <br>
प्रसादयित्वा शिरसा यद् ब्रवीमि निबोध तत् ।<br>
बालैरपि१२ हिरण्याक्ष सूपपत्त्या प्रसाधितम्१३ ॥१ ९॥ <br>
तद् ग्राह्यमिति - - - १४ शास्त्रविद्भिः समीरितम् । <br>
हिरण्यकशिपू राजा भ्राता नो ज्येष्ठ उत्तमः । ।8.77.२ ० । । <br>
सोपि शक्तोहमित्येव एकाकी दैवतैर्हतः ।<br>
महाबलोपि च हरिरशक्तैर्हन्यते बलात् ॥२ १ । ।<br>
आक्रन्दन्तं विना राजन्नतो विज्ञापयामि ते ।<br>
भवतस्तु वयं बाला न तेषामसुरेश्वर ॥ २२ । ।<br>
शक्ता वयं सुयुद्धेन तान्हन्तुं कुलपांसनान् ।<br>
तपोयोगबलोपेता मायाभिश्च समन्विताः । । २३ । । <br>
अनुस्मरन्तो वैरञ्च वयं हंस्याम दैवतान् ।<br>
यथा तव न निद्रास्ति हिरण्यकशिपोर्वधात् ॥ २४॥  <br>
<br>
९ भवता - ख. । १० नोद्यताम्यहं - ख  । ११ तिमुदान्विताः  - ख. । १२ बलेरवि - ख. । १३.. मुपपत्त्या प्रसादितम् - ख. । १४ वेदोति ( विद्वद्भिः?) - ख ।<br>
<br>
450<br>
तथास्माकं महाराज मा नो बालान्यथा चर ।<br>
यत्र नो योक्ष्यसे राजन् समे वा विषमेपि वा ॥२५॥ <br>
तरिष्यामो वयं तद् वै बालमत्स्या इवार्णवम् ।<br>
प्रह्रादोयं सहभ्राता ससुतः ससुहृज्जनः ॥२६ । ।<br>
एक एवाह्वयेत्सर्वान्यथा सिंहो महाद्विपान् ।<br>
बलिरेष च दैत्येन्द्र एक एव सवासवान्१५ । । २७। । <br>
सुरान् सयम१६ वित्तेशाञ्छक्तः सर्वान्प्रबाधितुम् । <br>
अयं बाणश्च१७ तत्पुत्रो राजा बाहुसहस्रधृक् ॥२८॥ <br>
एक एव सुरान्सर्वान् विनाशयितुमुद्यतः ।<br>
इमो सुन्दनिसुन्दौ च भ्रातरौ बाहुशालिनौ१८ । ।२९॥ <br>
उभावेकाकिनौ युद्धे देवान् हन्तुं समुद्यतौ ।<br>
अयं मयश्च विक्रान्तः सारकस्तार एव च१९ ॥8.77.३ ० ॥ <br>
अन्ये च दानवाः शूराः शक्ता देवान् प्रबाधितुम् । <br>
एतेप्यतिबलाः सर्वे बलवन्तो वयं सदा ॥ ३१ । ।<br>
वधिष्यामः सुरान् सर्वान् व्याधा इव मृगान् वने । <br>
शूरोयमन्धकः श्रीमान् ब्रह्मदत्तवरस्तदा२० ॥३ २। । <br>
प्रसह्य सर्वाँस्तान् युद्धे नेष्यते वै यमालयम् ।<br>
एवमेनं समाश्रित्य पालितानेन चैव हि ॥३ ३ ॥<br>
करिष्यामो महद्युद्धं देवतानां भयंकरम् ।<br>
पूर्वं देवा वयं सर्वे पश्चात्ते देवताभवन् ॥३४॥<br>
कथं बिभीम तेषां वै सिंहानां शरभा इव ।<br>
तस्य तद्वचनं श्रुत्वा अन्धकस्सोसुरेश्वरः । ।३ ५॥<br>
उवाच वचनं तत्र हर्षयन् दानवेश्वरान् ।<br>
महाबला वयं राजन् बलहीनाः सुरास्तु ते ॥३ ६। ।  <br>
<br>
१५ शरीरवान् - क. ख. । १६ समय - ख. । १७ मानश्च - ख. । १८ बाहसादिनो - ख. । १९...स्तारक (?), प्रभुस्तारक एव च - घ - । २० स्तथा (?) ।<br>
<br>
451<br>
पश्य त्वं दैवतान्सर्वान् हतान् यमपुरोगमान् ।<br>
अद्य तं राजहन्तारं दुरात्मानं कुलाधमम् ॥ ३७॥<br>
अद्य माता दितिस्तेषां दुःख  - - - - - - ।<br>
&nbsp;&nbsp;&nbsp;&nbsp;&nbsp;&nbsp;. .. . . . . . .. . .. .. .. . . ... .. .।<br>
मयैकेन हतं पश्य आदित्यानां कनीयसम् । ।३८। ।<br>
तिष्ठध्वं दानवाः सर्वे पर्याप्तोहं दुरात्मनाम् । <br>
अस्माकं राजहन्तॄणां मृत्युरस्मि समागतः ॥३ ९॥ <br>
सनत्कुमार उवाच<br>
तस्य तद्वचनं श्रुत्वा हिरण्याक्षः प्रतापवान् ।<br>
उवाच दानवान् व्यास जयेप्सुः सुरविद्विषाम् । ।8.77.४० ॥ <br>
अद्य पुष्यं च नक्षत्रमस्माकं बलकारणम् ।<br>
अद्यैव दंशिताः सर्वे द्रुतं निर्यात दानवाः ॥४१ ॥<br>
अथ ते दानवाः शीघ्रं वाहनानि मुदा युताः ।<br>
प्रावारयन्त२१ संग्रामे योग्यानि रिपुबाधने । ।४२। । <br>
शीघ्रं कुरुध्वं सज्जानि गच्छामो दैवतान्प्रति ।<br>
तेषां सुतुमुलः२२ शब्दो बाहनानां२३ बभूव ह । ।४३ ॥ <br>
मन्दवातप्रेरितस्य क्षीरोदस्य स्वनो यथा२४ ।<br>
ममाश्वस्तव सिंहोयं ममायं गजयूथपः । ।४४॥<br>
रथोयं कस्य संपन्नो युद्धोपकरणैर्भृशम् ।<br>
एहि निर्याहि वेगेन मुहूर्तं प्रतिपालय ॥४५॥<br>
निर्यान्तु सर्वे दैत्येन्द्रा यास्यामः पृष्ठतो वयम् ।<br>
आरोह स्वं रथं वीर किं रथेन ममाद्य वै ।<br>
पदातिरेव संग्रामे हंस्याम्यद्य सुरद्विषः । ।४६ । ।<br>
एवं तेषाममूच्छब्दः सुमनोज्ञः सुरद्विषाम् ।<br>
वंशवीणास्वनोन्मिश्रः२५ प्रलाप इव योषिताम् ॥४७। ।  <br>
<br>
२१ प्रोक्षावयन्तु (?) - घ. । २२ सतुमुलः - ख. । २३ साहनानां - ख. । २४ महान, - घ, । २५, खगोन्मिश्रः  (स्वरो?) - ख., -...रवोन्मिश्रः - घ. ।<br>
<br>
452<br>
अथ शुक्रस्तदाभेत्य भृगोः पुत्रो महातपाः ।<br>
हिरण्याक्षमुवाचेदं हर्षयन्दानवेश्वरम् । ।४८। ।<br>
मया शान्तिः२६ कृता तेद्य रक्षा च२७ सह दानवैः । <br>
जहि सर्वान्सुरान् युद्धे न तवास्ति पराजयः ॥४९॥ <br>
अहं त्वा स्वेन तपसा सहभृत्यं२८ सबान्धवम् ।<br>
धारयिष्यामि युध्यन्तं लोकान्यज्ञ इवापरः ॥ 8.77.५० । ।<br>
सनत्कुमार उवाच<br>
ततः प्रदक्षिणं कृत्वा शुक्रं मूर्ध्ना प्रणम्य च ।<br>
भार्गवं२९ पुरतः कृत्वा निर्जगाम स मन्दिरात् ॥५१ ॥ <br>
ततो भेर्यश्च शंखाश्च पणवानकगोमुखाः ।<br>
साडस्तमा(?) दिण्डिमाश्च भाण्डाश्च पटहैः सह । ।५२ ॥ <br>
झंर्झर्यो दर्दुराश्चैव सुनवा३० मर्दलास्तथा ।<br>
कटंकटाः पेपुकाश्च तथा चैवैकपुष्कलाः । । ५३ ॥<br>
पञ्चाक्षाः सरिधीकाश्च मुकुन्दा३१ मुरजास्तथा ।<br>
लभका जलमत्ताश्च अवाद्यन्त सहस्रशः । ।५४। ।<br>
गायनै३२श्चैव गायद्भिः स्तुवद्भिः सूतमागधैः ।<br>
दिव्याभिः कुलवृद्धाभिः स्त्रीभिश्च कृतमङ्गला ॥ ५५। । <br>
द्वार्य३३ पश्यन् रथं क्लृप्तं यया देवमयं हरः ।<br>
शतनल्वप्रमाणाङ्कं३४ दिव्यं जाम्बूनदं दृढम् । ।५६ ॥ <br>
असंगतुरगैः श्वेतै३५स्त्रिसाहस्रैर्मनोजवैः ।<br>
अमरैः कामगैर्दिव्यैः श्रमदुःखविवर्जितैः ॥५७। ।<br>
यन्ता रथस्य तस्यसिल्मकरो नाम विश्रुतः ।<br>
पुत्रो गरुत्मतो व्यास खगः कामगमःशुभः ॥ ५८। ।<br>
<br>
२६ महाशान्तिः - घ । २७ मे दाना दष्टजागत्य दृशा - ख. । २८ सह भृत्यैः - ख. । २९ तमेव - (?) । ३० सुघोषा - घ. । ३१ मुक्यन्दा - ख. । ३२ गायना - ख. । २३ धार्य (?) - ख । ३४ शतकल्प- प्रमाणाङ्क - ख. । ३५ संयुक्तं तुरगैर्दिव्यै (?) - घ ।<br>
<br>
453<br>
तमसौ राजशब्देन३६ आशीर्भिश्चाभिपूजितः। <br>
आरुरोह रथं राजा एकचक्रं यथा रविः ॥।५९॥ <br>
कवची बद्धतूणीरः शरी खड्गी शरासनी ।<br>
बद्धगोधांगुलित्रश्च कण्ठत्राणकृतस्तथा । ।8.77.६ ०॥<br>
ध्वजेन महता चैव छत्रेण च विभूषितः ।<br>
बह्वीभिर्वैजयन्तीभिः सबलाक इवाम्बुदः ॥६१॥ <br>
तस्य छत्रं तदा भाति किरीटोपरि संस्थितम् ।<br>
आविष्कृतपयोदाभः पौर्णमास्यां यथा शशी ॥६२। । <br>
खट्वाङ्गस्तस्य चाभाति ध्वजो दिवमिवाक्रमन् । <br>
त्रैलोक्यस्योपघातार्थं३७ केतुर्दीप्त इवोदितः ॥६३ ॥ <br>
तादृगेव रथो ह्यासीत् सुतस्य सुमहात्मनः ।<br>
अन्धकस्य तदा व्यास महाजलदनिस्वनः ॥।६४॥ <br>
अथ याहीति तेनोक्तौ३८ रथयन्ता सुरद्विषः ।<br>
त्रिसाहस्रान्३९ हयाग्र्याँस्तु रथे४० प्रस्यचूचुदत्? ॥६५॥ <br>
प्रचोदितास्तमूढुस्ते४१ जवना वातरंहसः ।<br>
हयाः कामगमाः सप्त रवेरिव महारथम् ॥६६॥ <br>
तस्याग्रतस्तदा शुक्रो रथेनाम्बुदनादिना ।<br>
उद्गच्छत इव व्योम्नि तस्याभूद् यथा बुधः ॥६७। । <br>
दक्षिणे तस्य पार्श्वे च अभूदन्धकदानवः ।<br>
दक्षिणायनमासाद्य यथा लोकस्य भास्करः ॥६८। । <br>
द्वितीयं पार्श्वमाश्रित्य विप्रचित्तिरभूत् स्थितः ।<br>
भारतस्येव वर्षस्य हिमवान् पर्वतोत्तमः ॥६९ ॥ <br>
पृष्ठतश्चाग्रतश्चैव यथाप्रीति ययुस्तदा ।<br>
अपरे दानवाः शूराः शशाङ्कस्य यथा ग्रहाः । ।8.77.७० ॥<br>
<br>
३६ जयशब्देन - घ. । ३७ त्रैलोक्यस्योपघाताय - घ । ३८ .. .नोक्तो (?) । ३९ द्विसाहस्रान् - ख. । ४० सारथिः - घ । ४१.. स्तमूचुस्ते - ख ।<br>
<br>
454<br>
तत्सैन्यं प्रचलद् भाति व्रजतां मुनिसत्तम ।<br>
सविद्युत्स्तनयित्नूनामभ्भोदानामिवात्यये । ।७१ ॥ <br>
हयह्रेषितशब्दञ्च मत्तद्विरद बृंहितम् ।<br>
वल्गितास्फोटितोत्क्रुष्टं सिंहनादोद्धतं ययौ ॥७२। । <br>
तद्धि तूर्यरवसिंहनादितैरश्वहेषितगजोग्रबृंहितैः ।<br>
बाहुशब्दकुचितावनादितैर्याति दानवबलं भयावहम् ॥७३ ॥  <br>
इति स्कन्दपुराणे हिरण्याक्षनिर्याणं नाम सप्तसप्ततितमो४२ध्यायः  <br>
<br>
कृष्णद्वैपायन उवाच<br>
भगवन् दितिपुत्रेषु प्रयातेष्वमरावतीम् ।<br>
अमराः किमकुर्वन् त एतदिच्छामि देदितुम् ॥१ । । <br>
कथमन्तर्हितं१ तेषां को मन्त्रश्चेष्टितं च किम् ।<br>
उत्तरं किञ्च देवास्ते प्रत्यपद्यन्त यत्नतः ॥२॥<br>
धार्मिकाश्च वदान्याश्च विद्वांसश्छिन्नसंशयाः ।<br>
इष्टाः सर्वस्य लोकस्य किमकुर्वत देवताः । । ३ । ।<br>
सनत्कुमार उवाच<br>
शृणु व्यास यथा देवा उत्तरं प्रतिपेदिरे ।<br>
असुराणाञ्च यद्युक्तं प्रत्यकुर्वत दंशिताः ॥४॥<br>
उद्युक्तेष्वेव दैत्येषु देवानां भयसूचकाः ।<br>
संजज्ञिरेमरावत्या३मुत्पाता दारुणा भृशम् । ।५।<br>
पिशिताशाः खगास्तत्र भ्रमन्त्युपरि सर्वतः ।<br>
मम्लुर्माल्यानि देवानां गन्धश्चैवाशुभं ववौ४। ।६। ।<br>
<br>
४२ अध्यायः १३३ ख., क.पुस्तकानुसारं ७६ तमेन भाव्यम् ।<br>
१ कथमन्तर्द्धितं - ख. । २ प्रत्यकुर्वन्त  ख. । ३ संजज्ञुरमरावत्या - ख. । ४ बभौ - ख. ।<br>
<br>
455<br>
हयादयो न हेषन्ते विमनाश्च गजोभवत् ।<br>
अनभ्रं५ भयदं सर्वमपतद्रुधिरं बहु । ।७। ।<br>
आयुधानि च दीप्यन्ते सधूमं शक्तिनन्दन ।<br>
कबन्धाश्च तथादित्ये६ युद्धं चात्र प्रदृश्यते ॥८॥<br>
द्वयोः पुरुषयोर्व्यास हाहाकारश्च सर्वशः ।<br>
देवानामरतिञ्चैव७ चित्तं चापि समश्नुते८ ॥९॥<br>
स्फुरन्ति वामनेत्राणि जृम्भिका चोपजायते ।<br>
वयांसि च विकूजन्ति९ भयदान्यपरे यथा ।<br>
अग्निश्च दीप्यते तत्र सशब्दो रूक्ष एव च ॥ 8.78.१० ॥<br>
एताँश्चान्यांश्च विविधानुत्पातान्भयसूचकान् ।<br>
दृष्ट्वा प्राह गुरुं शक्रो बृहस्पतिमिदं वचः ॥११ ॥<br>
भगवन् किमिदं घोरं भयं नः समुपस्थितम् ।<br>
यदिमे सूचयन्त्युग्रा उत्पाता नः सुदारुणाः ॥१ २ ॥<br>
नेमे निष्कारणं मन्ये न चाप्यल्पं हि तद्धि नः ।<br>
यदिमे सूचयन्त्युग्राः कल्पान्त इव दारुणाः । । १३ ॥<br>
तस्य तद्वचनं श्रुत्वा देवाचार्यो बृहस्पतिः ।<br>
निरीक्ष्य बुद्ध्या संचिन्त्य प्रोवाचेदं ततो वचः । ।१४॥<br>
यद् भवानाह तत्तथ्यं नेमे निष्कारणं तथा ।<br>
निमित्तमत्र सुमहद् भविष्यति न संशयः ॥ १५॥<br>
निमित्तमादिदैत्येन्द्रो हिरण्यकशिपुः पुरा ।<br>
स' हतो नरसिंहेन प्राप्तं राज्यं च नः पुनः ॥१ ६॥<br>
अद्य वर्षसहस्राणि द्वादशैव सुनिर्वृतैः१० ।<br>
युष्माभिरखिला लोका भुज्यन्ते सुमहात्मभिः ॥१७॥<br>
दैत्याधिपा निरुत्साहा दानवैः सह शेरते ।<br>
पाताले दनुपुत्राश्च दुःखशोकसमाहताः । ।१८॥<br>
<br>
५ अनभ्रे - ख, अदभ्र (?) । ६ यथादित्यो - ख। ७ मरतिश्चैव - घ. । ८ समुत्सुकं - घ. । ९ धूमो गायन्ति - ख., खगादयो विकूजन्ति - घ. । १० सुनिर्वृताः - ख. ।<br>
<br>
456<br>
हिरण्याक्षस्तु दैत्येन्द्रो हिरण्यकशिपोर्वरः११ ।<br>
स नूनं भ्रातुरन्विच्छन् हतस्य प्रतिकारिताम् । ।१ ९। । <br>
सर्वैरभ्येति दैत्येन्द्रैर्दानवैश्च समावृतः ।<br>
सपुत्रपौत्रो दैत्येन्द्रो महाबलपराक्रमः ॥8.78.२० ॥<br>
अन्धकश्चास्य पुत्रोपि ब्रह्मणा ह्यमरः कृतः । <br>
न स शक्यो युवा हन्तुं१२ ततो वो भयमुत्थितम् ॥२१ ॥ <br>
तद्भवन्तः१३ सुसन्नद्धाः सर्वे युद्धाय दंशिताः ।<br>
प्रतीक्षध्वं महासत्वा यावदौत्पातिकं स्थितम् ॥२२ ॥ <br>
तस्य तद्वचनं श्रुत्वा शक्रः सर्वान् तदा सुरान् ।<br>
उवाच सज्जीभवत युद्धाय कृतनिश्चयाः ॥२३ ॥ <br>
भयं महदिदं प्राप्तं मा तिष्ठत निरुद्यमाः ।<br>
मा नः संप्राप्य दैत्येंद्रा हन्युर्मत्तानिवामराः ॥२४॥ <br>
अथ वायुस्तदाभ्येत्य शक्रं सर्वासुरान्तकम् ।<br>
उवाच प्राञ्जलिर्भूत्वा देवानामेव संसदि । ।२५॥<br>
एष दैत्यो हिरण्याक्षः सर्वासुरसमावृतः ।<br>
आयाति देवता हन्तुं भ्रातुर्वधमनुस्मरन् ॥२६। ।<br>
तद्भवान् दंशितः सम्यक् सहास्माभिर्महाबलः ।<br>
जयायोत्तिष्ठ१४ देवेन्द्र विनाशाय सुरद्विषाम्१५ ॥२७॥ <br>
सनत्कुमार उवाच<br>
ततः स भगवान् व्यास महात्मा देवराट् स्वयम् ।<br>
अभेद्यं कवचं दिव्यं जाम्बूनदविभूषितम् ॥२८॥<br>
दत्तं मन्त्रेण विधिवत् पुत्रेणाङ्गिरसः स्वयम् ।<br>
आबबद्धात्मना१६ शक्रो मेघदुन्दुभिनिस्वनः । ।२९। । <br>
स तेन कवचेन स्म भाति शक्रः प्रतापवान् ।<br>
सविद्युदुल्कैरम्भोदैर्बद्धो मेरुरिवाचलः । ।8.78.३ ० । ।<br>
<br>
११ हिरण्यकशिपोर्वंशः? -ख., परः(?) १२ युद्ध्य हन्तुं - घ. । १३ समुद्भवन्तः - ख. । १४ जयाय तिष्ठ - ख. । १५ सुरद्विषाः (षः) - ख. । १६ आबबद्धात्मने - ख., -आबबन्धात्मना - घ. ।<br>
<br>
457<br>
ततो गोधांगुलित्राणि१७ तलत्रं चैव भासुरम् । <br>
आबबद्ध स्वयं मन्त्रैस्तस्य देवो बृहस्पतिः । । ३१ । । <br>
इषुधीनक्षयाँश्चैव खङ्गः चैवामृतोद्भवम् ।<br>
आबबद्धास्य मन्त्रेण यदजर्यं शरादिभिः । ।३ २ । । <br>
ततोस्मै सशरं चापं पञ्चवज्रं सुदारुणम्१८ ।<br>
मन्त्राभिमन्त्रितं सम्यक् प्रददौ जयवर्द्धनम् ॥ ३ ३। । <br>
मंगलानि ततस्तस्य दर्शयामास वीर्यवान् ।<br>
घटञ्च पूर्णमस्त्रञ्च१९ ऐरावतमथापि च । । ३४॥ <br>
कल्पितं बहुभिर्दिव्यै२०राचार्यैः कल्पवासिभिः । <br>
अर्चितं धूपितं चैव धूपितं क्रोधदर्पणैः । ।३ ५। ।<br>
ततस्तं स तदा देव आरुरोह मतङ्गजम् ।<br>
भद्रलक्षणसंपन्नं चतुर्दन्तं क्षरन्मदम् । ।३ ६ । ।<br>
आरूढः स तदा भाति ऐरावतगजं विभुः ।<br>
उदयाचलमौलिस्थ उद्यन्निव दिवाकरः ॥३७ । । <br>
पाण्डरेणातपत्रेण सुरराट् संबभौ तदा ।<br>
श्वेतपर्वतराजोसौ शशिनेव महामुने ॥३८ । ।<br>
चामराबीजितं भाति तस्य वक्त्रमतिप्रभम् ।<br>
हंससंबीजितं फुल्लं२१ शरदीव महोत्पलम् । ।३९। । <br>
तस्य पार्श्वे जयन्तश्च पुत्रः शक्रस्य धार्मिकः ।<br>
कार्तिकेय इवाभाति रुद्रस्य दयितः सुतः ॥8.78.४० । । <br>
ततो यमश्च पुण्ड्रेण२२ महिषेण महाबलः ।<br>
कालदण्डं पुरस्कृत्य कोटीभिर्दशभिर्वृतः । ।४१ ॥ <br>
निर्जगाम कुबेरश्च राक्षसैर्बहुभिर्वृतः ।<br>
यक्षैः पुण्यजनैश्चापि तथान्यैर्देवतैरपि ॥४२। ।<br>
<br>
१७ गोधाङ्गुलित्राणं - घ. । १८ वज्रं चासुरदारणं - घ । १९ पूर्णमश्वञ्च (?) । २० .. र्देव्यै (वै?) - ख-, र्मन्त्रैः - घ. । २१ हंसाबीजितमुत्कुल्लं - घ., हसा सा? - ख. । २२ पुण्डौ - ख., पुत्रेण - घ. ।<br>
<br>
458<br>
तेषां द्वादश कोट्यस्ताः सहस्राणि च विंशतिः ।<br>
शतानि च तथाशीतिस्तथैवाष्टाधिका पुनः ॥४३ ॥<br>
वरुणो निर्ययौ देवः पुत्राणां दशभिः शतैः ।<br>
यादोभिस्ते वृताः सर्वे कोट्यस्ताश्चैकविंशतिः२३ ॥४४॥<br>
अनलश्च ततो देवः कोटीभिर्दशभिर्वृतः ।<br>
निर्ययौ सह पुत्रेण ससुहृद्वर्गबान्धवः ॥४५॥<br>
ततो वायुर्महातेजाः सर्वव्यापी महाजवः२४ ।<br>
अक्षौहिणीभिर्दशभिर्निर्जगाम महाबलः ॥४६॥<br>
आदित्या निर्ययुः सर्वे द्वादशाक्षौहिणीवृताः२५  ।<br>
एकैकशश्च ते२६ व्यास सर्वे दिव्यास्त्रयोधिनः ॥४७॥<br>
तथा रुद्राश्च निर्जग्मुर्महामायामहाबलाः ।<br>
एकैकशस्तदा सर्वे षोडशाक्षौहिणीवृताः ॥४८। ।<br>
वसवो दशभिश्चैव अष्टाभिश्चाश्विनावुभौ ।<br>
तथैवांगिरसो देवाः सर्वे तेक्षौहिणीवृताः । ।४९॥<br>
यामा दामाश्च साध्याश्च लेखा ये च महाबलाः ।<br>
तेपि कोटीशतैः सर्वे दशभिः सह संगताः ॥8.78.५०॥<br>
अभूवन् विंशतिः२७ कोट्यो गन्धर्वाणां२८ महात्मनाम् ।<br>
पन्नगानां चतुःषष्टिः खगानां चैव विंशतिः ॥५१ ॥<br>
पिशाचानां च कोट्यस्ताः पंचाशत्तत्र संगताः ।<br>
राज्ञां स - - - - - - - - नां महात्मनाम् ॥५२। ।<br>
एतद्देवबलं दे हं सर्वमभूत्तत्राभिसंगतम् ।<br>
दृष्ट्वा तद् बह्वपर्यन्तं देवानां बलमुत्तमम् ॥५३ ॥<br>
उवाच जीवजीवानां राजा परमधर्मवित् ।<br>
भगवन् क्रियतां व्यूहो यस्मात्तेषां दुरात्मनाम् । ।५४॥<br>
<br>
२३ एकविंशतिः - घ., इतः परं <i>ततो देवबलं पश्यन सन्नद्धान् युद्धकांक्षिणः । कोटिभिदशभिश्चैव रथनाग- हयैर्वृतः</i> इति पद्यमुपलभ्यते घ. पुस्तके । २४ महाबलः - ख. । २५ युताक्षौहिणिकर्षिणः -ख । २६ एकैकश्च शते - ख. । २७ गन्धर्वाणामभूत् - ख. । २८ विंशत्येव - ख. । २९ एते देवबलं... - ख. ।<br>
<br>
459<br>
अधृष्यश्चाप्रमेयश्च यन्न३० वेत्ति च भार्गवः । <br>
तस्य तद्वचनं श्रुत्वा बृहद्बुद्धिर्बृहस्पतिः । ।५५ ॥<br>
उवाच देवताध्यक्षं शक्रं दैवतसन्निधौ ।<br>
न तदस्ति महेष्वास मयि यद् भार्गवो महान् ॥५६॥<br>
न वेत्ति यस्य वा३१ भेदं न कुर्यात् पाकशासन ।<br>
उशनाः स तु यद्वेत्ति महायोगी महायशाः ॥५७॥<br>
न चैव तदहं वेद्मि मत्तो वरतरो हि सः ।<br>
स तु तीक्ष्णतया चैव मानाच्चैव शचीपते ॥५८॥<br>
प्रमादं कुरुते तेषु न च सर्वत्र लभ्यते ।<br>
अहं च विज्ञभावेन मार्दवेन परेण च ॥५९॥<br>
अप्रमत्तश्च सर्वत्र तव सैन्यैश्च रक्षितः ।<br>
बुद्ध्या तमतिरिच्यामि विबुधेश्वर नित्यशः ॥8.78.६० । ।<br>
तस्मात्तेहं करिष्यामि व्यूहं श्येनमतिप्रभम् ।<br>
येन तान्दानवान् संख्ये कञ्चित् कालं विजेष्यथ । ।६१ ॥ <br>
ततः स भगवान् जीवश्चक्रे व्यूहमतिप्रभम् ।<br>
श्येनं नाम महायोगी देवानां हितमादधत् ॥६२। ।<br>
ग्रीवायां तस्य संचक्रे वित्तेशं वरुणं तथा ।<br>
अनलं चैव वायुञ्च जयन्तं चैव शक्रजम् । ।६३ ॥<br>
शिरश्चूडां३२ यमं तस्य३३ मृत्युं कालं च तावुभौ ।<br>
वक्त्रं तस्याकरोज्जीव३४ श्चन्द्रसूर्यौ च चक्षुषी ॥६४॥ <br>
एकं पक्षं चकारास्य रुद्रान्सर्वान्स वै द्विजः ।<br>
द्वितीयं पक्षमादित्यान्मध्यं तस्य पुरन्दरम् ॥६५॥<br>
पादौ च वसवस्तस्य अश्विनौ च महातलौ ।<br>
गन्धर्वाः पन्नगाश्चैव नखान् तस्य समाश्रिताः । ।६६॥  <br>
<br>
३०. यथा - घ. । ३१ वो - ख. । ३२ शिरश्चूडा - ख. । ३३ यमस्तस्य - ख. । ३४ वक्त्रमस्याकरोज्जीव - ख. ।<br>
<br>
460<br>
पक्षिणश्च महासत्वाः पिशाचाश्च महाबलाः ।<br>
पुच्छं३५ तस्याकरोत् सर्पान्३६ देवानन्याँस्तदोदरम्३७ ॥६७। । <br>
राजानस्तस्य पादस्थास्तले३८ भूतान् न्यवेशयत ।<br>
महाबलान्महोत्साहान्सर्वान् देवान् सभासदः । ।६८॥<br>
सनत्कुमार उवाच<br>
स कृत्वा तं खगव्यूहं मन्त्रेणैवाभिमन्त्र्य च ।<br>
उवाच देवराजं तं बृहस्पतिरिदं वचः । ।६९ ॥<br>
कल्पितोयं मया व्यूहः कृत्वा राक्षसपार्थिवम् (?) ।<br>
अतः परं विधानस्य कर्म नास्मासु विद्यते । ।8.78.७० । ।<br>
जय शत्रून् रणे शक्र देवतैरभिरक्षितः ।<br>
मया चार्थवणैर्मन्त्रैस्तपसां च बलेन च ॥७१ ॥<br>
कुरु कर्म यथाशक्ति ह्यमरो ह्यसि पार्थिव३९ ।<br>
देवाश्चाप्यमराः सर्वे युध्यन्तु सुरपार्थिव । ।७२ । ।<br>
भाग्यान्नो जय लाभाय नान्यत्र सुरपुंगव४० ।<br>
जहि शत्रून् महाबाहो माभीर्भवतु ते रणे । ।७३ ॥<br>
ततः शंखाश्च भेर्यश्च पटहा डिण्डिमास्तथा ।<br>
आडम्बराश्च नम्भा(?)श्च कृकवा गोविषाणकाः ॥७४। ।<br>
मर्दलाः पेपुकाश्चित्रा नेदु४१ स्तूर्याणि सर्वशः ।<br>
तेन शब्देन योधानां युद्धहर्षो महानभूत् ।<br>
सिंहनादा४२ नकुर्वन् ते४३ वादितास्फोटितानि च । ।७५॥<br>
देवास्ततः४४ शंखमृदङ्गवाद्यैरमोघसर्वायुधदीप्तहस्ताः ।<br>
निर्जग्मु४५रिन्द्रादिसुरप्रधाना जयैषिणः शत्रुवधेप्सवश्च ॥७६। ।<br>
इति स्कन्दपुराणे व्यूहरचनो नामष्टसप्ततितमो४६ ध्यायः <br>
<br>
३५ पृष्ठं - घ. । ३६ सर्वान् - ख । ३७ .. म्तदोदरान् - ख । ३८.. .न्तले - ख । ३९ पार्थिवः - ख । ४० - पुंगवे - घ, संगवे (?) । ४१ मेघ - ख. । ८२ सिंहनादा - ख । ४३ नकुर्वन्त - ख. घ. । ४४ ...देवता - ख. । ४१ निर्जघु (घ्नु?) - ख ४२ सन्नहतिकाध्यायः?  - घ, १३४ इति ख. पुस्तके ।<br>
<br>
461<br>
सनत्कुमार उवाच<br>
व्यूढे सुराणां सैन्येथ स्थिते युद्धाय दंशिते ।<br>
दानवानां बलं घोरं समदृश्यत भीषणम् । ।१ । ।<br>
तद्१ दानवबलं दृष्ट्वा देवाः सर्वे सवासवाः ।<br>
सिंहनादानकुर्वँस्ते२ वादित्ररवमिश्रितान् ॥२॥<br>
स नादः सुमहान् व्यास सागरस्येव मथ्यतः ।<br>
आपूरयज्जगत्३ सर्वं युगान्ताम्बुदनिस्वनः ॥ ३। ।<br>
ततो दानवशार्दूलाः सर्वे दृष्ट्वा सुरोत्तमान् ।<br>
व्यूह्य सैन्यं स्थितान्४ सम्यग् वीक्षाञ्चक्रुः५ परस्परम् ॥४॥<br>
तान् वीक्षमाणान्६ सन्दृश्य स्थितो दानवयूथपान ।<br>
उवाच भार्गवं व्यास हिरण्यनयनः स्वयम् ॥५। ।<br>
एते व्यूहमिमं कृत्वा देवास्तिष्ठन्त्यभीतवत् ।<br>
मन्यन्ते७ दानवान् युद्धे वयं जेष्याम सर्वशः ॥६॥<br>
स भवान्युक्तमस्यैव८ देवव्यूहस्य भेदकम् ।<br>
कुरु मायाप्रतिव्यूहमस्माकमपि मा चिरम् ॥७॥<br>
सनत्कुमार उवाच<br>
एवमस्त्विति स प्रोच्य९ ह्यर्धचन्द्रञ्चकार सः१० ।<br>
खगस्य तस्य यच्छेत्तुं शिरः कायादियेष च११ ॥८ ॥<br>
चकार तस्य शृंगे तु प्रह्लादान्धकदानवौ ।<br>
धारान्१२ निवातकवचान्पौलोमान्कालकासुतान् ॥९॥<br>
विरोचनं बलिं चैव विप्रचित्तिं सहानुजैः ।<br>
प्रह्लादभ्रातरं चैव ससुहृद्वर्गबान्धवान्१३ । ।8.79.१ ० ॥<br>
पृष्ठं चक्रे महायोगी मध्यं राजानमेव१४ च ।<br>
उवाच चैनं१५ विश्रब्धो भार्गवः शत्रुतापनः ॥१ १ । ।<br>
<br>
१ ते - ख । २.. नकुर्वन्त - ख. घ- । ३ अपूरयञ्जगत् - घ. । ४ व्यूहस्कन्धास्थितान् । ५ चक्रे - ख. । ६ वीक्षमाणो (णः?) - ख । ७ मन्यन्तो (?) । । ८ श्येन (?) । ९ स प्रोच्य - ख । १० ...मकुर्वत - ख ११ कायादिवेषवः - ख. । १२ धारो - ख. । १३ बान्धवं (?) । १४ तथैव - ख. । - १५ चेदं - ख. ।<br>
<br>
462<br>
हिरण्याक्षमिदं युक्तं काले पथ्यञ्च सर्वशः१६ ।<br>
दैवतभव्यूहभेत्तायं महाव्यूहो हि वः कृतः ॥१ २। ।<br>
युक्तं कुरुत भद्रं वो मया नु१७ परिपालिताः ।<br>
परस्परं च रक्षन्तः सर्वे चित्रास्त्रयोधिनः ।<br>
महामायाः सुराः सर्वे यथा नैवाभिमन्यत१८ ॥१ ३ ॥ <br>
सनत्कुमार उवाच<br>
ततः शंखाश्च भेर्यश्च पणवानकगोमुखाः ।<br>
आडम्बरा डिण्डिमाश्च पटहाश्च महास्वनाः ॥१४। । <br>
नानाविधानि चान्यानि१९ प्रावाद्यन्त सहस्रशः ।<br>
देवानां दानवानाञ्च मदसत्वप्रदानि वै ॥१ ५॥<br>
ततः प्रमथ्नते२०त्युक्ता२१ दानवा दानवेश्वरैः ।<br>
ममर्दुर्देवतानीकं प्रहताः सर्वशस्तथा ॥१ ६ । ।<br>
देवास्तेपि च संयत्तास्तपोयोगबलान्विताः ।<br>
दानवान् विविधैः शस्त्रैरभिजघ्नुः कृतागसः ॥ १७॥ <br>
असीनां पात्यमानानां शिरसां हस्तिनामपि ।<br>
आसीच्छब्दो महाघोरो वंशानामिव पाट्यताम् ॥ १८ ॥ <br>
विकृष्यतां च धनुषां बाणानां च विमुच्यताम् ।<br>
आसीत्तत्र महाञ्छब्दो गिरीणामिव भिद्यताम् ॥ १९॥ <br>
गच्छद्भिर्भिन्दिपालैश्च शक्तिभिस्तोमरैस्तथा ।<br>
आकाशमभवत् सर्वं खद्योतैरिव संवृतम् ॥8.79.२ ० ॥<br>
शिरोभिश्चरणैश्चैव बाहुभिश्च निपातितैः ।<br>
क्षणेन युद्धभूमिः सा विषमा समपद्यत ॥२१ ॥<br>
दन्तिभिः पर्वताकारै२२ र्हयवर्यैरथोत्तमैः२३ ।<br>
कबन्धैश्चाभिनृत्यद्भिर्दुर्निरीक्ष्यमभूद्रणे२४ । ।२२। ।<br>
<br>
१६ मद्यशः? - ख. । १७ (वः) पद्यं तु (पर्यन्त?) - ख- । १८ नैवातिमन्यत - ख. । १९ म... - ख । २०. प्रमर्दते (?) । २१ ...त्युक्त्वा - ख. । २२ गिरिसंकाशैः (?) । २३ हयैर्युद्धैरिवोत्तमैः - घ. । १४... रन्तरीक्षमभूत्क्षणात् - घ. ।<br>
<br>
463<br>
आतपत्रैश्च हारैश्च कवचैस्तलचै (?) रपि । <br>
निष्कसूत्रैः सुमुकुटैः केयूरैः कुण्डलैरपि२५ । ।२३ ॥<br>
कण्ठत्राणैर्विचित्रैश्च२६ दुकूलैर्मणिभिश्च ह ।<br>
कुथाभिश्च विचित्राभिर्भुजैः साभरणैरपि । ।२४॥<br>
मुशलैः शूलदण्डैश्च घण्टाभिश्चांकुशैरपि ।<br>
विभाति भूतलं तत्र ज्योतिर्भिर्द्यौरिवावृतम् ॥२५। ।<br>
क्रुद्धः केशेषु संगृह्य विरथोपि महारथः ।<br>
रथिनं रथमाप्लुत्य निजघान बलाद्बली ॥२६॥<br>
तत्र चान्यो गजे२७ चाशुरभिहत्य महाभुजः ।<br>
रथं चिक्षेप च वृतैः (?) कुशमुष्टिमिवाध्वरे२८ ॥२७॥ <br>
क्षिप्तो गजात् समुत्पत्य - नसं - - - य - ।<br>
शरैराशीविषाकारैरनयद्यमसादनम् ॥२८॥<br>
हतमप्येष तुरगः सादिनं पतितं क्षितौ ।<br>
उपास्ते पादतः सुप्तं गुरुं शिष्यो यथात्मवान् ॥२९॥<br>
ससूते निहते योधे रथमेते हयोत्तमाः ।<br>
वहन्ति पुरुषाः क्षीवा ज्ञानवन्त इवागमान् ॥8.79.३ ०॥<br>
अयमन्यः सुबद्धोपि दैत्येन सुरपुंगवः ।<br>
बाहुभ्यां वेष्टयित्वा तं प्रययौ देवतान्तिकम्२९ (?) ॥३ १ ॥ <br>
अयमाधावतः पश्य गजस्य भुजमाच्छिनत् ।<br>
स तेनैव गजेनोर्व्यां पपात३० विनिषूदितः । ।३२॥<br>
अयमन्येन संयुक्त अन्येनागत्य घातितः ।<br>
स चाप्यन्येन देवेन सोप्यन्येन पुनर्हतः ॥३ ३ ॥<br>
एते पदातयश्चान्ये३१ बहवः संहता भृशम् ।<br>
रथिनं मोहयित्वा तु जघ्नुरेनमभीतवत् । ।३४॥<br>
<br>
२५ कुड्मलैरपि - ख. । २६ कण्ठत्राणविचित्रैश्च - ख. । २७ तत्रान्ये च गजे - - । २८ कुशमुष्टिं यथाध्वरे - ख. । २९ चैव चान्तिकम् - ख. । ३० निपात्य (?) । ३१ पादत्रये चान्ये - ख. ।<br>
<br>
464<br>
एवमाकाशगाः सिद्धा ऋषयश्चारणास्तथा ।<br>
शाधथन्ति३२ रमन्ते च स्मयन्ति३३ च जपन्ति३४ च । ।३५ । । <br>
हरन्त्यप्सरसश्चैव योधाँस्तत्र रणे हतान् ।<br>
पिशाचाश्चापि मोदन्ते३५ नृत्यन्ति च निकुम्भिलाः ॥ ३ ६। । <br>
तत् प्रवादितगान्धर्वं छिन्नभिन्नविदारितम् ।<br>
युद्धगान्धर्वमभवद् भीरूणां भयवर्द्धनम् ॥३७॥<br>
अन्योन्यघातक्षतसर्वदेहाः सुरासुरा वैरमनुस्मरन्तः ।<br>
जघ्नुस्तदा राक्षसतुल्यरूपाः स्वाराज्यहेतो३६र्जयमीप्समानाः३७ ॥३ ८॥<br>
इति स्कन्दपुराणे देवासुरसंग्राम३८ नामैकोनाशीतितमोध्यायः <br>
<br>
सनत्कुमार उवाच<br>
तस्मिन् महति युद्धे१ तु वर्तमाने महाभये ।<br>
दानवान् वै तदा२ देवा३ समन्तात् पर्यवारयन् ॥ १ ॥<br>
मृत्युः कालो यमश्चैव कृतान्तः कलहस्तथा ।<br>
निकृतिर्व्याधयश्चैब वैरं क्रोधश्च वीर्यवान् । ।२। ।<br>
नरकाश्चैव ते सर्वे यमदूताश्च सर्वशः ।<br>
प्रेताश्च पितरश्चैव चत्वारो ये४ गणास्त्विति५ ॥ ३ ॥<br>
वामनश्चैव यो देवाः किंकराश्च महाबलाः ।<br>
एते सर्वे तदाविश्य संजघ्नुर्दानवं बलम् । ।४। ।<br>
यमदूतैर्विभिन्नांगा भग्नवक्षत्रिकोरसः ।<br>
निष्टनन्ति क्षितौ दैत्या निरयेष्विव पापिनः । ।५। ।<br>
असिचर्मविनिष्पिष्टा मृत्युपाशोवपाशिताः ।<br>
कृतान्तवशगास्सर्वे संभज्यन्ति दितेः सुताः ॥६॥<br>
<br>
३२ योधयन्ति - घ. । ३३ गायन्ति - घ. । ३४ जयन्ति - घ । ३५ मोदन्ति - ख. । ३६ स्वराज्यहेतो - ख. । ३७ ...नेति - ख. । ३८ ...मो - ख. ।<br>
१ हतनियुद्धे - य. । २ दानवाँस्ताँस्तदा - घ., देवा वै - ख. । ३ देवान. - ख. । ४ स्वत्वा ये च । घ. । ५ गणेष्विति - घ. ।<br>
<br>
465<br>
ते हन्यमाना दैत्येन्द्रा मृत्युना च यमेन च ।<br>
त्रातारमलभन्तो वै तत्र तत्रैव बभ्रमुः । ।७॥<br>
तथा तांस्तत्र तत्रैव भ्रमन्तो जघ्नुरार्दिताः ।<br>
ततो हाहाकृतः शब्दो६ दानवानां बलेभवत् । ।८ ॥ <br>
साधुसाध्विति देवानां यभं पूजयतामभूत् ।<br>
अथ प्रह्रादतनयो विरोचन इति श्रुतः । ।९। ।<br>
स गजेन ततोभ्येत्य देवानां बलमार्दयत्७ ।<br>
सह तेन महामायो गजेन समधावत । । 8.80.१० ॥<br>
यमं प्रदक्षिणं कृत्वा द्रोणमेघ इवापरः ।<br>
स शरैर्बहुभिस्तीक्ष्णैरकुण्ठाग्रैरयोमयैः८ । । ११ ॥<br>
वरुणञ्च धनेशञ्च वायुञ्चैवाभ्यवर्षत ।<br>
स संछाद्य तदा भासं भास्करस्य शितैः शरैः ।<br>
अवाकिरत्तदा देवान् संवर्त्तक इवाम्बुदः । १२॥<br>
ते शरार्चितसर्वाङ्गा वध्यमानाः पुनः पुनः ।<br>
क्षणेन समपद्यन्त देवाः सर्वे विचेतसः । । १३ । ।<br>
यान्तमायान्तमप्राप्तं प्राप्तं दूरस्थमेव च ।<br>
यं यतो वीक्षते दैत्यस्तं ततोभिजघान सः । । १४। । <br>
नित्यायतधनुर्देत्यः परिवेषीव९ भास्करः ।<br>
दुर्निरीक्ष्यः१० समभवद् युगान्ताग्निरिवोत्थितः । ।१ ५॥ <br>
अथैवमस्यतो व्यास वरुणः कार्मुकं तदा ।<br>
चिच्छेद सुमहद्धीमाँस्तर्जयन्दानवेश्वरम् ॥ १ ६। ।<br>
वायुस्तीक्ष्णशरैस्तस्य कवचं सर्वतोहरत् ।<br>
धनेशोशनिघातेन गजमस्य न्यसूदयत् । । १७। ।<br>
तं तथा निकृतं दृष्टवा बलिर्बाणश्च तावुभौ ।<br>
प्रह्लादो भ्रातृभिः सार्ध लोकपालानुपाद्रवन् ॥१८॥  <br>
<br>
६ कृतं सर्वे- ख. । ७ वलमदर्शयत् - ख- । ८ ... यन्मयैः&nbsp;? - ख. । ९ पारिवेषीव - ख. । १० दुर्निरीक्षः  ख.।<br>
<br>
466<br>
तेषामापततामेव लोकपाला महाबलाः ।<br>
शरैराशीविषाकारैश्चक्ररक्षानपोथयन्११ ॥ १ ९। । <br>
वायुर्बाणस्य विशिखैः कार्मुकाणि विकर्षतः ।<br>
चिच्छेद युगपद् व्यास तदद्भुतमिवाभवत् ॥8.80.२ ० ॥ <br>
विच्छिन्नधन्वा स१२ क्रुद्धस्तोमराणि तदासृजत् । <br>
चिक्षेप तानि वेगेन वायुरन्यां दिशं पुनः । ।२ १ । । <br>
हयाँश्च पुनरेवास्य शरैः सन्नतपर्वभिः ।<br>
ससूतान् परमायस्तो१३ ह्यनयद्यमसादनम् ॥ २२ ॥ <br>
स रथाद्बलिजः क्रोधादवप्लुत्य महाबलः ।<br>
गदां गृहीत्वा वेगेन श्वसनं समुपाद्रवत् । ।२३ । ।<br>
तस्यापतत एवाशु सगदस्यानिलस्तथा१४ ।<br>
शरैराशीविषाकारैर्गदां तां समकृन्तत ॥२४॥<br>
स निकृत्तगदश्चापि बाणः प्रहरतां वरः ।<br>
प्रगृह्य तु गदामन्यां चिक्षेप च जहास च ॥ २५॥ <br>
तामापतन्तीं वेगेन गदां बाणस्य१५ खेचरीम् । <br>
आक्षिप्य वायुर्व्यधमदन्यां दिशमदीनवत् । ।२ ६ ॥ <br>
विरथं तमथालक्ष्य१६ वायुना च भृशार्द्दितम्१७ । <br>
पुत्रं बलिर्द्रुतं व्यास स्वरथे१८ समपादयत् । ।२७॥ <br>
तावेकरथसंयत्तौ१९ बभतु२०र्दानवेश्वरौ ।<br>
सूर्याचन्द्रमसौ यद्वत् पूर्णमास्यां२१ समागतौ ॥२८। । <br>
अथ तेषाञ्च तेषाञ्च तद्युद्धमभवत्तदा२२ ।<br>
. . . .. . . . .. . . . - - - - - - ।<br>
तान्निरुद्धानथाज्ञाय लोकपालैर्महाबलैः । ।२९। ।<br>
<br>
११  न्यपोथयन् - ख. । १२ सं - ख. । १३ परयापस्तो - ख. । १४ भगवाननिलस्तथा - ख. । १५ मानस्य - घ. । १६ विमुखं तमनालक्ष्य - थ. । १७ शरार्दितम् - ख. । १८ सरथे - घ., स्वरथे (?), रथेन - ख. । १९ अथैकरथसंपन्नौ - घ. । २० बभूवु - ख., बिभिदु - घ. । २१ पौर्णमास्यां - घ. । २२ तद्युद्धमभवद् घोरवत्तदा - घ. ।<br>
<br>
467<br>
निवातकवचाः सर्वे कालकेयाश्च दंशिताः । <br>
पौलोमाः सैंहिकेयाश्च शम्बरः कालशम्बरः । ।8.80.३ ० । ।<br>
अन्धकश्च महादैत्यो हिरण्याक्षश्च विश्रुतः ।<br>
सर्वे व्यूहममुञ्चन्तो दानवा युद्धलालसाः ॥ ३१ । ।<br>
चक्रुर्वेगं२३ महावेगाः समेघा इव सानवः ।<br>
तानापतत एवाथ यमो दण्डेन वीर्यवान् ॥३ २। ।<br>
अवारयत२४ ते तस्थुश्चित्रपट्ट२५ इवार्पिताः ।<br>
तान् यमस्य भयाद् दैत्यान्२६ दृष्ट्वा सर्वानवस्थितान् ॥३ ३। । <br>
अन्धको यममभ्येत्य तिष्ठतिष्ठेति चाब्रवीत् ।<br>
महता स रथेनैत्य२७ धनुर्विस्फाल्य२८ चासकृत् ॥३४॥<br>
यमं ललाटे दशभिर्बाणैर्विव्याध वीर्यवान् ।<br>
पञ्चभिर्महिषं चास्य षड्भिः कालं तथाग्रतः ॥३ ५ ॥<br>
मृत्युञ्च दशभिश्चैव कृतान्तं चैव सप्तभिः ।<br>
भ्रामयन् स पुनश्चापमिन्द्रायुधसमप्रभम् ॥३ ६। ।<br>
ननादाम्बुदवच्चैव पुनर्विव्याध दैवतम् ।<br>
हिरण्याक्षसुतो ज्येष्ठो ह्यन्धकोहं महाबलः । । ३७। ।<br>
ब्रह्मणा च वरो दत्तो मह्यमित्यवघोषयन् ।<br>
तस्यैवं वदतस्तूर्णं सूर्यपुत्रः प्रतापवान् । ।३८ ॥<br>
रथं चिच्छेद२९ संक्रुद्धो दण्डेन विनिपातयन्३० ।<br>
सकार्मुके रथे तत्र मथिते ह्यन्धकस्तदा३१ । ।३ ९। ।<br>
गदामुद्यम्य वेगेन प्रेताधिपमथाद्रवत् ।<br>
तस्य तां दण्डघातेन गदां सोप्यवचूर्णयत् । ।8.80.४० ॥<br>
शिरस्येनं पुनः क्रुद्धो दण्डेन समताडयत् ।<br>
&nbsp;' ' ' ' - - - - - - - । ।४१ ॥<br>
<br>
२३ ... र्वेगान् - ख । २ अवारयन्त - ख. । २५ .पट्टा - ख. । २६ दैत्या - ख. । २७ रथेनेत्य - ख. । २८ विस्फार्य (?) । २९ धनुश्चिच्छेद (?) । ३० रथे दण्डं न्यपातयत् (?) रथं दण्डेन पातयत् (?) । ३१ ...स्तथा - ख. ।<br>
<br>
468<br>
जितेन्द्रियो मुनिर्यद्वत् स्पृष्टो विषयगोचरैः (?) ।<br>
अथाप्रतिहतं दण्डमन्धकेन पराहतम् ॥४२ । ।<br>
पुरः३२ प्रतिहतं दृष्टवा जहसुर्दानवेश्वराः ।<br>
सिंहनादान् सवादित्रान् बाहुशब्दाँश्च सुस्वरान् । ।४३ । ।<br>
चक्रुः साध्वन्धकेत्येवं चुक्रुशुश्च मुहुर्मुहुः ।<br>
अन्धकोपि तदाभ्येत्य नर्दमानो यथार्णवः । ।४४। ।<br>
तलेनाहत्य३ महिषाद्यमं भूमौ न्यपातयत् ।<br>
ततो हाहाकृतं देवैर्गृह्णगृह्णेति दानवैः ॥४५॥<br>
व्यूहभंगश्च देवानामभवच्छक्तिनन्दन ।<br>
अथ मृत्युश्च कालश्च कृतान्तश्चेति ते त्रयः ॥४६। ।<br>
अन्धकं बहुभिः३४ पाशैर्बबन्धुः क्रोधमूर्च्छिताः ।<br>
पाशाँश्चैव स दैत्येन्द्रो विच्छिद्य सुमहाबलः ।<br>
बाहुपाशेन बलवान्कृतान्तमवबध्नत । ।४७। ।<br>
स बद्धो बाहुपाशेन कृतान्तः क्रोधमूर्छितः ।<br>
उत्क्षिप्यान्धकमुद्धूतो निनाय बलवान् बलात् ॥४८। ।<br>
तं नीयमानं संप्रेक्ष्य हिरण्याक्षः सुतं स्वकम् ।<br>
जघान सायकैस्तीक्ष्णैः कृतान्तं सुभृशं दृढम् । ।४९। ।<br>
तस्य गात्राणि सर्वाणि सन्धीँश्चैव महाबलः ।<br>
विव्याध निशितैर्बाणैः स विष्टब्धो व्यतिष्ठत । ।8.80.५० ॥<br>
तं बाणैर्विवृतं३५ दृष्ट्वा देवाः सर्वे सवासवाः ।<br>
रक्षन्तः समपद्यन्त भीमोद्यतकरायुधाः ॥ ५१ ॥<br>
अथ किखर३६ मृदंगवेणुवीणापणवसुघोषकडिण्डिमानकानाम् ।<br>
असुरसुरबले महान् तदानीं समभवदुग्रतरः३७ स तूर्यनादः३८ । ।५२ ॥ <br>
इति स्कन्दपुराणे युद्धे अशीतितमोध्यायः<br>
<br>
३२ पुनः - ख. । ३३ तालानाहत्य - ख. । ३४ बाहुभिः (?) ३। । ३५ वाणविवृतं - ख., बाणैर्विधृतं (?) । ३६ मुरज - घ. । ३७.. .दग्रवर. - ख. । ३८ सतूर्यनादमिति - ख. ।<br>
<br>
</span>
