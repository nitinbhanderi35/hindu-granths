 <span style="font-size: 14pt; line-height: 175%"
      ><br />
      <br />

      सनत्कुमार उवाच <br />

      अथ दानवमुख्यानां लोकनाशाय निर्ययौ । <br />

      मत्तवारणसम्बाधं१ रथाश्ववलितं बलम्२ ॥ १ ॥ <br />

      तत्तदा३ दानवानीकं विससार दिशो दिशः४। <br />

      प्रलये मारुतोद्धूतमौदन्वतमिवोदकम् ॥ २ । । <br />

      निजघ्नुर्ब्राह्मणान् केचित् केचिन्निष्पिपिषुर्विशः५ । <br />

      तुस्तुभुः क्षत्रियानन्ये शूद्रानन्ये बभक्षिरे६ । । ३ । । <br />

      जग्लसु७र्ल्लिलिहुर्न्नेदुर्बभञ्जुश्च समन्ततः । <br />

      यज्ञेष्वन्नं हविर्नादान्८ यूपाँश्चामरविद्विषः । ।४। । ' <br />

      स्वधीतवेदाध्ययनाभिनादितान् मुनिप्रवेकाचितगुल्मपादपान् । <br />

      प्रभूतचीराजिनदर्भसंचयान् निकामपर्यन्तहिमाम्बुनिर्झरान् । । ५॥
      उपान्तनीवारगवेधुकाचितान्९ प्रसुप्तविश्वस्तमृगर्क्षवानरान् । <br />

      हबिर्भुजो१० धूमवितानसंकुलान् विसृत्य चान्ये प्रविजघ्नुराश्रमान्११ ॥६॥
      <br />

      केचिन्मुनीनामसुरा जीर्णोरगसमत्विषः१२ । <br />

      जटाः संगृह्य लुलुचुः क्षालितास्तीर्थवारिणा । ।७ । । <br />

      &nbsp; <br />

      ११० .... त्तमाङ्गो (&nbsp;? । <br />

      १ मत्तैरावणसम्बाध - घ । २ .. कलितं बलम् - घ । ३ तत्तथा - घ . । ४ दश - घ ।
      ५ च्चिक्षिपुश्च दिशो दश - घ - । ६ बभञ्जिरे (?) । ७ जग्रसु - घ । ८
      बहिर्दानान् - क । ९ उपात्तनीवारगवेधुकाचितान् - ख । १० हविर्भुजां (? । ११
      परिजघ्नुराश्रमान् - ख । १२ .. मिव द्विप ( ा ). - ख । <br />

      &nbsp; <br />

      349 <br />

      पातयित्वासुराः१३ केचिच्चरणैः पिपिषुः क्षितौ । <br />

      ऋषीनात्मविनाशाय हुताशान् ज्वलितानिव१४ ॥८॥ <br />

      शिरांसि मुनिपत्नीनां करैः केचित् तलैस्तथा१५ । <br />

      पूतानि१६ वारिभिः पुण्यैः पस्पृशुर्दानवाधमाः ॥९। । <br />

      अथ ते जगृहुर्यात्रां१७ ज्ञात्वाभ्युदयमात्मनः । <br />

      विक्षिप्तं१८ लोकनाशाय बलमाहूय सर्वशः ॥ 8.61. १ ० । । <br />

      प्रशस्तेहनि नक्षत्रे मुहूर्त्ते च जयान्विते१९ । <br />

      सन्नाहभेरीराहत्य क्रियाश्चक्रुर्जयावहाः ॥ ११ ॥ <br />

      सन्नाह्यान् बलिनो सत्तानानाय्य वरवारणान् । <br />

      सम्यगभ्यर्च्य वर्माणि बबन्धुर्विधिनासुराः ॥ १ २॥ <br />

      यन्त्राणि धौतैर्नाराचैः पूर्णान्यासनपार्श्वयोः । <br />

      बबन्धुः शक्तिपूर्णाँश्च वेणून् तिर्यगवस्थितान् ॥१ ३ ॥ <br />

      तोमरान् कणपान्२० शंकून् शूलचक्रपरश्वधान् । <br />

      आबबन्धुर्नियुक्ताश्च मध्यमासनपार्श्वयोः । । १४॥ <br />

      सज्जानि परमास्त्राणि बालधीँश्च सुसंस्कृतान् । <br />

      संपूर्णान् गन्धवासोभिर्निशिताग्रैः शिलीमुखैः ॥१ ५॥ <br />

      सन्नाह्यानकुशाँल्लौहान् बालेन्दुसदृशद्युतीन् । <br />

      ग्रैवेयेषु सिताँश्चक्रुर्मध्ये मस्तकपिण्डयोः । ।१ ६ ॥ <br />

      क्षुरप्रमालां२१ संयस्तां शातकुम्भमयीं शुभाम् । <br />

      आबबन्धुश्च कुम्भेषु गजानां गजसादिनः२२ ॥१७॥ <br />

      वैजयन्तीपताकाश्च विचित्राः स्वभिलक्षिताः । <br />

      उच्छ्रयामासुरायत्ता दन्त्यनीकस्य दानवाः ॥१८॥ <br />

      घण्टा वारणमुख्यानामाससज्जु२३ र्महास्वनाः । <br />

      चामराणि सुदीर्घाणि हंसांशुरुचिराणि२४ च । ।१ ९। । <br />

      &nbsp; <br />

      १३ पाटयित्यासुराः - घ । १४ हुतानाञ्जिलतानिव - ख . । १५ चलैस्तथा - क . ख .
      । १६ युतानि - घ . । १७ ... र्गोत्रां - क , र्यज्ञं - घ . । १८ विक्षिप्ता -
      ख . । १९ विजयान्विते - घ . । २० ... यान् - क . । २१ क्षुरप्रमाणाः - घ . ।
      २२ .. सादिभिः - घ . । २३ ,. मानसंजु - क ,. माससर्ज ( र्जु ) - घ . । २४
      हंसांगरूचिराणि घ . । <br />

      &nbsp; <br />

      350 <br />

      एकैकस्य चतस्रश्च करेण्वश्चारुदर्शनाः । <br />

      स्थापिताः पुरतो दैत्यैः परवारणवारणाः । । 8.61. २ ० ॥ <br />

      यूनो युवभिरारूढान् शिक्षितानस्त्रकोविदैः२५ । <br />

      चक्रुरग्रेसरानश्वान् वर्मिणो लोहजालिनः ॥२१ ॥ <br />

      वर्मिणो बद्धकवचाञ्छितनिस्त्रिंशधारिणः । <br />

      तेषां पुरस्सरान् पत्तीननुयाताँश्च धन्विभिः ॥ २२। । <br />

      दैत्ययोधास्ततश्चान्ये२६ वर्मिणो लोहजालिनः । <br />

      आरूढा बद्धनिस्त्रिंशाः स्नातपीताँस्तुरङ्गःमान्२७ । ।२३ ॥ <br />

      केचिद्विनीतैर्युवभिः स्नपितैः२८ &nbsp; कृतमङ्गलैः । <br />

      रथान् संयोजयामासुरश्वैरग्रजवैस्तदा२९ । ।२४॥ <br />

      आयुधान् सपताकाँश्च किंकिणीजालनादितान् । <br />

      अधितस्थुस्तदा केचिद् रथान् हाटकसंस्कृतान् ॥२५ । । <br />

      एवं तत् कल्पितं श्रुत्वा सैन्यं सैन्यनमस्कृतः । <br />

      सुन्दो दानवशार्दूलो निर्ययौ कृतमङ्गलः । । २६ । । <br />

      स्वीषं सुकूबरं३० स्वक्षं शातकुम्भमयं वरम् । <br />

      नानामणिमयैश्चित्रैर्भक्तिपुष्पमृगद्विजैः३१ । । २७। । <br />

      युक्तं परमसंहृष्टैर्मनोवेगैस्तुरङ्गमैः । <br />

      आरुह्याथ रथं दिव्यं पताकाध्वजशोभितम् ॥२८॥ <br />

      कवची बद्धनिस्त्रिंशो विधूतसितचामरः३२ । <br />

      अभितः स्तूयमानश्च सूतमागधबन्दिभिः ॥२९ ॥ <br />

      निसुन्दोपि३३ मदश्यामकपोलालीनषट्पदम्३४ । <br />

      आरुह्य निर्जगामाशु सांग्रामिकमनेकपम्३५ ॥ 8.61. ३० । । <br />

      अन्ये च दानवास्तत्र रथैरश्वैर्मतङ्गजैः । <br />

      निर्ययुः परमप्रीता३६ युद्धशौण्डाः सुदंशिताः ॥३ १ । । <br />

      &nbsp; <br />

      २५ वासितामस्त्रकोविदैः - ख . । २६ स्तथा चान्ये - घ । २७
      स्नातपीतास्तुरङ्गमाः - क . । २८ स्नापितैः - क . ख . । २९ ... स्तथा - घ . ।
      ३० सुकुरवं - क . । ३१ भक्तापुष्पसुगंधिजैः - घ । ३२ बद्धनिस्त्रिंश
      उद्धूतशितचामरः - घ . । ३३ उपसुन्दो - ख . । ३४ नीरदश्यामकपालानीलषट्पदम् - घ
      . । ३६ संग्रामिकमनीकपम् - क ., महाद्विपं - ख । ३६ परमप्रीत्या - क घ . ।
      <br />

      &nbsp; <br />

      &nbsp; <br />

      351 <br />

      बलस्याग्रेसरं कृत्वा तारकाक्षं३७ महासुरम् । <br />

      सहितं बहुभिः शूरै रथनागाश्वपत्तिभिः । । ३ २॥ <br />

      पृष्ठतः संविधायाशु बलोन्मत्तं महासुरम् । <br />

      बलेन चतुरङ्गेण३८ महिषं पार्ष्णिरक्षिणम्३९ । ।३ ३ । । <br />

      पार्श्वयोरुभयोर्न्यस्य४० मेघस्वनमहास्वनौ । <br />

      सैन्येन महता दृप्तौ४१ दानवावरिसूदनौ ॥३४। । <br />

      मध्ये सुन्दो निसुन्दश्च मयः शम्भुः खरो मुरः । <br />

      सन्नद्धा बलिनः शूरा परसैन्यविदारणाः४२ । ।३ ५। । <br />

      प्रतस्थिरे सुसंयत्ता दिवं दानवसत्तमाः । <br />

      प्रलये मारुतोद्धूता घनाः संवर्त्तका इव । ।३ ६। । <br />

      तेषामागमनं ज्ञात्वा सह स्वर्लोकवासिभिः । <br />

      अपसृत्य जगामाशु जनस्थानं शतक्रतुः । । ३७। । <br />

      मेरो शिखरमारुह्य सर्वेथ सहितास्तदा । <br />

      सेना निवेशयामासुर्नन्दने ते सुरद्विषः४३ ॥ ३८॥ <br />

      अथ सैन्यस्य दैत्येन्द्रा४४ रक्षामाधाय सर्वशः४५ । <br />

      प्रविभक्तानसंबाधानावासान्४६ जगृहुस्ततः ॥३ ९ ॥ <br />

      दत्तानुज्ञास्ततः सर्वे दानवा दानवोत्तमैः । <br />

      सन्नाह्यमपनिन्युस्ते सर्वोपकरणं तदा ॥ 8.61. ४० ॥ <br />

      आरूढा गजकन्यासु४७ वर्माणि मुमुचुः शनैः । <br />

      आयुधान्यपनीयाशु४८ सैनिका मत्तदन्तिनाम् ॥४१ ॥ <br />

      सन्नाहानपनिन्युश्च४९ मुमुचुः कवचानि च । <br />

      तनुत्राणि च चित्राणि५० तदा दानवसैनिकाः । ।४२॥ <br />

      &nbsp; <br />

      ३७ तारकाख्यं - घ . । ३८ बलेन च तुरङ्गेण - क . ख . । ३९ पारिरक्षिणम् - क .,
      परिरक्षिणम् - ख . घ . । ४० ... स्तस्य - ख . । ४१ गुप्तौ - क . घ . । ४२ ..
      निवारणा - क ख . । ४३ निर्जरद्विजः - ( षः ) - घ . । ४४ दैत्यास्ते - घ . ।
      ४५ सर्वतः - क . घ . । ४६ ... वासं - क . ख ., वासास्ते - घ . । ४७ ...
      जगकन्यासु - क . । ४८ .. . न्युपनीतानि - ख . । ४९ परिनिन्युश्च - घ . । ५०
      विचित्राणि - ख . घ । <br />

      &nbsp; <br />

      352 <br />

      अपेत कक्षान्५१ मातङ्गान्५२ स्नातपीतान् गतक्लमान्५३ । <br />

      बबन्धुः कल्पवृक्षेषु५४ केचिद्दानवसैनिकाः । ।४३ ॥ <br />

      केचित् कल्पद्रुमान्नागा मदसंलीनषटपदाः५५ । <br />

      बभंजुर्बलिनस्त्रस्तमत्तोद्भ्रान्तविहङ्गमान् ॥४४॥ <br />

      चुक्रशुर्बलिनः केचिन्मदश्यामान्५६ मतङ्गजाः । <br />

      कपोलान् कल्पवृक्षेषु पुष्पालीनालिपंक्तिषु ॥४५॥ <br />

      नागा जगाहिरे केचिन्मत्ता मन्दाकिनीं नदीम् । <br />

      हैमवारिजकिञ्जल्कपिञ्जरोपान्तरोधसम् ॥४६॥ <br />

      विमुक्तसाङ्ग्रामिकवर्मजालान्५७ प्रसन्नचित्तान् परिघृष्टकायान् । <br />

      निपीततोयानपनीतखेदान् बबन्धुरश्वान्पृथगश्वबन्धाः ॥४७॥ <br />

      अथ सूक्ष्माणि वासांसि चित्राश्च परमाःस्रजः५८ । <br />

      आनिन्युः कल्पवृक्षेभ्यः फलानि मधुराणि च५९ ॥४८॥ <br />

      हैमानि केचित् पद्मानि तद्रजोरुणमूर्त्तयः६०। <br />

      बभञ्जुर्दानवा हृष्टा गता मन्दाकिनीं नदीम् । ।४९॥ <br />

      आनिन्युः सैनिकाः केचिन्मन्दारकुसुमोत्करान् । <br />

      फलान्याजह्रिरे केचित् स्वादूनि च बहूनि च ॥ 8.61. ५० ॥ <br />

      तत्रोष्य रजनीमेकां भेरीराहत्य दानवाः । <br />

      तेनैव विधिना यत्ताः प्रजग्मुरमरावतीम् ॥५१ ॥ <br />

      ततस्तूर्यनिनादेन गजानां बृंहितेन च । <br />

      सिंहनादैश्च दैत्यानां चचालेवामरावती ॥५२॥ <br />

      अथ शून्यां समुद्वीक्ष्य पुरीं दानवसत्तमाः । <br />

      इत्थमूचुः सुसंहृष्टा६१ नदन्तो भैरवस्वनम्६२ ॥५३ । । <br />

      &nbsp; <br />

      ५१ अपेतभक्ष्यान् - क . । ५२ अपेतकक्षास्तान्नागान् - घ . । ५३
      स्नपितान्विगतक्लमान् - घ . । ५४ वृक्षकल्पेषु - क . । ५५ ... षट्पदान् - ख ।
      ५६ मदश्यानान् - (?) । ५७ ... सङ्ग्रामिकवर्मजालान् - क . । ५८ विचिक्नुयिरय
      ... - क . ख . । ५९ मुमुचासुराः -- - क . ख . । ६० भद्राणि रणमूर्धनि - घ . ।
      ६१ संप्रहृष्टा - घ . । ६२ भैरवं रवं (?) । <br />

      &nbsp; <br />

      353 <br />

      जयति विबुधशत्रुः सुन्ददैत्येन्द्रसिंहः <br />

      कठिनरुचिरबाहुः पीनविस्तीर्णवक्षाः । <br />

      शतमखपुरजेता चारुपृथ्वायताक्षः <br />

      सजलघननिनादो मत्तनागेन्द्रगामी ॥५४॥
      <br />

      तदनु जयति चारुप्रान्तरक्तायताक्षो <br />

      मृगपतिगतिलीलः संयुगेष्वप्रधृष्यः । <br />

      त्रिदशवरविजेता दानवेन्द्रो निसुन्दः <br />

      प्रहतमुरजनादः पीनदीर्घोरुबाहुः । ।५५॥ <br />

      इति स्कन्दपुराणे अमरावतीप्रवेशो नाम एकषष्टितमोध्यायः <br />

      &nbsp; <br />

      सनत्कुमार उवाच <br />

      अथ निर्जित्य दैत्येन्द्रौ दिवं१ विक्रमशालिनौ । <br />

      जग्मतुः सहितौ दैत्यैर्विन्ध्यं तुङ्गशिलोच्चयम् ॥१ ॥
      <br />

      संपूज्य विधिवद्दैत्यान् प्रस्थाप्य भ्रातरौ तदा । <br />

      रेमाते विन्ध्यपादेषु फुल्लपादपसानुषु ॥२॥ <br />

      दैत्याभ्यामथ विज्ञाय ब्रह्मा सुरपराभवम् । <br />

      विचिन्त्यैकमनाः सम्यग् वधोपायं तयोस्तदा ॥३ ॥
      <br />

      तिलं तिलं समादाय रत्नेभ्यश्चारुदर्शनाम् । <br />

      ससर्ज कमनीयाङ्गीमङ्गनां वल्गुनिस्वनाम् ॥४॥
      <br />

      तिलोत्तमेति तस्याश्च नाम चक्रे पितामहः । <br />

      दिव्यानामपि सा स्त्रीणामुपमेव३ तदा बभौ ॥५॥
      <br />

      अतिसंपूर्णवक्त्रां४ तामतींदीवरलोचनाम् । <br />

      अतिहंसस्वनालापामतिमत्तेभगामिनीम् ॥६॥ <br />

      लक्ष्मीर्निरीक्ष्य सव्रीडा पङ्कजेनावृणोन्मुखम् । <br />

      वपुर्भिश्चैव चार्वङ्ग्यास्त्रेपुरुद्यानदेवताः ॥७॥ <br />

      &nbsp; <br />

      १ देवान् - घ . । २ ... मनङ्गां - क . । ३ ... मतिरूपा &nbsp;: - च . । ४
      सिन्दूरवक्त्रां - घ . । ५ . स्स्वैश्च - क ख . । <br />

      &nbsp; <br />

      354 <br />

      तामुत्पाद्य ततो धाता६ पाकशासनमब्रवीत् । <br />

      शम्भुना मदनः पूर्वं निर्दग्धो लोचनाग्निना७ । ।८॥
      <br />

      तस्य प्रोद्भूतये८ याम सर्वे९ पार्श्व पिनाकिनः । <br />

      तमाराध्य ततः१० कुर्म्मो यथा स्यान्मदनः पुनः । ।९॥
      <br />

      अथ ते ब्रह्मणा सार्धं तया चासुरविद्विषः । <br />

      जग्मुर्विन्ध्यगिरेः शृङ्गं यत्रास्ते भगवान् हरः ॥ 8.62. १० ॥ <br />

      तत्र शर्वमपश्यन्तो दध्युस्ते सुरसत्तमाः । <br />

      गृणन्तः प्रणवं सर्वे शिवसन्यस्तचेतसः ॥ ११ ॥ <br />

      अथ लिङ्गं समुत्तस्थौ तेषां मध्ये दिवौकसाम् । <br />

      सुसंहतं११ सुसंश्लिष्टं समूहस्तेजसामिव । ।१२। । <br />

      उच्चचार तदा तस्मादुच्चैर्वाग्१२ विशदाक्षरा । <br />

      निर्दग्धोयं मया पापस्तपस्विजनकण्टकः ॥ १३ । । <br />

      युष्मदर्थे विमोक्ष्यामि कार्यं वोयं१३ करिष्यति । <br />

      करोतु परितश्चेयं मां प्रदक्षिणमङ्गना ॥ १४॥ <br />

      एवमुक्ता महेशेन सा चकार प्रदक्षिणाम्१४ । <br />

      सन्निधायाञ्जलिं मूर्ध्नि रक्तेन्दीवरकोमलम्१५ ॥१५॥
      <br />

      नेमे१६ मूर्तिं तदा पूर्वां निस्ससार ततो मुखम्१७ ।
      <br />

      त्र्यक्षं प्रसन्नबिम्बोष्ठममितद्युति कान्तिमत् । । १ ६। । <br />

      अथ तेजो विनिःसृत्य१८ वदनेन्दोः पिनाकिनः । <br />

      तां विवेशाङ्गनामाशु१९ शरद्भास्करभास्वरम् । ।१७॥
      <br />

      अथ सा दक्षिणां मूर्त्तिं प्रणेमे चारुदर्शना । <br />

      निर्जगाम तदा दीप्तं मुखं सुरगुरोस्ततः । ।१ ८॥ <br />

      वारिभारालसाम्भोदरुचिमद्२० भीमनिस्वनम् । <br />

      करालदशशनोद्भासि दीप्तरक्तान्तलोचनम् ॥ १९ ॥ <br />

      &nbsp; <br />

      ६ तां समुत्पाद्य धाता तु - घ . । ७ नेत्रवह्निना - घ । ८ प्रोद्धृतये - घ ।
      ९ यामस्सर्वे - क . घ . । १० तथा - क . ख । ११ सुसंघातं - क ख , । १२ दुर्बोध
      ... - ख । १३ यः - क . ख . । १४ प्रदक्षिणं - क घ . । १५ ... लोचनं - घ . ।
      १६ रेमे - घ . । १७ तदा - क . ख । १८ .. . भिनिःसृत्य - घ . । १९
      आविवेशाङ्गनामाशु - घ . । २० ... धारालसाम्मोदरुचिरं - घ . । <br />

      &nbsp; <br />

      355 <br />

      अत्यादित्यं ततस्तेजो मुखान्निःसृत्य दक्षिणात् । <br />

      दृश्यमानं सुरैस्सर्वैर्विवेश प्रमदोत्तमाम् । । 8.62. २० । । <br />

      प्रणेमे सा ततस्तस्य पश्चिमां मूर्त्तिमञ्जसा ॥ <br />

      निश्चक्राम ततस्तस्या२१ मुखं त्र्यक्षमनुत्तमम् ॥ २१ ॥
      <br />

      ततस्तेजो विनिःसृत्य मुखेन्दोर्मदनद्विषः२२ । <br />

      दीप्यमानं विवेशाशु तामेव प्रमदोत्तमाम् । ।२२ । । <br />

      उत्तरां मूतिमागत्य प्रणेमे सा कृताञ्जलिः । <br />

      तस्या२३ मुखं सुसंपूर्णं सुप्रसन्नं विनिर्ययौ ॥२ ३ । ।
      <br />

      तस्मात्तेजो विनिःसृत्य सूर्यदीप्तानलप्रभम्३४। <br />

      विवेश प्रमदामाशु तामेव वरवर्णिनीम् ॥२४। । <br />

      मुखानि देवदेवस्य सुराणामर्थसिद्धये । <br />

      चत्वारि निर्ययुर्दिक्षु न तस्या रूपविस्मयात् । ।२५॥
      <br />

      आत्मसंस्थं पुरा तेजो दग्ध्वा यन्मदनं कृतम् । <br />

      अनुजग्राह देवेशस्तेन तां प्रमदोत्तमाम् ॥३ ६॥ <br />

      अब्रवीच्च सुरान् सर्वाँस्तत्रेदं वचनं शिवः । <br />

      यस्मादियं मां युष्मांश्च मण्डलेन प्रदक्षिणम् । ।२७। ।
      <br />

      चक्रे सर्वान् सुरश्रेष्ठाः स्थानं तस्मादिदं मम । <br />

      भविष्यति गिरौ विन्ध्ये मण्डलेश्वरसंज्ञितम् । । २८ ॥
      <br />

      मंडलेश्वरमेतच्च यः करोति प्रदाक्षिणम् । <br />

      प्रदक्षिणीकृता तेन सप्तद्वीपा मही भवेत्२५ । <br />

      सान्निध्यं सर्वदा ह्यस्मिन् करिष्यामि वरप्रदः२६ ॥२९। ।
      <br />

      मण्डलेश्वरमीशानं दृष्टवा तु प्रयतो नरः । <br />

      अश्वमेधफलं प्राप्य मम लोकमवाप्स्यति । । 8.62. ३ ० । । <br />

      नैकसिद्धसमाकीर्णं किन्नरोरगसेवितम् । <br />

      युष्माभिः सर्वदा युक्तं भविष्यति मम प्रियम् ॥ ३१ ॥ <br />

      &nbsp; <br />

      २१ ततस्तस्मान्मुखं - घ . । २२ ... र्वदनत्विषः - क . । २३ तस्मान् - घ . ।
      २४ सूर्यानलप्रभामिव - घ . । २५ इति पद्यं दृश्यते घ . पुस्तके , न तु
      <i> मण्लेश्वरमीशानमिति </i> । २६ वरप्रदम् - क . । <br />

      &nbsp; <br />

      356 <br />

      एषा तिलोत्तमा चैव यदर्थं सुरसत्तमाः । <br />

      सृष्टा युष्माभिरव्यग्रा तद्वः कार्यं करिष्यति । ।३ २ । ।
      <br />

      एतामवेक्ष्य तौ दैत्यौ मोहितौ मदनार्दितौ । <br />

      अन्योन्यं यास्यतो नाशमेषा चैव भविष्यति । ।३ ३ ॥
      <br />

      अजरा चामरा२७ चैव सर्वाप्सरवरा शुभा । <br />

      पूज्या चेह सदा स्थाने वन्द्या चैव भविष्यति ॥३४। ।
      <br />

      सनत्कुमार उवाच <br />

      एवमुक्ते२८ महेशेन सुराः सुप्रीतचेतसः । <br />

      तां स्त्रियं प्रेषयामासु२९र्वधार्थं दैत्ययोस्तदा ॥ ३५॥
      <br />

      सहायान् प्रददौ चास्यै ब्रह्मा कमलवाहनः । <br />

      क्रोधं दर्पमृतूत्सर्वान्३० मात्सर्यं मदमेव चः३१ । ।३ ६॥
      <br />

      कालं मृत्युं च मोहञ्च विषादञ्चामितद्युतिः । <br />

      अथ संप्रेषयित्वा तु देवतास्तां तिलोत्तमाम् ॥३७। ।
      <br />

      आत्मानं पिण्डयामासुर्देवास्ते सर्व एव हि । <br />

      कः कः कतम आयात इहाद्येति सुरर्षभाः । । ३८॥ <br />

      ततो मध्ये स्थितं नत्वा भूयस्ते परमेश्वरम् । <br />

      पिण्ड्यमानेषु देवेषु यस्मान्मध्ये समास्थितः । ।३ ९। ।
      <br />

      पिण्डारेश्वर इत्येव तत्रासावभवत्ततः३२ । <br />

      पिण्डारेश्वरमीशानं दृष्ट्वा भक्त्या तु३३ मानवः । । 8.62. ४० ॥ <br />

      सर्वाशुभविनिर्मुक्तो३४ देहभेदे गणो भवेत् । <br />

      पृथिव्यां यानि लिङ्गानि३५ चतुर्मुखायतनानि च३६ । ।४१ । । <br />

      &nbsp; <br />

      २७ ह्यमरा - घ । २८ एवमुक्ता - घ । २९ शंसयामासु - घ . । ३० क्रोधदर्पादिकान्
      सर्वान् - घ . । ३१ रागं मदनमेव च - क . ख । ३२ तदा - घ . । ३३ च - घ . । ३४
      शुभाशुभविनिर्मुक्तो - घ . । ३५ सर्वाणि - क . ख । ३६ चतुर्मुखानि मे सुराः -
      घ । <br />

      &nbsp; <br />

      357 <br />

      तानि सर्वाणि दृश्यानि इदं दृष्ट्वा भवन्ति हि । <br />

      ततस्ता देवताः सर्वाः कृत्वा कार्यमतन्द्रिताः ॥४२॥
      <br />

      प्रणस्य ( म्य) परमेशानं स्वानि सद्मानि भेजिरे । <br />

      सापि चारुमुखापाङ्गी पीनोन्नतपयोधरा३७ ॥४३ ॥ <br />

      आक्षिपन्तीव३८ चेतांसि सुराणां विभ्रमैस्तदा३९ । <br />

      प्रतस्थे दक्षिणामाशामासाते यत्र दानवौ ॥४४॥ <br />

      विन्ध्यपादेषु रम्येषु विहगोद्गीतसानुषु । <br />

      भ्रमन्तावथ दैत्येन्द्रौ स्थितां ददृशतुस्तु ताम्४० ॥४५॥ <br />

      अशोकशाखामुत्फुल्लामालम्ब्योन्मत्तषट्पदाम् । <br />

      वसानामंशुकं चित्रमाबद्ध४१ मणिमेखलाम् ॥४६। । <br />

      गायन्तीं मधुरं रक्तं समं कलमनाकुलम्४२ । <br />

      तारमन्द्रातितारैश्च स्वरैः सम्यगलंकृतम् । ।४७॥ <br />

      साक्षादिव तपःसिद्धिं श्रियं मूर्त्तिमतीमिव । <br />

      प्राप्तामिव रतिं साक्षात् कान्तिं चान्द्रमसीमिव ॥४८। ।
      <br />

      ममैवेयं४३ ममैवेय४४ मिति तौ दानवोत्तमौ४५ । <br />

      अभिसृत्य तु तौ४६ देवीं पाण्योर्जगृहतुः समम्४७ ॥४९॥ <br />

      अथ दर्पमदक्रोधमात्सर्याविष्टचेतसौ । <br />

      तौ चुक्रुधतुरत्यर्थमन्योन्यस्यासुरोत्तमौ ॥ 8.62. ५० । । <br />

      तयोर्गदेन्तकः४८ कालो मृत्युश्चाविविशुर्द्रुतम् । <br />

      प्रगृह्याथ गदे क्रुद्धावन्योन्यमभिजघ्नतुः । । ५१ ॥ <br />

      अथैकैकेन४९ तौ तत्र प्रहारेणाभिताडितौ । <br />

      विषण्णौ भिन्नसर्वाङ्गौ५० शिवशापविमोहितौ५१ ॥५२ ॥ <br />

      &nbsp; <br />

      ३७ पीनोत्थितपयोधरा - क . ख । ३८ आपिक्षन्ती च - क . घ . । ३९ विद्रुमैस्तदा
      - घ । ४० ... स्ततः - घ . । ४१ .. मालम्ब्य ( म्ब ) - क ,... मानस्या - घ ।
      ४२ समदकगुण्या - घ . । ४३ ममैवैषा - घ . । ४४ ममैवेति - घ . । ४५ दानवौ
      रूपमोहितौ - घ , तौ तदा दानवोत्तमौ - घ . । ४६ च तां - घ ., शुभां - क । ४७
      स्वयं - क . । ४८ तयोर्दं ( र्दे ) हेन्तकः - घ । ४९ यथ त्वैकेन - ख . । ५०
      विषण्णास्धितसर्वाङ्गौ क ., विसंज्ञौ - घ . । ५१ शिरसा परिमौहितौ - घ . ।
      <br />

      &nbsp; <br />

      358 <br />

      विसंज्ञौ पतितौ भूमौ छिन्नमूलाविव द्रुमौ । <br />

      अथ निर्ययतुस्तत्र५२ कामोपहतचेतसौ ॥५३॥ <br />

      आत्मानौ सह शुक्रेण तयोर्दानवमुख्ययोः । <br />

      तौ तदा५३ निर्गतौ तत्र तयोर्जीवौ दुरात्मनोः ॥५४॥ <br />

      बलिनौ चारुसर्वाङ्गौ बालावाशु बभूवतुः । <br />

      एकस्तत्राब्रवीद्बालः शुंभोहं द्विषतामिति ॥५५॥ <br />

      निशुंभोप्यहमन्यस्तु बालस्तत्रावदत्तदा । <br />

      अथ विन्ध्यः५४ समासाद्य बालौ तावमितद्युती ॥५६॥ <br />

      आदिदेशात्मनः पत्नीं पाहि त्वं बालकाविति । <br />

      ववृधातेथ तौ तत्र दानवेन्द्रसुतावुभौ ॥५७॥ <br />

      कृष्णपक्षक्षये यद्वद् युगपच्छशिसागरौ५५ । <br />

      बुद्ध्वा तौ च तदा जन्म५६ दानवाभ्यामरिन्दमौ ॥५८॥ <br />

      तपश्चेरतुरत्युग्रं५७ पर्णाम्बुपवनाशनौ । <br />

      तपसाराधितस्ताभ्यां तत्रागत्याब्रवीत्प्रभुः ॥५९॥ <br />

      तुष्टास्मि युवयोः पुत्रौ वरं किं ' ५८ वा ददान्यहम्५९ । <br />

      वव्राते तौ वरं वीरावजय्या६० वध्यतां सदा ॥ 8.62. ६०॥
      <br />

      प्रार्थनां तां तयोः श्रुत्वा प्रत्युवाच पितामहः । <br />

      अवश्यं पुत्रयोरेष्यं मरणं येनकेनचित् ॥६१॥ <br />

      सुरेभ्योन्यत्र दैत्येन्द्रावमरत्वं न विद्यते । <br />

      इत्युक्तवन्तं ब्रह्माणं वव्राते दानवौ वरम् ॥६२॥ <br />

      उभावपि६१ सुनिश्चित्य संप्रहृष्टतनूरुहौ । <br />

      जगन्मातुश्च६२ या कन्या विना तस्याः पितामह ॥६३। । <br />

      मा६३ भूतामावयोर्देव सदा मृत्युपराजयौ । <br />

      एवमस्त्विति तौ प्रोच्य दैत्येन्द्रतनयावुभौ ॥६४॥ <br />

      &nbsp; <br />

      ५२ निर्ववतुस्तत्र - घ . । ५३ ततस्तौ - घ । ५४ विन्ध्यं - ख घ । ५५ .
      च्छणिभास्करौ - क . ख .,&nbsp; ... त्सिन्धुसागरौ - घ . । ५६ जग्मुर् - घ ।
      ५७ तपश्चरतुरत्युग्रं - घ . । ५८ कं (?) । ५९ ददाम्यहं - क . ख . । ६० ...
      वजेया - ख । ६१ हतावपि - घ - । ६२ जगन्मातेव - घ ,... न्माते च - क .,
      जगत्पते - ख . । ६३ न - ख . । <br />

      &nbsp; <br />

      359 <br />

      विश्वस्य जगतः स्रष्टा तत्रैवान्तरधीयत । <br />

      अथ तौ तपसस्तीव्राद्विरम्य कृतमङ्गलौ॥६५। । <br />

      मौलिनौ६४ बद्धकवचौ६५ हाराङ्गदविभूषितौ । <br />

      हरिचन्दनदिग्धाङ्गौ पीतकौशेयवाससौ ॥६६॥ <br />

      विन्ध्यप्रस्थेषु रम्येषु चेरतु६६र्दानवोत्तमौ । <br />

      पितामहाद् वरप्राप्तिं श्रुत्वा शुंभनिशुंभयोः ॥६७॥ <br />

      आजग्मुर्दानवा हृष्टाः पातालतलवासिनः । <br />

      शंभुर्मयो घनः केशिर्नरको नमुचिर्द्रुमः । ।६८ ॥ <br />

      अन्ये च कोटिशो दृप्ता हतशेषाः सुरद्विषः । <br />

      विन्ध्यप्रस्थे निषेदुस्ते समेताः सर्वदानवाः । ।६९॥ <br />

      नानाद्रुमलतागुल्मविकीर्णकुसुमोत्करे६७ । <br />

      धन्विनो बद्धनिस्त्रिंशाश्चित्राभरणभूषिताः ॥ 8.62. ७० ॥ <br />

      सेन्द्रचापास्तडित्वन्तो नभसीव बलाहकाः । <br />

      अथोवाच मयस्तत्र दानवो दानवोत्तमौ ॥७१ ॥ <br />

      पितृभ्यां युवयोर्भुक्तं त्रैलोक्यमखिलं पुरा । <br />

      युवाभ्यामधुना दैत्यो कस्मान्नादीयते पुनः । ।७२॥ <br />

      समेतानमरान्६८ सर्वान्निर्जित्य रणमूर्धनि । <br />

      ये सहाया हि वां पित्रो६९ र्बभूवुः सुरविद्विषः ॥७३ ॥ <br />

      त एवामी बलोन्मत्ताः सहाया युवयोर्युधि । <br />

      इत्युक्तवति दैत्येन्द्रे मये शुम्भो महासुरः । ।७४। । <br />

      निशुम्भस्य मुखं प्रेक्ष्य वाक्यमित्थं तदाब्रवीत् । <br />

      भूर्लोकमखिलं दैत्या युष्माभिः सह सांप्रतम् । ।७५। । <br />

      संविभज्य सुरान्सर्वाञ्जेष्यामो रणमूर्धनि । <br />

      जम्बूद्वीपं स्वयं सोथ जग्राहासुरसत्तमः ॥७६ । । <br />

      &nbsp; <br />

      ६४ भौमिनौ - ध . । ६५ बद्धकेयूरौ - घ . । ६६ चरतु ..&nbsp; - घ . । ६७
      ..&nbsp; कीर्णे विस्तीर्णकुसुमोत्करे - ख . । ६८ ... व्रमरान् - घ . । ६९
      पुत्रौ - ख . घ . । <br />

      &nbsp; <br />

      360 <br />

      शाकद्वीपं निशुम्भाय ददौ भ्रात्रे कनीयसे । <br />

      शाल्मलिद्वीपगोमेदौ७० दानवेभ्यो ददौ प्रभुः । ।७७॥ <br />

      क्रौञ्चद्वीपकुशद्वीपौ दैत्येभ्यः प्रददौ च सः । <br />

      दैत्येन्द्रः पुष्करद्वीपं भार्गवाय न्यवेदयत् ॥७८। । <br />

      एवं प्रतिविभज्याशु७१ भूर्लोकमखिलं तदा । <br />

      इज्याञ्जलिनमस्कारान् यज्ञान् सर्वा७२श्च सत्क्रियाः७३ ॥७९॥ <br />

      आच्छिद्य दैवतेभ्यस्ते जगृहुर्दैत्यदानवाः । <br />

      बभूवाथ ततो यज्ञः कश्यपस्य७४ महात्मनः ॥ 8.62. ८० । । <br />

      आगत्य तं७५ तदा यज्ञं ममृदुः७६ सुरशत्रवः । <br />

      आधिपत्यं हि नः कृत्स्ने७७ भूर्लोके कश्यपाधुना । ।८ १ । । <br />

      सर्वावस्थासु यज्ञे७८स्मिन्नस्मान् त्वं यष्टुमर्हसि । <br />

      एवमुक्तस्ततो दैत्यैर्मारीचः कश्यपस्तदा । ।८२। । <br />

      गम्भीरमर्थवद्वाक्यमुवाचेत्थं स्मयन्निव । <br />

      त्रैलोक्यमात्मनः७९ कृत्वा जित्वा सर्वामरान् रणे ॥८३ । । <br />

      यज्ञभागाँस्ततो दैत्याः सर्वानादातुमर्हथ । <br />

      एवमुक्तास्तदा तेन दैत्यदानवसत्तमाः । ।८४॥ <br />

      बलं सर्वं समादाय८० कृत्वा साङग्रामिकीः८१ क्रियाः । <br />

      प्रशस्तेषु कृताचारा मुहूर्त्त८२ र्क्षदिनेषु ते ॥८५। । <br />

      रथैर्नागैस्तुरङ्गैश्च निर्ययुर्दैत्यदानवाः । <br />

      पृष्ठतः पुरतः सम्यक् पार्श्वयोरुभयोरपि । ।८६। । <br />

      विधाय रक्षो संयत्ता ययुर्देवान् जिगीषवः । <br />

      तेषामागमनं ज्ञात्वा द्विषतां पाकशासनः । ।८७॥ <br />

      संहतानां८३ सुसंयत्तो८४ युद्ध्वा नाकं जिगीषताम्८५ । <br />

      विधिं विधाय स्वपुरे८६ समस्तं दौर्गकर्मिकम् । ।८८॥ <br />

      &nbsp; <br />

      ७० शाल्मलिप्लक्षद्वीपौ च (?),... गोमेया (?) - ख . । । ७१ प्रतिविभज्याथ - घ
      . । ७२ सर्वां - क . । ७३ सत्क्रियां - क . । ७४ काश्यपस्य - क । ७५ तु - घ .
      । ७६ संगृह्य - घ - । ७७ कृत्स्नं - ख . घ . । ७८ तस्मात्त्वं दानवान् - घ ।
      ७९ मन्विलं ? - घ । ८० समानाय्य - घ . । ८१ संग्रामिकीः - क . । ८२ मूहूर्ते
      - ख . । . ८ ३ संघातानां - ख . । ८४ दानवानां - घ । ८५ योधानां विजिगीषताम् -
      घ . । ८६ समरे - घ . । <br />

      &nbsp; <br />

      361 <br />

      पुण्येषु८७ तिथिनक्षत्र८८ - मुहूर्त्त८९ करणेषु सः९० । <br />

      मुनीन् विधिवदभ्यर्च्य नमस्कृत्वा पिनाकिने । ।८९॥ <br />

      सार्धं सुरगणैः सर्वेर्निर्ययौ कृतमङ्गलः । <br />

      हिमवच्छिखराकारं चतुर्दन्तमनेकपम् ॥ 8.62. ९० ॥ <br />

      आरुह्यैरावतं शश्वन्मदतोयौघवर्षिणम् । <br />

      महताहैमदण्डेन९१ रत्नांशुपरिवेषिणा । ।९१ ॥ <br />

      उच्छ्रितेनातपत्रेण ध्रियमाणेन भास्वता९२ । <br />

      वीज्यमानः शरच्चन्द्रकिरणोत्करनिर्मलैः ॥९२॥ <br />

      चामरै रत्नदण्डांशुसमूहखचितोदरैः । <br />

      आशीर्भिर्जयशब्दैश्च मुनिभिः परिवर्द्धितः ।९३ ॥ <br />

      अभितः स्तूयमानश्च सूतमागधबन्दिभिः । <br />

      अथावकाशे विस्तीर्णे९३ समे पादपवर्जिते ॥९४॥ <br />

      रचयामास देवानां पद्मव्यूहं९४ बृहस्पतिः । <br />

      मरुद्भिः सहितं कृत्वा कणिकायां शतक्रतुम्र९५॥९५॥ <br />

      पत्रेषु च वसून् रुद्रानादित्याँश्च न्यवेशयत् । <br />

      केशरेषु यमं९६ कालं कुबेरवरुणावपि । ।९६ ॥ <br />

      अनन्तं सहितं नागैर्नाले९७ गुरुरकल्पयत् । <br />

      देवानन्यान् समेताँश्च रक्षोगन्धर्वसेनया ॥९७॥ <br />

      पुनः सरः९८ स पद्मस्य परितः९९ पर्यकल्पयत् । <br />

      अथ दानवतूर्याणां शब्दं श्रुत्वा दिवौकसः । ।९८॥ <br />

      आजघ्नुर्मुदिता भेरीर्नेदुर्नादाँश्च संघशः । <br />

      विमिश्रान्१०० तूर्यशब्देन श्रुत्वा नादान्१०१ दिवौकसाम् ॥९९॥ <br />

      संयत्ताः१०२ सुतरां चक्रुः प्रयत्नं दानवेश्वराः । <br />

      अथ ते दानवा दृष्ट्वा पद्मव्यूहं दिवौकसाम् ॥ 8.62. १ ० ०॥ <br />

      &nbsp; <br />

      ८७ पुण्ये च - ख . । ८८ तिथिनक्षत्रे - ख । ८१ मूहूर्ते - ख . । ९० च सः -
      (?) । ९१ हेमदण्डेन - ख . घ . । ९२ मूर्धनि - च . । ९३ - अथाकाशे
      सुविस्तीर्णे - घ । ९४ प्रतिव्यूह - घ . । ९५ शतक्रतुः - क . घ . । ९६ मयं -
      क । ९७ नलि &nbsp; क ., नाले समुपकल्पयत् - घ . । ९८ पुरः सरान् - क . घ .,
      पुरस्तात्स - ख . । ९९ सरितः - क . । १०० विमिश्र - घ . । २०१ नादं घ . । १०२
      संयतौ - घ । <br />

      &nbsp; <br />

      362 <br />

      पप्रच्छुर्भार्गवं तत्र तद्भेदममितौजसः । <br />

      स पृष्टो दानवश्रेष्ठैर्व्यूहभेदमनाकुलः१०३ । । १०१ । । <br />

      विचिन्त्य भार्गवो धीमानीत्थमाहासुराँस्तदा । <br />

      विकीर्णाः१०४ परितः१०५ सर्वे तुषारनिकरा इव१०६ । । १०२ । । <br />

      पद्मव्यूहं सुरेन्द्राणां हत१०७ सम्यक् सुरद्विषः । <br />

      एवमुक्तास्ततो१०८ दैत्या भार्गवेण महात्मना । । १०३ ॥ <br />

      सिंहनादं१०९ विनद्याशु परितस्तेभिसंपतन्११० । <br />

      ततो युद्धं समभवद् देवदानवसैन्ययोः । । १ ०४। । <br />

      आयुधैर्विविधैस्तीक्ष्णैः परस्परमभिध्नतोः । <br />

      सादिनः सादिभिः सार्धं नागा नागै रथा रथैः ॥ १० ५। । <br />

      पत्तयः पत्तिभिर्दृप्तैर्दृप्ता युयुधिरे१११ युधि । <br />

      केचिद्विभिन्ना नाराचैश्छिन्नाः केचित् परश्वधैः ॥ १० ६। । <br />

      निपेतुर्व्यसवो११२ यौधाः सेनयोरुभयोरपि । <br />

      छिन्धि भिन्धि सहेदानीं तिष्ठ मूढ क्व गच्छसि । । १०७ ॥ <br />

      इति वाचः सुमुत्तस्थुर्युधि योधैरुदीरिताः११३ । <br />

      वसारुधिरसंसिक्तं११४ तनुत्रावरणाचितम् । । १० ८। । <br />

      हतनागाश्वकललं११५ तद्बभूव रणाजिरम् । <br />

      अथ तैर्दानवैस्तत्र११६ पीड्यमाना दिवौकसः । । १०९ । । <br />

      सव्रणा हतभूयिष्ठाः शक्रमेवाभिशिश्रियुः११७ । <br />

      अनन्तं नागमुख्याश्च कुबेरं यक्षराक्षसाः । । 8.62. ११० । । <br />

      भिन्ने व्यूहेय देवानां प्रहृष्टा दैत्यदानवाः । <br />

      सिंहनादान् विनद्योच्चै११८ स्तूर्याण्याहत्य भूयशः । । १११ । । <br />

      अभ्यद्रवन्तः संयत्ताः समरे पाकशासनम् । <br />

      अथोत्थाप्य गजं शक्रो वज्रेण शतपर्वणा । । ११२ । । <br />

      &nbsp; <br />

      १०३ मेनाकुलम् - ख । १०४ वीस्तींर्णाः &nbsp; - ख। १०५ पततः &nbsp; क। १०६
      तुषारेण हिमागमे &nbsp; ख। १०७ हतं - घ ., हता - ख ., हताः - क । १०८ स्तदा -
      ख . । १०९ सिंहनादान् - घ . । ११० .. भ्यपेत्य च - घ . । १११ संयुयु ?&nbsp;
      ख । ११२ र्बहवो - घ . । प १३ ... रुदाहृताः - घ . । ११४ संसक्तं - क ., स ?-
      - - । । ११५ &nbsp;&nbsp;&nbsp;&nbsp;?&nbsp; । ११६ ते दानवैस्तत्र - क . ख .
      । ११७ . संश्रयुः - क ., संश्रिताः - ख . घ . । &nbsp; ११८ वदन्त्युच्चै - घ
      <br />

      &nbsp; <br />

      363 <br />

      चूर्णयामास संक्रुद्धो वेत्यदानववाहिनीम् ।
      <br />

      ददाह दानवामाकं परितः११९ पाकशासनः । । ११ ३ । । <br />

      निदाघसमये दीप्तः शुष्ककक्षमिवानलः१२० । <br />

      अथ शुम्भः समभेत्य समरे शक्रमब्रवीत् । ।१ १४॥ <br />

      दृष्टोस्यद्य१२१ मया शक्र न१२२ जीवन् प्रतियास्यसि१२३ ।
      <br />

      अथागत्य तदा ब्रह्मा प्राहेत्थं सुरसत्तमान् । ।१ १५। । <br />

      न योद्धव्यं सुरा दैत्यैरवध्या वः सुरद्विषः । <br />

      न योद्धव्यं न योद्धव्यं सुरा दैत्यैर्महाबलैः । । ११ ६॥ <br />

      पूर्वलब्धवरा ह्येते अवध्याश्च सुरद्विषः । <br />

      अन्तर्दधुस्ततस्तस्य वाक्यं श्रुत्वा दिवौकसः । <br />

      विहाय समरं सर्वे क्षिप्रं सबलवाहनाः । । ११७ ॥ <br />

      अथ दैत्याः सुसंहृष्टास्तूर्याण्याहत्य भूयशः१२४ । <br />

      नेदुरुच्चैर्वचश्चेदमूचुः समरशालिनः१२५ । । १ १८॥ <br />

      तुरगखुरपुटान्तक्षुण्णरेण्वन्धकारे१२६ <br />

      द्विरदरथनिनादत्रस्तपादातवृन्दे१२७ । <br />

      विगतभयविषादः संयुगे शुंभसिंहो <br />

      जयति सुरविजेता वारिवाहोरुनादः । । १ १९। । <br />

      तदनु जयति दीर्घपीनथुबाहुः पृथुरुचिरोन्नतसंहतोरुवक्षाः । <br />

      मृगपतिगमनोम्बुवाहनादः समरवरे१२८ विजयी निशुंभसिंहः१२९ । । 8.62. १ २० ॥
      <br />

      इति स्कन्दपुराणे देवासुरसंग्रामे शुंभनिशुंभविजयो नाम१३० द्विषष्टितमोध्यायः
      <br />

      &nbsp; <br />

      ११९ पतितः - घ . । १२० शुष्ककाष्ठमिवानलः - घ । १२१ तुष्टोस्म्यद्य - घ । १२२
      स - ख . । १२३ त्वं क्व यास्यसि - ख । १२४ सर्वशः - घ । १२५ समरपालिनः - क ।
      १२६ क्षिप्तरेण्वन्धकारे - क . । १२७ .. . पादातिवृन्दे - क . । १२ न सुरसमरे
      (?) । <br />

      १२९ तदनु जयति दीर्घः पीनबाहूरुपादः पृथुरुचिरसुवक्षाश्चोन्नतांसः सुनेत्रः ।
      <br />

      मृगपतिसमगामी तोयदध्वाननादी सुरसमरविजेता दैत्यनाथो निशुम्भः । । इतिः ख .
      पुस्तकपाठ . <br />

      दनकुलभयहंता दैत्यनाथोसुरेन्द्रस्तदनु जयति धीमान् पीत ( न &nbsp;?)
      बाहूरुवक्षाः । <br />

      मृगपतिगतिलीलो दीर्घनेत्रो विशालः पृथुऽरुचिरललाटो दैत्यनाथो निशुंभः । । इति
      &nbsp; घ . पुस्तकपाठः । । <br />

      १३० असुरविजयो नाम - घ . । <br />

      &nbsp; <br />

      364 <br />

      अथ निर्जित्य समरे देवान् देवद्विषस्तदा१ । <br />

      आजग्मुः सहिता विन्ध्यं शिखरालीनतोयदम्२ । । १ । ।
      <br />

      प्रस्थाप्य विधिवत् सर्वान् तौ तदा३ दैत्यदानवान् ।
      <br />

      रेमाते सहितौ विन्ध्ये किन्नरोद्गीतकन्दरे । २ । । <br />

      आरक्षिकस्तयोस्तत्र मूको नाम महासुरः । <br />

      अपश्यच्छिखरे देवीं४ ज्वलन्तीमिव५ &nbsp; तेजसा । ।३ । । <br />

      पुण्यलक्षणसंपूर्णां पुण्याभरणभूषिताम्६ । <br />

      आगतां तत्र तां सिद्धिं पुण्यानां कर्मणामिव । ।४॥ <br />

      अथ मूकस्तदा देवीं विस्मयोत्फुल्ललोचनः । <br />

      दृष्ट्वा जगाम मनसा शुंभं दानवसत्तमम् ॥५ । । <br />

      यथेयं चारुसर्वाङ्गी प्रधाना सर्वयोषिताम् । <br />

      तथा पुंसां प्रधानोसौ७ शुम्भो दैत्येन्द्रचन्द्रमाः । । ६। । <br />

      विस्तीर्णवक्षसस्तस्य८ विशालजघनस्थला । <br />

      अनुरूपा भवेत् पत्नी दीर्घाक्षस्यासितेक्षणा । ।७। । <br />

      इति संचिन्त्य मनसा तामुवाच९ सुमध्यमाम् । <br />

      का त्वं त्रस्त१० समुद्भ्रान्तसृगशाव११ विलोचने१२ । ।८। । <br />

      कः पिता तेनवद्याङ्गि का वा१३ माता तवानघे । <br />

      किमर्थं वा वसस्यत्र१४ गिरौ दानवसेविते ॥९। । <br />

      एवमुक्ताश्च मूकेन महायोगा सुरेश्वरी । <br />

      विज्ञाय मनसा कालं प्राप्तं शुंभनिशुंभयोः ॥ 8.63. १० । । <br />

      स्मितपूर्वमिदं प्राह वाक्यं वाक्यविशारदा । <br />

      मानुषीं मां विजानीहि गिरावस्मिन् कृतालयाम् । । ११ ॥ <br />

      आत्रेयः स्वर्गतो विद्वान् पिता चक्रचरो१५ मम । <br />

      विहाय मां पुरो बालां माताप्यनुगता पतिम् ॥ १२ । । <br />

      &nbsp; <br />

      १ .. स्सदा - घ । २ शिशिरे नीलतोयदम् - ख ., शिखरं नीलतोयदम् - घ . । ३ पुनः
      संस्थाप्य विधिवत् सर्वांस्ते - घ . । ४ रम्ये - क । ५ स्वेन । - ख &nbsp; घ।
      । ६ दिव्याभरणभूषिताम् - ख । ७ प्रधानोयं - घ . । ८ वपुषस्तस्य - घ . । ९ तां
      वाचमिदमाह - घ . । १० त्वमत्र - घ . । ११ शावक - घ । १२ लोचना - घ . १३ का च
      - घ , माता वा कस्तव - ख . । १४ - किमर्थमागतास्यत्र - ख . । १५ चक्रधरो - घ
      । <br />

      &nbsp; <br />

      365 <br />

      आज्ञप्तास्मि तदा मात्रा प्रदायास्त्राणि दानव । <br />

      वस विन्ध्ये गिरौ रम्ये योगं१६ च कुरु सर्वदा । ।१ ३ । । <br />

      साहं वचनमार्यायाः१७ पालयन्ती नगोत्तमे । <br />

      वसामि सिंहशार्दूल मातङ्गमृगसेविते ॥१४। । <br />

      इति देव्या वचः श्रुत्वा मूकः१८ संहृष्टमानसः । <br />

      जगाम दानवश्रेष्ठं शुम्भं द्रष्टुं कृतत्वरः । । १ ५। । <br />

      अथ शुंभं समासाद्य हर्षेणोत्फुल्ललोचनः । <br />

      आचचक्ष इवाकारैरपूर्वं रत्नदर्शनम् । । १ ६॥ <br />

      तं दृष्टवा विस्मयोत्फुल्लं रक्तायतविलोचनः१९ । <br />

      मूकमाह तदा शुंभः कस्मात्तुष्टोसि दानव । । १७॥ <br />

      एवमुक्तः स शुंभेन मूको वचनमब्रवीत् । <br />

      अपूर्वमद्य दृष्टं मे स्त्रीरत्नं शिखरे गिरेः२० । ।१८॥ <br />

      न तादृशी मनुष्येषु न देवेष्वपि२१ सुन्दरी । <br />

      न रक्षस्सु२२ न यक्षेषु न गन्धर्वपुरेषु वा । । १ ९॥ <br />

      न नागेषु न सिद्धेषु न दैत्यपतिवेश्मसु । <br />

      दृष्टपूर्वा मया राजन् यादृशी सा२३ वरांगना । । 8.63. २ ०। । <br />

      का त्वं कस्य किमर्थं वा वससीह गिराविति२४ । पृ <br />

      ष्टाब्रवीन्मया वाक्यमात्रेयदुहिता ह्यहम् । ।२ १ । । <br />

      वसामि चात्र२५ विन्ध्यस्य शिखरे मातुराज्ञया । <br />

      इति भर्त्तुः समाख्याय विरराम स दानवः२६ । । २२॥ <br />

      अथ शुंभस्य हृदये मूकस्य वचसा सह । <br />

      कामोवकाशमकरोद्विनाशाय सुरद्विषाम् ॥२ ३ । । <br />

      ततः प्रोवाच दैत्येन्द्रः कामाकुलितमानसः२७ । <br />

      गच्छ मूक मदर्थे तां२८ प्रलोभय सुमध्यमाम् । ।२४॥ <br />

      &nbsp; <br />

      १९ योग्यं - घ , योज्या - क , द्यां &nbsp; ख। &nbsp; १७ &nbsp; माद्ययाः
      &nbsp; घ। १८ ऋतः ( दूतः ?) - ख । १९ विस्मयोत्फुल्लरक्तान्तायतलोचनम - घ ।
      &nbsp;: २० गिरौ - क , ख । २१ देवेष्वस्ति - क . । २२ राक्षसेषु - घ . । २३
      यादृशा तादृशा - क ख . । २४ गिरावपि - क ख . । २५ चित्रे - घ . । २६ विरेमे
      मूकदानवः - क . ख . घ । २७ समाकुलितमानसः - घ . । २८ त्वं - ख , न - क . ।
      <br />

      &nbsp; <br />

      366 <br />

      एवमुक्तः स शुंभेन द्रुतमुत्थाय दानवः । <br />

      प्रययौ यत्र सा देवी प्रागनेनाभिलक्षिता ॥२५॥ <br />

      तं दृष्टवा दानवं देवी कृताञ्जलिमुपस्थितम् । <br />

      किमर्थमागतोसीति मूकं पृष्टवती तदा । ।२६॥ <br />

      एवं पृष्टोथ कौशिक्या प्राहेत्थं मूकदानवः । <br />

      आर्ये दूतोस्मि शुम्भस्य त्वत्समीपमुपागतः ॥२७॥ <br />

      अथ देवी स्मितं कृत्वा प्रसन्नमभिवीक्ष्य तम् । <br />

      इत्थमाहागतं दूतं२९ किं स आहा३० सुरेश्वरः ॥२८॥ <br />

      इति पृष्टस्तदा देव्या प्राह मूकः कृताञ्जलिः । <br />

      आर्ये दैत्येश्वरः शुंभः पत्नीत्वेन वृणोति ते ॥२९॥ <br />

      तस्य दानवसिंहस्य जेतुः शक्रस्य संयुगे । <br />

      भवाग्र्या सर्वपत्नीनां पत्नी मृगविलोचने ॥ 8.63. ३ ० ॥ <br />

      एवमुक्ता तदा तेन विहस्याहामरेश्वरी३१ । <br />

      स्वबाहूनवलोक्येत्थं युद्धशुल्का३२ मवेहि माम् ॥३१। । <br />

      मां विनिर्जित्य दैत्योसौ पत्नीं वै कर्तुमर्हति । <br />

      मया वा निहतो३३ यातु काकगोमायुभक्ष्यताम्३४ ॥३२॥ <br />

      एवमुक्तवतीं देवीमाह मूको हसन्निव । <br />

      पत्या दानवदैत्यानां किं ते युद्धेन भामिनि । ।३३॥ <br />

      क्रुद्धस्य यस्य३५ समरे न शशाक निरीक्षितुम् । <br />

      मुखमैरावतस्कन्धगतोपि बलवृत्रहा ॥३४॥ <br />

      श्रुत्वा तद् वचनं तस्य प्राह देवी स्मयन्निव३६ (?) । <br />

      तृणानि मम दैत्येन्द्राः सर्वेपि रणमूर्धनि ॥३५। । <br />

      निवेदयस्व शुंभस्य गच्छ त्वं दानवाधम । <br />

      दौत्येनासि यतः प्राप्तो मयातो३७ न विहन्यसे ॥३६॥ <br />

      &nbsp; <br />

      २९ किम्मा ... - ख . । ३० किमाहासौ - क , दानवोसौ - ख . । ३१ महेश्वरा - क
      .,... मरेश्वरा - ख . । ३२ स्वान् बाहूनवलोक्याहमवैहि - क . । ३३ विनिहतो - ख
      . । ३८ भोज्यताम् - क . ख । ३५ तस्य - क . ख , । ३६ स्मयादिव (?) । ३७ त्वं -
      क । <br />

      &nbsp; <br />

      367 <br />

      अथ प्रणम्य तां मूको ययौ पार्श्वं सुरद्विषः । <br />

      अनुज्ञातश्च तेनासावाख्यातुमुपचक्रमे ॥३७॥ <br />

      सा मया प्रार्थिता कन्या त्वदर्थे३८ दानवोत्तम । <br />

      उवाच युद्धशुल्कास्मि जित्वा मां नेतुमर्हसि ॥३८॥ <br />

      भूयश्चोक्तवती राजन् गर्वमालम्ब्य साङ्गना । <br />

      तृणानि मम संग्रामे दैत्या इति सविस्मया । ।३९॥ <br />

      तत्तदा वचनं तस्या मूकेनोक्तं निशाम्य सः । <br />

      क्रोधाद्दर्पाच्च कामाच्च ममृषे नासुरोत्तमः३९ ॥ 8.63. ४०॥
      <br />

      अथोत्थाय सभां रम्यामगच्छद्दानवाधिपः । <br />

      स्फाटिकस्तम्भनिर्व्यूहां४० विचित्रमणितोरणाम्४१ ॥४१ ॥ <br />

      तस्यां४२ सिंहासने हैमे स्वास्तीर्णे महति स्थिरे । <br />

      निषसाद महाबाहुः सुखायां४३ वरुणो यथा ॥४२॥ <br />

      अनु तस्य निशुंभोपि निषसाद वरासने । <br />

      रत्नाङ्गदांशुनिवहच्छुरितोरःस्थलस्तदा ॥४३॥ <br />

      तयोरनु महासत्वा विविशुर्दैत्यदानवाः । <br />

      दरीं हिमवतो रम्यां वारिश्यामा४४ इवाम्बुदाः ॥४४॥ <br />

      अथ तेषूपविष्टेषु दैत्यदानवराजसु । <br />

      प्रोवाच वचनं शुम्भो घनस्तनितनिस्वनः ॥४५॥ <br />

      आरक्षिको गिरो विन्ध्ये मदीयो मूकदानवः । <br />

      विन्ध्यस्य शिखरे कन्यां दृष्टवान् चारुरूपिणीम् ॥४६॥ <br />

      युद्धशुल्काहमित्याह न मदर्थेनेन४६ सार्थिता४७ । <br />

      तृणानि मम दैत्येन्द्रा भूयश्चोक्तवती किल ॥४७॥ <br />

      जित्वा तां प्रसभं कन्यां समरे गर्वशालिनीम् । <br />

      विचेष्टमाना४८ मवशामद्यैवानेतुमुत्सहे ॥४८॥ <br />

      &nbsp; <br />

      ३८ त्वदर्थं - ख . । ३९ क्रोधो दर्पश्च कामश्च समं सर्वे ( र्वं ) समुत्थितम्
      - ख . । ४० निर्व्यूहे - क , निर्यूहे ख . । ४१ ... मणितोरणे - क .,... णं -
      ख . । ४२ तस्मिन् - ख . । ४३ भूषितो - ख . । ४४ करिश्यामा - क , सविद्युतः -
      ख । ४५ युद्धशौल्किकमित्याह - ख । ४६ मदर्थेनेह - ख . । ४७ श्राविता - क .,
      सा वृता - ख . । ४८ विवेष्टमाना क , विवेष्ट्यमाना - ख . । <br />

      &nbsp; <br />

      368 <br />

      अथ तस्य वचः श्रुत्वा शंभुर्नाम महासुरः । <br />

      प्रहस्योच्चैर्महाबाहुरिदमाहासुरेश्वरम् । ।४९॥ <br />

      वामप्रकृतयः सर्वाः स्वभावेन वराङ्गनाः । <br />

      परिसान्त्व्या सकृद् राजन्४९ तां त्वमादातुमर्हसि ॥ 8.63. ५०॥
      <br />

      श्रुत्वाथ वचनं शम्भोर्मयो दानवसत्तमः । <br />

      प्रोवाचाभिनवोत्फुल्लनीलनीरजलोचनः ॥५१॥ <br />

      आकारः कः पुनस्तस्याः का वा चेष्टा सुराधिप५० । <br />

      पार्श्वस्थानि च कान्यस्याः सदोपकरणानि वा । ।५२॥ <br />

      इत्युक्तवति दैत्येन्द्रे मये मत्तेभविक्रमे । <br />

      अथ दैत्यपतिर्मूकं पार्श्वस्थं समचोदयत् । ।१३ । । <br />

      यं प्रश्नं पृष्टवाँस्तत्र मयो मतिमतां वरः । <br />

      मूकस्तु तं तदा सर्वमाख्यातुमुपचक्रमे ॥५४॥ <br />

      सदा सुसंस्थिता व्यक्षा करालदशनानना । <br />

      अष्टबाहुर्घनश्यामा सुनासा वल्गुनिस्वना५२ । ।५५॥ <br />

      सा र्श्वस्थानि सदा तस्याः सर्वप्रहरणानि५३ च । <br />

      तनुत्राणि च मुख्यानि चित्राण्याभरणानि च ॥५६॥ <br />

      अत्यादित्यं वपुस्तस्याः कान्तिश्चातिनिशाकरा५४ । <br />

      इत्याख्याय तदा मूको विरेमे दैत्यसंसदि ॥५७॥ <br />

      अथ दीर्घं विनिःश्वस्य तदा मय महासुरः । <br />

      प्रोवाच सदसि५५ स्वन्तं वचो वचनकोविदः । ।५८॥ <br />

      नूनमुत्पादिता देवैः कृत्या युधि पराजितैः । <br />

      विन्ध्यं महीध्रमायाता विनाशाय सुरद्विषाम् ॥५९॥ <br />

      तदलं ते तया राजन् सन्ति कन्याः सुमध्यमाः । <br />

      दीर्घाक्ष्यश्चारुसर्वाङ्ग्यो दैत्यदानववेश्मसु ॥ 8.63. ६० ॥ <br />

      &nbsp; <br />

      ४९ गर्व - क . । ५० वद मूक महामते - घ - । ५१ सुरया - ख . । ५२ वल्गुभाषिणी -
      ख . । ५३ सर्वप्रकरणानि - क ., सदोपरकराणि - घ . । ४ निशाकर - क ख . । ५५
      वचसि - क . ख . । <br />

      &nbsp; <br />

      369 <br />

      सम्यगाहृत्य ता राजन्ननुरूपाः कलस्वनाः । <br />

      यथेष्टं क्रीड सततं प्रासादोदरसंस्थितः५६ ॥६१ ॥ <br />

      एवमुक्ते तदा वाक्ये मयेनासुरसंसदि । <br />

      प्राह वाक्यं तदा शुम्भो विहस्येत्थं महासुरः ॥६२॥ <br />

      यदि सा दैवतैः५७ सृष्टा कृत्या५८ दानवशासने । <br />

      अहत्वा दानवानाशु तदा सा न विरंस्यते५९ ॥६३॥ <br />

      यावदेव न६० कृत्यास्मानभियुंक्ते कृतोद्यमा । <br />

      तावदेव प्रसह्याशु तां वशे कर्तुमर्हथ ॥६४॥ <br />

      ततोनुमेनिरे सर्वे दैत्यदानवसत्तमाः । <br />

      वचनं दैत्यराजस्य कालेनाभिप्रचोदिताः ॥६५॥ <br />

      अथ सदसि समस्तान् दैत्यसिंहाँस्तदानीं <br />

      त्रिदशपतिविजेता वाक्यमेतद् विहृत्य६१ । <br />

      उदपतदवलम्बिस्वच्छशुभ्रोरुहारो <br />

      नवजलभरनम्रः प्रावृषीवाम्बुवाहः६२ ॥६६॥ <br />

      इति स्कन्दपुराणे ( महदर ?) संवादे त्रिषष्टितमोध्यायः &nbsp;
      <br />

      &nbsp; <br />

      सनत्कुमार उवाच <br />

      आहत्य भेरीः सन्नह्य१ दितिजा दानवाश्च ते । <br />

      तदा सन्नाहयामासू२ रथनागतुरङ्गमान् ॥१॥ <br />

      गृहीततोयानानीय ततो दैत्या मतङ्गजान्३ । <br />

      मदस्फातिकरान् दत्त्वा धूपाँश्च कवलानि च ॥२॥ <br />

      तथा कक्षाश्च४ सन्नाह्या ग्रैवेयाँश्च सुसंस्कृतान् । <br />

      अंकुशान् सर्वलोहाँश्च हेमरत्नपरिष्कृतान् ॥३॥ <br />

      &nbsp; <br />

      ५६ ... संस्थिताः - क .,.. संस्थितं - क . । ५७ देवतैस्तदा - क ख । ५८ कन्या
      - क . । ५९ सापि विरंस्यति - ख . । ६० न्न - क . । ६१ . . विजेतुर्वाक्यमेतद्
      विधृत्य - क . । ६२ उदपतनविलम्ब्य स्वच्छशुभ्रोरुहारन्नवजलधरनम्रा
      प्रावृषेवाम्बुवाहः &nbsp; - क ., उदपतदथ शुंभः स्वच्छशुभ्रोरुहारो
      नवजलधरमत्तः - घ , प्रावृषीवाम्बुधारा - ख . । १ सन्नाह्याः - क . । २
      सन्नाहमायासू - क . ख . । ३ दैत्येयान्मत्तदिग्गजां ( न् ) - क . । ४
      कक्ष्याश्च - क . । <br />

      &nbsp; <br />

      370 <br />

      करेणुषु समारूढाः समन्ताद् गजसादिनः । <br />

      आबबन्धुर्विचित्राणि वर्माणि विधिवत्तदा । ।४॥ <br />

      तिर्यगूर्ध्वमुखान् सस्यग्५ बबन्धुस्तोमरेषुधीन् । <br />

      आयुधानि च सर्वाणि बबन्धुरुभयोरपि । ।५। । <br />

      पार्श्वयोरासनानां तु त्रयाणामपि भागशः । <br />

      वैजयन्तीपताकाश्च समुच्छिश्रियिरे ततः । ।६॥ <br />

      तुरङ्गान् स्नातपीताँश्च वर्मिणो बद्धबालधीन् । <br />

      आरूढा बद्धनिस्त्रिंशा७ दानवा लोहजालिनः । ।७॥ <br />

      आरूढा रथिनः केचिद् रथान् युक्ततुरङ्गमान् । <br />

      सायुधान्सपताकाँश्च प्रयस्तान् स्वक्षकूबरान् । ।८। । <br />

      अथ शुंभो निशुंभश्च भ्रातरौ दानवेश्वरौ८ । <br />

      आरुह्य बद्धकवचौ बलोन्मत्तौ महासुरौ । ।९ । । <br />

      सांग्रामिकौ सुसंयत्तौ रथौ वल्गत्तुरङ्गमौ९ । <br />

      सायुधौ सपताकौ च कार्त्तस्वरमयौ पृथक् । । 8.64. १० । । <br />

      निर्जग्मतुर्महोरस्कौ प्रयुक्तजयमङ्गलौ । <br />

      मागधैर्वन्दिभिः सूतैः स्तूयमानौ पुरःसरैः । । ११ । । <br />

      ततो यातुं समारब्धास्तूर्याण्याहत्य संघशः । <br />

      यत्रास्ते कौशिकी देवी तं शैलमभितोसुराः ॥ १ २॥ <br />

      अथ दानवसिंहानां ध्वजाः पेतुर्यियासताम् । <br />

      अशिवञ्च शिवा नेदुर्दीप्तायां दिशि संस्थिताः ॥ १३ । । <br />

      पपात नभसो रेणुः कपोतोदरधूसरः । <br />

      उपरिष्टाच्च सेनाया बभ्रमुर्गृध्रवायसाः ॥ १४॥ <br />

      प्रतीपञ्च ववौ तेषां रजोगर्भः समीरणः । <br />

      ररास परुषं व्योम चचाल च वसुन्धरा । ।१ ५॥ <br />

      &nbsp; <br />

      ५ मथो सम्यग् - ख . । ६ आरूढां ( न् ) - क । ७ ... शा ( न् ) - क . । ८
      देवकण्टकौ - क . । ९ वल्गुतुरङ्गमौ - क . ख . । <br />

      &nbsp; <br />

      371 <br />

      पराजयनिमित्तानि बुध्यमानाः सुरद्विषः । <br />

      अभिजग्मुः कृतान्तेन कृष्यमाणा इवावशाः ॥१६॥ <br />

      आदिदेशाथ दैत्येन्द्रो मूकमारक्षिकं तदा । <br />

      गृहाण शुल्कमिति तां ब्रूहि गत्वा सुमध्यमाम् । । १७॥ <br />

      स गत्वा वचनात्तस्य प्रणम्योवाच कौशिकीम् । <br />

      शुल्कं किल गृहाणार्ये दीयमानं सुरद्विषा ॥ १८। । <br />

      एवमस्त्विति सा प्रोच्य तं विसृज्य च दानवम् । <br />

      व्यवर्धत महायोगा योगमास्थाय कौशिकी ॥१९॥ <br />

      अथ तस्याः समुत्पेदु१० र्गात्रेभ्यः प्रमदोत्तमाः । <br />

      बद्धगोधांगुलित्राणाः सायुधा भीमदर्शनाः । । 8.64. २० । । <br />

      वायसी वायसास्यानां स्त्रीणां कोट्या११ समावृता१२ । <br />

      उपका१३ कोकिला१४ स्याभिस्तावतीभिर्महाबला । ।२१ ॥ <br />

      प्रचण्डा सिंहवक्त्राभिर्देवीभिरभिसंवृता । <br />

      उग्रा१५ व्याघ्रमुखाभिश्च परितः परिरक्षिता ॥२२ ॥ <br />

      जया च गजवक्त्राभिर्जयन्ती१६ च महाबला । <br />

      देवीभिः शिखिवक्त्राभिरमेया१७ भिर्वृतानघा ॥२३ । । <br />

      जयमाना१८श्ववक्त्राभिर्हंसास्याभिः प्रभावृता१९ । <br />

      प्रभावती च चक्राह्ववदनाभिर्महाबला ॥२४। । <br />

      शिवा गोमायुवक्त्राभिरशिवा विद्विषां रणे । <br />

      सरमा श्वमुखीभिश्च२० वृता परमदुर्जया ॥२५॥ <br />

      विजया श्येनवक्त्राभिः सर्वतः परिरक्षिता । <br />

      कंकास्याभिर्वृता मृत्युर्हन्त्रीभिः समरे रिपून् ॥२६॥ <br />

      नियतिर्मद्गुवक्त्राभि२१ र्दुर्जयाभिः परैर्युधि । <br />

      अशनिः२२ कुक्कुटास्याभिर्बह्वीभिरभिनादिता२३ । । २७। । <br />

      &nbsp; <br />

      १ . समुत्पेतु ... - ख . । ११ कोट्यः - ख । १२ समाश्रिताः - ख . । १३ उलूका
      (?) । १४ कौशिका ... - ख . । १५ उषा - क . । १६ ... र्महाबलः - ख . । १७
      रामया - क . । १८ जयमाला - ख । १९ ,?. स्समावृता - क । २० सुमुखीभिश्च - ख .
      । २१ नियती मद्गुवक्त्राभि - क . । २२ शकुनिः - ख . । २३ . . रभिपालिता - क .
      । <br />

      &nbsp; <br />

      372 <br />

      रेवती वृषदंशा च पूतना कटपूतना । <br />

      आलम्बा२४ किन्नरी षष्ठी शकुनिर्मुखमण्डिका२५ । ।२८। । <br />

      अलक्ष्मीरधृतिर्लक्ष्मीः पोतकी वानरी स्पृहा२६ । <br />

      एताश्चान्याश्च कौशिक्याः संबभूवुर्महाबलाः । ।२९। । <br />

      नानावेषधराभिश्च बह्वीभिः परितो वृता । <br />

      बिभ्रतीभिर्विचित्राणि कवचान्यायुधानि च ॥ 8.64. ३ ० । । <br />

      ससर्ज कौशिकी तूर्णं२७ हैमान्सांग्रामिकान् रथान् । <br />

      युक्तानश्वैर्मनोवेगैः सायुधानुच्छ्रितध्वजान् । ।३ १ ॥ <br />

      वाजिनः सोपकरणान् मदोन्मत्तान्२८ मतङ्गजान् । <br />

      आयुधानि तनुत्राणि तूर्याणि विविधानि च । ।३ २। । <br />

      उवाच च महायोगा ता देवीः२९ पुरतः स्थिताः३० । <br />

      देव्यः शुंभो निशुंभश्च भ्रातरौ देवकण्टकौ ॥३ ३ । । <br />

      नेतुं मां३१ किल संग्रामे विजित्य रणमूर्धनि । <br />

      आगतौ तौ बलोन्मत्तौ सहितौ दैत्यदानवैः३२ । । ३४। । <br />

      तावहं३३ विनिहंस्यामि शेषान् हत सुरद्विषः । <br />

      अजराश्चामराश्चैव भविष्यथ महाबलाः ॥३ ५। । <br />

      इति ताभ्यो वरं दत्त्वा समादिश्य च तास्तदा३४ । <br />

      देवीर्देवी महाभागा युद्धाय कृतनिश्चया३५ । ।३ ६॥ <br />

      अथ सा स्वरथं महारथं३६ मनसाचिन्तयदच्युता तदा । <br />

      तमुपस्थितमाशु चिन्तितं प्रददौ यं गिरिराजनन्दना ॥३७। । <br />

      ज्वलदग्निसमानवर्च्चसं परितो रत्नमयूखमालिनम् । <br />

      पुरतः समवेक्ष्य कौशिकी सुकृतं हेममयं नभश्चरम् । ।३८। । <br />

      विविधायुधवर्मसंयुतं प्रचलत्पिङ्गसटाकलापिभिः । <br />

      समरे जयिभिर्द्विषद्बलं३७ युक्तं केसरिभिर्महाबलैः ॥३ ९। । <br />

      &nbsp; <br />

      २४ अलक्ष्मीः - ख . । २५ मुखमण्डिता - क . । २६ स्मृता - ख . । २७ सिंहं (
      शीघ्रं ?) - क . । २८ मनोन्मत्तान् - क . ख . । २९ देवी - क ख । - ३० स्थितां
      - क . ख . । ३१ मे - क . । ३२ शशिसूर्य ( ा ) इवा बभौ - ख . । ३३ तानहं - क ।
      ३४ ततः पुनः - ख . । ३५ कृतनिश्चयाः - क . । ३६ साश्वरथं महारथा - ख . । ३७
      ... द्विषां बलं - ख . । <br />

      &nbsp; <br />

      373 <br />

      नृत्यन्मयूरेण विकीर्णभासा समुच्छ्रितेनातितरां दृढेन । <br />

      हैमेन रत्नद्युतिभास्वरेण ध्वजप्रवेकेण विराजमानम् । । 8.64. ४० । । <br />

      जग्राह विजया छत्रं सिंही सूता तदाभवत् । <br />

      जयन्ती च जया चास्या दधतुश्चामराण्यथ । ।४१ । । <br />

      ततः सा बद्धकवचा विविधायुधधारिणी । <br />

      आरुरोह रथं दिव्यं स्रुताशीर्जयमङ्गला३८ । ।४२ । । <br />

      संपूर्णचन्द्रद्युतिनाथ मूर्ध्नि समुच्छ्रितेनातपवारणेन । <br />

      संवीज्यमाना च विचित्रदण्डैः सुचामरैरिन्दुमरीचिगौरैः । ।४३ । ।
      <br />

      ततस्तास्तूर्यमाहत्य नेदुर्नादान् पृथग्विधान् । <br />

      देव्या देव्यः सुसंयुक्ता३९ बभूवुश्च पुरस्सराः । ।४४। । <br />

      तेन नादेन दैत्यानां हृदयानि चकम्पिरे । <br />

      विससर्ज शकृन्मूत्रं हस्त्यश्वञ्चासुरे बले । ।८५। । <br />

      चकम्प इव भूर्लोकश्चुक्षुभुः सागरा इव । <br />

      विचेलुरिवशैलेन्द्राः पूरितं व४० नभस्तलम् । ।४६॥ <br />

      तदा तद्देवतानीकं पताकाध्वजशोभितम् । <br />

      विरेजे विनदत्तूर्यं सितनिस्त्रिंशसंकुलम्४१ । ।४७॥ <br />

      बलाकापंक्तिशबलं सेन्द्रचापं महास्वनम् । <br />

      नभस्ये मासि सतडिद् वृन्दं जलमुचामिव । ।४८॥ <br />

      ततो जगाम संयच्छद्४२ दैत्येन्द्राभिमुखं तदा । <br />

      जवेन देवतानीकं संक्षिप्येव दिशो दश४३ । ।४९ । । <br />

      अथ ददृशुरनीकमागतं सुररिपवो विविधोच्छ्रितध्वजम् । <br />

      प्रतिभयजननं महास्वनं प्रलय इवाम्बुदवृन्दमुन्नतम् ॥ 8.64. ५० । । <br />

      इति स्कन्दपुराणे शुम्भनिशुम्भयुद्धे सैन्यवर्णनं नाम चतुःषष्टितमोध्यायः
      <br />

      &nbsp; <br />

      ३८ कृतार्था जयमङ्गला - ख । ९ सुसंयत्ताः - ख । ४० प्रस्फोटेत - ख .,
      पूरिरतेनेव - क . । ४१ शितनिस्त्रिंशसंकुलम् - ख . । ४२ संयत्तं - ख । ४३
      ददर्श ह - ख , दशो दिशः - क . । <br />

      &nbsp; <br />

      374 <br />

      सनत्कुमार उवाच <br />

      अथ ता देवताः क्रुद्धा दैत्यानग्रेसराँस्तदा । <br />

      निजघ्नु१र्विविधैः शस्त्रैस्ते च ता विभिदु२ र्युधि । । १ । ।
      <br />

      दैत्या नानायुधोपेता देवीर्जघ्नु३ स्तदा रणे । <br />

      अबला५ बलिनो वीराः समरेमरविद्विषः ॥२ ॥ <br />

      तुरङ्गिणस्तुरङ्गस्थाः पदातींश्च७ पदातयः । <br />

      रथिनो रथसंस्थाश्च गजस्था८ गजसादिनः९ ॥३ । । <br />

      रथा१० नागास्तुरङ्गाश्च११ रथान्१२ नागान् तुरङ्गमान् ।
      <br />

      पदातीः१३ सादिनः शूराः सादिनीश्च१४ पदातयः ॥४। ।
      <br />

      देव्योपि युधि संक्रुद्धाः पत्तिसादिरथ१५ द्विपान् । <br />

      निर्जघ्नु१६र्दानवेन्द्राणां प्रासशक्ति परश्वधैः१७ ॥५॥
      <br />

      पादैश्च पिपिषुः शूरान्निपात्य भुवि दानवान् । <br />

      विभिदुर्मुष्टिभिः काश्चिच्छिरांसि सुरविद्विषाम् ॥६॥
      <br />

      विदार्योरःस्थलं काश्चित् समरे दर्पशालिनाम् । <br />

      पपुश्च रुधिरं देव्यः प्राणैस्सह सुरद्विषाम् ॥७। । <br />

      छिन्नाँश्च खण्डशः केचिद्१८ हेतीनुत्थाय१९ वेगिताः ।
      <br />

      निर्जघ्नु२० र्देवताः क्रुद्धा मुष्टिभिर्वज्रसंहतैः ॥८। । <br />

      केचिन्मदाम्बुनिष्यन्दश्यामगण्डस्थला गजाः । <br />

      पिपिषुः परमक्रुद्धाः समरे देवतारथान्२१ ॥९ ॥ <br />

      कपोलभित्तिसंलीनमत्तषट्पदपंक्तयः । <br />

      हतारोहा गजाः केचिन्निर्जघ्नुर्दैत्यदेवताः ॥ 8.65. १ ०॥ <br />

      वर्मिणः केचिदुद्भ्रान्तशितनिस्त्रिंशपाणयः । <br />

      चिच्छिदुर्देवतानीकं देवता दानवानपि । ।१ १ ॥ <br />

      &nbsp; <br />

      १ निर्जघ्नु - क . । २ ताम्बिभिदु .. - क ., मिमृदुः - ख . । ३ देवीं जघ्नु -
      क . । ४ भयाद् - ख . । ५ जवना - घ . । ६ धीराः - क . । ७ पदातीश्च - ख । ८
      गजाश्च - ख . । ९ ... ङ्गजसादिनः - क - । १० रत्ना - क . । ११ तुरङ्गाश्च - क
      । १२ रथौ - क . ख । १३ पादातीः - क . । १४ सादिनश्च - ख . । १५ रथान्
      द्विपान् - क . । १६ निजघ्नु - क . । १७ प्राशशक्तिपरश्वधैः - क . । १८
      काश्चिद् - ख . । १९ नुच्छ्राय - ख . । २० निजघ्नु - ख . । २१ देवदानवान् - ख
      । <br />

      &nbsp; <br />

      375 <br />

      मत्ताः प्रतिच्छन्न२२मुखाँश्च२३ केचिद् गन्धेन विज्ञाय गजान्२४ गजेन्द्राः ।
      <br />

      घ्रात्वा तु गन्धं सहसाभिजघ्नुराधोरणैरप्यभिसंगृहीताः२ ५ ॥ १ २। । <br />

      विस्फार्यमाणानि महाधनूंषि महाबलैर्दानक्योधमुख्यैः । <br />

      तारं विरेसुः२६ समराजिरेषु क्रौञ्चा इव व्योम्नि शरन्निशासु२७ । ।१ ३ ॥
      <br />

      तूर्यस्वनैर्ज्यातलसन्निपातैर्नागाश्वनादै रथनेमिघोषैः । <br />

      संपूर्णकुञ्जोदर२८ कन्दरोसौ२९ विन्ध्यश्चचालेव तदा समग्रः३० ॥१४। ।
      <br />

      देव्यः समुत्सार्य रणे रिपूणामुच्चैर्विनेदुः प्रसभं बलानि । <br />

      नेदुश्च नादान् परिहृष्टचित्ताः प्रोत्सार्य देवीर्युधि दैत्ययोधाः ॥ १५ । ।
      <br />

      बलानि किञ्चित्क्षतजोक्षितानि प्रचक्रिरे तत्र गतागतानि । <br />

      महावनानीव समीरणेन समीरितान्युद्गतपल्लवानि ॥ १ ६। । <br />

      छिन्नानि वक्त्राणि पुरस्सराणां विचित्रहैमाभरणोज्ज्वलानि । <br />

      देवीभिराजौ पतितानि रेजुर्निकृत्तनालानि यथाम्बुजानि ॥ १७॥ <br />

      प्रत्याहता विद्रुतभीतनागा सा देवताभिर्निहताश्वयोधा । <br />

      दैत्येन्द्रसिंहैः प्रतिसन्निवृत्तैर्दोलायमानेव चमूर्बभूव । ।१८। । <br />

      हता निपेतुः समरे नदन्तो देवद्विषामञ्जनशैलकल्पाः । <br />

      देवोभिराबद्धविचित्रघण्टा मर्मातिगैर्वाणवरैर्गजेन्द्राः । ।१ ९ ॥ <br />

      बलानि तेषामभिसृत्य वेगादभ्याहतान्याश्वपसेरुराजौ । <br />

      महोदधिं प्राप्य विवृद्धिकाले प्रत्याहतानीव सरिज्जलानि ॥ 8.65. २० ॥
      <br />

      देव्यश्च दैत्याश्च महासमाजे विरेजिरेन्योन्यविसक्तवाणाः३१ । <br />

      संसक्तभासोपगमे घनानामभ्रे समूहा इव तारकाणाम् ॥२१ । । <br />

      उद्घुष्य नामान्यथ३२ दानवेन्द्रा निर्जग्मुराशु३३ स्वबलाद्रथस्थाः । <br />

      क्रुद्धाः सुयत्ता रथिनां वरिष्ठा विस्फार्य३४ चित्राणि शरासनानि ॥२२॥
      <br />

      देव्योपि संयत्ततरा रथस्थाः क्रुद्धा जवेनाथ तदाभिसस्रुः । <br />

      मेघस्वनं प्रत्युदियाय षष्ठी कार्तस्वरं मृत्युरुदीर्णकोपा३५ । । २३॥ <br />

      &nbsp; <br />

      २२ प्रतिच्छिन्न &nbsp; ख। २३ मुखाश्च &nbsp; क . ख . । &nbsp; २४ गजं
      &nbsp;&nbsp; क । &nbsp;&nbsp; २५ &nbsp;&nbsp;&nbsp; रस्तुतिसंगृहीताः २६
      विनेदुः - ख . । २७ क्रौञ्चा इव व्योम शरन्निशान्ते - क ., व्योमसरा (?).
      शरद्व्योमशरन्निशान्ते - ख । २८ कुमभोदर - ख . । २९ कन्दरेषु - क . । ३०
      समग्रं - क . । ३१ विषक्तबाणः - क ., विभक्तबाणाः - ख । ३२ ... माणान्यथ - क
      . । ३३ राजौ - ख . । ३४ विस्तार्य - ख . । ३५ वेगं - ख , वेगा (?) । <br />

      &nbsp; <br />

      376 <br />

      द्रुमेण लक्ष्मीरथ३६ संयुगस्था३६ मयेन कान्तिः सरमा मुरेण । <br />

      घनेन चण्डा नियतिः खरेण प्रभावती धुन्धुमयात् सरोषा३८ ॥२४। ।
      <br />

      दैत्या युयुत्सोत्सुकमानसास्ते३९ देवीः समायास्सभुजैस्सशस्त्रैः४० । <br />

      अभ्याययुः शीघ्रममृष्यमाणाः ख्यातावलेपाः स्वरथैस्सुयत्ताः ॥ २५ । ।
      ज्योतिःप्रकाशान्तपनीयपुंखानाकर्णपूर्णायतचापमुक्तान् । <br />

      संप्रेषयामासुरदीनसत्वा बाणप्रवेकान्युधि देवतानाम् । । २६। । <br />

      देव्योथ तेषां निशितान्सुपुंखान्मर्मच्छिदो दूरगमान्सुपत्रान् । <br />

      आगच्छतां दानवयूथपानां बाणाननन्तान्ससृजुस्तथैव । ।२७ ॥ <br />

      ते बाणमुख्या विविधा विरेजुरन्योन्यमुक्ता व्यतिषज्यमानाः । <br />

      ते पूर्णमास्यां विघने दिनान्ते भासः४१ समूढा इव४२ चान्द्रसौराः४३ ॥ २८। ।
      <br />

      छिन्ना निपेतुर्युधि देवताभिर्भुजाः सशस्त्रा दितिजाधिपानाम् । <br />

      निरस्तभोगा निबिडा बृहन्तो निगीर्णजिह्वा इव पन्नगेन्द्राः । ।२९। ।
      <br />

      मेघस्वनस्याथ रणे तदानीं क्रुद्धा शरौघान्विससर्ज षष्ठी । <br />

      आगच्छतस्तानभितः पृषत्कैश्चिच्छेद दैत्यः शतशोन्तरिक्षे । । 8.65. ३० । ।
      <br />

      बाणानथोद्वीक्ष्य तदा निकृत्तान् लघीयसोन्यान्विससर्ज तूर्णम् । <br />

      दैत्योपि तानापततः पृषत्कान्व्रातैः शराणां बहुशश्चकर्त्त । । ३१ ॥ <br />

      निकृत्य४४ बाणान्दितिजः पुनस्तान्४५ चिक्षेप षष्ठ्या दश रुक्मपुंखान्४६ ।
      <br />

      तानाशु षष्ठी प्रतिवार्य दैत्यं विव्याध षष्ठ्या तपनीयपुंखैः ॥३ २॥ <br />

      स तैर्विभिन्नो रुधिराक्तमूर्तिः प्रविह्वलः४७ च किंचिदवाग् बभूव । <br />

      अपाकरोत्तं समरात् स्वसूतो४८ रथेन जाम्बूनदचित्रितेन ॥३ ३ । । <br />

      कार्तस्वनः४९ काञ्चनचित्रपुंखान्५० ससर्ज देव्याः५१ समरे पृषत्कान् ।
      <br />

      चिच्छेद तान् मृत्युरुदारपुंखैरनागता५२ नेव शराञ्छरौघैः ॥३४॥ <br />

      &nbsp; <br />

      ३६ .. र्युधि - ख । ३७ संयुजस्थे - ख . । ३८ मियाय रोषाद् - ख . । ३९ ययुः
      सोत्सुकमानसास्ते - क . । ४० ... त्स भुजैः सहस्रै - - क . । ४१ भासां - क .
      । ४२ समूहा - क । ८३ चन्द्रसौराः - क . ख . । ४४ विकृत्य - क . । ४५
      पुरस्तात् - क ख । ४६ रूक्षपुंखान् - क । ४७ सुविह्वलः - ख . । ४८ स सूतो - ख
      . । ४९ कार्तस्वरः - ख । ५० कार्मुकाश्चित्राणः ? - ख . । ५१ दैत्याः ( त्यः
      ) - ख . । ५२ ... रनाशयं - ख .,... र्नभोगता (?) । <br />

      &nbsp; <br />

      377 <br />

      छित्त्वा शराँस्तस्य शरैर्विचित्रैर्विव्याध तं वक्षसि पञ्चषष्ठ्या५३ ।
      <br />

      भिन्नः स तैराशु तथा विरेजे व्योम्न्यर्कपादैरिव५४ वारिवाहः ॥३५॥
      <br />

      अश्वांश्च तस्याशु जघान मृत्युः पृथक् पृषत्कै५५ स्तपनीयपुंखैः । <br />

      आप्लुत्य दैत्योथ रथाद्धताश्वात्प्रगृह्य चर्मासिवरञ्च धौतम् । ।३ ६। ।
      <br />

      क्रुद्धो नितान्तायतरक्तनेत्रो वेगेन देवीमभितः ससार । <br />

      तच्चर्म तस्यापततः५६ शरौघैश्चकर्त्त मृत्युः शतशश्शिताग्रैः ॥३७। ।
      <br />

      स कृत्तचर्मावरणो५७ सुरेन्द्रो निस्त्रिंशमुद्यम्य निशातधारम्५८ । <br />

      अभ्यद्रवन्मृत्युमभूत्तदानीं खे रोहिणीं मेघ इवाभिविद्युत् ॥ ३८॥ <br />

      तमापतन्तं युधि कालकल्पं मृत्युः शरैरुग्रभुजङ्गकल्पैः५९ । <br />

      जघान मर्मस्वभिलक्षितेषु व्ययोजयच्चासुभिरेनमाशु । । ३ ९॥ <br />

      लक्ष्मीर्द्रुमं बाणवरैरजय्या६० समाकिरद्वारणराजलीलम्६१ । <br />

      कर्णान्तमुक्तै६२ र्निशितैरजिह्मै रणाजिरे चारुसुवर्णपुंखैः ॥ 8.65. ४० ॥
      <br />

      अजिह्मगास्ते विविधाः सुपत्रिता द्रुमस्य गात्रेषु निपेतुराहवे । <br />

      स तैर्विचित्रैः शुशुभे विषक्तैर्महाद्रुमः पक्षिगणरिवाश्रितैः ॥४१ । ।
      <br />

      लक्ष्मीं ततः किंपुरुषाधिपोसौ विव्याध बाणैर्दशभिः सुपुंखैः । <br />

      वक्त्रे स पूर्णेन्दुसमानवक्त्त्रां बाह्वोः पृथक् चाष्टशतेन६३ धीरः६४ । ।४२
      ॥
      <br />

      अचिन्तयन्तीषु६५ वरान्वरास्या मुखेस्य तीक्ष्णान्निचखान बाणान् । <br />

      अन्यानसख्याँश्च६६ पृथक् शरीरे सुपत्रितान् हाटकमृष्टपुंखान्६७ ॥४३ ॥
      <br />

      लक्ष्म्यास्ततो दैत्यपतिः शितेन भल्लेन चिच्छेद रथे ध्वजाग्रम्६८ । <br />

      अश्वांश्च तस्याश्चतुरश्चतुर्भिः सूतं च विव्याध शरेण तूर्णम् । ।४४। ।
      <br />

      नाराचमादाय ततोस्य लक्ष्मीर्जघान सूतं युधि देवशत्रोः । <br />

      विव्याध वाहाँश्च पृथक्पृषत्कैध्वजञ्च चिच्छेद रथस्य६९ तूर्णम् ॥४५॥ <br />

      &nbsp; <br />

      ५३ .. शष्ठ्याः - ख . । ५४ यथार्कपदैर्दिवि (?) । ५५ पृथक्तै - क ख . । ५६
      तमन्तकस्यापततः - ख . । ५७ सत्कृत्य - क , कृत्तचर्मावदनो - ख . । ५८
      निशीतधारैः - क ., निशीतधारां - ख . । ५९ .. तुल्यैः - क . । ६० ... रजय्यं -
      ख . । ६१ वारणराजलीला - क . । ६२ ... कृष्टैः (?) । ६३ पृषत्काष्टशतेन - क .
      । ६४ वीरः - ख . । ६५ अचिन्तमानेषु - क . । ६६ अनेकसंख्यांश्च - क . । ६७ ...
      पृष्टपुंखान् - ख . । ६८ रथध्वजाग्रे - ख . । ६९ रथेतथाष्टौ - क . । <br />

      &nbsp; <br />

      378 <br />

      यन्त्रा विना तस्य रथं तदानीं ते सायकैरप्रतिमैः प्रतप्ताः७० । <br />

      संग्रामभूमेरपनिन्युरश्वाः७१ प्राणानिव स्वान्७२ परिरक्षमाणाः ॥४६। । <br />

      कान्तिर्मयं बाणशतैरवाकिरन्मयश्च कान्तिं निशितैः शरौघैः । <br />

      नीहारपातैरिव सान्धकारं तदा७३ तयोरन्तरमास तत्र । ।४७। । <br />

      आदानसन्धानविकर्षणेषु स्थानक्रमप्रग्रहतेजनेषु७४ । <br />

      शिक्षागुणैस्तावपरस्परेण विशेषयामासतुराजिमध्ये ॥४८। । <br />

      कान्तिर्मयास्तान्निचकर्त बाणान्मयश्च कान्त्या विशिखान्विमृष्टान् । <br />

      छिद्रं समासेदतुरप्रधृष्यौ किञ्चिन्न तौ यत्र७५ परस्परस्य ॥४९॥ <br />

      अश्वेषु सूते सरथे७६ ध्वजे च सर्वेषु गात्रावयवेषु चास्य७७ । <br />

      अजिह्मगान् हाटकमृष्टपुंखान्७८ मयस्य कान्तिर्निचखान बाणान् ॥ 8.65. ५० ॥
      <br />

      मयश्च कान्तिं सरथा ' ७९ ससूतां८० सचारुचित्रध्वजवाजिमुख्याम् । <br />

      संछादयामास शितैः पृषत्कैर्वनस्थलीं मेघ इवाम्बुवर्षैः । ।५१ । । <br />

      क्रुद्धाथ कान्तिः समरे मयस्य नाराचमुख्येन सुपत्रितेन । <br />

      सूतं जघानाशु रिपोस्तदानीमष्टाभिरष्टौ८१ तुरगाँश्च बाणैः ॥५२॥ <br />

      हताश्वसूतो विरथो८२ मयोथ निस्त्रिंशमादाय निशातधारम्८३ । <br />

      ज्ञात्वैव कान्त्या समरे प्रभावं विहाय युद्धं वियदुत्पपात । ।५३ । । <br />

      विव्याध तीक्ष्णैः सरमा रणाजिरे बाणैर्मुरं दानवदैत्ययूथपम् । <br />

      दैत्योपि बाणैः सरमामजिह्मगैरभ्याहनद् गृध्रमयूरपत्रिभिः ॥ ५४॥ <br />

      क्रुद्धाथ देवी निशितेन तस्य चिच्छेद भल्लेन धनुर्विचित्रम् । <br />

      अन्यद्धनुः सोथ तदा८४ गृहीत्वा विव्याध देव्याश्चतुरस्तुरङ्गान् . । ।५५। ।
      <br />

      ते विह्वलाः शोणितमुद्वमन्तो दैत्येन्द्रबाणाभिहतास्तुरङ्गाः । <br />

      भूमौ निपेतुः समरे श्वसन्तः प्राणाञ्जहुश्चाशु समं समस्ताः । ।५६ ॥ <br />

      क्रुद्धाथ देवी सरमासुरस्य निस्त्रिंशमुद्यम्य सुपीतधारम् । <br />

      उत्पत्य खं तस्य तदा जघान यन्तारमश्वाँश्च महाप्रमाणान् ॥५७॥ <br />

      &nbsp; <br />

      ७० सुतप्ताः - ख । ७१ ... राशु - क . ख . । ७२ ... वाश्वाः - क . ख . । ७३
      सान्धकारै - ख . । ७४ स्थान - ग्रहप्रग्रहतेजनेषु - घ . । ७५ तत्र - ख - । ७६
      सूतेषु रथे . - ख . । ७७ . . वात्र - क . । ७८ पृष्टपुंखान् - ख . । ७९ सरथं
      - क . ख . । ८० ससूतं - क . ख . । ८१ रथं तथाष्टौ - घ . । ८२
      हताश्वसूताद्विरथो - क ., ससूतं सरथं - ख . । ८३ निपीतधारम् - क . । ८४
      शीघ्रतरं - ख . । <br />

      &nbsp; <br />

      379 <br />

      मुरोथ वेगेन तदान्तरिक्षमुत्पत्य कोपान्निहताश्वसूतः । <br />

      विव्याध देवीं दशभिःसुतीक्ष्णैः८५ शरैरुरस्युग्रभुजङ्गकल्पैः । ।५८। । <br />

      अचिन्तयित्वा सरमा शराँस्तान्८६ धनुर्विचिच्छेद तदा मुरस्य । <br />

      स कृत्तधन्वा वियतीन्द्रशत्रुरन्तर्दधे संयुगमाशु हित्वा ॥५९। । <br />

      विव्याध चण्डा घनमापतन्तं शरैः शिताग्रैर्युधि रुक्मपुंखैः । <br />

      विद्धः स तैर्दैत्यपतिर्बभासे करैरिवेन्दोरसितः पयोदः ॥ 8.65. ६ ०। । <br />

      अभ्यद्रवत्तानविचिन्त्य वाणाँश्चण्डां घनः सायकजालवर्षी । <br />

      आगच्छतस्तस्य शरैस्सुपत्रैर्विव्याध चण्डा रथवाजिमुख्यान् ॥६१ ॥ <br />

      चिच्छेद दैत्योपि समुच्छ्रिताग्रं ध्वजं तुरङ्गाँश्च जघान देव्याः । <br />

      हित्वा रथौ ताववतीर्य भूमौ८७ गृहीतचर्मासिवरौ प्रयत्तौ ॥६२ ॥ <br />

      विचेरतुर्मण्डलमाजिमध्ये भूमिं तदाग्राङ्गुलिभिः स्पृशन्तौ । <br />

      ताँस्ताँश्च मार्गान्८८ लघुपादचारौ छिद्रं न चान्योन्यमवापतुस्तौ ॥६३ ॥
      <br />

      अभिप्लुतोच्चप्लुतसिंहपातान्८९ निवृत्तकाक्रीडितकोर्ध्वबाहून् । <br />

      खगापयाताभिहतापयातान्९० निषण्णकाविद्धशिरोभिघातान्९१ ॥६४। । <br />

      उत्प्लुत्य वेगेन तदाथ तस्य शिरोधरामाशु चकर्त चण्डा । <br />

      स कृत्तमूर्धा निपपात तस्यां संग्रामभूमावुरसाशु दैत्यः । ।६५॥ <br />

      स शोणितादिग्धवपुस्तदानीं घनः परासुः पतितो धरण्याम्९२ । <br />

      रराज सन्ध्याच्छुरितोरुमूर्त्तिर्वियद्गतो नील इवाम्बुवाहः९३ ॥६६ । । <br />

      विव्याध तीक्ष्णैर्निर्यतिः सुपत्रैः खरं शरैर्वक्षसि हेमपुंखैः । <br />

      आयोधने संमुखमापतन्तं भल्लेन चास्य ध्वजमुच्चकर्त९४ । ।६७॥ <br />

      विद्धः स तैरभ्यपतन्सरोषो देवीं जिघांसुः समरेरिहन्ता । <br />

      गुर्वी गदां चाशु तदा गृहीत्वा चिक्षेप देव्या रुधिराक्तमूर्त्तिः ॥६८ । ।
      <br />

      सा दानवाग्र्येण गदा९५ प्रमुक्ता९६ विचित्रहेमोज्ज्वलचारुघण्टा । <br />

      संचूर्णयामास रथं नियत्याः९७ सूतं ध्वजं चाशु९८ समुच्छ्रिताग्रम् ॥६९॥
      <br />

      &nbsp; <br />

      ८५ शिताग्रैः &nbsp; - क . । ८६ सरोषा - ख . । ८७ भूमिं - क . ख . । ८८
      मात्रां - क . । ८९ ... यातान् - क . । ९० - पथानाभिहतापयातान् - क . ९१
      शताभिघातान् - ख . ९२ धरित्र्यां - ख . । ९३ नीच इवम्बुवाहः - क . । ९४ ...
      माचकर्त - ख . । ९५ तदा - क . । ९६ प्रयुक्ता - ख . । ९७ नियन्त्री ( म् ) -
      क ., नियन्ता - ख . । ९८ चारु - क . । <br />

      &nbsp; <br />

      &nbsp; <br />

      380 <br />

      उत्पत्य तूर्णं नियतिः स्ववाहात्९९ &nbsp; क्रोधेन संरक्तविलोलनेत्रा ।
      <br />

      अभ्येत्य तं दानवयोधमुख्यं खड्गेन मध्येस्य शिरः पफाल ॥ 8.65. ७० ॥ <br />

      स दानवो विस्फुटितोत्तमाङ्गः क्षितौ विरेजे स्रुतरक्तधारः । <br />

      वज्रेण भिन्नः शिखराग्रदेशे गिरिर्यथा धातुरसप्रवाही ॥७१ । । <br />

      प्रभावती धुन्धुमजिह्मयातैः शिलीमुखैरभ्यहनत्सुपत्रैः । <br />

      उरस्युदारा१०० दशभिः शिताग्रैर्घनाघनव्रातसमानवर्णैः१०१ ॥७२। । <br />

      जघान सा षोडश देवतारेस्तुरङ्गमान् षोडशभिः पृषत्कैः । <br />

      निहत्य चैकेन रथेस्य१०२ सूतमेकेन चास्य ध्वजमुच्चकर्त ॥७३॥ <br />

      धुन्धुर्गदां भारसहस्रगुर्वी चिक्षेप१०३ कार्तस्वरचारुघण्टाम् । <br />

      तामापतन्तीं शतशश्चकर्त्त प्रभावती दैत्यपतिप्रमुक्ताम्१०४ । ।७४। । <br />

      आदाय दैत्यः परिघं१०५ महान्तमाप्लुत्य१०६ वाहादभितः ससार । <br />

      देवीमसा१०७वञ्जनशैलनीलो रणाजिरे काल इवात्तदण्डः । ।७५। । <br />

      अभ्यापतन्तं युधि दानवेन्द्रं देवी शरैरभ्यहनत् सुपत्रैः । <br />

      देव्या१०८ समस्तानविचिन्त्य बाणानभ्येत्य तामाहवमूर्ध्नि रोषात् ॥७६॥
      <br />

      उद्भ्राम्य वैवस्वतदण्डकल्पं लौहं प्रयस्तं१०९ परिघोरुबाहुः । <br />

      न्यपातयत्तं परिघं रथेस्या गिरेर्नितम्बे कुलिशं यथेन्द्रः ॥७७। । <br />

      अचूर्णयत्तं रथमाशु देव्याः साश्वं ससूतध्वजहेमचक्रम् । <br />

      कालायसोसौ परिघोसुरास्तो वेगेन तत्रापससार देवी११० ॥७८॥ <br />

      दृष्टा स तां तत्र तदापयातां तमेव लौहं परिघं गृहीत्वा । <br />

      अभ्यद्रवद् दानवयोधमुख्यो दिवीव चित्रामसितः१११ पयोदः । ।७९। । <br />

      उत्पत्य सा दिव्यवरास्त्रमुक्तैः क्षुरप्रमुख्यैः परिघञ्चकर्त । <br />

      उद्यम्य मुष्टिं निबिडं ततोस्या भूयोथ११२ दैत्यो वियदुत्पपात ॥ 8.65. ८० । ।
      <br />

      &nbsp; <br />

      ९९ स्वबाहोः - क . । १०० उरःसुधारा - ख . । १०१ घनेन प्रातःसु समानवर्णैः - ख
      - । १०२ रथस्य - क , रथे स - ख . । १०३ चिच्छेद - ख . । १०८ प्रयुक्ता - ख .
      । १०५ दैत्यम्परिघं - क - । १०६ . मासव्रु - क . । १०७ समा - क . ख . । १०८
      देव्याः - क . । १०९ प्रयन्ता ( त्तः ?) - क . । ११० देवीं - क . । १११ ...
      वसितः - ख . । ११२ भुजेथ - ख । <br />

      &nbsp; <br />

      381 <br />

      तं मर्मगैर्मर्मसु बाणमुख्यैः संताडयद्दानवमाशु देवी । <br />

      भिन्नः स तैर्मर्मगमैः सुपुंखैरन्तर्दधे दानवयोधमुख्यः ॥८१ ॥ <br />

      अथ समरमपास्य योधमुख्यै - <br />

      र्विहतपराक्रमपौरुषैरपेतैः११३ । <br />

      सुरपतिरिपवो विनद्य नादान् <br />

      द्विरदवरानधितस्थुरात्तशस्त्राः ॥८२। । <br />

      इति स्कन्दपुराणे शुंभनिशुंभसंग्रामे देवीयुद्ध नाम पञ्चषष्टितमोध्यायः
      &nbsp;
      <br />

      &nbsp; <br />

      सनत्कुमार उवाच <br />

      देव्योपि तेषां विदितप्रयत्ना गजोत्तमानारुरुहुः सयत्नाः &nbsp; । <br />

      शुचीन्मदाम्बुस्रवतः२ सुदन्तान् प्रशस्तगात्राम्बरहस्तपक्षान्३ (?) ॥१ ॥
      <br />

      सुपुष्करानुन्नतवृत्तकुम्भान्४ सुबालधीनञ्चितचारुकर्णान् । <br />

      सुदन्तवेष्टान् कलविङ्कनेत्रान्सुवक्षसः स्वासनपृष्ठवंशान् ॥२॥ <br />

      साङ्ग्रामिकानग्रजवान्५ वयःस्थान्सुशिक्षितानुन्नतपूर्वकायान् । <br />

      आबद्धवर्मायुधचित्रघण्टान्६ समुच्छ्रितोरुध्वजवैजयन्तीन् ॥३ ॥ <br />

      तासां पताकाध्वजशोभितानि विचित्रनानायुधभूषणानि । <br />

      मातङ्गवृन्दानि तदा बभूवुर्वने वनानीव समागतानि । ।४। । <br />

      दैत्यापि ते वारणमूर्ध्नि षण्णा७ &nbsp; विस्फारयन्तो विबभुर्धनूंषि । <br />

      सेन्द्रायुधाः साशनिशब्दगर्भाः शैलेषु मेघा इव सन्निलीनाः ॥५॥ <br />

      सैन्यानि तान्याहनने गजानामाधोरणैराश्वभिचोदितानि । <br />

      अन्योन्यमापेतुरभीरितानि८ वातेन वृन्दानि यथा घनानाम्९ । ।६ ॥ <br />

      वेगेन नागानभिसृत्य नागा मदान्मदश्याममुखान्विषाणैः । <br />

      लोहाभिनद्धैर्बिसकाण्डगौरैः शम्बूकदेशेष्वभिजघ्नुराजौ१० ॥७। । <br />

      &nbsp; <br />

      ११३ ... रुपेतैः - क . ख . । <br />

      १ समन्तात् - क ., प्रमत्तान् - ख . । २ शुचिर्मदा वर्ष्मवतः - क .,
      आविर्मदावद्धवैतः - ख . । ३ प्रशस्त - गात्राम्बरतः सुहस्तान् - ख . । ४
      वृक्षकुम्भान५ - क . । ५ ... नुग्रजवान् - क . । ६ चर्मायुधचित्रघण्टान् - क
      . । ७ घण्टा - ख . । ८ समीरितानि - क ९ घनाघनानाम् - ख । १० ... रभिजघ्नुराजौ
      - क . ख . । <br />

      &nbsp; <br />

      382 <br />

      प्रसार्य हस्तानभितश्च केचिद्दानानुगन्धं द्विरदाभिसेरुः । <br />

      आधोरणैरङ्कुशपाशवाग्भि११ रविध्यमानापि मदाभिदृप्ताः१२ ॥८॥ <br />

      छिन्नानि पेतुर्निशितैः क्षुरप्रैः समुच्छ्रितान्यातपवारणानि । <br />

      चित्राः पताका विविधा ध्वजाश्च परस्परेणाहनने गजेभ्यः१३ ॥१३ ॥ <br />

      योधा निपेतुः परिनिष्टनन्तो विद्धाः शरैर्मर्मसु देवताभिः । <br />

      सफेनमास्यै१४ रुधिरं वमन्तो धनूंषि सज्जानि१५ करैर्दधानाः । । 8.66. १ ० । ।
      <br />

      नागा निपेतुः१६ परितोभिपद्य१७ मर्मातिगै१८र्बाणवरैर्विभिन्नाः । <br />

      देवीभिराजौ दितिजाधिपानां वाताभिनुन्ना इव गण्डशैलाः ॥१ १ ॥ <br />

      मातङ्गमुख्यान्पतितान् परासून्१९ रणाजिरे नीलगिरीन्द्रकल्पान् । <br />

      गन्धेन नागाः समदाः२० परीत्य विनम्य केचिद्२१ वदनैर्विनेदुः२२ । ।१२॥ <br />

      छिन्नानि वक्त्राणि सकुण्डलानि भुजास्सशस्त्राश्च२३ सुचन्दनाक्ताः । <br />

      पेतुर्गजेभ्योसुरयूथपानां देवीभिराजौ निशितैः क्षुरप्रै२४ ॥ १३ । । <br />

      चुकूजुरुच्चैः परितो धनूंषि विनेदुराहत्य सुरारिमुख्याः । <br />

      विपुस्फुरुर्ज्याः परिकृष्य मुक्ताः शराभिविद्धाश्च२५ गजा निषेदुः । । १४॥
      <br />

      नागैः पतद्भिर्विशिखाभिविद्धैः समुच्छ्रितोरुध्वजचारुपृष्ठैः । <br />

      आस्तीर्यते भूरनिलप्रनुन्नैः सतालवृक्षैरिव शैलपादैः ॥ १५॥ <br />

      नागा गजानाहननेभिजघ्नु२६र्दैत्याश्च देवीर्दितिजाँश्च देव्यः । <br />

      दैत्यान् गजेन्द्रा द्विरदांश्च दैत्याः क्रुद्धाः२७ सरोषानभिसृत्य तत्र ॥
      १६॥
      <br />

      शस्त्राभितप्तैः पतितैस्समन्तान्मातङ्गवृन्दैर्गिरिसानुकल्पैः । <br />

      सञ्चारयोग्या न बभूव भूमिरायोघने दैवतदानवानाम ॥१७ ॥ <br />

      अभ्यदितानि स्वबलानि दृष्ट्वा देवीभिराजौ निहतद्विपानि । <br />

      शुम्भो निशुम्भश्च समाजभूमिमाजग्मतुर्दैत्यपती रथस्थौ ॥ १८। । <br />

      अग्रेसरैः पत्तितुरङ्गनागैर्व्रातैश्च देवद्विषतामुपेतौ । <br />

      विस्फारयन्तौ धनुषी विचित्रे युद्धाय यत्तौ परिघोरुबाहू । । १ ९॥ <br />

      &nbsp; <br />

      ११ ... राविध्यमानापि - क ,.. . रासि ... - ख . । १२ . भिमदाविदृप्ताः - क .
      ख .,... पि मदावदृप्ताः - ख . । १३ गजाश्च - क . । १४ .. न्सै - क . । १५
      सज्यानि - ख . । १६ निषेदुः - क . । १७ .. . पद्मा - क . ख . । १९ पद्मातिगै
      - क . । १९ गतासून् - क . । २० समदान् - क . । २१ किंचिद् - क . ख . । २२ ..
      . द्दिरेदुः - क . । २३ स - क . ख . । २४ निशितक्षुरप्रैः - क . । २५
      शरातिविद्धाश्च - क . । २६ जग्मु - क . । २७ क्रुधा - क . । <br />

      &nbsp; <br />

      383 <br />

      ज्ञात्वा तयोरागमनं तदानीं देवी चलत्पिङ्गलकेशराढ्यान् । <br />

      सञ्चोदयामास रथस्य सिंहान् विस्फारयन्ती समरे धनूंषि ॥ 8.66. २ ०॥ <br />

      ज्यानिं जवस्याथ तुरङ्गमाणां मदप्रमोषञ्च महाद्विपानाम् । <br />

      चेतोविमोहं सुरविद्विषां च चापस्वनेनैव२८ चकार देवी ॥२१ ॥ <br />

      आजौ समास्थाय परं प्रयत्नं शराः सुराणां रिपुभिः समस्ताः । <br />

      अप्राप्य देवीं पतिताः पृथिव्यां पराजयं प्राहुरिवासुराणाम्२९ । ।२२। ।
      <br />

      गभस्तिभिः स्थावरजङ्गमानि व्याप्नोति यद्वत् सविता दिनेषु । <br />

      तद्वच्छरौघैर्दितिजाधिपानां रणाजिरे व्याप बलानि देवी ॥२३ । । <br />

      निपेतुराशु व्यसवस्तुरङ्गमा विचस्खलुर्मत्तगजाः क्षरन्मदाः । <br />

      चकम्पिरे योधवराः सुरद्विषां समं३० समस्ताः समरे शराहताः ॥२४॥ <br />

      अर्च्चिर्भिरिद्धैर्ज्वलितो यथानलः कक्षाणि शुष्काणि दहत्यवारितः । <br />

      दीप्तैः शरोघैः३१ समरेमरद्विषां सैन्यानि तद्वत् प्रददाह कौशिकी ॥२५॥
      <br />

      छायां३२ यथा स्थावरजंगमानां मध्यन्दिनेल्पां३३ कुरुते विवस्वान् ।
      <br />

      देवी तथा तां ध्वजिनीं रिपूणामल्पावशिष्टां समरे चकार ॥२६॥ <br />

      आहूय देवीमथ दानवाधिपौ विस्फार्य चापे महती भिसेरतुः । <br />

      तीक्ष्णैः सुपत्रैर्विशिखैश्च कौशिकीं संछादयामासतुराहवाजिरे ॥२७। । <br />

      चापेषु यत्तौ३४ हरिषु ध्वजेषु महाभुजौ क्रोधपरीतचित्तौ । <br />

      दैत्येश्वरौ संयति देवताया निचख्नतुर्वाणवरान्सुपत्रान् । ।२८॥ <br />

      दैतेश्वरास्तानथ सायकौघानचिन्तयित्वा रिपुदर्पहन्त्री३५ । <br />

      विव्याध दैत्यौ३६ युधि रुक्मपुंखै३७स्सुपर्वभिर्वाणवरैस्तुपत्रैः ॥२९॥
      <br />

      दैत्यावपीषूनविचिन्त्य३८ शूरौ गदे प्रगृह्योज्ज्वलचारुघण्टे । <br />

      उद्भ्राम्य३९ यत्नातिशयेन देव्या रणाजिरे चिक्षिपतुर्बृहत्यौ ॥ 8.66. ३ ० ।
      । <br />

      &nbsp; <br />

      २८ चापस्वनेनेव - क . । २९ बाहुरिवासुराणाम् - ख . । ३० समाः - ख . । ३१ शरैः
      सा - ख . । ३२ छाया - क . ख . । ३३ मध्ये दिनेल्पां - ख . । ३४ यस्त्यान् - क
      ., यन्त्रां - ख . । ३५ ... हर्त्री - क . । ३६ बाणान् - ख . । ३७
      रूक्षपुंखैः - क . । ३८ दैत्यावपीष्टन्न विचिन्त्य - घ ., तौ न विचिन्त्य - ख
      . । &nbsp; ३९ उद्गम्य - क . । <br />

      &nbsp; <br />

      384 <br />

      ते व्योम्नि बाणैश्शतशो निकृत्य सुपर्वभिर्हाटकचारुपुंखैः । <br />

      विच्छेद देवी कवचे विचित्रे तयोः क्षुरप्रैरपरैः शिताग्रैः ॥३ १ ॥ <br />

      जघान चाश्वानथ सारथी च४० ध्वजौ च चित्रौ रथयोश्चकर्त्त । <br />

      चखान चान्यानपि सत्पृषत्कान् सुरद्विषो र्मर्मसु हेमपुंखान् ॥३२॥ <br />

      शुंभो निशुंभश्च रथावपास्य४१ दैत्येश्वरौ बाणवराभितप्तौ । <br />

      आदाय निस्त्रिंशवरौ तदानीमुत्पेततुर्व्योम शितासिनीलम् ॥३३॥ <br />

      अथ नभसि विमेघे धौतनिश्त्रिंशनीले <br />

      द्रुततरमभिसृत्य ग्रीवयोः संप्रगृह्य । <br />

      दितितनयपती तौ४२ निष्पिपेषाशु देवी <br />

      विगतभयविषादैः स्तूयमाना मुनीन्द्रैः ॥३४। । <br />

      असृगथ वदनाभ्यामुद्वमन्तौ सफेनं <br />

      सपदि विहतवीर्यौ४३ पिष्टसर्वाङ्गसन्धी । <br />

      असुभिरपगतैस्तौ रक्तपर्यन्तनेत्रौ४४ <br />

      क्षितितलमभितस्तौ पेततुर्दैत्यसिंहौ ॥३५। । <br />

      इति स्कन्दपुराणे शुंभनिशुंभनिपातन नाम षट्षष्टितमोध्यायः &nbsp;
      <br />

      &nbsp; <br />

      सनत्कुमार उवाच <br />

      आजग्मुः कौशिकीं द्रष्टुमथ विन्ध्यं दिवौकसः । <br />

      आदित्या वसवो रुद्रा मरुत्वान् मरुतोश्विनौ ॥१ ॥ <br />

      धर्मा१ङ्गिरोशनो२ दक्षवसिष्ठभृगुकश्यपाः३ । <br />

      पुलस्त्यपुलहागस्त्यसनकात्रिसनन्दनाः४ ॥२॥ <br />

      अप्सरोयक्षगर्न्वाः५ सिद्धा नागा महोरगाः । <br />

      उपवेदाश्च यज्ञाश्च वेदा६ विद्या सरस्वती ॥३॥ <br />

      &nbsp; <br />

      ४० . रथसारथीँश्च - क . । ४१ रथावपात्य - ख . । ८२ दितितनयपतिभ्यां - ख . ।
      ४३ विहितवीर्यौ - क . । ४४ पर्यस्तनेत्रौ - क . । <br />

      १ धर्मो - ख . । २ उशना - क . ख . । ३ .. काश्यपाः - क . । ४ . स्सनन्दनाः -
      क . । ५ गन्धर्व ... - क . । ६ देव ( बेव ?) - ख . । <br />

      &nbsp; <br />

      385 <br />

      समुद्राः सरितः शैलास्तीर्थानि विविधानि च । <br />

      मातरो लोकपालाश्च नक्षत्राणि ध्रुवो ग्रहाः ॥४। । <br />

      अथोचुर्देवता देवीं७ द्युतिमत्यो महाद्युतिम् । <br />

      प्रहृष्टा हृष्टमनसा८मासीनामसुरद्विषः९ ॥५। । <br />

      दानवेन्द्रौ महासत्वौ त्वया त्रैलोक्यकण्टकौ । <br />

      निघ्नत्या देवि लोकानां दुःखशल्यमपाकृतम् ॥६॥ <br />

      ऋषयः पावनं देवि हविर्जुह्वति साम्प्रतम् । <br />

      छन्दांस्यधीयते चोच्चैराचरन्ति व्रतानि च ॥७॥ <br />

      यज्ञोयमधुना विप्रैरिज्यते१० बहुदक्षिणः । <br />

      उटजेषु च विश्वस्ता मुनयः शेरते सुखम् । ।८। । <br />

      आसते११ निर्भया देवि१२ सन्तः सन्मार्गमाश्रिताः । <br />

      आविर्भूतः पुनर्लोके विच्छिन्नः सत्क्रियापथः१३ ॥९॥ <br />

      लोकपालाः शिरांस्युच्चैस्त्वत्प्रसादाच्च बिभ्रति । <br />

      पृक्तः पुष्परजोभिश्च सुखो वाति समीरणः ॥ 8.67. १ ० ॥ <br />

      जलानि देवि सरितः स्वच्छानि शिशिराणि च । <br />

      त्वत्प्रसादान्महायोगे१४ वहन्ति विगतक्लमाः । ।१ १ । । <br />

      इदानीञ्च पुनर्जाता गिरयो गिरिजात्मजे । <br />

      विज्वराः शिशिरस्वादुनिर्ज्झरोदकवाहिनः । ।१ २॥ <br />

      फणान्१५ स्वस्तिकचक्राङ्कानुच्चैर्दधति भोगिनः । <br />

      उदन्वन्तश्च१६ विश्वासादिदानीं सुखमासते ॥ १३ । । <br />

      भ्रमन्त्यप्सरसो देवि त्वत्प्रसादाच्च सांप्रतम् । <br />

      सच्चेतोविमले व्योम्नि१७ विलासालसलोचनाः । । १४॥ <br />

      सिद्धाङ्गनाश्च सेवन्ते विश्वस्ता देवि सांप्रतम् । <br />

      शिखरेषु महीध्राणामुत्फुल्लान् चन्दनद्रुमान् । । १ ५॥ <br />

      &nbsp; <br />

      ७ .. र्देवदेवेन्दु - ख . । ८ हृष्टमनस (?) । ९ .?. मसुरद्विषाः - क .,... षं
      - ख . । १० रीज्यते - ख .&nbsp; ११ आसाते - क . । १२ देवी - क . । १३ स
      क्रियापथः - ख . । १४ महासत्वा - ख . । १५ फणाः - क . ख . । १६ उदन्वतश्च - क
      . ख . । १७ विमलव्योम्नि - क . । <br />

      &nbsp; <br />

      386 <br />

      स्वभावान्मधुपानाच्च रक्तोत्पलविलोचनाः१८ । <br />

      विचरन्त्यधुना यक्षा गन्धमादनसानुषु ॥ १६। । <br />

      सुखं बिभर्त्ति वसुधामिदानीं विगतक्लमः१९ । <br />

      शेषः फणैः स्व२० रत्नांशुवितानपरिवेषिभिः ॥ १७॥ <br />

      माता त्वमसि लोकानां भीतानामभयप्रदा । <br />

      वृणु२१ देवि वरानिष्टानभिषिच्यस्व चाच्युते । ।१८॥ <br />

      एवमुक्ता सुरैर्देवी प्राह किञ्चित् स्मयन्निव । <br />

      इच्छामि पितरं द्रष्टुमसमग्रेन्दुमौलिनम्२२ ॥ १ ९। । <br />

      सुप्रसन्नं प्रसन्नाञ्च जननीं शैलनन्दनाम् । <br />

      पितृभ्यां चाध्वनुज्ञाता२३ मभिषेक्ष्यथ मां ततः । । 8.67. २० ॥ <br />

      एवमुक्ताः सुरा दध्युरव्यग्रमनसस्तदा२४ । <br />

      सपत्नीकं महादेवममितद्युतिपौरुषम् ॥२१॥ <br />

      अथ ते ददृशुर्देवा देवदेवमुमापतिम् । <br />

      तेजसामिव सर्वेषां संघातं पुरतः स्थितम् ॥२२ ॥ <br />

      जटानां प्रान्तबभ्रूणां शिरसा भारमुन्नतम् । <br />

      बिभ्राणं२५ ज्वलितं२६ वह्निं दीप्तानामर्चिषामिव२७ ॥२३ ॥ <br />

      कर्पूरभङ्गगौरेण स्नातं पुण्येन भस्मना । <br />

      प्रान्तहेमलताजालं रौप्यं गिरिमिवोच्छ्रितम्२८ ॥।२४॥ <br />

      तेजसा स्वेन तेजांसि तिरयन्तं२९ दिवौकसाम् । <br />

      मध्यन्दिने प्रदीपानामर्चींषीव दिवाकरम्३० ॥२५॥ <br />

      सुधाम्बुस्यन्दिनीं३१ तन्वीमेकतः३२ परिवेषिणीम्३३ । <br />

      दधानं३४ मौलिना किञ्चित्कुटिलामैन्दवीं कलाम् ॥२६। । <br />

      &nbsp; <br />

      १८ रक्तशैवललोचनाः - क , रक्तशैलविलोचनाः - ख . । १९ विगतक्लमैः - क । २०
      स्वै - (?) । २१ शृणु - ख . । २२ ... महमद्येन्दुमौलिनम् - घ . । २३
      चाभ्यनुज्ञाता - (?) । २४ ... मनसा तदा - क ख . । २५ विभ्रमाणं - ख . । २६
      ज्वलितो - क . ख . । २७ वह्निर्दीप्तानामर्चिषामिव - क . ख . । २८ ...
      त्थितम् - ख . । २९ तिरस्कुर्वन् - क . ख . । ३ . दिवाकरः - क . ख . । ३१
      सुधाम्भः स्थन्दिनीं - ख .,... स्यन्दिनीं - क . ख . । ३२ ... रेकतः - क .,
      एकतः - ख . । ३३ परिवेषिणी - क . ख . । ३४ दधानां - क . । <br />

      &nbsp; <br />

      387 <br />

      विजिह्मामुज्ज्वलां३५ गुर्वीं धूसरां भस्मरेणुना । <br />

      सैंहीं वसानमालम्बा३६ मीषद्भङ्गवतीं३७ त्वचम् । ।२७। । <br />

      छुरितोपान्तकायेन३८ फणरत्नमरीचिभिः३९ । <br />

      महता भोगपतिना वक्षःस्थलविसर्पिणा ॥२८ ॥ <br />

      भवानीं४० चास्य पार्श्वस्थां दीप्यमानां स्वतेजसा । <br />

      वसानामंशुकं रक्तं कल्पपादपसंभवम् ॥२९॥ <br />

      मन्दारमालामुत्फुल्लां मत्तालिकुलसेविताम् । <br />

      दधानामुत्तमाङ्गेन स्वरेणूत्करपिञ्जराम् ॥ 8.67. ३ ० ॥ <br />

      स्वःशिल्पिघटितै४१श्चित्रै रत्नांशुपरिवेषिभिः४२ । <br />

      शातकुंभमयैः श्लाघ्यैर्भूषितां भूषणोत्तमैः । ।३ १ ॥ <br />

      बिभ्रतीं रुचिरां शुद्धां शरच्चन्द्रांशुनिर्मलाम् । <br />

      शिरोधरेणामहतीमेकावलिमनुत्तमाम् ॥३२॥ <br />

      अथोत्थाय सुरास्सर्वे कौशिकीं चानतानना । <br />

      तयोश्चरणपद्मेषु निपेतुस्तुष्टमानसाः । ।३३ । । <br />

      अथोद्वीक्ष्य महादेवः कौशिकीमिदमब्रवीत् । <br />

      अजेया सर्वभूतानां महायोगा महाद्युतिः ॥३४॥ <br />

      विचरिष्यसि लोकाँस्त्वं सर्वत्राप्रतिघातिनी । <br />

      इमाश्च देवताः सर्वास्त्वत्प्रसादादनिन्दिते ॥३५। । <br />

      भक्त्या बल्युपहारैश्च पूजयिष्यन्ति४३ मानवाः । <br />

      वरदा चापि भक्तानां भविष्यसि सदानघे । ।३ ६। । <br />

      अभिषिच्यस्व च क्षिप्रं सुरैरसुरसूदनि । <br />

      कृत्स्नं रक्ष च भूर्लोकं४४ पूज्यमाना सदाव्यये ॥३७। । <br />

      शर्वाणी च परिष्वज्य मूर्ध्नि चाघ्राय कौशिकीम् । <br />

      प्राह प्रीता महाभागा४५ मत्प्रभावाद्४६ भविष्यसि ॥३८॥ <br />

      &nbsp; <br />

      ३५ विजिह्मनगरां - क ., विजिह्मं तु - ख . । ३६ वसानमालम्बी - क . । ३७
      रजोवतीं - ख . । ३८ छुरितोपात्तकायेन - क . । ३९ नखरत्नमरीचिभिः - क . । ४ .
      भवानीं - क . । ४१ सुशिल्पिघटितै - क , स्वशिल्पिघटितै - ख . । ४२
      परिवेष्टितैः - क . । ४३ पूजन्ति त्वां तु - ख . । ४४ भूलोकं - ख . । ४५
      प्राप्तः पिता महाभार्या - ख . । ४६ मत्प्रसादाद् - ख । <br />

      &nbsp; <br />

      388 <br />

      अर्चयन्ति यथा मां च सुरा यक्षा महोरगाः । <br />

      गन्धर्वा मुनयः सिद्धास्तथा त्वामप्यनिन्दिते । ।३ ९। । <br />

      अर्चयिष्यन्ति सर्वत्र भक्ताः स्तोस्यन्ति चाव्यये । <br />

      एवं तस्यै वरं४७ दत्त्वा गिरिजावृषभध्वजौ ॥ 8.67. ४० ॥ <br />

      नमस्कृतौ४८ तदा देवैरन्तर्दधतु४९रव्ययौ । <br />

      अथेन्द्रो विश्वकर्माणमादिदेश तदा प्रभुः । ।४१ । । <br />

      सुधर्मेव सभा दिव्या क्रियतामिह साम्प्रतम् । <br />

      ऋतूँश्च सर्वाँ स्तत्रेत्थमादिदेश शतक्रतुः ॥४२॥ <br />

      नानापुष्पोत्करैः क्षिप्रं भूमिः सम्यग् विभूष्यताम् । <br />

      क्षुपगुल्मलतावृक्ष५० पुष्परेणुसुगन्धयः ॥४३ । । <br />

      आक्षिपन्तो मनांस्यत्र सुखा वान्तु समीरणाः । <br />

      सिञ्चन्तु वारिभिः पुण्यैर्विन्ध्यप्रस्थं पयोमुचः । ।४४॥ <br />

      तारं नदन्तु शिखिनः प्रहृष्टाः सर्वतोदिशम्५१ । <br />

      नृत्यन्तु परितश्चित्रान्दर्शयन्तः५२ पृथग्विधान् ॥४५॥ <br />

      रसान्भावान्विलासाँश्च सर्वेप्यप्सरसां५३ गणाः । <br />

      प्रतिसार्या सुवीणाश्च गन्धर्वा मधुरस्वरम्५४ । ।४६ ॥ <br />

      लयतालसमं गेयं५५ गायन्तु च समन्ततः५६ । <br />

      आहन्यन्तां समन्ताच्च देवदुन्दुभयो भृशम् । ।४७॥ <br />

      पाणिभिः कठिनैस्तूर्णं५७ चित्ररूपा महास्वनाः । <br />

      मन्दानिलसमुद्धूता लीनालिकुलपंक्तयः । ।४८॥ <br />

      पतन्त्वस्मिन्प्रदेशे च दिव्याः कुसुमवृष्टयः । <br />

      उच्छ्रियन्तां समन्ताच्च५८ पताकाश्चित्रमूर्तयः५९ ॥४९। । <br />

      &nbsp; <br />

      ४७ वरान् (?) । ४८ नमस्कृत्वा - ख . । ४९ देवीरन्तर्धे च -.. ख . । ५०
      लतावृक्षाः - ख . । ५१ दिशः - ख . । ५२ दर्शयन्तः - क ख ., दर्शयन्तु - क . ।
      ५३ चाप्सरसां - क . ख . । ५४ .. . स्वनाः - क , स्वराः - ख . । ५५ जयतालसमं -
      क ., ऋष्यताल समा - ख . । ५६ समं तत इति वा छेदः । ५७ ... स्तूर्यं - क . ख .
      । &nbsp; ५८ पताकाश्च - ख . । ५९ समन्ताच्चित्रमूर्तयः - ख । <br />

      &nbsp; <br />

      389 <br />

      ध्वजाश्च विविधाकारा हेमदण्डाः सुसंस्कृताः । <br />

      अथाशु निर्ममे६० &nbsp; तत्र विश्वकर्मा महाद्युतिः६१ । । 8.67. ५० । ।
      <br />

      नानारत्नोज्ज्वलस्तम्भां विचित्रमणिवेदिकाम्६२ । <br />

      वज्रस्फटिकनिर्यूहां जाम्बूनदमयीं शुभाम् ॥५१ । । <br />

      इन्द्रनीलोरुसोपानां६३ मुक्तादामावलम्बिनीम६४ । <br />

      सध्वजां सपताकां च६५ घण्टास्वन६६ निनादिताम्६७ ॥५२। । <br />

      तपोनियमयज्ञानां साक्षात् सिद्धिमिवोद्गताम्६८ । <br />

      भिन्नकालानि पुष्पाणि ददृशुर्देवतास्तदा ॥५३ ॥ <br />

      समं सुपुण्यगन्धीनि६९ विचित्राणि बहूनि च । <br />

      पुष्पकिञ्जल्कगर्भाश्च सुखस्पर्शाः सुगन्धयः ॥५४। । <br />

      नादयन्तो मुहुर्घण्टा ववुस्तत्र समीरणाः । <br />

      प्रजगुः७० सुरगन्धर्वा ननृतुश्चाप्सरोगणाः । ।५५॥ <br />

      ऋषयस्तुष्टुवुर्गीभिः पुण्याभिः कौशिकीं तदा । <br />

      सर्वरत्नौषधैर्गन्धैः पूर्णाः पुण्यैश्च७१ वारिभिः ॥ ५६॥ <br />

      आनीतास्तत्र कलशा हेमरत्नमयाः शुभाः । <br />

      पद्मरागमयैः सिंहैश्चतुर्भिर्वज्रकेशरैः७२ । ।५७॥ <br />

      उच्छ्वसद्भिरिव श्रीमदुह्यमानं हिरण्मयम्७३ । <br />

      सर्वरत्नप्रभाजालखचितोपान्तमण्डलम् । ।५८॥ <br />

      कल्पयामास देव्याश्च विश्वकर्मा वरासनम् । <br />

      स्तुतिभिर्जयशब्दैश्च स्तूयमाना समन्ततः ॥५९॥ <br />

      ऋषिभिर्देवताभिश्च देवदेवसुता ततः । <br />

      तस्मिन् सिंहासने दिव्ये निषसादाथ कौशिकी । । 8.67. ६० ॥ <br />

      &nbsp; <br />

      ६० निर्मिमे - क ख । ६१ महाद्युति - क । ६२ विचित्रां मणिवेदिकीम् - ख . । ६३
      पलासेकां - ख . । ६४ मुक्तादामार्थलम्बिनीम् - क । ६५ सपताकाश्च - क . ख . ।
      ६६ स्वर - क . । ६७ विनादिताम् - ख . । ६८ ... वागताम् - क ,... रिवोद्गतां -
      ख . । ६९ पुण्यगन्धानि - क . । ७० प्रगीताः - क . ख . । ७१ पूर्णैश्च - क ,
      पूर्णाश्च - ख । ७२ ... र्ध्वजकेशरैः - ख . । ७३ .. हिरण्य - ख . । <br />

      &nbsp; <br />

      390 <br />

      कृतस्वस्त्ययना विप्रैः सुहुते७४ जातवेदसि७५ । <br />

      वसाना वाससी शुक्ले कल्पद्रुमसमुद्भवे ॥६१॥ <br />

      मुक्तादामावबद्धाङ्गी शुक्लस्रगनुलेपना । <br />

      ततः सप्तर्षयो विष्णुर्धर्मो यज्ञः प्रजापतिः ॥६२॥ <br />

      आदित्याः कश्यपो७६ रुद्रा लोकपाला हुताशनाः । <br />

      शैलेन्द्राः पृथिवी गङ्गा७७ चन्द्रमा मरुतोश्विनौ ॥६३ । । <br />

      समुद्रा वसवो लक्ष्मीः सन्ध्या कीर्तिः सरस्वती । <br />

      नागेन्द्रा विहगेशाश्च विविधाश्च सरिद्वराः ॥६४॥ <br />

      आदाय कलशान् सर्बानभ्यषिञ्चन्त७८ कौशिकीम् । <br />

      पूर्णेन्दुबिम्बप्रतिमं रत्नदण्डं महाद्युतिम् ॥६५॥ <br />

      जग्राह विततं छत्रं स्वयमेव शतक्रतुः । <br />

      चामरैर्हेमदण्डैश्च दीर्घैश्चन्द्रांशुनिर्मलैः ॥६६॥ <br />

      बीजयामासु७९ रायस्तैर्लोकपालास्तदाव्ययाम् । <br />

      उवाच च ततः श्रीमान् कौशिकीं पाकशासनः ॥६७॥ <br />

      पाहि कृत्स्नां भुवं देवि भगिनी त्वं ममाव्यये । <br />

      भक्ताननुगृहाणेशे जहि चामरकण्टकान् । <br />

      विचरस्व समस्तांश्च लोकान् सिद्धगणार्चिता । ।६८॥ <br />

      इति वचनमथोक्त्वा कौशिकीं देवराज - <br />

      स्त्रिदशगणसमेतः शुभ्रलोलोरुहारः८० । <br />

      उदपतदथ विन्ध्याद्विक्षिपन्व्योम्नि नीलान् <br />

      सलिलभरविनम्रानम्बुवाहान्समन्तात् । ।६९॥ <br />

      य इमं शृणुयान्नित्यं पठेद्वा सत्समागमे८१ । <br />

      इह लोके सुखं प्राप्य स याति परमां गतिम् ॥ 8.67. ७० ॥ <br />

      इति स्कन्दपुराणे कौशिक्यभिषेको नाम सप्तषष्टितमोध्यायः
      <br />

      &nbsp; <br />

      ७४ हुत्वा वै - ख . । ७५ जातवेदसं - ख । ७६ आदित्यकाश्यपो - क . । ७७ रुद्रा
      - क . । ७८ सर्वेप्यभ्यसिञ्चन्त (?) । ७१ बीज्यमाना .. - क . । ८०
      शुभ्रलम्बोरुहारः - ख ., वज्रहस्तोरुवाहः - घ . । ८१ मत्समागमे - घ . ।
      <br />

      &nbsp; <br />

      391 <br />

      सनत्कुमार उवाच <br />

      अथ ता देवता देवी कौशिकी देहसंभवाः । <br />

      न्यवेशयन्महाभागा देशेषु नगरेषु च ॥१ ॥ <br />

      बहुपुत्रां प्रलम्बो च लङ्कायां सन्न्यवेशयत् । <br />

      लम्बौष्ठीं१ वृषदंशां च किन्नरीं चैव सिंहले ॥२॥ <br />

      गोकर्णे रेवतीं देवीं पाण्ड्येषु मुखमण्डिकाम् । <br />

      आभीरेष्वशिवां चैव शान्तिं च वरणातटे ॥३ । । <br />

      वत्सगुल्मे प्रभां देवीं लक्ष्मीं कोलगिरावपि२ । <br />

      उपकां पारसीकेषु वायसीं यवनेषु च ॥४॥ <br />

      प्रचण्डां च तुषारेषु३ कोशलेषु च लम्बिकाम् । <br />

      जयां च विजयां चैव स्वपुरे संन्यवेशयत् । ।५। । <br />

      प्रभावतीं कलिङ्गेषु जयन्तीं नागसाह्वये । <br />

      काश्मीरेषु४ च सा५ षष्ठीं सरमां मलयेषु च ॥६॥ <br />

      पूतनां च सुपीरेषु मृत्युं पृष्टपुरे६ तथा७ । <br />

      कोटीवर्षे८ बाहुमांसां९ पौण्ड्रेषु कटपूतनाम् ॥७॥ <br />

      अस्पृष्टां मध्यदेशे तु१० किन्नरीं बर्बरेषु च । <br />

      वाराणस्यां निरायास्यां११ चित्रघण्टां च कौशिकीम्१२ ॥८॥ <br />

      महाकालीं महाकाले वानरीं शबरेषु१३ च । <br />

      शेषाश्च देवताः सर्वा ग्रामेषु नगरेषु च । ।९॥ <br />

      कर्वटेषु महीध्रेषु कौशिकी संन्यवेशयत् । <br />

      कस्यचित्त्वथ कालस्य स्वर्णाक्षे हि महातपाः१४ ॥ 8.68. १ ०। । <br />

      यत्र विष्णुर्वरं लेभे१५ देवमाराध्य शङ्करम् । <br />

      चक्रं सुदर्शनं नाम द्विषतामन्तकोपमम् ॥ ११ ॥ <br />

      &nbsp; <br />

      १ लम्बोष्ठीं - ख . । २ कौञ्चगिरावपि - घ . । ३ खारेषु - क . । ४ कश्मीरेषु -
      क . । ५ स्थिता - ख . । ६ पिष्टपुरे - ख . । ७ तदा - क . । ८ ..? से - क . ।
      ९ बहुमांसां - क . ख . । १० शु ( षु ?) - ख . । ११ निरायासां - क . । १२
      कौशिकी । (?) । १३ शबलेषु - ख . । १४ स्वर्णाकृति - ख , कृष्णाकृतिर्महातपाः
      - घ . । १५ र्वँराँल्लेभे - क . ख . । <br />

      &nbsp; <br />

      392 <br />

      ऋषिरास्ते महाभागः शरद्वान्नाम१६ गौतमः । <br />

      तस्य यज्ञं१७ जगामाथ देवी तेन निमन्त्रिता । । १ २॥ <br />

      तस्यास्तत्रागमं ज्ञात्वा सूनुः शुम्भस्य१८ वीर्यवान् । <br />

      आजगामाशु तं देशं महिषो नाम दानवः । । १३ ॥ <br />

      सुसंहतः पृथूरस्को महाग्रीवः सुबालधिः । <br />

      वक्त्र ( क्र ?) शृङ्गः पृथुखुरो१९ विशालोच्छ्रितमस्तकः । । १४॥ <br />

      बद्धवैराशयः क्रू रो२० महासत्वोतिदुर्जयः । <br />

      वज्रनिष्पेषपरुषं नर्दमानो महास्वनः । ।१ ५। । <br />

      अञ्जनाद्रिसमप्रख्यो युयुत्सुर्बलदर्पितः । <br />

      देव्याः पन्थानमावार्य२१ दानवेन्द्रसुतः स्थितः । । १६ ॥ <br />

      विज्ञाय तस्यागमनं योगेशा२२ विन्ध्यवासिनी । <br />

      जगाम त्वरिता तत्र यत्रासौ दानवाधमः२३ । । १७। । <br />

      अथ दृष्ट्वा स तां देवीं क्रोधाद्रक्ततरेक्षणः । <br />

      अभ्याजगाम वेगेन यत्नमास्थाय दानवः ॥ १८॥ <br />

      उद्वालधिस्तीक्ष्णविषाणकोटिः सुपीनवक्षाः कठिनोर्ध्वकर्णः । <br />

      अभ्यापतद् गुग्गुलताम्रनेत्रो जवेन देवीमसिताद्रिकल्पः ॥ १ ९॥ <br />

      तं कौशिकी वीक्ष्य तदापतन्तं दैत्येन्द्रपुत्रं महिषं सरोषम् । <br />

      चुक्रोध ताम्रायतचारुनेत्रा स्थिता धरण्यामसुरेन्द्रहन्त्री ॥ ॥ 8.68. २० ।
      । <br />

      अभ्येत्य तां दानवराजसूनुर्बलेन मत्तः परमेण देवीम् । <br />

      अभ्याहनद्वक्षसि लोलहारे शृंगेण शक्रायुधकर्कशेन । ।२ १ ॥ <br />

      विषह्य तं तस्य तदा प्रहारं जग्राह शृङ्गे महिषं करेण । <br />

      उद्भ्राम्य चोच्चैः परितः सरोषा न्यपातयद् भूमितले श्वसन्तम् । ।२२॥ <br />

      उद्गृह्य सा बालधिमिन्द्रशत्रोः कृत्वा च पादं शिरसि प्रसह्य२४ । <br />

      त्रिशूलमादाय बिभेद पृष्ठे व्ययोजयच्चासुभिराशु दैत्यम् ॥२३ । । <br />

      &nbsp; <br />

      १६ सरस्वान्नाम - घ . । १७ संज्ञां - क . । १८ जम्भस्येति पुराणान्तरसंमतः
      पाठः । १९ पृथुशिरो - ख । २ . क्रुद्धो - क . । २१ .. मावृत्य - ख . । २२
      योगेन - ख . । २३ दानवोधमः - ख . । २४ प्रगृह्य - ख ., प्रसह्यं - क . ।
      <br />

      &nbsp; <br />

      393 <br />

      कुलिशकठिनशृङ्गं नीलजीमूतकल्पं <br />

      महिषमथ निहत्य प्रौढदर्पन्तदानीम् । <br />

      विविधकुसुमवृष्ट्या२५ सर्वतः कीर्यमाणा <br />

      धरणिधरमगच्छत् कौशिकी सन्निवासम् । ।२४॥ &nbsp;
      <br />

      इति स्कन्दपुराणे महिषासुरवधो नामाष्टषष्टितमोध्यायः
      <br />

      &nbsp; <br />

      व्यास उवाच <br />

      भगवन् सर्वलोकज्ञ पितामहसमद्युते१ । <br />

      तपः कृत्वा तदा देवी पुष्कलं हिमवत्सुता ॥ १ । । <br />

      वरं२ यथेप्सितं३ लब्ध्वा ब्रह्मणो गौरवर्णताम् । <br />

      किमन्यदकरोद्विप्र तपसोन्ते महामुने । ।२ । । <br />

      सोमनन्दी च शार्दूलः किमवाप वरं४ शुभम् । <br />

      एतन्मे पृच्छतो ब्रूहि भक्ताय प्रणताय च५ । ।३ । ।
      <br />

      सनत्कुमार उवाच <br />

      नमस्कृत्य महादेवं परमं ब्रह्म शाश्वतम् । <br />

      यं पठन्ति सदा सांख्याः७ पुरुषं पंचविंशकम् ॥४॥
      <br />

      योगिनश्चैव षड्विंशं ब्रह्माद्याश्च दिवौकसः । <br />

      प्रणम्य परया भक्त्या शिरसा तं त्रिलोचनम् । ।५। ।
      <br />

      गौर्या समागमो व्यास शङ्करस्य यथाभवत् । <br />

      तत् प्रवक्ष्यामि ते८ सर्वं शृणु योगविदां वर । । ६ ॥
      <br />

      तस्मिन् हिमवतः शृङ्गे तपः कृत्वा सुदुष्करम् ।
      <br />

      गौराङ्गी सा तदा भूत्वा शुद्धहेमसमप्रभा ॥७। । <br />

      दर्शने शङ्करस्याथ शर्वाणी मतिमादधे । <br />

      मन्दरं गिरिमागम्य सहिता सोमनन्दिना । ।८। । <br />

      &nbsp; <br />

      २५ कुसुमवर्षैः (?) । <br />

      १ महाद्युते - क . । २ वरान् - ख . । ३ यथेप्सितान् - ख . । ४ रमं - क ., परं
      - (?) । ५ प्रणताय प्रियाय च - ख . । ६ नमस्कृत्वा - क . ख . । ' ७ सांख्यं -
      ख . । ८ प्रवक्षाम्यहं - ख . । <br />

      &nbsp; <br />

      394 <br />

      अपश्यद्भवने भर्तुर्द्वारमूले समास्थितम् । <br />

      नन्दिनं गणपं देवी दीप्तपट्टिशधारिणम् ॥९॥ <br />

      ततो नन्दीश्वरं दृष्ट्वा भक्तं प्रेम्णा गिरीन्द्रजा । <br />

      एहि वत्स चिराद् दृष्टस्त्वमित्युक्तवती तदा ॥ 8.69. १ ०॥ <br />

      नन्दी संप्रेक्ष्य तां चापि गौराङ्गीं हेमसप्रभाम् । <br />

      हर्षेण महता युक्तः पादयोरपतद् भृशम् ॥१ १॥ <br />

      प्रणम्य स तदा धीमानस्तुवत् पर्वतात्मजाम् । <br />

      नमः सिद्ध्यै महादेव्यै रतये गतये९ नमः ॥१२॥ <br />

      त्वं क्रिया कारणं त्वं च प्रकृतिर्मुक्तिरेव च१० । <br />

      कान्तिर्द्युतिस्तथा तुष्टिश्शान्तिः स्वस्त्ययनं११ परम् ॥१३ ॥
      <br />

      दक्षिणा नियतिर्मृत्युः सन्ध्या विद्युदहः क्षपा । <br />

      पृथिवी कौशिकी श्रीश्च शर्वाणी शर्ववल्लभा ॥१४॥
      <br />

      गणमाता दितिश्चैव पवित्रा विन्ध्यवासिनी । <br />

      कृष्णा कात्यायनी गौरी भूतमाता तथेश्वरी ॥१५॥
      <br />

      भव देवि प्रसन्ना मे भक्तस्य प्रणतस्य च । <br />

      अथ देवी तदा दृष्ट्वा नन्दिनं पादयोर्नतम् ॥१६॥ <br />

      प्रोवाच वरदास्मीति स च वव्रे वरं शुभम् । <br />

      प्रसन्नां१२ नित्यमेव त्वामिच्छामि१३ वरमुत्तमम् ॥१७॥
      <br />

      एवमस्त्विति सा प्रोच्य१४ प्रविवेशायतेक्षणा । <br />

      अग्रतोस्या ययौ नन्दी सोमनन्दी च पृष्ठतः ॥१८॥ <br />

      चन्द्रलेखोभयोर्मध्ये१५ ग्रहयोरिव सा बभौ । <br />

      दूरादेव समालोक्य देवदेवो मुदान्वितः ॥१९॥ <br />

      आजगाम महातेजाः संभ्रमोत्फुल्ललोचनः । <br />

      पपात पादयोर्देवी देवदेवस्य धीमतः ॥ 8.69. २०॥ <br />

      &nbsp; <br />

      ९ त ( ग ) तये रतये - ख . । १० .. र्युक्तिरेव च - ख . । ११ .. स्तुष्ट्ययनं
      - क . । १२ प्रसन्ना - क . ख . । १३ त्वमेतो ( षो ?) स्तु - ख । १४ प्रोवाच -
      ख । । ५ चन्द्रलेखा तयोर्मध्ये - ख . । <br />

      &nbsp; <br />

      395 <br />

      अथ देवस्तदायातां देवीं गिरिवरात्मजाम् । <br />

      समुवाच१६ सुरश्रेष्ठः समालोक्य मुहुर्मुहुः ॥२१ ॥
      <br />

      दिष्ट्यासि१७ प्रीतवदना१८ दिष्ट्या च सफलं तपः१९ ।
      <br />

      दिष्ट्या२० चेदं२१ वरं वर्णं गौरं कनकसप्रभम् । ।२२। ।
      <br />

      प्रियन्नः२२ सर्वथा देवि परमं यत्त्वमागता । <br />

      प्रतिज्ञां पूरयित्वेह शार्दूलोयं कुतश्च ते ॥२३ ॥ <br />

      एवमुक्ता तदा देवी भर्त्रा प्रणयपेशलम् । <br />

      कथयामास देवाय सर्वञ्चरितमात्मनः ॥२४। । <br />

      देव्युवाच <br />

      प्रागहं यत्त्वया देव कृष्णवर्णेति भाषिता । <br />

      तदा मन्युपरीताङ्गी गौरवर्णसमीप्सया । ।२५। । <br />

      हिमवच्छिखरं गत्वा तपोहं महदास्थिता । <br />

      चिन्तयन्ती सदैव त्वामेकपादेन संस्थिता ॥२६॥ <br />

      यस्मिन्निव दिने तत्र तपोहं समुपाश्रिता । <br />

      तस्मिन्नेवैष शार्दूलः सोमनन्दी ममाग्रतः । ।२७॥ <br />

      व्यतिष्ठत महादेव भक्त्या परमया युतः । <br />

      दिव्यं वर्षसहस्रं तत्तपोयुक्ताहमास्थिता ॥२८॥ <br />

      तावन्तं कालमेषोपि ममातिष्ठत् समीपतः । <br />

      स्तब्धलाङ्गूलनेत्रास्यो निराहारो विलोकयन् ॥२९॥ <br />

      आगतस्तपसश्चान्ते ब्रह्मा मम वरप्रदः । <br />

      तमहं पूर्वमस्यार्थे वरं संप्रार्थय२४५ &nbsp; विभो२५। । 8.69. ३ ०॥ <br />

      तेनायममरो देव जराशोकविवर्जितः । <br />

      ममैवानुचरः पार्श्वे कृतो योगी च शङ्कर । <br />

      वर्णं चेदमदरव तवादेशात२ ९ पितामहः । ।३ १ ॥ <br />

      &nbsp; <br />

      १६ तामुवाच - क . ख . । १७ दृष्ट्वा ( ष्टा ) सि - ख . । १८ प्रीतिवदगा - क ।
      १९ फलमुत्तमा ( मुत्तमं ?) - क . । २० दृष्ट्या - ख . । २१ देवं - ख . । २२
      प्रसन्नः - ख . । २३ मह्यं - ख . । २४ वरमप्राथंय - क . ख . । २५ विभोः - क .
      ख . । च - २ तवादेवा ( तदा देवी ) - ख . । <br />

      &nbsp; <br />

      &nbsp; <br />

      39 6 <br />

      देवदेव उवाच <br />

      परितुष्टोस्मि ते देवि वरं वृणु यथेप्सितम् । <br />

      मृगेन्द्रोयं गणश्रेष्ठः२७ सोमनन्दी महाबलः ॥३ २ ॥
      <br />

      यादृशो मम नन्दीशस्तादृशस्ते२८ भविष्यति । <br />

      यदन्यद् ब्रूहि तत्सर्वं करिष्यामि तव प्रिये२९ । ।३ ३ । ।
      <br />

      देव्युवाच <br />

      यस्मिन्देशे महादेव तपश्चरितमुत्तमम्३० । <br />

      तं भूयोपि त्वया सार्द्धं द्रष्टुमिच्छामि शङ्कर । ।३४। ।
      <br />

      सनत्कुमार उवाच <br />

      एवमुक्तस्य पार्वत्या प्रोवाच परमेश्वरः । <br />

      रोचते चारुसर्वाङ्गि गन्तुं तत्र ममाव्यये ॥३ ५॥ <br />

      रम्यं तद्धिमवच्छृङ्ग तप्तं यत्र तपस्त्वया । <br />

      नन्दिनं स तदाहूय गणपाँश्च सहस्रशः ॥ ३ ६। । <br />

      जगाम सहितो देव्या हिमवन्तं महागिरिम् । <br />

      देवैर्विद्याधरैस्सिद्धैर्गन्धर्वैर्मुनिसत्तमैः । ।३७। । <br />

      वन्द्यमानोसकृद्देवः स्तूयमानश्च सर्वशः३१ । <br />

      नन्दिनः३२ पृष्ठमारूढः३३ प्रक्रीडितगणेश्वरः३४ ॥३८॥
      <br />

      हिमवद्गिरिमागम्य तं प्रदेशमुपागमत । <br />

      स तं३५ शिखरमासाद्य रम्य३६ धातुविभूषितम् । ।३ ९ ॥
      <br />

      तुतोष परमप्रीतो रेमे च सगणेश्वरः । <br />

      आगतं तमथो दृष्ट्वा मूर्तिमानचलस्तदा । <br />

      उपतस्थे महादेवं प्रणिपत्य कृताञ्जलिः । । 8.69. ४० । । <br />

      कृत्वा तदर्घकुण्डन्तु३७ तस्मिञ्छिखरसत्तमे । <br />

      वरदानेन शैलेन्द्रमन्वगृहणात्३८ पिनाकधृक् । ।४१ ॥ <br />

      &nbsp; <br />

      २७ गणाः श्रेष्ठाः - ख । २८ च तादृशस्ते &nbsp; ख । २९ प्रियं (?) । &nbsp;
      ३० तपश्चरणमुत्तमम् &nbsp;&nbsp; क। &nbsp; ३१ सर्वतः - क । ३२ नादितं - क .,
      नन्दिनं - ख । ३३ वृषमारूढः - क . ख . । ३४ प्रक्रीडति गणेश्वरः - ख . । ३५
      सितं - क . । ३६ रम्य - क . । ३७ वरदकुष्ठ (?) न्तु - ख । ३८ &nbsp;
      मनुगृहणात् - क ,&nbsp; ,.. मनुगृह्य - ख . । <br />

      &nbsp; <br />

      39 7 <br />

      अमरो जरया त्यक्तः सर्वदुःखविवर्जितः । <br />

      अभेद्यश्चैव वज्रेण मत्प्रसादाद् भविष्यसि ॥४२॥ <br />

      पुण्यस्त्वमचलश्रेष्ठ भविता पापमोचनः । <br />

      गौरीशिखर इत्येव लोके ख्यातिं गमिष्यसि । ।४३॥ <br />

      दूरादेव नगश्रेष्ठ दृष्ट्वा त्वामुच्छ्रितं३९ जनाः । <br />

      सवपापैर्विमोक्ष्यन्ते४० यास्यन्ति च परां४१ गतिम् ॥४४॥
      <br />

      त्रिरात्रमुषितो यस्त्वामभिरुह्य शुचिव्रतः । <br />

      दृष्ट्वा गौरीमथाभ्यर्च्य ब्राह्मणं४२ तर्पयिष्यति ॥४५॥
      <br />

      नारी वाथ नरो वापि लोकं गौर्याः स यास्यति । <br />

      यश्चेह त्यक्ष्यते प्राणान्नियमेन समाहितः ॥४६। । <br />

      स गाणपत्यं संप्राप्य मया सार्धं चरिष्यति । <br />

      गौर्याश्चात्रैव सान्निध्यं सर्वदा ते भविष्यति ॥४७ ॥ <br />

      सनत्कुमार उवाच <br />

      इत्युक्त्वा तं४३ नगश्रेष्ठं देवदेवस्त्रिलोचनः । <br />

      पार्वत्या सहितस्तत्र परिचक्राम सर्वतः ॥४८॥ <br />

      अथापश्यच्छिलां व्यास सौवर्णां मणिभूषिताम् । <br />

      कथयामास तां देव्यै शिलां पश्येति स प्रभुः४४ ॥४९॥
      <br />

      तमाह देवी देवेशमिह तप्तं मया तपः । <br />

      प्रियमेवं४५ मम स्थानं सोमनन्दिन एव च ॥ 8.69. ५०॥ <br />

      अथ तामनुजग्राह शिलां प्रीत्या भवस्तदा । <br />

      शुचिरस्यां निराहारं त्रिरात्रं४६ यः४७ करिष्यति ॥५१। ।
      <br />

      भवेत्तप्तं तपस्तेन लोकञ्च तव यास्यति । <br />

      एकपादेन यो मर्त्यस्तिष्ठेदेकमहः शुचिः४८ ॥५२॥ <br />

      तपनाभिमुखो भूत्वा त्वद्भक्तस्त्वत्परायणः । <br />

      सोपि यास्यति ते लोकं गणपश्च भविष्यति । ।५३ ॥ <br />

      &nbsp; <br />

      ३९ तामुच्छ्रितं - क ख । ४० विमोक्ष्यन्ति - क ख । ४१ परमां &nbsp;&nbsp; क ।
      ४२ &nbsp; ब्रह्माणं &nbsp; क। ४३ तमित्युक्त्वा - क . ख - । ४४ सत्प्रभः - क
      . । ४५ &nbsp; मेतन् - ख . । ४६ निराहारः - क . टि ., निराहारत्रिरात्रं - ख
      . । ४७ यत् - क . । ४८ &nbsp; च्छचिः - क . । <br />

      &nbsp; <br />

      39 8 <br />

      प्राणान् परित्यजेद्यश्च शिलायामिह दुस्त्यजान् । <br />

      सोपि तप्ततपा भूत्वा ब्रह्मलोकं गमिष्यति । ।५४। । <br />

      इमञ्च पर्वतोद्देशमास्पदं सोमनन्दिनः । <br />

      योभिगच्छेदहोरात्रं४९ सोपि नन्दिसमो भवेत् ॥५५॥ <br />

      अथापृच्छत् पुनर्देवः पार्वतीं विचरन प्रभुः । <br />

      कथमेतानि कुण्डानि बभूवुरिह शैलजै । ।५६। । <br />

      एवं पृष्टा पुनर्देवी वाक्यमेतज्जगाद ह । <br />

      यदाहमागता देव तपस्तप्तुमिह प्रभो५० । ।५७। । <br />

      स्तनयोः५१ प्रस्रुते५२ धारे महत्यौ मे तदासकृत् । <br />

      एते५३ ताभ्यां कृते कुण्डे सिततोये महाप्लवे५४ । ।५८॥ <br />

      तपस्तप्तुमलङ्करानहं त्यक्तवती यदा । <br />

      तदा तेभ्यः स्रुता देव जलधारापतद् द्रुतम् ॥ ५९॥ <br />

      तथा५५ &nbsp; चेदमपां कुण्डं५६ द्वितीयं मे कृतं शुभम् । <br />

      ब्रह्मणश्च यदा लब्धं गौरवर्णत्वमुत्तमम्र५७ । । 8.69. ६ ० । । <br />

      शरीरान्मे तदा देव कृष्णा५८ कोशी५९ विनिष्क्रमत्६० । <br />

      तस्यां६१ कोश्यां६२ समुत्पन्नमेतत् कुण्डं तृतीयकम् ॥६१ ॥ <br />

      अस्मिन् प्रदेशे देवेश त्वामभ्यर्च्य यथाविधि । <br />

      हविर्भिर्मन्त्रयुक्ताभिरग्निकार्यं कृतं मया ॥ ६२॥ <br />

      इमानि पादपस्थानि वल्कलानि समासते । <br />

      इदं कृष्णाजिनं शुभ्रं स्थापितं तत्६३ पुरा मया । ।६३॥ <br />

      अथ श्रुत्वा महादेवः पार्वत्या वचनं प्रभुः । <br />

      प्रत्युवाच तदा देवीं प्रीत्या परमया युतः । ।६४॥ <br />

      स्तनतोयेन यत्६४ पूर्णे६५ तव कुण्डे शशिप्रभे । <br />

      स्तनकुण्डेति तेनैते६६ यास्येते ख्यातिमुत्तमाम् ॥६५॥ <br />

      &nbsp; <br />

      ४९ सोभिगच्छेदहोरात्र - ख , योधितिष्ठेदहोरात्रं (?) । ५० प्रभुः - क । ५१
      तयोस्तु - ख । ५२ प्रस्तुते (?) । ५३ नमे ( इमे ) । - ख । ५४ महाह्रदे - ख .
      । ५५ तदा - क . । ५६ हीदं महत्कुण्डं । ५७ गौरवर्ण - मनुत्तमं ) । ५८ कृष्ण -
      क ख . । ५९ कौशी - क . । ६० व्यनीष्क्रमत् - क , निरक्रमत् ? । ६१ तस्या (? ।
      ६२ कोश्याः (?) ६३ यत् (?) ६४ ये - क . ख . । ६५ पूर्णं - क . । ६६ तेनैव - ख
      . । <br />

      &nbsp; <br />

      399 <br />

      उपवासी नरो योत्र स्नात्वाभ्यर्च्य च देवताः । <br />

      तर्पयित्वा पितॄन्सर्वान् ब्राह्मणान्भोजयिष्यति ॥६६॥
      <br />

      तद् भवेदक्षयं तस्य गणश्चैव भविष्यति । <br />

      अलंकारात् स्रुता६७ धारा येयं तव वरानने । ।६७॥
      <br />

      एषालंकारधारेति नाम्ना ख्यातिं गमिष्यति । <br />

      अस्यां स्नात्वा नरो यस्तु पितॄन्संतर्पयिष्यति ॥६८॥
      <br />

      अक्षयं तद् भवेच्छ्राद्धमश्वमेधञ्च विन्दति । <br />

      नीलतोयमिदं यत्ते महत् कुण्डं शुभोदकम् ॥६९॥ <br />

      नीलकुण्डमिति ख्यातिमेतत् सर्वत्र यास्यति । <br />

      योस्मिन्नियमवान् स्नात्वा तर्पयेत्पितृदेवताः ॥ 8.69. ७० ॥ <br />

      तस्याक्षयं भवेत् सर्वं पापेभ्यस्स६८ प्रमुच्यते । <br />

      मृतश्च स नरो देवि यत्र तत्र यथा तथा ॥७१॥ <br />

      कौशिक्या विन्ध्यवासिन्या महागणपतिर्भवेत् । <br />

      अग्निकार्यमिह स्नात्वा यः कुर्याद् ब्राह्मणः शुचिः ॥७२॥
      <br />

      अग्निहोत्रं हुतं तेन भवेद् द्वादशवार्षिकम् । <br />

      एवमुक्त्वा महादेवः प्रोत्थाय मुनिसत्तम ॥७३॥ <br />

      गृहीत्वा पादपस्थानि वल्कलानि तदा प्रभुः । <br />

      नदी भवेति संप्रोच्य चिक्षेप प्रहसन्निव ॥७४। । <br />

      तान्यभूवंस्तदा व्यास नदी स्वच्छजला शुभा६९ । <br />

      तटजैर्विविधैर्वृक्षैर्हंसचक्राह्वशोभिता७० ॥७५॥ <br />

      तामुवाच सुरश्रेष्ठः पुण्यतोयां महानदीम्७१ । <br />

      चीरेभ्यो निस्सृता७२ यस्मात् त्वमत्र सरितां वरा ॥७६॥
      <br />

      लोके पुण्यतमा तस्मान्निश्चीरेति भविष्यसि७३ । <br />

      त्वयि स्नात्वा नरः क्षिप्रं सर्वपापैर्विमुच्यते७४ ॥७७॥ <br />

      &nbsp; <br />

      ६७ अलंकारस्रुता - ख . । ६८ पापेभ्यश्च - क . ख . । ६९ नदीष्वनुजलाशया - ख .
      । ७० सेविता (?) । ७१ सुपुण्यतोयवन्नदीं - ख . । ७२ चीरेभ्यः प्रसृता - क . ख
      . । ७३ भविष्यति - क . ख . । ७४ ... विमोक्ष्यते - क . । <br />

      &nbsp; <br />

      400 <br />

      पितॄन्सन्तर्पयेद्यस्तु श्राद्धं तस्याक्षयं भवेत् । <br />

      कपिलाञ्चात्र यो दद्याद् ब्राह्मणाय समाहितः । ।७८। । <br />

      गोसहस्रफलं तस्य भविष्यति वरानने । <br />

      अग्रमारुह्य यस्मात्त्वमत्र तप्तवती तपः ॥७९॥ <br />

      अग्रारण्यमिति ख्यातिमेतद्यास्यति सर्वतः७५ । <br />

      महाफलं७६ महापुण्यं७७ सर्वसिद्धिप्रदं शुभम् । । 8.69. ८० । । <br />

      पञ्चयोजनसंस्थानं७८ गौरीशिखरमुत्तमम् । <br />

      इहोपोष्य७९ शुचिः स्नात्वा८० भक्त्या परमया युतः ॥८१ ॥
      <br />

      देहभेदं समासाद्य विमानस्थो विराजते । <br />

      कृष्णाजिनं महापुण्यं सर्वपापहरं तव ॥८२ । । <br />

      इदं द्रक्ष्यति यो विप्रः८१ स्वर्गस्तस्य न दुर्लभः । <br />

      यत्फलं नैमिशारण्ये पुष्करेषु च यत्फलम् । ।८३ ॥ <br />

      तदेव लभते देवि दृष्टवा कृष्णाजिनं द्विजः । <br />

      वत्स्यामि चैव सततं त्वया सार्धमिह प्रिये ।८४॥ <br />

      आवामिह स्थितौ देवि योर्चयिष्यति मानवः । <br />

      आवयोर्गणपो भूत्वा जगत् सर्वं चरिष्यति८२ ॥८५ । । <br />

      एवं नगेन्द्रं स तदानुगृह्य मुनीन्द्र सार्धं गिरिराजपुत्र्या । <br />

      देवैस्ससिद्धैरनुगम्यमानः शर्वः पुनर्मन्दरमाजगाम ॥८६ ॥ <br />

      इति स्कन्दपुराणे देवीसमागमे कोशीशिलास्तनकुण्डाजिनगौरी८३ शिखरवरप्रदानं८४
      नाम ऊनसप्तति८५ तमोध्यायः
      <br />

      &nbsp; <br />

      व्यास उवाच <br />

      स गत्वा मन्दरं भूयो गिरिपुत्र्या सह प्रभुः । <br />

      यच्चकार महादेवस्तन्मे ब्रूहि महामुने । । १ । । <br />

      &nbsp; <br />

      ७५ सर्वशः - क . । ७६ महत्फलं - क . ख . । ७७ महत् पुण्यं - क . ख . । ७८
      संख्यातं - क . ख . । ७९ इहापोष्य - क , इहोपाष्य - ख . । ८० .. . स्त्वान्तु
      - क । ८१ विप्र . - ख . । ८२ स विचरिष्यति - क . । ८३ गौर्याः - ख . । ८४
      समाप्तं - ख . । ८५ अष्टषष्टि - क . । <br />

      &nbsp; <br />

      401 <br />

      सनत्कुमार उवाच <br />

      मन्दरं गिरिमागत्य१ पार्वत्या सहितो हरः । <br />

      रेमे हिरण्मये दिव्ये सर्वरत्नविभूषिते ॥२ ॥ <br />

      चारुसोपानसंकीर्णे चित्रपट्टशिलातले । <br />

      तस्मिन् पुरवरे श्रेष्ठे मनसा निर्मिते तदा । ।३ ॥ <br />

      गणेश्वरैर्महायोगैर्नन्दीश्वरपुरोगमैः । <br />

      सिद्धैर्मुनिवरैश्चैव सेव्यमानो जगत्पतिः ॥४॥ <br />

      उवास सहितो देव्या वन्द्यमान२स्तथैव च । <br />

      तस्यैवं दीव्यतो व्यास देवदेवस्य धीमतः ॥५॥ <br />

      सहस्राक्षः शशाङ्कश्च वायुश्चैव तदा गताः । <br />

      समागम्य पुरद्वारं दृष्ट्वा ते नन्दिनं स्थितम् ॥ ६॥ <br />

      ऊचुः प्राञ्जलयो भूत्वा शङ्करं सं४ दिदृक्षवः५ । <br />

      यथा पश्याम देवेशं नन्दिन् तत्कर्तुमर्हसि । ।७। । <br />

      अथ नन्दी समागत्य द्वारमूले समास्थितः । <br />

      शम्भोर्निवेदयामास त्रीन्देवान् तु समागतान् ॥८। । <br />

      विशन्त्विति समाज्ञप्ते देवदेवेन नन्दिनि७ । <br />

      विविशुस्ते त्रयो देवाः शङ्करस्यान्तिकं तदा ॥९॥ <br />

      प्रणम्य सहितास्तस्थुः पश्यन्तो वरदं विभुम्८ । <br />

      अथ तान्प्राह लोकेशः शिरोभिः प्रणतान् स्थितान् । । 8.70. १०॥ <br />

      का वः९ कर्तव्यता देवाः किमर्थं यूयमागताः । <br />

      ब्रूत दास्यामि तत्सर्वं यद्यन्मृगयथामराः१० ॥ ११ ॥ <br />

      अथ देवः सहस्राक्षो वचः प्रोवाच शङ्करम् । <br />

      हिरण्यकशिपुं हन्तुमसुरेन्द्रं महाबलम् ॥ १२॥ <br />

      यच्चकार वपुर्विष्णुर्नारसिंहं भयानकम् । <br />

      तं हत्वापि स दैत्येन्द्रं विष्णुः परबलार्दनः ॥१ ३। । <br />

      १ ... मागम्य , ख . । २ न ( न्द ) मान - क . । ३ समागत्य - क . । ४ शङ्करस्य
      - क . ख । ५ दिदृक्षया (? ) । ६ समागम्य - क . । ७ नन्दिनः - क . । ८ वदनं (
      विभो ?) - ख . । ९ च - ख . । १० मृगयतामराः - क ख । <br />

      &nbsp; <br />

      402 <br />

      तद्रूपं नैव११ सन्त्यज्य स्वं वेषमकरोद्१२ विभो । <br />

      तेन रूपेण देवेश क्रूरेणापि हितेप्सुना ॥१४॥ <br />

      न वयं निर्वृता भूत्वा त्रासात्तिष्ठाम शंकर । <br />

      स यथा सिंहरूपं तत्परित्यजति माधवः ॥ १ ५। । <br />

      प्रसादं नस्तथा कर्तुमर्हसि त्वं सुरोत्तम । <br />

      अथ प्रोवाच तं शक्रं देवदेवः पिनाकधृक् ॥१ ६॥ <br />

      सिंहरूपं यथा शक्र विष्णुस्त्यक्ष्यति भीषणम् । <br />

      करिष्यामि तथा शक्र व्येतु ते मानसो ज्वरः ॥१७॥
      <br />

      अथ वायुस्तदा१३ देवं व्यज्ञापयत शंकरम् । <br />

      अशरीरो यथा न स्यां तथा मे कर्तुमर्हसि । ।१८॥ <br />

      श्रुत्वा पवनविज्ञप्तिं देवस्तस्मै त्रिलोचनः१४ । <br />

      शरीरं सुमहत् प्रादाद्येनासौ मूर्तिमानभूत् । ।१ ९। । <br />

      विज्ञापितं शशाङ्केन ततो व्यास महात्मना । <br />

      दक्षेणाहं पुरा शप्तो यक्ष्मदेहो भविष्यसि ॥ 8.70. २०। । <br />

      स यथा यक्ष्महीनः स्यां प्रसादं मे तथा कुरु । <br />

      विज्ञप्तिं१५ शशिनः श्रुत्वा देवस्तस्मै वचः१६ प्रभुः ॥२१ ॥
      <br />

      इदं१७ प्राह महातेजाः शशिने प्रणताय तु । <br />

      तपः कृत्वा प्रभासे त्वं यक्ष्यहीनो भविष्यसि ॥२२। । <br />

      इति लब्ध्वा वरं सर्वे त्रयोपि सुरसत्तमाः । <br />

      वायुसोमसहस्राक्षाः स्वानि वेश्मानि भेजिरे । ।२३ ॥ <br />

      व्यास उवाच <br />

      भगवन्स कथं तेन नरसिंहेन सूदितः । <br />

      हिरण्यकशिपुर्दैत्यः किंप्रभावश्च सोभवत् । <br />

      किं वीर्यं१८ किं तपश्चास्य शंसैतत् पृच्छतो मम ॥२४॥
      <br />

      &nbsp; <br />

      ११ तद्रूपमेतत् - ख . । १२ स्ववेषमकरोद् - ख ., स्वं वेषं नाकरोद् (?) । १३
      स्तथा - ख . । १४ श्रुत्वा विज्ञप्तिमेतस्य तस्मै देवस्त्रिलोचनः - ख . । १५
      विज्ञप्तं - क . ख . । १६ वरं - क . ख . । १७ इमं - क . ख . । १८ किं वयाः -
      क . ख ., किं वीर्यं (?) । <br />

      &nbsp; <br />

      403 <br />

      सनत्कुमार उवाच
      <br />

      दितिर्नामाभवत् पत्नी कश्यपस्य१९ प्रजापतेः । <br />

      दक्षस्य दुहिता व्यास२० सा जज्ञे तनयद्वयम् । ।२५॥ <br />

      हिरण्यकशिपुं ज्येष्ठं हिरण्याक्षं कनीयसम् । <br />

      अभिषिक्तः स दैत्यानां राजाभूद् ब्रह्मणा पुरा ॥२६ ॥ <br />

      दानवानामथेन्द्रत्वे विप्रचित्तिर्महाबलः । <br />

      सहस्राक्षश्च देवानामेतदिन्द्रत्रयं बभौ ॥२७। । <br />

      अथ तेषां तदा व्यास त्रैलोक्यं संप्रशासताम् । <br />

      हिरण्यकशिपुर्दैत्यः शक्रराज्यजिहीर्षया ॥२८। । <br />

      त्रैलोक्यमात्मसात् कर्तुं मतिं तपसि सन्दधे । <br />

      स गत्वा दक्षिणामाशां श्रीपर्वतसमास्थितः ॥२९॥ <br />

      तपस्तीव्रं महत्तेपे दैत्यराजो महाबलः । <br />

      स्वरक्तेन जुहावाग्नौ संमिश्राः समिधश्चरून्२१ ॥ 8.70. ३ ० ॥ <br />

      ऊर्ध्वबाहुनिरालम्बो दिवा सूर्यार्पितेक्षणः । <br />

      एकपादोनिमेषश्च सोतिष्ठत् कृतनिश्चयः ॥३ १ ॥ <br />

      द्वे सहस्रे तदाब्दानां दिव्यानां स्थितवान्बली । <br />

      महता तपसा तस्य त्रैलोक्यं संप्रचुक्षुभे२२ ॥३२। । <br />

      अथाभ्येत्य सुरश्रेष्ठो ब्रह्मा कमलवाहनः । <br />

      इष्टं२३ वृणु वरं राजन्निति प्रोवाच सादरम् ॥३३ ॥ <br />

      तं दृष्टत्वा दैत्यराजस्तु ब्रह्माणं वरदं प्रभुम् । <br />

      वरं प्रार्थितवान् व्यास शृणु यादृशमीप्सितम ॥३४। । <br />

      भगवन्यदि तुष्टोसि वर एषोस्तु२४ मे विभो । <br />

      अमरः स्यामवध्यश्च जराहीनो महाबलः ॥३५॥
      <br />

      न शस्त्रेण२५ नचास्त्रेण न रात्रौ न दिवा तथा२६ ।
      <br />

      नैवार्द्रेण न शुष्केण न पुंसा२७ न च योषिता२८ । ।३६॥ <br />

      &nbsp; <br />

      १९ काश्यपस्य - क . । २० तात - घ . । २१ . श्चरु - क , .. श्चरं ( श्चिर ?) -
      ख . । २२ संप्रवक्षते - ख . । २३ इदं - क . । २४एषोस्ति - ख . । २५ न
      मन्त्रेण - क . ख . । २६ ... थवा (?) । २७ पुंसा - क . । २८ योषितां - क . ।
      <br />

      &nbsp; <br />

      404 <br />

      अब्रवीत्२९ सोन्तरं व्रह्मा३० स चैनं समभाषत । <br />

      अतश्च योन्यथा मृत्यु३१र्भविष्यति स मे प्रभो ॥३७॥ <br />

      एवमस्त्विति तं प्रोच्य ब्रह्मा सुरवरोत्तमः । <br />

      जगामात्मपुरं३२ क्षिप्रं शान्तः प्रीतः पितामहः ॥३८॥ <br />

      सोपि सर्वासुरश्रेष्ठो हिरण्यकशिपुस्तदा । <br />

      जित्वा शक्रं स्वयं राज्यं चकार दितिनन्दनः ॥३९॥ <br />

      त्रैलोक्यमात्मसात् कृत्वा जित्वा सर्वान्दिवौकसः । <br />

      आत्मनैवाभवच्छक्रः स्वयं वायुः स्वयं यमः । <br />

      धनेशो वरुणो वह्निस्सर्व एवाभवत् स्वयम् ॥ 8.70. ४०॥ <br />

      प्रणमध्वं यजध्वं मां ब्रह्माहं सपुरन्दरः । <br />

      इति प्राह ऋषीन्सर्वान्सिद्धान्विप्रांश्च सोसुरः ॥४१॥ <br />

      व्यास उवाच <br />

      श्रीपर्वत इति प्रोक्तो यस्त्वया३३ मुनिसत्तम । <br />

      कथं श्रीपर्वतोसौ वै३४ किं पुण्यं तत्र किं फलम् ॥४२॥ <br />

      सनत्कुमार उवाच <br />

      हन्त३५ ते कथयिष्यामि यन्मां पृच्छसि सुव्रत । <br />

      हिरण्यकशिपुर्दैत्यो यत्र तेपे महत्तपः ॥४३॥ <br />

      गिरौ तस्मिन्महापुण्ये देवदेवो बृषध्वजः । <br />

      उमया सहितो देव्या रेमे नित्यं महाद्युतिः ॥४॥ <br />

      तिष्ठतस्तत्र३६ देवस्य देवी गिरिवरात्मजा । <br />

      तपःसिद्धान् महायोगान्३७ ज्वलनादित्यवर्च्चसः ॥४५॥ <br />

      कृत्वा प्रदक्षिणां३८ शम्भोस्सप्रणामं महामुने । <br />

      गच्छतस्तान्मुहुर्दृष्ट्वा पप्रच्छ भुवनेश्वरम् ॥४६॥ <br />

      &nbsp; <br />

      २२ सोब्रवीत् - ख . । ३ . ब्रह्मन - ख . । ३१ अधश्चोर्ध्वं न मे मृत्यु - घ ।
      ३२ ... मात्मपरं ( पदं ) ?- ख . । ३३ यत्त्वया क . ख . । ३४ सोवै ( पर्वतोसौ
      वै ?) - क - ख . । ३५ अहं - क . ख . । ३६ .. स्तस्य - क . । ३ . महायोगी ( गा
      ?) - क . ख । ३८ प्रदक्षिणं - क . ख , । <br />

      &nbsp; <br />

      405 <br />

      &nbsp; <br />

      क एते देव संसिद्धा योगीशास्त्वां प्रणेमिरे । <br />

      ततो देवः प्रहस्यैनामुवाच परमेश्वरः । ।४७॥ <br />

      योगसिद्धा महात्मानो योगे पाशुपते स्थिताः । <br />

      य इहाराध्य मां देवि जहुः प्राणान्नरोत्तमाः ॥४८। । <br />

      त एते सिद्धदेहार्थाः३९ स्वछन्दगतिचारिणः । <br />

      मोक्षसिद्धेः परां४० निष्ठां गन्तारः परमं पदम् । ।४९॥ <br />

      अथ सञ्चिन्त्य सुचिरं विस्मयायतलोचना । <br />

      देवं प्रोवाच शर्वाणी वचः परमपूजितम् ॥ 8.70. ५० ॥ <br />

      यथाहमपि देवेश प्राप्नुयां सिद्धिमीदृशीम्४१ । <br />

      करिष्यामि तथा यत्नमेषा चास्मि गता विभो । । ५१ ॥ <br />

      ततः कृत्वा श्रियो रूपं देवी परमशोभना४२ । <br />

      महत्तत्र तपस्तेपे सहस्रं परिवत्सरान् । ।५२॥ <br />

      देवश्चास्या वरं प्रादात्तैः समानं४३ महाद्युतिः । <br />

      कृत्स्नस्याध्यात्मतन्त्रस्य४४ मया प्रोक्तस्य भामिनि । ।५३ ॥ <br />

      महायोगेश्वरी सिद्धा परार्थज्ञा भविष्यसि । <br />

      अयञ्च पर्वतः श्रीमान्नाम्ना तव भविष्यति४५ । ।५४॥ <br />

      श्रीपर्वत इति ख्यातश्चित्ररूपविभूषितः । <br />

      समन्ताद्योजनशतं महापुण्यो भविष्यति । ।५५। । <br />

      इहागम्य च यो देवि त्वां मां च गिरिनन्दने४७ । <br />

      शुचिः स्नात्वा४८र्चयेन्मर्त्त्यः स लोकं मम यास्यति४९ ॥५६॥ <br />

      यस्त्विह५० त्यक्ष्यते प्राणाञ्छ्रीगिरावचलोत्तमे । <br />

      त्रिनेत्रः कामगो भूत्वा गाणपत्यमवाप्नुयात्५१ । ।५७। । <br />

      इहागत्य च ये शैलं करिष्यन्ति प्रदक्षिणम् । <br />

      शर्वायतनसंयुक्तं५२ भविष्यन्ति च५३ ते गणाः ॥५८॥ <br />

      &nbsp; <br />

      ३९ एते सिद्धाश्च देहार्थाः - ख ., ... र्वा ( र्षा ) - क . । ४०
      मोक्षसिद्धिपरां - क ., सिद्धिं - ख . । ४१ .. मीदृशं - क ., ... मीश्वरीं -
      ख । ४२ परमशोभनं - ख . । ४३ समं स - क । ४४ मन्त्रस्य - क । ४९ भविष्यसि
      &nbsp;क . ख । ४६ द्रुमविभूषितः - ख . । ४७ नन्दिनि (?) । ४८ स्नातो - ख . ।
      ४९ मम लोकं च यास्यति - ख . । ५० यश्चेह - ख . । ५१ स गाणपत्यमाप्नुयात् - क
      . । ५२ सर्वायतन - संयुक्तं - ख . । ५३ हि - क । <br />

      &nbsp; <br />

      406 <br />

      अतिशयरमणीये सिद्धसंघैरुपेते <br />

      सुरभिकुसुमचित्रे श्रीगिरौ ये पुमांसः । <br />

      व्यपगतमलदोषा मां प्रपश्यन्ति शुद्धा <br />

      वियति विहगयुक्तैस्ते विमानैः प्रयान्ति ॥५ ९ ॥ <br />

      &nbsp; इति स्कन्दपुराणे श्रीगिरिवरप्रदानं५४ नाम सप्ततितमो५५ ऽध्यायः <br />
    </span>