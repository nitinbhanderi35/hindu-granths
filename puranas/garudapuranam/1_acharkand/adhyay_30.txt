<b>॥सूत उवाच ॥</b><br>
विस्तरेण प्रवक्ष्यामि श्रीधरस्यार्चनं शुभम् ॥<br>
परिवारश्च सर्वेषां समोज्ञेयो हि पण्डितैः ॥ 30.1 ॥<br>
<br>
ॐ श्रां हृदयाय नमः ॥<br>
ॐ श्रींशिरसे स्वाहा ॥<br>
ॐ श्रू शिखायै वषटू ॥<br>
ॐ श्रैं कवचाय हुं ॥<br>
ॐ श्रौं नेत्रत्रयाय वौषट्‌ ॥<br>
ॐ श्रः अस्त्राय फट् इति ॥ 30.2 ॥<br>
<br>
दर्शयेदात्मनो मुद्रां शङ्खचक्रगदादिकाम् ॥<br>
ध्यात्वात्मानं श्रीधराख्यं शङ्खचक्रगदाधरम् ॥ 30.3 ॥<br>
<br>
ततस्तं पूजयेद्देवं मण्डले स्वस्तिकादिके ॥<br>
आसनं पूजयेदादौ देवदेवस्य शार्ङ्गिणः ॥<br>
एभिर्मन्त्रैर्महादेव तान्मत्राञ्छृणु शङ्कर ॥ 30.4 ॥<br>
<br>
ॐ श्रीधरासनदेवताः आगच्छता ॥<br>
ॐ समस्तपरिवारायच्युतासनाय नमः ॥ 30.5 ॥<br>
<br>
ॐ धात्रे नमः ॥<br>
ॐ विधात्रे नमः ॥<br>
ॐ गङ्गायै नमः ॥<br>
ॐ यमुनायै नमः ॥<br>
ॐ आधारशक्तयै नमः ॥<br>
ॐ कूर्म्माय नमः ॥<br>
ॐ अनन्ताय नमः ॥<br>
ॐ पृथिव्यै नमः ॥<br>
ॐ धर्म्माय नमः ॥<br>
ॐ ज्ञानाय नमः ॥<br>
ॐ वैराग्याय नमः ॥ <br>
ॐ ऐश्वर्य्याय नमः ॥<br>
ॐ अधर्म्माय नमः ॥<br>
ॐ अज्ञानाय नमः ॥<br>
ॐ अवैराग्याय नमः ॥<br>
ॐ अनैश्वर्य्याय नमः ॥ <br>
ॐ कन्दाय नमः ॥<br>
ॐ नालाय नमः ॥<br>
ॐ पद्माय नमः ॥<br>
ॐ विमलायै नमः ॥<br>
ॐ उत्कर्षिण्यै नमः ॥<br>
ॐ ज्ञानायै नमः ॥<br>
ॐ क्रियायै नमः ॥<br>
ॐ योगायै नमः ॥<br>
ॐ प्रह्व्यै नमः ॥<br>
ॐ सत्यायै नमः ॥<br>
ॐ ईशानायै नमः ॥<br>
ॐ अनुग्रहायै नमः ॥ 30.6 ॥<br>
<br>
अर्चयित्वा समं रुद्र हरिमावाह्य संयजेत् ॥<br>
मन्त्रैरेभिर्महाप्राज्ञः सर्वपापप्रणाशनैः ॥ 30.7 ॥<br>
<br>
ॐ ह्रीं श्रीधराय त्रैलोक्यमोहनाय विष्णवे नमः आगच्छ ॥ 30.8 ॥<br>
<br>
ॐ श्रियै नमः ॥<br>
ऊँ श्रां हृदयाय नमः ॥<br>
ॐ श्रीं शिरसे नमः ॥<br>
ॐ श्रूं शिखायै नमः ॥<br>
ॐ श्रैं कवचाय नमः ॥<br>
ॐ श्रौं नेत्रत्रयाय नमः ॥<br>
ॐ श्रः अस्त्राय नमः ॥<br>
ॐ शङ्खाय नमः ॥<br>
ॐ पद्माय नमः ॥<br>
ॐ चक्राय नमः ॥<br>
ॐ गदायै नमः ॥<br>
ॐ श्री वत्साय नमः ॥<br>
ॐ कौस्तुभ्यै नमः ॥<br>
ॐ वनमालायै नमः ॥<br>
ॐ पीताम्बराय नमः ॥<br>
ॐ ब्रह्मणे नमः ॥<br>
ॐ नारदाय नमः ॥<br>
ॐ गुरुभ्यो नमः ॥<br>
ॐ इन्द्राय नमः ॥<br>
ॐ अग्नये नमः ॥<br>
ॐ यमाय नमः ॥<br>
ॐ निर्ऋतये नमः ॥<br>
ॐ वरुणाय नमः ॥<br>
ॐ वायवे नमः ॥<br>
ॐ सोमाय नमः ॥<br>
ॐ ईशानाय नमः ॥<br>
ॐ अनन्ताय नमः ॥<br>
ॐ ब्रह्मणे नमः ॥<br>
ॐ सत्त्वाय नमः ॥<br>
ॐ रजसे नमः ॥<br>
ॐ तमसे नमः ॥<br>
ॐ विष्वक्‌सेनाय नमः ॥ 30.9 ॥<br>
<br>
अभिषेकं तथा वस्त्रं ततो यज्ञोपवीतकम् ॥<br>
गन्धं पुष्पं तथा धूपं दीपमन्नं प्रदक्षिणम् ॥ 30.10 ॥<br>
<br>
दद्यादेभिर्महामन्त्रैः समप्यार्थ जपेन्मनुम् ॥<br>
शतमष्टोत्तरं चापि जप्त्वा ह्यथ समर्पयेत् ॥ 30.11 ॥<br>
<br>
ततो मुहूर्त्तमेकन्तुध्यायेद्देवं हृदि स्थितम् ॥<br>
शुद्धस्फटिकसंकाशं सूर्य्यकोटिसमप्रभम् ॥ 30.12 ॥<br>
<br>
प्रसन्नवदनं सौम्यं स्फुरन्मकरकुण्डलम् ॥<br>
किरीटिनमुदाराङ्गं वनमालासमन्वितम् ॥ 30.13 ॥<br>
<br>
परब्रह्मस्वरूपं च श्रीधरं चिन्तयेत्सुधीः ॥<br>
अनेन चैव स्तोत्रेण स्तुवीत परमेश्वरम् ॥ 30.14 ॥<br>
<br>
श्रीनिवासाय देवाय नमः श्रीपतये नमः ॥<br>
श्रीधराय सशार्ङ्गाय श्रीप्रदाय नमोनमः ॥ 30.15 ॥<br>
<br>
श्रीवल्लभाय शान्ताय श्रीमते च नमोनमः ॥<br>
श्रीपर्वतनिवासाय नमः श्रेयस्कराय च ॥ 30.16 ॥<br>
<br>
श्रेयसां पतये चैव ह्याश्रमाय नमोनमः ॥<br>
नमः श्रेयः स्वरूपाय श्रीकराय नमोनमः ॥ 30.17 ॥<br>
<br>
शरण्याय वरेण्याय नमो भूयो नमोनमः ॥<br>
स्तोत्रं कृत्वा नमस्कृत्य देवदेवं विसर्जयेत् ॥ 30.18 ॥<br>
<br>
इति रुद्रं समाख्यातां पूजां विष्णोर्महात्मनः ॥<br>
यः करोति महाभक्त्या स याति परमं पदम् ॥ 30.19 ॥<br>
<br>
यः पठतेऽध्यायं विष्णुपूजाप्रकाशकम् ॥<br>
स विधूयेत पापानि याति विष्णोः परं पदम् ॥ 30.20 ॥<br>
<br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे श्रीधरा (विष्ण्व) र्चनविधिर्नाम त्रिंशोऽध्यायः ॥ 30 ॥
