श्रीगरुडमहापुराणम् ११८<br>
ब्रह्मोवाच  ।<br>
व्रतं कैवल्यशमनमखण्डद्वादशीं वदे  ।<br>
मागशीर्षे सिते पक्षे गव्याशी समुपोषितः  ॥ १,११८.१ ॥<br><br>
द्वादश्यां पूजये द्विष्णुं दद्यान्मासचतुष्टयम्  ।<br>
पञ्चव्रीहियुतं पात्रं विप्रायेदमुदाहरेत् ॥ १,११८.२ ॥<br><br>
सप्तजन्मनि हे विष्णो यन्मया हि व्रतं कृतम्  ।<br>
भगवंस्त्वत्प्रसादेन तदखण्डमिहास्तु मे  ॥ १,११८.३ ॥<br><br>
यथाखण्डं जगत्सर्वं त्वमेव पुरुषोत्तम  ।<br>
तथाखिलान्यखण्डानि व्रितानि मम सन्ति वै  ॥ १,११८.४ ॥<br><br>
सक्तुपात्राणि चैत्रादौ श्रावणादौ घृतान्वितान्  ।<br>
व्रतकृद्वतपूर्णस्तु स्त्रीपुत्रस्वर्गभाग्भवेत् ॥ १,११८.५ ॥<br><br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डेऽखण्डद्वादशीव्रतकथनंनामाष्टादशोत्तर शततमोऽध्यायः
