श्रीगरुडमहापुराणम् १२९<br>
ब्रह्मोवाच  ।<br>
वक्ष्ये प्रतिपदादीनि व्रतानि व्यास शृण्वथ  ।<br>
वैश्वानरपदं याति शिखिव्रतमिदं स्मृतम्  ॥ १,१२९.१ ॥<br><br>
प्रतिपद्येकभक्ताशी समाप्ते कपिलाप्रदः  ।<br>
चैत्रादौ कारयेच्चैव ब्रह्मपूजां यथाविधि  ।<br>
गन्धपुष्पार्चनैर्दानैर्माल्याद्यैश्च मनोरमैः  ॥ १,१२९.२ ॥<br><br>
सहोमैः पूजयेद्देवं सर्वान्कामानवाप्नुयात् ।<br>
कार्तिके त सितेऽष्टम्यां पुष्पहारी च वत्सरम्  ॥ १,१२९.३ ॥<br><br>
पुष्पादिदाता रूपेण रूपभागी भवेन्नरः  ।<br>
कृष्णपक्षे तृतीयायां श्रावणे श्रीधरं श्रिया  ॥ १,१२९.४ ॥<br><br>
यजेदशून्यशय्यायां फलं दद्याद्द्विजातये  ।<br>
शय्यां दत्त्वा प्रार्थयेच्च श्रीधराय नमः श्रियै  ॥ १,१२९.५ ॥<br><br>
उमांशिवं हुताशं च तृतीयायां च पूजयेत् ।<br>
हविष्यमन्न नैवेद्य देय दमनकं तथा  ॥ १,१२९.६ ॥<br><br>
चैत्रादौ फलमाप्नोति उमया मे प्रभाषितम्  ।<br>
फाल्गुनादितृतीयायां लवणं यस्तु वर्जयेत् ॥ १,१२९.७ ॥<br><br>
समाप्ते शयनं दद्याद्गृहं चोपस्करान्वितम्  ।<br>
संपूज्य विप्रमिथनं भवानी प्रीयतामिति  ॥ १,१२९.८ ॥<br><br>
गौरीलोके वसेन्नित्यं सौभाग्यकरमुत्तमम्  ।<br>
गौरी काली उमा भद्रा दुर्गा कान्तिः सरस्वती  ॥ १,१२९.९ ॥<br><br>
मङ्गला वैष्णवी लक्ष्मीः शिवा नारायणी क्रमात् ।<br>
मार्गेतृतीयामारभ्य अवियोगादिमाप्नुयात् ॥ १,१२९.१० ॥<br><br>
चतुर्थ्यां सितमाघादौ निराहारो व्रतान्वितः  ।<br>
दत्त्वा तिलांस्तु विप्राय स्वयं भुङ्क्ते तिलोदकम्  ॥ १,१२९.११ ॥<br><br>
वर्षद्वये समाप्तिश्च निर्विघ्नादिं समाप्नुयात् ।<br>
गः स्वाहा मूलमन्त्रोऽयं प्रणवेन समन्वितः  ॥ १,१२९.१२ ॥<br><br>
ग्लैं ग्लांहृदये गां गीं हूं ह्रीं ह्रीं शिरः शिखा  ।<br>
गूं वर्म गों च गैं नेत्रं गों च आवाहनादिषु  ॥ १,१२९.१३ ॥<br><br>
आगच्छोल्काय गनन्धोल्कः पुष्पोल्को धूपकोल्ककः  ।<br>
दीपोल्काय महोल्काय बलिश्चाथ विस (मार्) जनम्  ॥ १,१२९.१४ ॥<br><br>
सिदेधोल्काय च गायत्त्री (त्र) न्यासोंगुष्ठादिरीरितः  ।<br>
ओं महाकर्णाय विद्महेवक्रतुण्डाय धीमहितन्नो दन्तिः प्रचोदयात् ॥ १,१२९.१५ ॥<br><br>
पूजयोत्तिलहोमैश्च एते पूज्या गणास्तथा  ।<br>
गणाय गणपतये स्वाहा कूष्माण्डकाय च  ॥ १,१२९.१६ ॥<br><br>
अमोघोल्कायैकदन्ताय त्रिपुरान्तकरूपिणे  ।<br>
ओं श्याम (व) दन्तविकरालास्याहवेपाय वै नमः  ॥ १,१२९.१७ ॥<br><br>
पद्मदंष्टाय स्वाहान्ते मुद्रा वै नर्तनं गणे  ।<br>
हस्ततालश्च हसनं सौभाग्यादिफलं भवेत् ॥ १,१२९.१८ ॥<br><br>
मार्गशीर्षे तथा शुक्लचतुर्थ्यां पूजयेद्गण  ।<br>
अब्दं प्राप्नोति विद्याश्रीकीर्त्यायुः पुत्रसन्ततिम्  ॥ १,१२९.१९ ॥<br><br>
सोमवारे चतुर्थ्यां च समुपोष्यार्चयेद्गणम्  ।<br>
जपञ्जुह्वत्स्मरन्विद्या स्वर्गं निर्वाणतां व्रजेत् ॥ १,१२९.२० ॥<br><br>
यजेच्छुक्लचतुर्थ्यां यः खण्डलड्डुकमोद (मण्ड) कैः  ।<br>
विघ्नाचनेन सर्वान्स कामान्सौभाग्यमाप्नुयात् ॥ १,१२९.२१ ॥<br><br>
पुत्रादिकं दमनकैर्दमनाख्या चतुर्थ्यपि  ।<br>
आं गणपतये नमः चतुर्थ्यन्तं यजेद्गणम्  ॥ १,१२९.२२ ॥<br><br>
मासे तु यस्मिन्कस्मिंश्चिज्जुहुयाद्वा जपेत्स्मरेत् ।<br>
सर्वान्कामानवाप्नोति सर्वविघ्नविनाशनम्  ॥ १,१२९.२३ ॥<br><br>
विनायकं मूर्तिकाद्यं यजेदेभिश्च नामभिः  ।<br>
सोऽपि सद्गतिमाप्नोति स्वर्गमोक्षसुखानि च  ॥ १,१२९.२४ ॥<br><br>
गणपूज्यो वक्रतुण्ड एकदंष्ट्री त्रियम्बकः  ।<br>
नीलग्रीवो लम्बोदरो विकटो विघ्नराजकः  ॥ १,१२९.२५ ॥<br><br>
धूम्रवर्णो भालचन्द्रो दशमस्त विनायकः  ।<br>
गणपतिर्हस्तिमुखो द्वादशारे यजेद्गणम्  ॥ १,१२९.२६ ॥<br><br>
पृथक्समस्तं मेधावी सर्वान्कामानवाप्नुयात् ।<br>
श्रावणे चाश्विने भाद्रे पञ्चम्यां कात्तिक शुभे  ॥ १,१२९.२७ ॥<br><br>
वासुकिस्तक्षकश्चैव कालीयो मणिभद्रकः  ।<br>
ऐरावतो धृतराष्टः कर्कोटकधनञ्जयौ  ॥ १,१२९.२८ ॥<br><br>
घृताद्यैः स्नापिता ह्येते आयुरारोग्यसम्पदः  ।<br>
अनन्तं वासुकिं शङ्खं पद्मं कम्बलमेव च  ॥ १,१२९.२९ ॥<br><br>
तथा कर्काटकं नागं धृतराष्ट्रं च शङ्खकम्  ।<br>
कालीयं तक्षकं चैव पिङ्गलं मासिमासि च  ॥ १,१२९.३० ॥<br><br>
यजेद्भाद्रसिते नागानष्टौ मुक्तिं दिवं व्रजेत् ।<br>
द्वारस्योभयतो लेख्याः श्रावणे तु सिते यजेत् ॥ १,१२९.३१ ॥<br><br>
पञ्चम्यां पूजयेन्नागाननन्तान्द्यान्महोरगान्  ।<br>
क्षीरं सर्पिश्च नैवेद्यं देयं सर्वविषापहम्  ।<br>
नागा अभयहस्ताश्च दष्टोद्धारातु पञ्चमी  ॥ १,१२९.३२ ॥<br><br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे दष्टोद्धारपञ्चमव्रितं नामैकोनत्रिंशोत्तरशततमोऽध्यायः
