श्रीगरुडमहापुराणम् २१९<br>
ब्रह्मोवाच  ।<br>
नित्यश्राद्धं प्रवक्ष्यामि पूर्ववत्तद्विशेषवत् ।<br>
ओं अमुकगोत्राणामस्मत्पितृपितामहानां अमुकशर्मणां सपत्नीकानां श्राद्धं सिद्धान्नेन युष्मास्वहं करिष्ये  ।<br>
आसनादिकमत्र स्याद्विश्वेदेवाविवर्जितम्  ॥ १,२१९.१ ॥<br><br>
वृद्धिश्राद्धं प्रवक्ष्यामि पूर्ववत्तद्विशेषकम्  ।<br>
जातपुत्रमुखदर्शनादौ वृद्धि श्राद्धं पूर्वाभिमुखेषु दक्षिणोपवीतिषु सयवबदरकुशैर्देवतीर्थेन नमस्कारान्तेन दक्षिणोपचारेण कर्तव्यम्  ॥ १,२१९.२ ॥<br><br>
दक्षिणजानु गृहीत्वा अद्यास्मदीयामुकवृद्धौ अमुकगात्राणामस्मत्प्रपितामहीपितामहीमातॄणाममुकदेवीनाममुकगोत्राणां श्राद्धे कर्तव्ये वसुसत्यसंज्ञकानां विश्वेषां देवानां श्राद्धं सिद्धान्नेनयुष्मासु मया कर्तव्यमिति देवब्राह्मणामन्त्रणम्  ।<br>
ओं करिष्यसीति तेनोक्त इत्थमेवापरदेवब्राह्मणामन्त्रणम्  ॥ १,२१९.३ ॥<br><br>
ततः अमुकवृद्धौ अमुकगोत्राया मत्प्रपितामह्या अमुकदेव्या नान्दीमुख्याः श्राद्धं सिद्धान्नेन युष्मासु मया कर्तव्यमिति प्रपितामहीब्राह्मणामन्त्रणम्  ।<br>
करिष्यामीति तेनोक्ते इत्थमेव प्रमातामह्यादिब्राह्माणमन्त्रणम्  ॥ १,२१९.४ ॥<br><br>
देवपितृसर्वदेवब्राह्मणं श्राद्धकरणानुज्ञापनम्  ।<br>
आसने ओं विश्वेदेवास आगत शृणुताम इमंर्ठ इवम्  ।<br>
तं बर्हिर्निषीदत  ।<br>
ओं विश्वेदेवाः शृणुतेमं इवं ये मे अन्तरिक्षे य उदद्यविष्ट  ।<br>
पे अग्निजिह्वा उतवा यदत्रा आसाद्यास्मिन्बर्हिषि मादयध्वम्  ।<br>
ओं आगच्छन्तु इति विश्वेदेवावाहनंगन्धादिदानम्  ।<br>
अच्छिद्रावधारणवाचनम्  ॥ १,२१९.५ ॥<br><br>
ततः प्रपितामहीप्रभृतीनामनुज्ञापनमासनदानं गन्धादिदानञ्च अच्छिद्रावधारणवाचनम्  ।<br>
इत्थं पितामह्याः मातुः  ।<br>
ततः प्रपितामहादीनां अनुज्ञापनम्  ।<br>
आसनमावाहनङ्गन्धादिदानंवृद्धप्रमातामहादीनामनुज्ञापनादिकरणम्  ।<br>
ओं वसुसत्यसंज्ञकेभ्यो देवेभ्य एतदन्नं सघृतं सपानीयं सव्यञ्जनं सवदरं सदधि प्रतिषिद्धवर्जितं नम इति अन्नसङ्कल्पनम्  ।<br>
ओं अमुकगोत्रे&nbsp;! मत्पितामहमुकदेवि नान्दीमुखि&nbsp;! एतदन्नं सबदरं सदधि नमः  ।<br>
एवं मातामहप्रभातामहेभ्यः  ॥ १,२१९.६ ॥<br><br>
एकोद्दिष्टं पुरोऽवश्यं तद्विशेषं वदे शृणु  ।<br>
प्रथमं निमन्त्रणं पादप्रक्षालनमासनम्  ।<br>
अद्य अमुकगोत्रस्य मत्पितुरमुकदेवशर्मणः प्रतिसांवत्सरिकमेकोद्दिष्टश्राद्धं सिद्धान्नेन युष्मास्वहं करिष्ये  ।<br>
श्राद्धकरणानुज्ञापनमासनं गन्धादिदानमन्नानुकल्पनम्  ।<br>
जप्यं निवीती  ।<br>
उत्तराभिमुखीभूयातिथिश्राद्धं कुर्यात् ॥ १,२१९.७ ॥<br><br>
ततस्मृप्तिं ज्ञात्वा दक्षिणाभिमुखीवामोपवीती उच्छिष्टसमीपे अग्निदग्धा इति अन्नविकिरणम्  ।<br>
अमुकगोत्रमत्पितरमुकदेवशर्मन्नेतत्ते जलमवनेनिक्ष्व ये चात्र त्वामनुयाश्च त्वामनुतस्मै ते स्वधा इति रेखोपरि वारिधारादानम्  ।<br>
शेषं पूर्ववत् ॥ १,२१९.८ ॥<br><br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे एकोनविंशाधिकद्विशततमोऽध्यायः
