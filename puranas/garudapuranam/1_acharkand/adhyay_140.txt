श्रीगरुडमहापुराणम् १४०<br>
हरिरुवाच  ।<br>
जनमेजयः पुरोश्चाभून्नमस्युर्जनमेजयात् ।<br>
तस्य पुत्रश्चाभयदः सुद्युश्चाभयदादभूत् ॥ १,१४०.१ ॥<br><br>
सुद्योर्बहुगतिः पुत्रः संजातिस्तस्य चात्मजः  ।<br>
वत्सजातिश्च सञ्जातेः रौद्राश्वश्च तदात्मजः  ॥ १,१४०.२ ॥<br><br>
ऋतेयुः स्थण्डिलेयुश्च कक्षेयुश्च कृतेयुकः  ।<br>
जलेयुः सन्ततेयुश्च रोद्राश्वस्य सुता वराः  ॥ १,१४०.३ ॥<br><br>
रतिनार ऋतेयोश्च तस्य प्रतिरथः सुतः  ।<br>
तस्य मेधातिथिः पुत्रस्तत्पुत्रश्चैनिलः स्मृतः  ॥ १,१४०.४ ॥<br><br>
ऐनिलस्य तु दुष्यन्तो भरतस्तस्य चात्मजः  ।<br>
शकुन्तलायां संजज्ञे वितथो भरतादभूत् ॥ १,१४०.५ ॥<br><br>
वितथस्य सुतो मन्युर्मन्योश्चैव नरः स्मृतः  ।<br>
नरस्य संकृतिः पुत्रो गर्गो वै संकृतेः सुतः  ॥ १,१४०.६ ॥<br><br>
गर्गादमन्युः पुत्रो वै शिनिः पुत्रो व्यजायत  ।<br>
मन्युपुत्रान्महावीर्यात्सुतोऽभवदुरुक्षयः  ॥ १,१४०.७ ॥<br><br>
उरुक्षयात्त्रय्यारुणिर्व्यूहक्षत्राच्च मन्युजात् ।<br>
सुहोत्रस्तस्य हस्ती च अजमीढद्विमीढकौ  ॥ १,१४०.८ ॥<br><br>
हस्तिनः पुरुमीढश्च कण्वोऽभूदजमीढतः  ।<br>
कण्वान्मेधातिथिर्जज्ञे यतः काण्वायना द्विजाः  ॥ १,१४०.९ ॥<br><br>
अजमीढाद्वृहदिषुस्तत्पुत्रश्च बृहद्धनुः  ।<br>
बृहत्कर्मा तस्य पुत्रस्तस्य पुत्रो जयद्रथः  ॥ १,१४०.१० ॥<br><br>
जयद्रथाद्विश्वजिच्च सेनजिच्च तदात्मजः  ।<br>
रुचिराश्वः सेनजितः पृथुसेनस्तदात्मजः  ॥ १,१४०.११ ॥<br><br>
पारस्तु पृथुसेनस्य पाराद्द्वीपोऽभवन्नृपः  ।<br>
नृपस्य सृमरः पुत्रः सुकृतिश्च पृथोः सुतः  ॥ १,१४०.१२ ॥<br><br>
विभ्राजः सुकृतेः पुत्रो विभ्राजादश्वहोऽभवत् ।<br>
कृत्यां तस्माद्ब्रह्मदत्तो विष्वक्सेनस्तदात्मजः  ॥ १,१४०.१३ ॥<br><br>
यवीनरो द्विमीढस्य धृतिमांश्च यवीनरात् ।<br>
धतिमतः सत्यधृतिर्दृढनेमिस्तदात्मजः  ॥ १,१४०.१४ ॥<br><br>
दृढनेमेः सुपार्श्वोऽभूत्सुपार्श्वात्सन्नतिस्तथा  ।<br>
कृस्तु सन्नतेः पुत्रः कृतादुग्रायुधोऽभवत् ॥ १,१४०.१५ ॥<br><br>
उग्रायुधाच्च क्षेम्यौऽभूत्सुधीरस्तु तदात्मजः  ।<br>
पुरञ्जयः सुधीराच्च तस्य पुत्रो विदूरथः  ॥ १,१४०.१६ ॥<br><br>
अजमीढान्नलिन्याञ्च नीलो नाम नृपोऽभवत् ।<br>
नीलाच्छान्तिरभूत्पुत्रः सुशान्तिस्तस्य चात्मजः  ॥ १,१४०.१७ ॥<br><br>
सुशान्तेश्च पुरुर्जातो ह्यर्कस्तस्य सुतोऽभवत् ।<br>
अर्कस्य चैव हर्यश्वो हर्यश्वान्मुकुलोऽभवत् ॥ १,१४०.१८ ॥<br><br>
यवीनरो बृहद्भानुः कम्पिल्लः सृञ्जयस्तथा  ।<br>
पाञ्चालान्मुकुलाज्जज्ञे शरद्वान्वैष्णवो महान्  ॥ १,१४०.१९ ॥<br><br>
दिवोदासो द्वितीयोऽस्य ह्यहल्यायां शरद्वतः  ।<br>
शतानन्दोऽभवत्पुत्रस्तस्य सत्यधृतिः सतः  ॥ १,१४०.२० ॥<br><br>
कृपः कृपी सत्यधृतेरुर्वश्यां वीर्यहानितः  ।<br>
द्रोणपत्नी कृपी जज्ञे अश्वत्थामानमुत्तमम्  ॥ १,१४०.२१ ॥<br><br>
दिवोदासान्मित्रयुश्च मित्रयोश्च्यवनोऽभवत् ।<br>
सुदासश्च्यवनाज्जज्ञे सौदासस्तस्य जात्मजः  ॥ १,१४०.२२ ॥<br><br>
सहदेवस्तस्य पुत्रः सहदेवात्तु सोमकः  ।<br>
जन्तुस्तु सोमकाज्जज्ञे पृषतश्चापरो महान्  ॥ १,१४०.२३ ॥<br><br>
पृषताद्द्रुपदो जज्ञे धृष्टद्युम्नस्ततोऽभवत् ।<br>
धृष्टद्युम्नाद्धृष्टकेतुरृक्षोऽभूतजमीढतः  ॥ १,१४०.२४ ॥<br><br>
ऋक्षात्संवरणो जज्ञे कुरुः संवरणादभूत् ।<br>
सुधनुश्च पीक्षिच्च जह्नुश्चैव कुरोः सुताः  ॥ १,१४०.२५ ॥<br><br>
सुधनुषः सुहोत्रोऽभूच्च्यवनोऽभूत्सुहोत्रतः  ।<br>
च्यवनात्कृतको जज्ञे तथोपरिचरो वसुः  ॥ १,१४०.२६ ॥<br><br>
बृहद्रथश्च प्रत्यग्रः सत्याद्याश्च वसोः सुताः  ।<br>
बृहद्रथात्कुशाग्रश्च कुशाग्रादृषभोऽभवत् ॥ १,१४०.२७ ॥<br><br>
ऋषभात्पुष्पवांस्तस्माज्जज्ञे सत्यहितो नृपः  ।<br>
सत्यहितात्सुधन्वाभूज्जह्रुश्चव सुधन्वनः  ॥ १,१४०.२८ ॥<br><br>
बृहद्रथाज्जरासन्धः सहदेवस्तदात्मजः  ।<br>
सहदेवाच्च च सोमापिः सोमापेः श्रुतवान्सुतः  ॥ १,१४०.२९ ॥<br><br>
भीमसेनोग्रसेनौ च श्रुतसेनोऽपराजितः  ।<br>
जनमेजयस्तथान्योऽभूज्जह्नोस्तु सुरथोऽभवत् ॥ १,१४०.३० ॥<br><br>
विदूरथस्तु सुरथात्सार्वभौमो विदूरथात् ।<br>
जयसेनः सार्वभौमादावधीतस्तदात्मजः  ॥ १,१४०.३१ ॥<br><br>
अयुतायुस्तस्य पुत्रस्तस्य चाक्रोधनः सुतः  ।<br>
अक्रोधनस्यातिथिश्च ऋक्षोऽभूदतिथेः सुतः  ॥ १,१४०.३२ ॥<br><br>
ऋक्षाच्च भीमसेनोऽभूद्दिलीपो भीमसेनतः  ।<br>
प्रतीपोऽभूद्दिलीपाच्च देवापिस्तु प्रतीपतः  ॥ १,१४०.३३ ॥<br><br>
शन्तनुश्चैव बाह्लीकस्त्रयस्ते भ्रातरो नृपाः  ।<br>
बाह्लीकात्सोमदत्तोऽभूद्भूरिर्भूरिश्रवास्ततः  ॥ १,१४०.३४ ॥<br><br>
शलश्च शन्तनोर्भोष्मो गङ्गायां धार्मिको महान्  ।<br>
चित्राङ्गदविचित्रौ तु सत्यवत्यान्तु शन्तनोः  ॥ १,१४०.३५ ॥<br><br>
भार्ये विचित्रवीर्यस्य त्वम्बिकाम्बालिके तयोः  ।<br>
धृराष्ट्रं च पाण्डुञ्च तद्दास्यां विदुरन्तथा  ॥ १,१४०.३६ ॥<br><br>
व्यास उत्पादयामास गान्धागी धृतराष्ट्रतः  ।<br>
शतपुत्रं दुर्योधनाद्यं पाण्डोः पञ्च प्रजज्ञिरे  ॥ १,१४०.३७ ॥<br><br>
प्रतिबिन्ध्यः श्रुतसोमः श्रुतकीर्तिस्तथार्जुनात् ।<br>
शतानीकः श्रुतकर्मा द्रौपद्यां पञ्च वै क्रमात् ॥ १,१४०.३८ ॥<br><br>
यौधेयी च हिडिम्बा च कौशी चैव सुभद्रिका  ।<br>
विजया वै रेणुमती पञ्चभ्यस्तु सुताः क्रमात् ॥ १,१४०.३९ ॥<br><br>
देवको घचोत्कचश्च ह्यभिमन्युश्च सर्वगः  ।<br>
सुहोत्रो निरमित्रश्च परीक्षिदभिमन्युजः  ॥ १,१४०.४० ॥<br><br>
जनमेजयोऽस्य ततो भविष्यांश्च नृपाञ्छृणु  ॥ १,१४०.४१ ॥<br><br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे चन्द्रवंशवर्णनं नाम चत्वारिंशदुत्तरशततमोऽध्यायः
