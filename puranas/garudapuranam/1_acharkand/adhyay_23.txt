<font size="4.9"><br>
<b>॥सूत उवाच ॥</b><br>
शिवार्चनं प्रवक्ष्यामि धर्म्मकामादिसाधनम् ॥<br>
त्रिभिर्मन्त्रैराचामेत्तु स्वाहान्तैः प्रणवादिकैः ॥ 23.1 ॥<br>
<br>
ॐ हां आत्मतत्त्वाय विद्यातत्त्वाय हीं तथा ॥<br>
ॐ हूं शिवतत्त्वाय स्वाहा हृदा स्याश्रोत्रवंदनम् ॥ 23.2 ॥<br>
<br>
भस्मस्न्नानं तर्पणं च ॐ हां स्वाहा सर्वमन्त्रकाः ॥<br>
सर्वे देवाः सर्वमुनिर्नमोऽन्तो वौषडन्तकः ॥ 23.3 ॥<br>
<br>
स्वधान्ताः सर्वपितरः स्वधान्ताश्च पितामहाः ॥<br>
ॐ हां प्रपितामहेभ्यस्तथा मातामहादयः ॥ 23.4 ॥<br>
<br>
हां नमः सर्वमातृभ्यस्ततः स्यात्प्राणसंयमः ॥<br>
आचामं मार्जनं चाथो गायत्रीं च जपेत्ततः ॥ 23.5 ॥<br>
<br>
ॐ हां तन्महेशाय विद्महे, वाग्विशुद्धाय धीमहि, तन्नो रुद्रः प्रचोदयात् ॥ 23.6 ॥<br>
<br>
सूर्य्योपस्थानकं कृत्वा सूर्य्यमन्त्रैः प्रपूजयेत् ॥<br>
ॐ हां हीं हूं हैं हौं हः शिवसूर्य्याय नमः ॥<br>
ॐ हं खखोल्काय सूर्य्यमूर्त्तये नमः ॥<br>
ॐ ह्रां ह्रीं सः सूर्य्याय नमः ॥ 23.7 ॥<br>
<br>
दण्डिने पिङ्गले त्वातिभूतानि च ततः स्मरेत् ॥<br>
अग्नयादौ विमलेशानमाराध्य परमं सुखम् ॥ 23.8 ॥<br>
<br>
यजेत्पद्मां च रां दीप्तां रीं सूक्ष्मां रूं जयां च रें ॥<br>
भद्रां च रैं विभूतिं रों विमलां रौममोधि (रोधि) काम् ॥ 23.9 ॥<br>
<br>
रं विद्युतां च पूर्वादौ रा (रं) मध्ये सर्वतोमुखीम् ॥<br>
अर्कासनं सूर्य्यमूर्त्तिं ह्रां ह्रूं (ह्रीं) सः सूर्य्यमर्च्चयेत् ॥ 23.10 ॥<br>
<br>
ॐ आं हृदयार्काय च शिरः शिखा च भूर्भुवः स्वरोम् ॥<br>
ज्वालिनीं ह्रं कवचस्य चास्त्रं राज्ञां च दीक्षिताम् ॥ 23.11 ॥<br>
<br>
यजेत्सूर्य्यहृदा सर्वान्सों सोमं मं च मंगलम् ॥<br>
बं बुधं बृं बृहस्पतिं भं भार्गवं शं शनैश्चरम् ॥ 23.12 ॥<br>
<br>
रं राहुं कं यजेत्केतुं ॐ तेजश्चण्डमर्च्चयेत् ॥<br>
सूर्य्यमभ्यर्च्य चाचम्य कनिष्ठातोऽङ्गकांन्यसेत् ॥ 23.13 ॥<br>
<br>
हां हृच्छिरो हूं शिखा हैं वर्म्म हौं चैव नेत्रकम् ॥<br>
होऽस्त्रं शक्तिस्थितिं कृत्वा भूतशुद्धिं पुनर्न्यसेत् ॥ 23.14 ॥<br>
<br>
अर्घ्यपात्रं ततः कृत्वा तदद्भिः प्रोक्षयेद्यजेत् ॥ 23.15 ॥<br>
<br>
आत्मानं पद्मसंस्थं च हौं शिवाय ततो बहिः ॥<br>
द्वारे नन्दिमहाकालौ गंगा च यमुनाथ गौः ॥ 23.16 ॥<br>
<br>
श्रीवत्सं वास्त्वधिपतिं ब्रह्माणं च गणं गुरुम् ॥<br>
शक्त्यनन्तौ यजेन्मध्ये पूर्वादौ धर्म्मकादिकम् ॥ 23.17 ॥<br>
<br>
अधर्म्माद्यं च वह्न्यादौ मध्ये पद्मस्य कर्णिके ॥<br>
वामाज्येष्ठा च पूर्वादौ रौद्री काली च पूर्षदः ॥ 23.18 ॥<br>
<br>
ॐ हौं कलविकरिण्यै बलविकरिणी ततः ॥<br>
बलप्रमथिनी सर्वभूतानां दमनी ततः ॥ 23.19 ॥<br>
<br>
मनोन्मनी यजेदेताः पठिमध्ये शिवाग्रतः ॥<br>
शिवासनं महामूर्त्ति मूर्त्तिमध्ये शिवाय च ॥ 23.20 ॥<br>
<br>
आवाहनं स्थापनं च सन्निधानं निरोधनम् ॥<br>
सकलीकरणं मुद्रादर्शनं चार्घ्यपाद्यकम् ॥ 23.21 ॥<br>
<br>
आचामाभ्यङ्गमुद्वर्त्तं स्नानं निर्म्मथनं चरेत् ॥<br>
वस्त्रं विलेपनं पुष्पं धूपं दीपं चरुं ददेत् ॥ 23.22 ॥<br>
<br>
आचामं मुखवासं च ताम्बूलं हस्तशोधनम् ॥<br>
छत्रचामरपावित्रं परमीकरणं चरेत् ॥ 23.23 ॥<br>
<br>
रूपकल्पके चैकाहजपो जाप्यसमर्पणम् ॥<br>
स्तुतिर्नतिर्हृदाद्यैश्च ज्ञेयं नामाङ्ग पूजनम् ॥ 23.24 ॥<br>
<br>
अग्नीशरक्षो वायव्ये मध्ये पूर्वादितन्त्रकम् ॥<br>
इन्द्राद्यांश्च यजेच्चण्डं तस्मै निर्माल्यमर्पयेत् ॥ 23.25 ॥<br>
<br>
गुहायातिगुह्यगोप्ता त्वं गृहाणास्मत्कृतं जपम् ॥<br>
सिद्धिर्भवतु मे देव तत्प्रसादात्त्वयि स्थितिः ॥ 23.26 ॥<br>
<br>
यत्किञ्चित्क्रियते कर्म सदा सुकृतदुष्कृतम् ॥<br>
तन्मे शिवपदस्थस्य रुद्र क्षपय शङ्कर ॥ 23.27 ॥<br>
<br>
शिवो दाता शिवो भोक्ता शिवः सर्वमिदं जगत् ॥<br>
शिवो जयति सर्वत्र यः शिवः सोऽहमेव च ॥ 23.28 ॥<br>
<br>
यत्कृतं यत्करिष्यामि तत्सर्वं सुकृतं तव(तस्तवम्) ॥<br>
त्वं त्राता विश्वनेता च नान्योनाथोऽस्तिमेशिव ॥ 23.29 ॥<br>
<br>
अथान्येन प्रकारेण शिवपूजां वदाम्यहम् ॥<br>
गणः सरस्वती नंदी महाकालोऽथगंगया ॥ 23.30 ॥<br>
<br>
पवनास्त्रं वास्त्वधिपो द्वारि पूर्वादितस्त्विमे ॥<br>
इंद्राद्याः पूजनीयाश्च तत्त्वानि पृथिवी जलम् ॥ 23.31 ॥<br>
<br>
तेजो वायुर्व्योम गंधो रसरूपे च शब्दकः ॥<br>
स्पर्शो वाक् पाणि पादं च पायूपस्थं श्रुतित्वचम् ॥ 23.32 ॥<br>
<br>
चक्षुर्जिह्वा घ्राणमनो बुद्धिश्चाहं प्रकृत्यपि ॥<br>
पुमान्नागो बुद्धिविद्ये कला कालो नियत्यपि ॥ 23.33 ॥<br>
<br>
माया च शुद्ध विद्या च ईश्वरश्च सदाशिवः ॥<br>
शक्तिः शिवश्च तान्ज्ञात्वा मुक्तो ज्ञानी शिवो भवेत् ॥ 23.34 ॥<br>
<br>
यः शिवः स हरिर्ब्रह्मा सोऽहं ब्रह्मास्मि शङ्कर ॥ 23.35 ॥<br>
<br>
भूतशुद्धिं प्रवक्ष्यामि यया शुद्धः शिवो भवेत् ॥<br>
हृत्पद्मे सद्योमंत्रः स्यान्निवृत्तिश्च कला इडा ॥ 23.36 ॥<br>
<br>
पिंगला द्वे च नाड्यौ तु प्राणोऽपानश्च मारुतौ ॥<br>
</font>