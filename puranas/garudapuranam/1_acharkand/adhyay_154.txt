श्रीगरुडमहापुराणम् १५४<br>
धन्वन्तरिरुवाच  ।<br>
हृद्रोगादिनिदानं ते वक्ष्येऽहं सुश्रुताधुना  ।<br>
कृमिहृद्रोगलिङ्गैश्च स्मृताः पञ्च तु हृद्गताः  ॥ १,१५४.१ ॥<br><br>
वातेन शून्यातात्यर्थं भुज्यते रोरुदीति च  ।<br>
भिद्यते शुष्यते स्तब्धं हृदयं शून्यता भ्रमः  ॥ १,१५४.२ ॥<br><br>
अकस्माद्दीनता शोको भयं शब्देऽसैष्णुता  ।<br>
वेपथुर्वेपनान्मोहः श्वासरोधोऽल्पनिद्रता  ॥ १,१५४.३ ॥<br><br>
पित्तात्तृष्णा श्रमो दाहो स्वेदोऽम्लकफजः क्रमः  ।<br>
छर्दनं ह्यम्लपित्तस्य धूमकल्पितको ज्वरः  ॥ १,१५४.४ ॥<br><br>
श्लेष्मणा हृदयं स्तब्धं भारिकं साश्मगर्भवत् ।<br>
कासास्थिसादनिष्ठीवनिद्रालस्यारुचिज्वराः  ॥ १,१५४.५ ॥<br><br>
हृद्रोगे हि त्रिभिर्देषैः कृमिभिः श्यावनेत्रता  ।<br>
तमः प्रवेशो हृल्लासः शोथः कण्डूः कफस्त्रुतिः  ॥ १,१५४.६ ॥<br><br>
हृदयं सततं चात्र क्रकचेनेव दीर्यते  ।<br>
चिकित्सदामयं (रं) घोरं तच्छीघ्रं शीघ्रमारिणम्  ॥ १,१५४.७ ॥<br><br>
वातात्पित्तात्कफात्तृष्णा सन्निपाताद्बलक्षयः  ।<br>
षष्ठी स्यादुपसर्गाच्च वातपित्ते च कारणम्  ॥ १,१५४.८ ॥<br><br>
सर्वेषु तत्प्रकोपो हि सम्यग्धातुप्रशोषणात् ।<br>
सर्वदेहभ्रामोत्कम्पतापहृद्दाहमोहकृत् ॥ १,१५४.९ ॥<br><br>
जिह्वामूलगलक्लोमतालुतोयवहाः शिराः  ।<br>
संशोष्य तृष्णा जायन्ते तासां सामान्यलक्षणम्  ॥ १,१५४.१० ॥<br><br>
मुखशोषो जलातृप्तिरन्नद्वेषः स्वरक्षयः  ।<br>
कण्ठोष्ठतालुकार्कश्याज्जिह्वानिष्क्रमणे क्लमः  ॥ १,१५४.११ ॥<br><br>
प्रलापश्चित्तविभ्रंशो ह्युद्गराढ्यस्तथामयः  ।<br>
मारुतात्क्षामतादैन्यं शङ्खभे (तो) दः शिरौभ्रमः  ॥ १,१५४.१२ ॥<br><br>
गन्धाज्ञानास्यवैरस्यश्रुतिनिद्राबलक्षयाः  ।<br>
शीताम्लफेनवृद्धिश्च पित्तान्मूर्छास्यतिक्तता  ॥ १,१५४.१३ ॥<br><br>
रक्तेक्षणत्वं सततं शोषो दाहोऽतिधूमकः  ।<br>
कफो रसाद्विकुपितस्तोयवाहिषु मारुतः  ॥ १,१५४.१४ ॥<br><br>
स्रोतस्तु सकफं तेन पङ्कवच्छोष्यते ततः  ।<br>
शूकैरिवाचितः कण्ठो निद्रा मधुरवक्रता  ॥ १,१५४.१५ ॥<br><br>
आध्मानं शिरसो जाड्यं स्तैमित्यच्छर्द्यरोचकम्  ।<br>
आलस्यमविपाकञ्च यः स स्यात्सर्वलक्षणः  ॥ १,१५४.१६ ॥<br><br>
आमोद्भवाच्च रक्तस्य संरोधाद्वातपित्तता  ।<br>
उष्णाक्रान्तस्य सहसा शीताम्भो भजतस्तृषा  ॥ १,१५४.१७ ॥<br><br>
उष्णादूर्ध्वं गतः कोष्ठं कुर्याद्वै पित्तजैवसा  ।<br>
या च पानातिपानोत्था तीक्ष्णाग्रे स्नेहपाकजा  ॥ १,१५४.१८ ॥<br><br>
स्निग्धकट्वम्ललवणभोजनेन कफोद्भवा  ।<br>
तृष्णारसक्षयोक्तेन लक्षणेन क्षयात्मिका  ॥ १,१५४.१९ ॥<br><br>
शोषमोहज्वराद्यन्यदीर्घरोगोपसर्गतः  ।<br>
या तृष्णा जायते तीव्रा सोपसर्गात्मिका स्मृता  ॥ १,१५४.२० ॥<br><br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे आम्लपित्तनिदाना नाम चतुः पञ्चाशदुत्तरशततमोऽध्यायः
