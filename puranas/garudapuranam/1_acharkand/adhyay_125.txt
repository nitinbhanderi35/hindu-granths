श्रीगरुडमहापुराणम् १२५<br>
पितामह उवाच  ।<br>
मान्धाता चक्रवर्त्यासीदुपोष्यैकादशीं नृपः  ।<br>
एकादश्यां न भुञ्जीत पक्षयोरुभयारपि  ॥ १,१२५.१ ॥<br><br>
दशम्येकादशीमिश्रा गान्धार्या समुपोषिता  ।<br>
तस्याः पुत्रशतं नष्टं तस्मात्तां परिवर्जयेत् ॥ १,१२५.२ ॥<br><br>
द्वादश्येकादशी यत्र तत्र सन्निहितो हरिः  ।<br>
दशम्येकादशी यत्र तत्र सन्निहितोऽसुरः  ।<br>
बहुवाक्यविरोधेन सन्देहो जायते यदा  ॥ १,१२५.३ ॥<br><br>
द्वादशी तु तदा ग्राह्या त्रयोदश्यान्तु पारणम्  ।<br>
एकादशी कलापिस्यादुपोष्या द्वादशी तथा  ॥ १,१२५.४ ॥<br><br>
एकादशी द्वादशी च विशेषेण त्रयोदशी  ।<br>
त्रिमिश्रा सा तिथिर्ग्राह्या सर्वपापहरा शुभा  ॥ १,१२५.५ ॥<br><br>
एकादशीमुपोष्यैवद्वादशीम थवा द्विज&nbsp;!  ।<br>
त्रिमिश्रां चैव कुर्वीत न दशम्या युतां क्रचित् ॥ १,१२५.६ ॥<br><br>
रात्रौ जागरणं कुर्वन्पुराणश्रवणं नृपः  ।<br>
गदाधरं पूजयंश्च उपोष्यैका दशीद्वयम्  ।<br>
रुक्माङ्गदो ययौ मोक्षमन्ये चैकादशीव्रतम्  ॥ १,१२५.७ ॥<br><br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे एकादशीमाहात्म्यं नाम पञ्चविंशत्युत्तरशततमोऽध्यायः
