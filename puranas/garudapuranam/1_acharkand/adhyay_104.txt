&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;॥याज्ञवल्क्य उवाच ॥<br>
नरकात्पताकोद्भूतात्क्षयात्पापस्य कर्मणः ॥<br>
ब्रह्महा श्वा खरोष्ट्रः स्याद्भेको यकः सुराप्यपि ॥ 104.1 ॥<br>
<br>
स्वर्णचोरः कृमिः कीटः तृणादिर्गुरुतल्पगः ॥<br>
क्षयरोगी श्यावदन्तः कुनखी शिपिविष्टकः ॥ 104.2 ॥<br>
<br>
ब्रह्महत्याक्रमात्स्युश्च तत्सर्वं वा शिशोर्भवेत् ॥<br>
अन्नहर्त्ता मयावी स्यान्मूको रागापहारकः ॥ 104.3 ॥<br>
<br>
धान्यहार्य्यतिरिक्ताङ्गः पिशुनः पूतिनासिकः ॥<br>
तैलाहारी तैलपायी पूतिवक्त्रस्तु सूचकः ॥ 104.4 ॥<br>
<br>
ब्रह्मस्वं कन्यकां क्रीत्वा वने रक्षो भवेद्वृषः ॥<br>
रत्नहृद्धीनजातः स्यात्पत्रशाकहरः शिखी ॥ 104.5 ॥<br>
<br>
गुच्छं चुचुन्दरी हृत्वा धान्यहृन्मूषको भवेत् ॥<br>
फलं कपिः पशून्हृत्वा त्वजा काकः पयस्तथा ॥ 104.6 ॥<br>
<br>
मांसं गृध्रः पटं श्वित्री चीरीलवणहारकः ॥<br>
यथाकर्म फलं प्राप्य तिर्यक्त्वं कालपर्ययात् ॥ 104.7 ॥<br>
<br>
जायन्ते लक्षणभ्रष्टा दरिद्राः पुरुषाधमाः ॥<br>
ततो निष्कलुषीभूता कुले महति योगिनः ॥ 104.8 ॥<br>
<br>
जायन्ते लक्षणोपेता धनधान्यसमन्विताः ॥ 104.9 ॥<br>
<br>
इति श्रागारुडे महापुराणे पूर्वखण्डे प्रथमांशाख्ये आचारकाण्डे याज्ञवल्क्योक्तकर्मविपाकनिरूपणं नाम चतुरुत्तरशततमोऽध्यायः ॥ 104 ॥<br>
