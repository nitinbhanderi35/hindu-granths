श्रीगरुडमहापुराणम् १७७<br>
हरिरुवाच  ।<br>
सोभाञ्जनपत्ररसं मधुयुक्तं हि चक्षुषोः  ।<br>
भ (च) रणाद्रोगहरणं भवेन्नास्त्यत्र संशयः  ॥ १,१७७.१ ॥<br><br>
अशीतितिलपुष्पाणि जात्याश्च कुसुमापि च  ।<br>
उषानिम्बामलाशुण्ठीपिप्पलीतण्डुलीयकम्  ॥ १,१७७.२ ॥<br><br>
छायासुष्कां वटीं कुर्यात्पिष्ट्वा तण्डुलवारिणा  ।<br>
मधुना सहसा चाक्ष्णोरञ्जनात्तिमिरादिनुत् ॥ १,१७७.३ ॥<br><br>
बिभीतकास्थिमज्जा तु शङ्खनाभिर्मनः शिला  ।<br>
निम्बपत्रमरीचा नि अजामूत्रेण पेषयेत् ॥ १,१७७.४ ॥<br><br>
पुष्पं रात्र्यन्धतां हन्ति तिमिरं पटलं तथा  ।<br>
चतुर्भागानि शङ्खस्य तदर्धेन मनः शिला  ॥ १,१७७.५ ॥<br><br>
सैन्धवं च तदर्धेनत्वेतत्पिष्ट्वादकेन तु  ।<br>
छायाशुष्कां तु वटिकां कृत्वा नयनमञ्जयेत् ॥ १,१७७.६ ॥<br><br>
तिमिरं पटलं हन्ति पिचिटं च महौषधम्  ।<br>
त्रिकटु त्रिफलां चैव करं जस्य फलानि च  ॥ १,१७७.७ ॥<br><br>
सैन्धवं रजनीद्वे व भृङ्गराजरसेन हि  ।<br>
पिष्ट्वा तदञ्जनादेव तिमिरादिविनाशनम्  ॥ १,१७७.८ ॥<br><br>
आटरूषकमूलं तु काञ्जिकापिष्टमेव तु  ।<br>
तेनाक्षिबूमिलेपाच्च चक्षुः शूलं विनश्यति  ॥ १,१७७.९ ॥<br><br>
सतक्रं बदरीमूलं पीतं वाक्षिव्यथां हरेत् ।<br>
सैन्धंवं कटुतैलं च अपामार्गस्य मूलकम्  ॥ १,१७७.१० ॥<br><br>
क्षीरकाञ्जिकसंघृष्टं ताम्रपात्रे तु तेन च  ।<br>
अञ्जनात्पिञ्जटस्यैव नाशो भवति शङ्कर  ॥ १,१७७.११ ॥<br><br>
ओं दद्रु सर क्रों ह्रीं ठः ठः दद्रु सर ह्रीं ह्रीं ओं उं ऊ सर क्रीं क्रीं ठः ठः  ।<br>
आद्या हि वशामायान्ति मन्त्रेणानेन चाञ्जनात् ॥ १,१७७.१२ ॥<br><br>
बिल्वकनीलिकामूलं पिष्टमभ्यञ्जनेन च  ।<br>
अनेनाञ्जितमात्रेण नश्यन्ति तिमिराणि हि  ॥ १,१७७.१३ ॥<br><br>
कटुकं (पिप्पली) तगरं चैव हरिद्रामलकं वचा  ।<br>
खदिरपिष्टवात्तश्च अञ्जनान्नेत्ररोगनुत् ॥ १,१७७.१४ ॥<br><br>
नीरपूर्णमुखो धौति बृहन्मानेन योऽक्षिणी  ।<br>
प्रभाते नेत्ररोगैश्च नित्यं सर्वैः प्रमुच्यते  ॥ १,१७७.१५ ॥<br><br>
शुक्लैरण्डस्य मूलेन पत्रेणापि प्रसाधितम्  ।<br>
छगदग्धसेकमौष्ण्याच्चक्षुषोर्वातशलनत् ॥ १,१७७.१६ ॥<br><br>
चन्दनं सैन्धवं वृद्धपालाशश्च हरीतकी  ।<br>
पटलं कुसुमं नीली च (व) क्रिकां हरतेऽञ्जनम्  ॥ १,१७७.१७ ॥<br><br>
गुञ्जामूलं छागमूत्रे घृष्टं तिमिरनुच्च तत्रौप्यताम्रसुवर्णानां हस्तघृष्टशलाकया  ॥ १,१७७.१८ ॥<br><br>
घृष्टमुद्वर्तनं रुद्र कामलाव्याधिनाशनम्  ।<br>
घोषाफलमपाघ्रातं पीतकामलनाशनम्  ॥ १,१७७.१९ ॥<br><br>
दूर्वादाडिमपुष्पं तु अलक्तकहरीतकी  ।<br>
नासार्शवातरक्तनुन्नस्याद्वै स्वरसेन हि  ॥ १,१७७.२० ॥<br><br>
आपिष्ट्वा जाङ्गली मू (तू) लं तद्रसेन वृषध्वज  ।<br>
नस्यादाराद्विनश्येत नाशार्शो नीललोहित  ॥ १,१७७.२१ ॥<br><br>
गव्यं घृतं सर्जरसं रुद्र धन्याकसैन्धवम्  ।<br>
धुत्तूरकं गैरिकं च एतैः साधितसिक्थकम्  ॥ १,१७७.२२ ॥<br><br>
सतैलं व्रणनुत्स्याच्च स्फुटितोद्धटिताधरे  ।<br>
जातीपत्रं च चर्वित्वा विधृतं मुखरोगनुत् ॥ १,१७७.२३ ॥<br><br>
भक्षात्केसरबीजस्य दन्ताः स्युश्चलिताःस्थिराः  ।<br>
मुष्टकं कुष्ठमेला च यष्टिकं मधुवालकम्  ॥ १,१७७.२४ ॥<br><br>
धन्याकमेतददनान्मुखदुर्गन्धनुद्धर  ।<br>
कषायं कटुकं वापि तिक्तशाकस्य भक्षणात् ॥ १,१७७.२५ ॥<br><br>
तलयुक्तस्य नित्यं स्यान्मुखदुर्गन्धताक्षयः  ।<br>
दन्तव्रणानि सर्वाणि क्षयं गच्छन्त्यनेन तु  ॥ १,१७७.२६ ॥<br><br>
काञ्जिकस्य सतैलस्य गण्डूषकवलास्थितिः  ।<br>
ताम्बूलचूर्णदग्धस्य मुखस्य व्याधिनुच्छिव&nbsp;!  ॥ १,१७७.२७ ॥<br><br>
परित्यक्तश्लेष्मणश्च शुण्ठीचर्वणतो यथा  ।<br>
मातुलुङ्गदलान्येला यष्टी मधु च पिप्पली  ॥ १,१७७.२८ ॥<br><br>
जातीपत्रमथैषां च चूर्णं लीढ्वा तथा कृतम्  ।<br>
शेफालिकजटायाश्च चर्वणं गलशुण्ठिनुत् ॥ १,१७७.२९ ॥<br><br>
नासाशिरारक्तकर्षान्नश्येच्छंशकर जिह्विका  ।<br>
रसः शिरीषबीजानां हरिद्रायाश्चतुर्गुणः  ॥ १,१७७.३० ॥<br><br>
तेन पक्वेन भूतेश नस्यं मस्तकरोगनुत् ।<br>
गलरोगा विनश्यन्ति नस्यमात्रेण तत्क्षणात् ॥ १,१७७.३१ ॥<br><br>
दन्तकीटविनाशः म्याद्गुञ्जामूलस्य चर्वणात् ।<br>
काकजङ्घास्नुहीनीलीकवायो मधुमोजितः  ॥ १,१७७.३२ ॥<br><br>
दन्ताक्रान्तान्दन्तजांश्च कृमीन्नाशयते शिव  ।<br>
घतं कर्कटपादेन दुग्धोन्मिश्रेण साधितम्  ॥ १,१७७.३३ ॥<br><br>
तेन चाम्यङ्गितादन्ताः कुर्युः कटकटान्न हि  ।<br>
लिप्त्वा कर्कटपादेन केवलेनाथवाशिव  ॥ १,१७७.३४ ॥<br><br>
त्रिसप्ताहं वाः पिष्टानि ज्योतिष्मत्याः फलानि हि  ।<br>
शुक्लाभयामज्जलेपाद्दन्तस्याङ्ककलङ्कनुत् ॥ १,१७७.३५ ॥<br><br>
लोध्रकुङ्कुममञ्जिष्ठालोहका लेयकानि च  ।<br>
यवतण्डुलमेतैश्च यष्टी मधुसमन्वितैः  ॥ १,१७७.३६ ॥<br><br>
वारिपिष्टैर्वक्त्रलेपः स्त्रीणां शोभनवक्त्रकृत् ।<br>
द्विभागं छागदुग्धेन तैलप्रस्थं तु साधितम्  ॥ १,१७७.३७ ॥<br><br>
रक्तवन्दनमञ्जिष्ठालक्षाणां कर्षकेण वा  ।<br>
यष्टीमधुकुङ्कुमाभ्यां सप्ताहान्मुखकान्तिकृत् ॥ १,१७७.३८ ॥<br><br>
शुण्ठीपिप्पलिचूर्णं तु गुडूची कण्टकारिका  ।<br>
एभिश्च क्वथितं वारि पीतं चाग्निं करोति वै  ॥ १,१७७.३९ ॥<br><br>
वातशूलक्षयं चैव कगेति प्रथमेश्वर  ।<br>
करञ्जपर्पटोशीरं बहती कटुरोहिणी  ॥ १,१७७.४० ॥<br><br>
गोक्षुरं क्वथितं त्वभिर्वारि पीतं श्रमापहन्  ।<br>
दाहं पित्तं ज्वरं शोषं मूर्छां चैव क्षयं नयेत् ॥ १,१७७.४१ ॥<br><br>
मध्वाज्यपिप्पलीचूर्णं क्वथितं क्षीरसंयुतम्  ।<br>
पीतं हृद्रोगकासस्य विषमज्वरनुद्भवेत् ॥ १,१७७.४२ ॥<br><br>
क्वाथौपधीनां सर्वासां कर्षार्धं ग्राह्यमेव च  ।<br>
वयोऽनुरूयतो ज्ञेयो विशेषो वृषभध्वज  ॥ १,१७७.४३ ॥<br><br>
दुग्धं पीतं तु संयुक्तं गोपुरीषरसेन च  ।<br>
विषमज्वरनुत्स्याच्च काकजन्धारसस्तथा  ॥ १,१७७.४४ ॥<br><br>
मशुण्ठि क्वथितं क्षीग्मजाया ज्वरनुद्भवेत् ।<br>
यष्टीमधुकमुस्तं च सैन्धवं बृहतीफलम्  ॥ १,१७७.४५ ॥<br><br>
एतैर्नस्वप्रिदानाच्च निद्रा स्यात्पुरुपस्य च  ।<br>
मरीचप्रध्वश्वलालानस्यान्निद्रा भवेच्छिव  ॥ १,१७७.४६ ॥<br><br>
मूलं तु काकजङ्घाया निद्राकृत्स्याच्छिरस्थितम्  ।<br>
सिद्धं तैलं काञ्जिकेन तथा सर्जरसेन च  ॥ १,१७७.४७ ॥<br><br>
शीतोदकसमायुक्तं लेपात्सन्तापनाशनम्  ।<br>
शोणितज्वरदाहेभ्यो जातसन्तापनुत्तथा  ॥ १,१७७.४८ ॥<br><br>
शृकशैवालमन्थश्च शुण्ठीपापाणभेदकम्  ।<br>
शौवाञ्जनं गोक्षुरं वा वरुणच्छन्नमेव च  ॥ १,१७७.४९ ॥<br><br>
सौभाञ्जनस्य मूलं च एतैः क्वथितवारि च  ।<br>
दत्त्वा हिङ्गुयवक्षारं पीतं वातविनाशनम्  ॥ १,१७७.५० ॥<br><br>
पिप्पली पिप्पलीमूलं तथा भल्लातकं शिव  ।<br>
वार्येतैः क्वथितं पीतं वरशूलापहारकृत् ॥ १,१७७.५१ ॥<br><br>
अश्वगन्धामूलकाभ्यां सिद्धा वल्मीकमृत्तिका  ।<br>
एतया मर्दनाद्रुद्र ऊरुस्तम्भः प्रशाम्यति  ॥ १,१७७.५२ ॥<br><br>
बृहतीकस्य वै मूलं संपिष्टमुदकेन च  ।<br>
पीतं संघातवातस्य विपाटनकृदेव च  ॥ १,१७७.५३ ॥<br><br>
पीतं तक्रेण मूलं च आर्द्रस्य तगरस्य च  ।<br>
हरेत्झिञ्जिनीवातं?वै वृक्षमिन्द्राशनिर्यथा  ॥ १,१७७.५४ ॥<br><br>
अस्थिसंहारमेकेन भक्तेन सह वादितम्  ।<br>
पतिं मांसरसेनापि वातनुच्चास्थिभङ्गनुत् ॥ १,१७७.५५ ॥<br><br>
घृतलिप्तं सशुष्कं च छागीक्षीरेण संयुतम्  ।<br>
तल्लोपात्पादयार्नंश्येत्सक्षेप्ये चात्र संशयः  ॥ १,१७७.५६ ॥<br><br>
मध्वाज्यसैन्धवं सिक्थं गुडकैरिकगुग्गुलैः  ।<br>
ससर्जरसस्फुटितः क्लोमशुद्धिश्च लेपनात् ॥ १,१७७.५७ ॥<br><br>
कटुतैलेन लिप्तो वै विधूमाग्नौ प्रतापितः  ।<br>
मृत्तिकारखादितः पादः समः स्याद्वृषभध्वज  ॥ १,१७७.५८ ॥<br><br>
सर्जरसाः सिक्थकं च जीरकं च हरीतकी  ।<br>
उत्साधितघृताभ्यङ्गो ह्यग्निदग्धव्यथापनुत् ॥ १,१७७.५९ ॥<br><br>
तिलतैलं चाग्निदग्धं यवभस्मसमन्वितम्  ।<br>
अग्निदग्धव्रणं नश्येद्ब्रहुशः कृतलेपतः  ॥ १,१७७.६० ॥<br><br>
नवनीतं माहिषं च दग्धपिष्टतिलानि च  ।<br>
सभल्लाकं व्रणं नश्येद्धृच्छूलं नस्यलेपनात् ॥ १,१७७.६१ ॥<br><br>
कर्पूरगव्यसर्पिर्भ्यां प्रहारः पूरितो हर  ।<br>
शस्त्रोद्भवः सबद्धश्च शुक्लवर्णेन शङ्कर&nbsp;!  ।<br>
पाकं च वेदनां चैव संस्पृशेद्वृषभध्वज  ॥ १,१७७.६२ ॥<br><br>
आम्र (तस्य) मूलरसेनैव शस्त्रघातः प्रपूरितः  ।<br>
ढौकते शस्त्रघाताभ्यां निर्व्रणो घृपूरितः  ॥ १,१७७.६३ ॥<br><br>
शरपुङ्खा लज्जालुका पाठा चैषां तु मूलकम्  ।<br>
जलपिष्टं तस्य लेपाच्छस्त्रघातः प्रशाम्यति  ॥ १,१७७.६४ ॥<br><br>
मूलं च काकजङ्घायास्त्रिरात्रेणैव शोषितः  ।<br>
पाकपूतिं वेदनां च हन्ति वै रोहितो व्रणे  ॥ १,१७७.६५ ॥<br><br>
सजलं तिलतैलं च अपामार्गस्य मूलकम्  ।<br>
तत्सेकदानान्नश्येच्च प्रहारोद्भववेदना  ॥ १,१७७.६६ ॥<br><br>
अभयां सैन्धवं शुण्ठीमेतत्पिष्ट्वोदकेन तु  ।<br>
भक्षयित्वा ह्यजीर्णस्य नाशो भवति शङ्कर&nbsp;!  ॥ १,१७७.६७ ॥<br><br>
कटिबद्धं निम्बमूलमक्षिसूलहरं भवेत् ।<br>
शणमूलं सताम्बूलं दग्धमिन्द्रियकस्य (ल्प) हृत् ॥ १,१७७.६८ ॥<br><br>
अन्नस्विन्नहरिद्रा च श्वेतसर्षपमूलकम्  ।<br>
बीजानि मातुलुङ्गस्य एषामुद्वर्तनं समम्  ।<br>
सप्तरात्रप्रयोगेण शुभदेहकरं भवेत् ॥ १,१७७.६९ ॥<br><br>
श्वेतापराजितापत्रं निम्बपत्ररसेन तु  ।<br>
नस्यदानाड्डाकिनीनां मातॄणां ब्रह्मरक्षसाम्  ।<br>
मोक्षः स्यान्मधुसारेण नस्याच्च वृषभध्वज  ॥ १,१७७.७० ॥<br><br>
मूलं श्वेतजयन्त्याश्च पुष्यर्क्षे तु समाहृतम्  ।<br>
श्वेतापराजितार्कस्य चित्रकस्य च मूलकम्  ।<br>
कृत्वा तु वटिकां नारी तिलकेन वशी भवेत् ॥ १,१७७.७१ ॥<br><br>
पिप्पलीलोहचूर्णं तु शुण्ठीश्चामलकानि च  ।<br>
समानि रुद्र जानीयात्सैन्धवं मधुशर्करा  ॥ १,१७७.७२ ॥<br><br>
उदुम्बरप्रमाणेन सप्ताहं भक्षणात्समम्  ।<br>
पुमांश्च बलवान्स स्याज्जीवेद्वर्षशतद्वयम्  ।<br>
ओं ठ ठ ठ इति सर्ववश्यप्रयोगेषु प्रयुक्तः सर्वकामकृत् ॥ १,१७७.७३ ॥<br><br>
संगृह्य विद्वान्काकस्य निलयं प्रदहेच्च तत् ।<br>
चिताग्नौ भस्म तच्छत्रोर्दत्तं शिरसि शङ्कर  ॥ १,१७७.७४ ॥<br><br>
तमुच्चाटयते रुद्र शृणु तद्योगमुत्तमम्  ।<br>
निः क्षिप्तं च पुरीषं वै वनमूषिकचर्मणि  ॥ १,१७७.७५ ॥<br><br>
कटितन्तुनिबद्धं वै कुर्यान्मलनिरोधनम्  ।<br>
कृष्णकाकस्य रक्तेन यस्य नाम प्रलिप्य च  ॥ १,१७७.७६ ॥<br><br>
च्युतदले मध्यमध्ये ततो निः क्षिप्यते हर&nbsp;!  ।<br>
स खाद्यते काकवृन्दैर्नारी पुरुष एव च  ॥ १,१७७.७७ ॥<br><br>
शर्करामध्वजाक्षीरं तिलगोक्षुरकं समम्  ।<br>
स शत्रुं नाशयेद्रुद्र&nbsp;! उच्चाटितमिदं हर&nbsp;!  ॥ १,१७७.७८ ॥<br><br>
उलूककृष्णकाकस्य बिल्वस्याथ समिच्छतम्  ।<br>
रुधिरेण समायुक्तं ययोर्नाम्ना तु हूयते  ।<br>
तयोर्मध्ये महावैरं भवेन्नास्त्यत्र संशयः  ॥ १,१७७.७९ ॥<br><br>
भावितं ऋक्षदुग्धेन मत्स्यस्य रोहितस्य च  ।<br>
मांसं तत्साधितं तैलं तदभ्यङ्गाच्च रोगनुत् ।<br>
चन्दनोदकनस्यात्तु रोमोत्थानं भवेत्पुनः  ॥ १,१७७.८० ॥<br><br>
हस्ते लाङ्गलिकाकन्दं गृहीतं तेन लेपितम्  ।<br>
शरीरं येन स पुमान्वृद्धेर्दर्पं व्यपोहति  ॥ १,१७७.८१ ॥<br><br>
मयूररुधिरेणैव जीवं संहरते शिव  ।<br>
ज्वलतां तु भुजङ्गानां बिलस्थानामपीश्वर  ॥ १,१७७.८२ ॥<br><br>
देहश्चिताग्नौ दग्धश्च सर्पस्याजगरस्य हि  ।<br>
तद्भस्म संमुखे क्षिप्तं शत्रणां भङ्गकृद्भवेत् ॥ १,१७७.८३ ॥<br><br>
मन्त्रेणानेन तत्क्षिप्तं महाभङ्गकरं रिपोः  ।<br>
ओं ठ ठ ठ चाहीहिचाहीहि स्वाहा  ।<br>
ओं उदरं पाहिहि पाहिहिस्वाहा  ॥ १,१७७.८४ ॥<br><br>
सुदर्शनाया मलं तु पुष्यर्क्षे तु समाहृतम्  ।<br>
निः क्षिप्तं गृहमध्ये तु भुजङ्गा वर्जयन्ति तत् ॥ १,१७७.८५ ॥<br><br>
अर्कमूलेन रविणा अर्काग्निज्वलिता शिव  ।<br>
युक्ता सिद्धार्थतैलेन वर्तिर्मार्गाहिनाशिनी  ॥ १,१७७.८६ ॥<br><br>
मार्जारपललं विष्ठा हरितालं च भावितम्  ।<br>
छाग मूत्रेण तल्लिप्तो मूषिको मूषिकान्हरेत् ॥ १,१७७.८७ ॥<br><br>
मुक्तो हि मन्दिरे रुद्र नात्र कार्या विचारणा  ।<br>
विफलार्जुनपुष्पाणि भल्लातकशिरीषकम्  ॥ १,१७७.८८ ॥<br><br>
लाक्षा सर्जरसश्चैव विडङ्गश्चैव गुग्गुलुः  ।<br>
एतैर्धूपो मक्षिकाणां मशकाणां विनाशनः  ॥ १,१७७.८९ ॥<br><br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे नेत्राञ्जनादिनिरूपणं नाम सप्तसप्तत्युत्तरशततमोऽध्यायः
