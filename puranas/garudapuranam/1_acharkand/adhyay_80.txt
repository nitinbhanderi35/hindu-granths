&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;॥ सूत उवाच ॥<br>
आदाय शेषस्तस्यान्त्रं बलस्य केरलादिषु ॥<br>
चिक्षेप तत्र जायन्ते विद्रुमाः सुमहागुणाः ॥ 80.1 ॥<br>
<br>
तत्र प्रधानं शशलोहिताभं गुञ्जाजवापुष्पनिभं प्रदिष्टम् ॥<br>
सुनीलकं देवकरोमकञ्च स्थानानि तेषु प्रभवं सुरागम् ॥ 80.2 ॥<br>
<br>
अन्यत्र जातं च न तत्प्रधानं मूल्यं भवेच्छिल्पिविशेषयोगात् ॥<br>
प्रसन्नं कोमलं स्निग्धं सुरागं विद्रुमं हि तत् ॥ 80.3 ॥<br>
<br>
धनधान्यकरं लोके विषार्त्तिभयनाशनम् ॥<br>
परीक्षा पुलकस्योक्ता रुधिराक्षस्य वै मणेः ॥<br>
स्फटिकस्य विद्रुमस्य रत्नज्ञानाय शौनक&nbsp;! ॥ 80.4 ॥<br>
<br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे विद्रुमपरीक्षणं नामाशीतितमोऽध्यायः ॥ 80 ॥<br>
