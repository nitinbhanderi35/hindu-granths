श्रीगरुडमहापुराणम् ११३<br>
सूत उवाच  ।<br>
गुणवन्तं नियुञ्जीत गुणहीनं विवर्जयेत् ।<br>
पण्डितस्य गुणाः सर्वे मूर्वे दोषाश्च केवलाः  ॥ १,११३.१ ॥<br><br>
सद्भिरासीत सततं सद्भिः कुर्वीत सङ्गतिम्  ।<br>
सद्भिर्विवादं मैत्रीञ्च नासद्भिः किञ्चिदाचरेत् ॥ १,११३.२ ॥<br><br>
पण्डितैश्च विर्नातैश्च धर्मशैः सत्यवादिभिः  ।<br>
बन्ध्स्थोऽपि तिष्ठेच्च न तु राज्ये खलैः सह  ॥ १,११३.३ ॥<br><br>
सावशेषाणि कार्याणि कुवत्रर्थे युज्यते  ।<br>
तस्मात्सर्वाणि कार्याणि सावशेषाणि कारयेत् ॥ १,११३.४ ॥<br><br>
मधुहेव दुहेत्सारं कुसुमञ्च न घातयेत् ।<br>
वत्सापेक्षी दुहेत्क्षीरं भूमिं गाञ्चैव पार्थिपः  ॥ १,११३.५ ॥<br><br>
यथाक्रमेण पुष्पेभ्यश्चिनुते मधु षट्पदः  ।<br>
तथा वित्तमु पादाय राजा कुर्वीत सञ्चयम्  ॥ १,११३.६ ॥<br><br>
वल्मीकं मधुजालञ्च शुक्लण्क्षे तु चन्द्रमाः  ।<br>
राजद्रव्यञ्च भैक्ष्यञ्च स्तोकंस्तोकं प्रवर्धते  ॥ १,११३.७ ॥<br><br>
अर्जितस्य क्षयं दृष्टा संप्रदत्तस्य सञ्चयम्  ।<br>
अवन्ध्यं दिवसं कुर्याद्दानध्ययनकर्मसु  ॥ १,११३.८ ॥<br><br>
वनेऽपि दोषाः प्रभवन्ति रागिणां गृहेऽपि पञ्चेन्द्रियनिग्रहस्तपः  ।<br>
अकुत्सिते कर्मणि यः प्रवर्तते निवृत्तरागस्य गृहं तपोवनम्  ॥ १,११३.९ ॥<br><br>
सत्येन रक्ष्यते धर्मो विद्या योगेन रक्ष्यते  ।<br>
मृजया रक्ष्यते पात्रं कुलं शलिन रक्ष्यते  ॥ १,११३.१० ॥<br><br>
वरं विन्ध्याटव्यां निवसनमभुक्तस्य मरणं वरं सर्पाकीर्णे शयनमथ कूपे निपतनम्  ।<br>
वरं भ्रान्तावर्ते सभयजलमध्ये प्रविशनं न तु स्वीये पक्षे हि धनमणु देहीति कथनम्  ॥ १,११३.११ ॥<br><br>
भाग्यक्षयेषु क्षीयन्ते नोपभोगेन सम्पदः  ।<br>
पूर्वार्जिते हि सुकृते न नश्यन्ति कदाचन  ॥ १,११३.१२ ॥<br><br>
विप्राणां भूषणं विद्या पृथिव्या भूषणं नृपः  ।<br>
नभसो भूषणं चन्द्रः शीलं सर्वस्य भूषणम्  ॥ १,११३.१३ ॥<br><br>
एते ते चन्द्रतुल्याः क्षितिपतितनया भीमसेनार्जुनाद्याः शुराः सत्यप्रतिज्ञा दिनकरवपुषः केशवेनोपगूढाः  ।<br>
ते वै दुष्टग्रहस्थाः कृपणवशगता भैक्ष्यचर्यां प्रयाताः को वा कस्मिन्समर्थो भवति विधिवशाद्भ्रामयेत्कर्मरेखा  ॥ १,११३.१४ ॥<br><br>
ब्रह्मा येन कुलालवन्नियमितो ब्रह्माण्डभाण्डोदरे विष्णुर्येन दशावतारगहने क्षिप्तो महासङ्कटे  ।<br>
रुद्रोयेन कपालपाणिपुटके भिक्षाटनं कारितः सूर्यो भ्राम्यति नित्यमेव गगने तरमै नमः कर्णणे  ॥ १,११३.१५ ॥<br><br>
दाता बलिर्याचकको मुरारिर्दानं मही विप्रमुखस्य मध्ये  ।<br>
दत्त्वा फलं बन्धनमेव लब्धं नमोऽस्तु ते दैव यथेष्टकारिणे  ॥ १,११३.१६ ॥<br><br>
माता यदि भवेल्लक्ष्मीः पिता साक्षाज्जनार्दनः  ।<br>
कुबुद्धौ प्रतिपत्तिश्चैत्तस्मिन्दण्डः पतेत्सदा  ॥ १,११३.१७ ॥<br><br>
येनयेन यथा यद्वत्पुरा कर्म सुनिश्चितम्  ।<br>
तत्तदेवान्तरा भुङ्क्ते स्वयमाहितमात्मना  ॥ १,११३.१८ ॥<br><br>
आत्मना विहितं दुः खमात्मना विहितं सखम्  ।<br>
गर्भशय्यामुपादाय भुङ्क्ते वै पौर्वदैहिकम्  ॥ १,११३.१९ ॥<br><br>
न चान्तरिक्षे न समुद्रमध्ये न पर्वतानां विवरप्रवेशे  ।<br>
न मातृमूर्ध्नि प्रधृतस्तथाङ्के त्यक्तुं क्षमः कर्म कृतं नरो हि  ॥ १,११३.२० ॥<br><br>
दुगस्त्रिकूटः परिखा समुद्रो रक्षांसि योधाः परमा च वृत्तिः  ।<br>
शास्त्रञ्च वै तूशनसा प्रदिष्टं स रावणः कालवशाद्विनष्टः  ॥ १,११३.२१ ॥<br><br>
यस्मिन्वयसि यत्काले यद्दिवा यच्च वा निशि  ।<br>
यन्मुहूर्ते क्षणे वापि तत्तथा न तदन्यथा  ॥ १,११३.२२ ॥<br><br>
गच्छन्ति चान्तरिक्षे वा प्रविशन्ति महीतले  ।<br>
धारयन्ति दिशः सर्वा नादत्तमुपलभ्यते  ॥ १,११३.२३ ॥<br><br>
पुराधीता च या विद्या पुरा दत्तञ्च यद्धनम्  ।<br>
पुरा कृतानि कर्माणि ह्यग्रे धावन्ति धावतः  ॥ १,११३.२४ ॥<br><br>
कर्माण्यत्र प्रधानानि सम्यगृक्षे शुभग्रहे  ।<br>
वसिष्ठकृतलग्नापि जानकी दुः खभाजनम्  ॥ १,११३.२५ ॥<br><br>
स्थूलजङ्घो यदा रामः शब्दगामी च लक्ष्मणः  ।<br>
घनकेशी यदा सीता त्रयस्ते दुः खभाजनम्  ॥ १,११३.२६ ॥<br><br>
न पितुः कर्मणा पुत्रः पिता वा पुत्रकर्मणा  ।<br>
स्वयं कृतेन गच्छन्ति स्वयं बद्धाः स्वकर्मणा  ॥ १,११३.२७ ॥<br><br>
कर्मजन्यशरीरेषु रोगाः शरीरमानसाः  ।<br>
शरा इव पतन्तीह विमुक्ता दृढधन्विभिः  ॥ १,११३.२८ ॥<br><br>
अन्यथा शास्त्रगार्भिण्या धिया धीरोर्ऽथमीहते  ।<br>
स्वामिवत्प्राक्कृतं कर्म विदधाति तदन्यथा  ॥ १,११३.२९ ॥<br><br>
बालो युवा च वृद्धश्च यः करोति शुभाशुभम्  ।<br>
तस्यान्तस्यामवस्थायां भुङ्क्ते जन्मनिजन्मनि  ॥ १,११३.३० ॥<br><br>
अनीक्षमाणोऽपि नरो विदेशस्थोऽपि मानवः  ।<br>
स्वकर्मपातवातेन नीयते यत्र तत्फलम्  ॥ १,११३.३१ ॥<br><br>
प्राप्तव्यमर्थं लभते मनुष्यो देवोऽपि तं वारयितुं न शक्तः  ।<br>
अतो न शोचामि न विस्मयो मे ललाटलेखा न पुनः प्रयाति (यदस्मदीयं न तु तत्परेषाम्  ॥ १,११३.३२ ॥<br><br>
सर्पः कूपे गजः स्कन्धे बिल आखुश्च धावति  ।<br>
नरः शीघ्रतरादेव कर्मणः कः पलायते  ॥ १,११३.३३ ॥<br><br>
नाल्पा भवति सद्विद्या दीयमानापि वर्धते  ।<br>
कूपस्थमिव पानीयं भवत्येव बहूदकम्  ॥ १,११३.३४ ॥<br><br>
येर्ऽथा धर्मेण ते सत्या येऽधर्मेण गताः श्रियः  ।<br>
धर्मार्थो च महांल्लोके तत्स्मृत्वा ह्यर्थकारणात् ॥ १,११३.३५ ॥<br><br>
अन्नार्थो यानि दुः खानि करोति कृपणो जनः  ।<br>
तान्येव यदि धर्मार्थो न भूयः क्लेशभाजनम्  ॥ १,११३.३६ ॥<br><br>
सर्वेषामेव शौचानामन्नशौचं विशिष्यते  ।<br>
योऽन्नार्थैः शुचिः शौचान्न मृदा वारिणा शुचिः  ॥ १,११३.३७ ॥<br><br>
सत्यं शौचं मनः शौचं शौचमिन्द्रियनिग्रहः  ।<br>
सर्वभूते दया शौचं जलशौचञ्च पञ्चमम्  ॥ १,११३.३८ ॥<br><br>
यस्य सत्यञ्च शौचञ्च तस्य स्वर्गो न दुर्लभः  ।<br>
सत्यं हि वचनं यस्य सोऽश्वमेधाद्विशिष्यते  ॥ १,११३.३९ ॥<br><br>
मृत्तिकानां सहस्रेण चोदकानां शतेन हि  ।<br>
न शुध्यति दुराचारो भावोपहतचेतनः  ॥ १,११३.४० ॥<br><br>
यस्य हस्तौ च पादौ च मनश्चैव सुसंयतम्  ।<br>
विद्या तपश्च कीर्तिश्च स तीर्थफलमश्नुते  ॥ १,११३.४१ ॥<br><br>
न प्रहृष्यति संमानैर्नावमानैः प्रकुप्यति  ।<br>
न क्रुद्धः परुषं ब्रूयादेतत्साधोस्तु लक्षणम्  ॥ १,११३.४२ ॥<br><br>
दरिद्रस्य मनुष्यस्य प्राज्ञस्य मधुरस्य च  ।<br>
काले श्रुत्वा हितं वाक्यं न कश्चित्परितुष्यति  ॥ १,११३.४३ ॥<br><br>
न मन्त्रबलवीर्येण प्रज्ञया पौरुषेण च  ।<br>
अलभ्यं लभ्यते मर्त्यैस्तत्र का परिवेदना  ॥ १,११३.४४ ॥<br><br>
अयाचितो मया लब्धो पुनर्मत्प्रेषणाद्गतः  ।<br>
यत्रागतस्तत्र गतस्तत्र का परिवेदना  ॥ १,११३.४५ ॥<br><br>
एकवृक्षे सदा रात्रौ नानापक्षिसमागमः  ।<br>
प्रभातेऽन्यदिशो यान्ति का तत्र परिवेदना  ॥ १,११३.४६ ॥<br><br>
एकसार्थप्रयाताना सर्वेषान्तत्र गामिनाम्  ।<br>
यस्त्वेकस्त्वरितो याति का तत्र परिवेदना  ॥ १,११३.४७ ॥<br><br>
अव्यक्तादीनि भूतानि व्यक्तमध्यानि शौनक  ।<br>
अव्यक्तनिधनान्येनव का तत्र परिवेदना  ॥ १,११३.४८ ॥<br><br>
नाप्राप्तकालो म्रियते विद्धः शरशतैरपि  ।<br>
कुशाग्रेण तु संस्पृष्टं प्राप्तकालो न जीवति  ॥ १,११३.४९ ॥<br><br>
लब्धव्यान्येव लभते गन्तव्यान्येव गच्छति  ।<br>
प्राप्तव्यान्येव प्राप्नाति दुः खानि च सुखानि च  ॥ १,११३.५० ॥<br><br>
तत्तत्प्राप्नोति पुरुषः कि प्रलापैः करिष्यति  ।<br>
आचोद्यमानानि यथा पुष्पाणि च फलानि च  ।<br>
स्वकालं नातिवर्तन्ते तथा कर्म पुराकृतम्  ॥ १,११३.५१ ॥<br><br>
शीलं कुलं नैव न चैव विद्या ज्ञानं गुणा नैव न बीजशुद्धिः  ।<br>
भाग्यानि पूर्वं तपसार्जितानि काले फलन्त्यस्य यथैव वृक्षाः  ॥ १,११३.५२ ॥<br><br>
तत्र मृत्युर्यत्र हन्ता तत्र श्रीर्यत्र सम्पदः  ।<br>
तत्र तत्र स्वयं याति प्रेर्यमाणः स्वकर्मभिः  ॥ १,११३.५३ ॥<br><br>
भूतपूर्वं कृतं कर्म कर्तारमनुतिष्ठति  ।<br>
यथा धेनुसहस्रेषु वत्सो विन्दन्ति मातरम्  ॥ १,११३.५४ ॥<br><br>
एवं पूर्वकृतं कर्म कर्तारमनुतिष्ठाति  ।<br>
सुकृतं भुङ्क्ष्व चात्मीयं मूढ किं परितप्यसे  ॥ १,११३.५५ ॥<br><br>
यथा पूर्वकृतं कर्म शुभं वा यदि वाशुभम्  ।<br>
तथा जन्मान्तरे तद्वै कर्ता रमनुगच्छति  ॥ १,११३.५६ ॥<br><br>
नीचः सर्षपमात्राणि परच्छिद्राणि पश्यति  ।<br>
आत्मनो बलिवमात्राणि पश्यन्नपि न पश्यति  ॥ १,११३.५७ ॥<br><br>
रागद्वेषादियुक्तानां न सुखं कुत्रचिद्द्विज  ।<br>
विचार्य खलु पश्यामि तत्सुखं यत्र निर्वृतिः  ॥ १,११३.५८ ॥<br><br>
यत्र स्नेहो भयं तत्र स्नेहो दुः खस्य भाजनम्  ।<br>
स्नेहमूलानि दुः खानि तस्मिस्त्यक्ते महत्सुखम्  ॥ १,११३.५९ ॥<br><br>
शरीरमेवायतनं दुः खस्य च सुखस्य च  ।<br>
जीवितञ्च शरीरञ्च जात्यैव सह जायते  ॥ १,११३.६० ॥<br><br>
सर्वं परवशं दुः खं सर्व मात्मवशं सुखम्  ।<br>
एतद्विद्यात्समासेन लक्षणं सुखदुः खयोः  ॥ १,११३.६१ ॥<br><br>
सुखस्यानन्तरं दुः खं दुः खस्यानन्तरं सुखम्  ।<br>
शुखं दुः खं मनुष्याणां चक्रवत्परिवर्तते  ॥ १,११३.६२ ॥<br><br>
यद्गतं तदतिक्रान्तं यदि स्यात्तच्च दूरतः  ।<br>
वर्तमानेन वर्तेत न स शोकेन बाध्यते  ॥ १,११३.६३ ॥<br><br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे बृहदृ नीतिसारे त्रयोशोत्तरशततमोऽध्यायः
