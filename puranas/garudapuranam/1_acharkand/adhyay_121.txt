श्रीगरुडमहापुराणम् १२१<br>
ब्रह्मोवाच  ।<br>
चातुर्मास्यव्रतान्यूचे एकादश्यां समाचरेत् ।<br>
आषाढ्यां पौर्णमास्यां वा सर्वेणहरिमर्च्यच  ॥ १,१२१.१ ॥<br><br>
इदं व्रतं मया देव गृहीतं पुरतस्तव  ।<br>
निर्विघ्नं सिद्धिमाप्नोतु प्रसन्ने त्वयि केशव  ॥ १,१२१.२ ॥<br><br>
गृहीतेऽस्मिन्व्रते देव यद्यपूर्णे म्रियाम्यहम्  ।<br>
तन्मे भवतु सम्पूर्णं त्वत्प्रसादाज्जनार्दन  ॥ १,१२१.३ ॥<br><br>
एवमभ्यर्च्य गृह्णीयाद्व्रतार्चनजपादिकम्  ।<br>
सर्वाघं च क्षयं याति चिकीर्षेद्यो हरेर्व्रतम्  ॥ १,१२१.४ ॥<br><br>
स्नात्वायोभ्यच्य गृह्णीयाद्व्रतार्चनजपादिकम्  ।<br>
स्नात्वा यच्चतुरो मासानेकभक्तेन पूजयेत् ।<br>
विष्णुं स याति विष्णोर्व लोकं मलविवर्जितम्  ॥ १,१२१.५ ॥<br><br>
मद्यमांससुरात्यगी वेदविद्धरिपूजनात् ।<br>
तैलवर्जि विष्णुलोकं विष्णुभाक्कृच्छ्रपादकृत् ॥ १,१२१.६ ॥<br><br>
एकरात्रोपवासाच्च देवो वैमानिको भवेत् ।<br>
श्वेतद्वीपं त्रिरात्रात्तु व्रजेत्षष्ठान्नकृन्नरः  ॥ १,१२१.७ ॥<br><br>
चान्द्रायणाद्धरेर्धाम लभेन्मुक्तिमयाचिताम्  ।<br>
प्राजापत्यं विष्णुलोकं पराकव्रतकृद्धरिम्  ॥ १,१२१.८ ॥<br><br>
सक्तुयावकभिक्षाशी पयोदधिघृताशनः  ।<br>
गोमूत्रयावकाहारः पञ्चगव्यकृताशनः  ।<br>
शाकमलफलाद्याशी रसवर्जो च विष्णुभाक् ॥ १,१२१.९ ॥<br><br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे चातुर्मास्यव्रतनिरूपणं नामकावशत्युत्तरशततमोऽध्यायः
