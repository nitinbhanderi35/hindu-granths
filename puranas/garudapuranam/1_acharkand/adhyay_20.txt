<b>॥सूत उवाच ॥</b><br>
वक्ष्ये तत्परमं गुह्यं शिवोक्तं मन्त्रवृन्दकम् ॥<br>
पाशं धनुश्च चक्रं च मुद्गरं शूलपट्टिशम् ॥ 20.1 ॥<br>
<br>
एतैरेवायुधैर्युद्धे मन्त्रैः शत्रूञ्जयेन्नृपः ॥<br>
मन्त्रोद्धारः पद्मपात्रे आदि पूर्वादिके लिखेत् ॥ 20.2 ॥<br>
<br>
अष्टवर्गं चाष्टमं च ख्यातमीशानपत्रके ॥<br>
ॐ कारो ब्रह्म बीजं स्याद्ध्रीङ्कारो विष्णुरेव च ॥ 20.3 ॥<br>
<br>
ह्रींका रश्च शिवः शूले त्रिशाखे तु क्रमान्न्यसेत् ॥<br>
ॐ ह्रीं ह्रीं ॥ 20.4 ॥<br>
<br>
शूलं गृहीत्वा हस्तेना भ्राम्य चाकाशसम्मुखम् ॥<br>
तद्दर्शनान्द्रहा नागा दृष्ट्वा वा नाशमाप्नुयुः ॥ 20.5 ॥<br>
<br>
धूमारक्ते करं मध्ये ध्यात्वा खे चिन्तयेन्नरः ॥<br>
दुष्टा नागा ग्रहा मेघा विनश्यन्ति च राक्षसाः ॥ 20.6 ॥<br>
<br>
त्रिलोकान्रक्षयेन्मन्त्रो मर्त्यलोकस्य का कथा ॥<br>
ॐ जूं सूं हूं फट्‌ ॥ 20.7 ॥<br>
<br>
खादिरान्कीलकानष्टौ क्षेत्रे संमन्त्र्य विन्यसेत् ॥<br>
न तत्र वज्रपातस्य स्फूर्जथ्वादेरुपद्रवः ॥ 20.8 ॥<br>
<br>
गरुडोक्तैर्महामन्त्रैः कीलकानष्ट मन्त्रयेत् ॥<br>
एकविंशतिवाराणि क्षेत्रे तु निखनेन्निशि ॥ 20.9 ॥<br>
<br>
विद्युन्मूषकवज्रादिसमुपद्रव एव च ॥<br>
हरक्षमलवरयड बिंदुयुक्तः सदाशिवः ॥ 20.10 ॥<br>
<br>
ॐ ह्रां सदाशिवाय नमः ॥<br>
तर्जन्या विन्यसेत्पिण्डं (ण्डे) दाडिमीकुसुमप्रभम् ॥ 20.11 ॥<br>
<br>
तस्यैव दर्शनाद्दुष्टा मेघविद्युद्दिपादयः ॥<br>
राक्षसा भूतडाकिन्यः प्रद्रवंति दिशो दश ॥ 20.12 ॥<br>
<br>
ॐ ह्रीं गणेशाय नमः ॥ <br>
(ॐ ह्रीं) स्तम्भनादिचक्राय नमः ॥<br>
ॐ ऐं ब्रहयैंत्रै लोक्यडामराय नमः ॥ 20.13 ॥<br>
<br>
भैरवं पिंडमाख्यातं विषपापग्रहापहम् ॥<br>
क्षेत्रस्य रक्षणं भूतराक्षसादेः प्रमर्दनम् ॥ 20.14 ॥<br>
<br>
ॐ नमः ॥<br>
इंद्रवज्रं करे ध्यात्वा दुष्टमेघादिवारणम् ॥<br>
विषशत्रुगणाभूता नश्यन्ते वज्रमुद्रया ॥ 20.15 ॥<br>
<br>
ॐ क्षुं(क्ष) नमः ॥<br>
स्मरेत्पाशं वामहस्ते विषभूतादि नश्यति ॥<br>
ॐ ह्रां (ह्रो) नमः ॥<br>
हरेदुच्चारणान्मंत्रो विषमेघग्रहादिकान् ॥ 20.16 ॥<br>
<br>
ध्यात्वा कृतांतं च दहेच्छेदकास्त्रेण वै जगत् ॥<br>
ॐ क्ष्णँ (क्ष्म) नमः ॥<br>
ध्यात्वा तु भैरवं कुर्य्यान्द्ग्रहभूतविषापहम् ॥ 20.17 ॥<br>
<br>
ॐ लसद्दिजिह्वाक्ष स्वाहा ॥<br>
क्षेत्रादौ ग्रहभूतादिविषपक्षिनिवारणम् ॥ 20.18 ॥<br>
<br>
ॐ क्ष्व (क्ष्णं) नमः ॥<br>
रक्तेन पटहे लिख्य शब्दास्तेषुसुर्ग्रहादयः ॥<br>
ॐ मर मर मारयमारय स्वाहा ॥<br>
ॐ हुं फट् स्वाहा ॥ 20.19 ॥<br>
<br>
शूलं चाष्टशतैर्मन्त्र्य भ्रामणाच्छत्रुवृंदहृत् ॥<br>
ऊर्द्धशक्तिनिपातेन अधः शक्तिं निकुञ्चेयेत् ॥ 20.20 ॥<br>
<br>
पूरके पूरिता मंत्राः कुम्भकेन सुमन्त्रिताः ॥<br>
प्रणवेनाप्यायितास्ते मनवस्तदुदीरिताः ॥<br>
एवमाप्यायिता मंत्रा भृत्यवत्फलदायकाः ॥ 20.21 ॥<br>
<br>
॥इति श्रीगारुडे महापुराणे पूर्वखण्डे प्रथमांशाख्ये आचारकांडे विषादिहरमन्त्रबृंदनिरूपणं नाम विंशोऽध्यायः ॥ 20 ॥
