<span style="font-size: 14pt; line-height: 200%"><br>
<b>॥सूत उवाच ॥</b><br>
प्राणेश्वरं गारुडं च शिवोक्तं प्रवदाम्यहम् ॥<br>
स्थानान्यादौ प्रवक्ष्यामि नागदष्टो न जीवति ॥ 19.1 ॥<br>
<br>
चितावल्मीकशैलादौ कपे च विवरे तरोः ॥<br>
दंशे रेखात्रयं यस्य प्रच्छन्नं स न जीवति ॥ 19.2 ॥<br>
<br>
षष्ठ्यां च कर्कटे मेषे मूलाश्लेषामघादिषु ॥<br>
कक्षाश्रोणिगले सन्धौ शंखकर्णोदरादिषु ॥ 19.3 ॥<br>
<br>
दण्डी शस्त्रधरो भिक्षुर्नग्नादिः कालदूतकः ॥<br>
बाहौ च वक्क्रे ग्रीवायां दष्टायां न हि जीवति ॥ 19.4 ॥<br>
<br>
पूर्वं दिनपतिर्भुङ्‌क्ते अर्द्धयामं ततोऽपरे ॥<br>
शेषा ग्रहाः प्रतिदिनं षट्‌संख्या परिवर्त्तनैः ॥ 19.5 ॥<br>
<br>
नागभोगः क्रमाञ्ज्ञेयो रात्रौ बाणविवर्त्तनैः ॥<br>
शेषोऽर्कः फणिपश्चन्द्रस्तक्षको भौम ईरितः ॥ 19.6 ॥<br>
<br>
कर्कोटो ज्ञो गुरुः पद्मो महापद्मश्च भार्गवः ॥<br>
शङ्खः शनैश्चरो राहुः कुलिकश्चाहयो ग्रहाः ॥ 19.7 ॥<br>
<br>
रात्रौ दिवा सुरगुरोर्भागे स्यादमरान्तकः ॥<br>
पंगोः काले दिवा राहुः कुलिकेन सह स्थितः ॥ 19.8 ॥<br>
<br>
यामार्द्धसन्धिसंस्थां च वेलां कालवतीं चरेत् ॥<br>
बाणद्विषड्वह्निवाजियुगभूरेकभागतः&nbsp;? ॥ 19.9 ॥<br>
<br>
दिवा षड्वेदनेत्राद्रिपञ्चत्रिमानुषांशकैः ॥<br>
पादांगुष्ठे पादपृष्ठे पादपृष्ठे गुल्फे जानुनि लिंगके ॥ 19.10 ॥<br>
<br>
नाभौ हृदि स्तनतटे कण्ठे नासापुटेऽक्षिणि ॥<br>
कर्णयोश्च भ्रुवोः शंखे मस्तके प्रतिपत्क्रमात् ॥ 19.11 ॥<br>
<br>
तिष्ठच्चन्द्रश्च जीवेच्च पुंसो दक्षिणभागके ॥<br>
कायस्य वामभागे तु स्त्रिया वायुवहात्करात् ॥ 19.12 ॥<br>
<br>
अमृतस्तत्कृतो मोहो निवर्त्तेत च मर्दनात् ॥<br>
आत्मनः परमं बीजं हंसाख्यं स्फटिकामलम् ॥ 19.13 ॥<br>
<br>
ज्ञातव्यं विषपापघ्नं बीजं तस्य चतुर्विधम् ॥<br>
विन्दुपंचस्वरयुतमाद्यमुक्तं द्वितीयकम् ॥<br>
षष्ठारूढं तृतीयं स्यात्सविसर्गं चतुर्थकम् ॥<br>
ॐ कुरु कुन्दे स्वाहा ॥ 19.14 ॥<br>
<br>
विद्या त्रैलोक्यरक्षार्थं गरुडेन धृता पुरा ॥<br>
वधेप्सुर्नागनागानां मुखेऽथ प्रणवं न्यसेत् ॥ 19.15 ॥<br>
<br>
गले कुरु न्यसेद्धीमान्कुले च गुल्फयोः स्मृतः ॥<br>
स्वाहा पादयुगे चैव युगहा न्यास ईरितः ॥ 19.16 ॥<br>
<br>
गृहे विलिखिता यत्र तन्नागाः संत्यजन्ति च ॥<br>
सहस्त्रमन्त्रं जप्त्वा तु कर्णे सूत्रं धृतं तथा ॥ 19.17 ॥<br>
<br>
यद्गृहे शर्करा जप्ता क्षिप्ता नागास्त्यजन्ति तत् ॥<br>
सप्तलक्षस्य जप्याद्धि सिद्धिः प्राप्ता सुरासुरैः ॥ 19.18 ॥<br>
<br>
ॐ सुवर्णरेखे कुक्कुटविग्रहरूपिणि स्वाहा ॥<br>
एवञ्चाष्टदले पद्म दले वर्णयुगं लिखेत् ॥ 19.19 ॥<br>
<br>
नामैतद्वारिधाराभिः स्न्नातो दष्टो विषं त्यजेत् ॥<br>
ॐ पक्षि स्वाहा ॥ 19.20 ॥<br>
<br>
अंगुष्ठादि कनिष्ठान्तं करे न्यस्याथ देहके ॥<br>
के (कै) वक्क्रे हृदि लिंगे च पादयोर्गरुडस्य हि ॥ 19.21 ॥<br>
<br>
नाक्रामन्ति च तच्छायां स्वप्नेऽपि विषपन्नगाः ॥<br>
यस्तु लक्षं जपेच्चास्याः स दृष्ट्वा(ष्ट्या) नाशयेद्विषम् ॥ 19.22 ॥<br>
<br>
ॐ ह्री ह्रौ ह्रीं भि(भी) रुण्डायै स्वाहा ॥<br>
कर्णे जप्ता त्वियं विद्या दष्टकस्य विषं हरेत् ॥ 19.23 ॥<br>
<br>
अ आ न्यसेत्तु पादाग्रे इ ई गुलफेऽथ जानुनि ॥<br>
उ ऊ ए ऐ कटितटे ओ नाभौ हृदि औ न्यसेत् ॥ 19.24 ॥<br>
<br>
वक्क्रे अमुत्तमांगे अः न्यसेद्वै हंससंयुताः ॥<br>
हंसो विषादि च हरेज्जप्तो ध्यातोऽथ पूजितः ॥ 19.25 ॥<br>
<br>
गरुडोऽहमिति ध्यात्वा कुर्य्याद्विषहरां (रीं) क्रियाम् ॥<br>
हंमन्त्रं गात्रविन्यस्तं विषादिहरमीरितम् ॥ 19.26 ॥<br>
<br>
न्यस्य हंसं वामकरे नासामुखनिरोधकृत् ॥<br>
मंत्रो हरेद्दष्टकस्य त्वङ्‌मांसादिगतं विषम् ॥ 19.27 ॥<br>
<br>
स वायुना समाकृष्य दष्टानां गरलं हरेत् ॥<br>
तनौ न्यसेद्दष्टकस्य नीलकण्ठादि संस्मरेत् ॥ 19.28 ॥<br>
<br>
पीतं प्रत्यंगिरामूलं तण्डुलद्भिर्विषापहम् ॥<br>
पुनर्नवाफलिनीनां मूलं वक्क्रजमीदृशम् ॥ 19.29 ॥<br>
<br>
मूलं शुक्लबृहत्यास्तु कर्कोट्यागैरिकर्णिकम् ॥<br>
अद्भिर्घृष्टघृतोपेतलेपोऽयं विषमर्दनः ॥ 19.30 ॥<br>
<br>
विषमृद्धिं न व्रजेच्च उष्णं पिबति यो घृतम् ॥<br>
पंचांगं तु शिरीषस्य मूलं गृंजनजं तथा ॥ 19.31 ॥<br>
<br>
सर्वांगलेपतशचापि पानाद्वा विषहृद्भवेत् ॥<br>
ह्रीं गोनसादिविषहृत् ॥ 19.32 ॥<br>
<br>
हृल्ललाटविसर्गान्तं ध्यातं वश्या दिकृद्भवेत् ॥<br>
न्यस्तं योनौ वशेत्कन्यां कुर्य्यान्मदजलाविलम् ॥ 19.33 ॥<br>
<br>
जप्त्वा सप्ताष्टसाहस्त्रं गरुत्मानिव सर्वगः ॥<br>
कविः स्याच्छ्रुतिधरी च वश्याः स्त्रीश्चायुराप्नुयात् ॥<br>
विषहृत्स्यात्कथा तद्वन्मणिर्व्यासः स्मृतो ध्रुवम् ॥ 19.34 ॥<br>
<br>
॥इति श्रीगारुडे महापुराणे पूर्वखण्डे प्रथमांशाख्ये आचारकाण्डे सर्पविषहरोपाय(प्राणेश्वरविद्या) निरूपणं नामैकोनविंशोऽध्यायः ॥ 19 ॥<br>
</span>
