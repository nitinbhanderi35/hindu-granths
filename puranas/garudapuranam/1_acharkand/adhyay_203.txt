श्रीगरुडमहापुराणम् २०३<br>
हरिरुवाच  ।<br>
या गौर्द्वेष्टिं स्वकं वत्सं तस्या देयं स्वकं पयः  ।<br>
लवणेन समायुक्तं तस्या वत्सः प्रियो भवेत् ॥ १,२०३.१ ॥<br><br>
शुनोऽस्थि कण्ठबद्धं हि महिषाणां गवा तथा  ।<br>
कृमिजालं पातयति सकलं नात्र संशयः  ॥ १,२०३.२ ॥<br><br>
गोजङ्गनाभिपातः स्याद्गुञ्जामूलस्य भक्षणात् ॥ १,२०३.३ ॥<br><br>
वरुणफलस्यरसं करेण मथितं शिव  ।<br>
चतुष्पादद्विपदयोः कृमिजालं निपातयेत् ॥ १,२०३.४ ॥<br><br>
व्रणञ्च शमयेद्रुद्र जयायाः पूरणात्तथा  ।<br>
गजमूत्रस्य वै पानं गोमहिष्युपसर्गनुत् ॥ १,२०३.५ ॥<br><br>
समसूर शालिबीजं पीतं तक्रेण घर्षितम्  ।<br>
क्षीरे गोमहीषस्यैव गोः पुंसश्च हितं भवेत् ॥ १,२०३.६ ॥<br><br>
पत्रञ्च शरपुङ्खाया दत्तं सलवणं शिव  ।<br>
वारिस्फोटं हयानाञ्च केसराणां विनाशयेत् ॥ १,२०३.७ ॥<br><br>
घृतकुमारीपत्रमेव दत्तं सलक्षणं हर  ।<br>
तुरगमकेसराणां कण्डूनंश्येन्न संशयः  ॥ १,२०३.८ ॥<br><br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे नानौषधप्रयोगनिरूपणं नाम त्र्युत्तरद्विशततमोऽध्यायः
