श्रीगरुडमहापुराणम् १९५<br>
हरिरुवाच  ।<br>
सल्वकामप्रदां विद्यां सप्तरात्रेण तां शृणु  ।<br>
नमस्तुभ्यं भगवते वासुदेवाय धीमहि  ॥ १,१९५.१ ॥<br><br>
प्रद्युम्नायानिरुद्धाय नमः सङ्गर्षणाय च  ।<br>
नमो विज्ञानमात्राय परमानन्दमूर्तये  ॥ १,१९५.२ ॥<br><br>
आत्मारामाय शान्ताय निवृत्तद्वैतदृष्टये  ।<br>
त्वद्रूपाणि च सर्वाणि तस्मात्तुभ्यं नमो नमः  ॥ १,१९५.३ ॥<br><br>
हृषीकेशाय महते नमस्तेऽनन्तमूर्तये  ।<br>
यस्मिन्निदं यतश्चैतत्तिष्ठत्यग्रेऽपि जायते  ॥ १,१९५.४ ॥<br><br>
मृन्मयीं वहसि क्षोणीं तस्मै ते ब्रह्मणे नमः  ।<br>
यन्न स्पृशन्ति न विदुः मनोबुद्धीन्द्रियासवः  ।<br>
अन्तर्बहिस्त्वं चरसि व्योमतुल्यं नमाम्यहम्  ॥ १,१९५.५ ॥<br><br>
ओं नमो भगवते महापुराषाय महाभूतपतये सकलसत्त्वभाविव्रीडनिकरकमलरेणूत्पलनिभधर्माख्यविद्यया? चरणारविन्दयुगल परमेष्ठिन्नमस्ते  ।<br>
अवाप विद्याधरतां चित्रकेतोश्च विद्यया  ॥ १,१९५.६ ॥<br><br>
इति श्रीगारुडे महापुराणे पूर्वखण्डे प्रथमांशाक्ये आचारकाण्डे पञ्चनवत्यधिकशततमोऽध्यायः
