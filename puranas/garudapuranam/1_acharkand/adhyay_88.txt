&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;॥सूत उवाच ॥<br>
हरिर्मन्वन्तराण्याह ब्रह्मादिभ्यो हराय च ॥<br>
मार्कण्डेयः पितृस्तो त्रं क्रौञ्चुकिं प्राह तच्छृणु ॥ 88.1 ॥<br>
<br>
मार्कण्डेय उवाच ॥<br>
रुचिः प्रजापतिः पूर्वं निर्ममो निरहंकृतिः ॥<br>
अत्रस्तोऽमितमायी च चचार पृथिवीमिमाम् ॥ 88.2 ॥<br>
<br>
अनग्निमनिकेतं तमेकाहारमनाश्रमम् ॥<br>
विमुक्तसङ्गं तं दृष्ट्वा प्रोचुः स्वपितरो मुनिम् ॥ 88.3 ॥<br>
<br>
पितर ऊचुः ॥<br>
वत्स कस्मात्त्वया पुण्यो न कृतो दार संग्रहः ॥<br>
स्वर्गापवर्गहे (से)तुत्वाद्वन्धस्तेनानिशं (निमिषं) विना ॥ 88.4 ॥<br>
<br>
गृही समस्तदेवानां पितॄणां च तथार्हणम् ॥<br>
ऋषीणामर्थिनां चैव कुर्वल्लो कानवाप्नुयात् ॥ 88.5 ॥<br>
<br>
स्वाहोच्चारणतो देवान्स्वधोच्चारणतः पितृन् ॥<br>
विभजत्यन्नदानेन भृत्याद्यानतिथीनपि ॥ 88.6 ॥<br>
<br>
सत्त्वं दैवादृणाद्वन्धमिममस्मदृणादपि ॥<br>
अवाप्तोऽसि मनुष्यर्षे भूतेभ्यश्च दिनेदिने ॥ 88.7 ॥<br>
<br>
अनुत्पाद्य सुतान्देवानसन्तर्प्य पितॄस्तथा ॥<br>
अकृत्वा च कथं मौण्ड्यं स्वर्गतिं प्राप्तुमिच्छसि ॥ 88.8 ॥<br>
<br>
क्लेशबोधैककं पुत्रं अन्यायेन भवेत्तव ॥<br>
मृतस्य नरकं त्यक्त्वा क्लेशं एवान्यजन्मनि ॥ 88.9 ॥<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;॥रुचिरुवाच ॥<br>
परिग्रहोऽतिदुः खाय पापाया धोगतेस्तथा ॥<br>
भवत्यतो मया पूर्वं न कृतो दारसंग्रहः ॥ 88.10 ॥<br>
<br>
आत्मनः संशयोपायः क्रियते क्षणमन्त्रणात् ॥<br>
स्वमुक्तिहेतुर्न भवत्यसावपि परिग्रहात् ॥ 88.11 ॥<br>
<br>
प्रक्षाल्यतेऽनुदिवसं य आत्मा निष्परिग्रहः ॥<br>
मम त्वपङ्कदिग्धोऽपि विद्याम्भोभिर्वरं हि तत् ॥ 88.12 ॥<br>
<br>
अनेकभवसंभूतकर्मपङ्काङ्कितो बुधैः ॥<br>
आत्मा तत्त्वज्ञानतोयैः प्रक्षाल्यो नियतेन्द्रियैः ॥ 88.13 ॥<br>
<br>
पितर ऊचुः ॥<br>
युक्तं प्रक्षालनं कर्त्तुमात्मनोऽपि यतेन्द्रियैः ॥<br>
किं तु नोपायमार्गोऽयं यतस्त्वं पुत्र वर्त्तसे ॥ 88.14 ॥<br>
<br>
पञ्चयज्ञैस्तपोदानैरशुभं नुदतस्तव ॥<br>
फलाभिसन्धिरहितैः पूर्वकम शुभाशुभैः ॥ 88.15 ॥<br>
<br>
एवं न बन्धो भवति कुर्वतः कारणात्मकम् ॥<br>
न च बन्धाय तत्कर्म भवत्यनतिसन्निभम् ॥ 88.16 ॥<br>
<br>
पूर्वकर्म कृतं भोगैः क्षीयते ह्यनिशन्तथा ॥<br>
सुखदुः खात्मकैर्वत्स पुण्या पुण्यात्मकं नृणाम् ॥ 88.17 ॥<br>
<br>
एवं प्रक्षाल्यते प्राज्ञैरात्मा बन्धाच्च रक्ष्यते ॥<br>
रक्ष्यश्च स्वविवेकैर्न पापपङ्केन दह्यते ॥ 88.18 ॥<br>
<br>
रुचिरुवाच ॥<br>
अविद्या पच्यते वेदे कर्ममार्गात्पितामहाः ॥<br>
तत्कथं कर्मणो मार्गे भवन्तो योजयन्ति माम् ॥ 88.19 ॥<br>
<br>
पितर उचुः ॥<br>
अविद्या सर्वमेवैतत्कर्मणैतन्मृषा वचः ॥<br>
किं तु विद्यापरिप्राप्तौ हेतुः कर्म न संशयः ॥ 88.20 ॥<br>
<br>
विहिताकरणानर्थो न सद्भिः क्रियते तु यः ॥<br>
संयमो मुक्तये योऽन्यः प्रत्युताधोगतिप्रदः ॥ 88.21 ॥<br>
<br>
प्रक्षालयामीति भवान्यदेतन्मन्यते वरम् ॥<br>
विहिताकरणोद्भूतैः पापैस्त्वमपि दह्यसे ॥ 88.22 ॥<br>
<br>
अविद्याप्युपकाराय विषवज्जायते नृणाम् ॥<br>
अनुष्ठानाभ्युपायेन बन्धयोग्यापि नो हि सा ॥ 88.23 ॥<br>
<br>
तस्माद्वत्स कुरुष्व त्वं विधिवद्दारसंग्रहम् ॥<br>
आजन्म विफलन्तेऽस्तु असम्प्राप्यान्यलौकिकम् ॥ 88.24 ॥<br>
<br>
&nbsp;&nbsp;&nbsp;&nbsp;&nbsp;&nbsp;॥रुचिरुवाच ॥<br>
वृद्धोऽहं साम्प्रतं को मे पितरः सम्प्रिदास्यति ॥<br>
भार्यान्तथा दरिद्रस्य दुष्करो दारसंग्रहः ॥ 88.25 ॥<br>
<br>
&nbsp;&nbsp;&nbsp;&nbsp;॥पितर ऊचुः ॥<br>
अस्माकं पतनं वत्स भवतश्चाप्यधोगतिः ॥<br>
नूनं भावि भवित्री च नाभिनन्दसि नो वचः ॥ 88.26 ॥<br>
<br>
इत्युक्त्वा पितरस्तस्य पश्यतो मुनिसत्तम ॥<br>
बभूवुः सहसाऽदृश्या दीपा वातहता इव ॥ 88.27 ॥<br>
<br>
मुनिः क्रौंचुकये प्राह मार्कण्डेयो महातपाः ॥<br>
रुचिवृत्तान्तमखिलं पितृसंवादलक्षणम् ॥ 88.28 ॥<br>
<br>
इति श्रागारुडे महापुराणे पूर्वखण्डे प्रथमांशाख्ये आचारकाण्डे कर्मज्ञानमा नामाष्टाशीतितमोऽध्यायः ॥ 88 ॥<br>
