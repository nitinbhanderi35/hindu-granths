श्रीगरुडमहापुराणम् ११९<br>
ब्रह्मोवाच  ।<br>
अगस्त्यार्घ्यव्रतं वक्ष्ये भुक्तिमुक्तिप्रदायकम्  ।<br>
अप्राप्ते भास्करे कन्यां सति भागे त्रिभिर्दिनैः  ॥ १,११९.१ ॥<br><br>
अर्घ्यं दद्यादगस्त्याय मूर्तिं संपूज्य वै मुने&nbsp;!  ।<br>
काशपुष्पमयीं कुम्भे प्रदोषे कृतजागरः  ॥ १,११९.२ ॥<br><br>
दध्यक्षताद्यैः संपूज्य उपोष्य फलपुष्पकैः  ।<br>
पञ्चवर्णसमायुक्तं हेमरौप्यसमन्वितम्  ॥ १,११९.३ ॥<br><br>
सप्तधान्ययुतं पात्रं दधिचन्दनचर्चितम्  ।<br>
अगस्त्यः खनमानेति मन्त्रेणार्घ्यं प्रदापयेत् ॥ १,११९.४ ॥<br><br>
खासपुष्पप्रतीकाश अग्निमारुतसम्भव&nbsp;!  ।<br>
मित्रावारुणयोः पुत्त्रो कुम्भयोने नमोऽस्तु ते  ॥ १,११९.५ ॥<br><br>
शूद्रस्त्र्यादिरनेनैव त्यजेद्धान्यं फलं रसम्  ।<br>
दद्याद्द्विजातये कुम्भं सहिरण्यं सदक्षिणम्  ।<br>
भोजयेच्च द्विजान्सप्त वर्षं कृत्वा तु सर्वभाक् ॥ १,११९.६ ॥<br><br>
इति श्रीगारुडे महापुराणे प्रथमांशाख्ये आचारकाण्डेऽगस्त्यार्घ्यव्रतं नामैकोनविंशत्युत्तरशततमोऽध्यायः
