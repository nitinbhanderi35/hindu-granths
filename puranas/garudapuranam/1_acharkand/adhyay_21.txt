<span style="font-size: 14pt; line-height: 200%"><b>॥सूत उवाच ॥</b><br>
पंचवक्त्रार्च्चनं वक्ष्ये पृथग्यद्भुक्तिमुक्तिदम् ॥<br>
ॐ भूर्विष्णवे आदिभूताय सर्वाधाराय मूर्त्तये स्वाहा ॥ 1 ॥<br>
सद्योजातस्य चाह्वानमनेन प्रथमं चरेत् ॥<br>
ॐ हां सद्योजातायैव कला ह्यष्टौ प्रकीर्त्तिताः ॥2 ॥<br>
सिद्धिर्ऋद्धिर्धृतिर्लक्ष्मीर्मेधा कान्तिः स्वधा स्थितिः ॥<br>
ॐ हीं वामदेवायैव कलास्तस्य त्रयोदश ॥ 3 ॥<br>
रजा रक्षा रतिः पाल्या कान्ति स्तृष्णा मतिः क्रिया ॥<br>
कामा बुद्धिश्च रात्रिश्च त्रासनी मोहिनी तथ ॥4 ॥<br>
मनोन्मनी अघोरा च तथा मोहा क्षुधा कलाः ॥<br>
निद्रा मृत्युश्च माया च अष्टसंख्या भयंकरा ॥ 5 ॥<br>
ॐ हैं तत्पुरुषायैव (षाय) निवृत्तिश्च प्रतिष्ठा च विद्या शान्तिर्न केवला ॥ 6 ॥<br>
ॐ हौं ईशानाय नमो निश्चला च निरञ्जना ॥<br>
शशिनी चांगना चैव मरीचिर्ज्वालिनी तथा ॥.7 ॥<br>
<br>
॥इति श्रीगारुडे महापुराणे पूर्वखण्डे प्रथमांशाख्ये आचारकाण्डं पञ्चवक्क्रपूजनं नामैकविंशोऽध्यायः ॥ 21 ॥<br>
</span>
