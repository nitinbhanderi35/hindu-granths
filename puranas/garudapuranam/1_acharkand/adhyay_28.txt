<span style="font-size: 14pt; line-height: 170%"><br>
<b>॥सूत उवाच ॥</b><br>
गोपालपूजां वक्ष्यामि भुक्तिमुक्तिप्रदायिनीम् ॥<br>
द्वारे धाता विधाता च गंगायमुनया सह ॥28.1॥<br>
<br>
शङ्खपद्मनिधी चैव सारङ्गः शरभः श्रिया ॥<br>
पूर्वे भद्रः सुभद्रो द्वौ दक्षे चण्डप्रचण्डकौ ॥ 28.2 ॥<br>
<br>
पश्चिमे बलप्रबलौ जयश्च विजयो यजेत् ॥<br>
उत्तरे श्रीश्चतुर्द्वारे गणो दुर्गा सरस्वती ॥ 28.3 ॥<br>
<br>
क्षेत्रस्याग्न्यादिकोणेषु दिक्षु नारदपूर्वकम् ॥<br>
सिद्धो गुरुर्नलकूवरं कोणे भगवतं यजेत् ॥ 28.4 ॥<br>
<br>
पूर्वे विष्णुं विष्णुतपो विष्णुशक्तिं समर्चयेत् ॥<br>
ततो विष्णुपरीवारं मध्ये शक्तिं च कूर्म्मकम् ॥ 28.5 ॥<br>
<br>
अनन्तं पृथिवीं धर्मं ज्ञानं वैराग्यमग्नितः ॥<br>
ऐश्वर्य्यं वायुपूर्वं च प्रकाशात्मानमुत्तरे ॥ 28.6 ॥<br>
<br>
सत्त्वाय प्रकृतात्मने रजसे मोहरूपिणे ॥<br>
तमसे कन्द पद्माय यजेत्कं काकतत्त्वकम् ॥ 28.7 ॥<br>
<br>
विद्यातत्त्वं परं तत्त्वं सूर्य्येन्दुवह्निमण्डलम् ॥<br>
विमलाद्या आसनं च प्राच्यां श्रीं ह्रीं प्रपूजयेत् ॥ 28.8 ॥<br>
<br>
गोपीजनवल्लभाय स्वाहान्तो मनुरुच्यते ॥<br>
अङ्गानि यथा-आच क्रं च सुचक्रं च विचक्रं च तथैव च ॥ 28.9 ॥<br>
<br>
त्रैलोक्यरक्षकं चक्रमसुरारिसुदर्शनम् ॥<br>
हृदादिपूर्वकोणषु अस्त्रं शक्तिं च पूर्वतः ॥ 28.10 ॥<br>
<br>
रुक्मिणी सत्यभामा च सुनन्दा नाग्नजित्यपि ॥<br>
लक्ष्मणा मित्रविंदा च जाम्बवत्या शुशीलया ॥ 28.11 ॥<br>
<br>
शङ्खचक्रगदापद्मं मुसलं शार्ङ्गमर्चयेत् ॥<br>
खङ्गं पाशाङ्कुशं प्राच्यां श्रीवत्सं कौस्तुभं यजेत् ॥ 28.12 ॥<br>
<br>
मुकुटं वलमालां च ऐंद्राद्यान्ध्वजमुख्यकान् ॥<br>
कुमुदाद्यान्‌विष्वक्‌सेनं श्रिया कृष्णं सहार्चयेत् ॥<br>
जप्याद्ध्यानात्पूजनाच्च सर्वान्कामानवान्पुयात् ॥<br>
<br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे श्रीगोपालपूजानिरूपणं नामाष्टाविंशोऽध्यायः ॥ 28 ॥<br>
</span>
