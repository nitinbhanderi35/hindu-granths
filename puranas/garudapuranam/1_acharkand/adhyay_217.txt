<span style="font-size: 14pt; line-height: 170%"><br>
श्रीगरुडमहापुराणम् २१७<br>
ब्रह्मोवाच  ।<br>
अथ सन्ध्याविधं वक्ष्ये द्विजातीनां समासतः  ।<br>
अपवित्रः पवित्रो वा सर्वावस्थां गतोऽपि वा  ॥ १,२१७.१ ॥<br><br>
यः स्मरेत्पुण्डरीकाक्षं स बाह्याभ्यन्तरः शुचिः  ॥ १,२१७.२ ॥<br><br>
गायत्त्रीच्छन्दो विश्वामित्र ऋषिस्त्रिपात् ।<br>
समुद्राः कुक्षिश्चन्द्रादित्यौ लोचनौ  ।<br>
अग्निर्मुखम्  ।<br>
विष्णुर्हृदयम्  ।<br>
ब्रह्मरुद्रौ शिरः  ।<br>
रुद्रः शिखा  ।<br>
उपनय ने विनियोगः  ।<br>
ओं भूः पादे  ।<br>
भुवः जानुति  ।<br>
स्वः हृदये  ।<br>
महः शिरसि  ।<br>
जनः शिखायाम्  ।<br>
तपः कण्ठे  ।<br>
सत्यं ललाटे  ।<br>
ओं हृदयाय नमः  ।<br>
ओं भूः शिरसे स्वाहा  ।<br>
ओं भुवः शिखायै वौषट् ।<br>
ओं स्वः कवचाय हुं  ।<br>
ओं भूर्भुवः स्वः अस्त्राय फट् ॥ १,२१७.३ ॥<br><br>
ओं भूः ओं भुवः ओं स्वः ओं महः ओं जनः ओं तपः ओं सत्यं तत्स्त्रिपदा  ।<br>
ओं आपो ज्योऽती रसोऽमृतं ब्रह्म भूर्भुवः स्वरोम्  ।<br>
ओं सूर्यश्चेत्यादि  ।<br>
ओं आपः पुनन्त्वित्यादि  ।<br>
ओं अग्निश्चेत्यादि  ॥ १,२१७.४ ॥<br><br>
ओं आयातु वरदे देवि&nbsp;! पूर्वाह्ने ब्रह्मदेवता  ।<br>
गायत्त्री नाम या सन्ध्या रक्ताङ्गी रक्तवाससा  ।<br>
वरहंससमारूढा श्रीमत्पुष्करसंस्थिता  ॥ १,२१७.५ ॥<br><br>
कमण्डलुधरा शान्ता अक्षमालाविधारिणी  ।<br>
आयातु वरदा देवी मध्याह्ने श्वेतरूपिणी  ॥ १,२१७.६ ॥<br><br>
माहेश्वरी च सावित्री शुक्लवस्त्रादिमण्डिता  ।<br>
वृषस्कन्धसमारूढा त्रिशूलवरधारिणी  ॥ १,२१७.७ ॥<br><br>
आयातु वरदा देवी अपराह्ने सरस्वती  ।<br>
अतसीकुसुमप्रख्या वैष्णवी गरुडासना  ॥ १,२१७.८ ॥<br><br>
पीतवस्त्रा शङ्खचक्रगदापद्मसमन्विता  ।<br>
श्वेतवर्णा समुद्दिष्टा रविमण्डलसंस्थिता  ॥ १,२१७.९ ॥<br><br>
श्वेतपद्मसनासीना श्वेतपुष्पोपशोभिता  ।<br>
ओं आपो हिष्ठा मयो भुवस्ता न उर्जे दधात नः  ॥ १,२१७.१० ॥<br><br>
महेरणाय चक्षुसे  ।<br>
ओं यो वः शिवतमो रसः  ।<br>
तस्य भाजयेतेह नः  ।<br>
अशतीरिव मातरः  ।<br>
ओं तस्मा अरङ्गमाम वो यस्य क्षयाय जिन्वथ  ।<br>
आपो जन यथा च नः  ।<br>
ओं सुमित्रिया न आप ओषधयः सन्तु ओं दुर्मित्रियास्तस्मै सन्तु योऽस्मान् द्वेष्टि यञ्च वयं द्विष्मः  ।<br>
ओं द्रुपदादिवमुमुचानः स्विन्नः स्नातो मलादिव  ।<br>
पूतं पवित्रेणेवाज्यमापः शुन्धन्तु मैनसः  ।<br>
ओं ऋतं च सत्यं चाभीद्धात्तपसोऽध्यजायत  ।<br>
ततोरात्र्यजायत  ।<br>
ततः समुद्रोर्ऽणवः समुद्रादर्णवादधिसंवत्सरो अजायत  ।<br>
अहौरात्राणि विदधद्विश्वस्य मिषतो वशी  ।<br>
सूर्याचन्द्रमसौ धाता यथापूर्वमकल्पयत् ।<br>
दिवं च पृथिवीं चान्तरिक्षमथो स्वः  ॥ १,२१७.११ ॥<br><br>
गायत्त्र्या विश्वामित्र ऋषिर्गायत्त्रीछन्दः  ।<br>
सविता देवता जपे विनियोगः  ।<br>
ओं उदुत्यं जातवेदसं देवं वहन्ति केतवः  ।<br>
दृशे विश्वाय सूर्यम्  ।<br>
ओं चित्रं देवानामुदगादनीकं चक्षुर्मित्रस्य वरुणस्याग्नेः  ।<br>
आप्रा द्यावापृथिवी अन्तरिक्षं सूर्य आत्मा जगतस्तस्थुषश्च  ।<br>
ओं तच्चक्षर्देवहितं पुरस्ताच्छुक्रमुच्चरत् ।<br>
पश्येम शरदः शतं जीवेम शरदः शतम्  ।<br>
शृणुयाम शरदः शतम्  ।<br>
ओं विश्वतश्चक्षुरुत विश्वतोमुखोविश्वतो बाहुरुत विश्वतस्पात् ।<br>
संबाहुभ्यां धमति संपत्रैद्यार्वाभूमी जनयन्देव एकः  ।<br>
देवा गातुविदो नाङ्गविद्वानाद्भमितमनसस्पत इमं देवयज्ञं स्वाहा वातेधाः जपेत् ॥ १,२१७.१२ ॥<br><br>
उत्तरे शिखरे जाते भूम्यां पर्वतवासिनी  ।<br>
ब्रह्मणा समनुज्ञाता गच्छ देवि&nbsp;! यथासुखम्  ॥ १,२१७.१३ ॥<br><br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे सन्ध्याविधिनिरूपणं नाम सप्तदशोत्तरद्विशततमोऽध्यायः<br>
</span>
