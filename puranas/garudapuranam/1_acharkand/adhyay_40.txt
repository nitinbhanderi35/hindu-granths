<b>।। शङ्कर उवाच ।।</b><br>
माहेश्वरीं च मे पूजां वद शङ्खगदाधर ।।<br>
यां ज्ञात्वा मानवाः सिद्धिं गच्छन्ति परमेश्वर ।। 40.1 ।।<br>
<br>
<b>।। हरिरुवाच ।।</b><br>
श्रृणु माहेश्वरीं पूजां कथ्यमानां वृषध्वज ।।<br>
आदौ स्नात्वा तथाचम्य ह्यासने चोपविश्य च ।। 40.2 ।।<br>
<br>
न्यासं कृत्वा मण्डले वै पूजयच्चे महेश्वरम् ।।<br>
मन्त्रैरेतैर्महेशान परिवारयुतं हरम् ।। 40.3 ।।<br>
<br>
ॐ हां शिवासनदेवता आगच्छतेति ।।<br>
अनेनावाहयेद्रुद्र देवता आसनस्य याः ।। 40.4 ।।<br>
<br>
ॐ हां गणपतये नमः ।।<br>
ॐ हां सरस्वत्यै नमः ।।<br>
ॐ हां नन्दिने नमः ।।<br>
ॐ हां महाकालाय नमः ।।<br>
ॐ हां गङ्गायै नमः ।।<br>
ॐ हां लक्ष्म्यै नमः ।।<br>
ॐ हां महाकलायै नमः ।।<br>
ॐ हां अस्त्राय नम इति ।। 40.5 ।।<br>
<br>
एते द्वारे प्रपूज्या वै स्नानगन्धादिभिर्हर ।।<br>
ॐ हां ब्रह्मणे वास्त्वधिपतये नमः ।।<br>
ॐ हां गुरुभ्यो नमः ।।<br>
ॐ हां आधारशक्त्यै नमः ।।<br>
ॐ हां अनन्ताय नमः ।।<br>
ॐ हां धर्माय नमः ।।<br>
ॐ हां ज्ञानाय नमः ।।<br>
ॐ हां वैराग्याय नमः ।।<br>
ॐ हां ऐश्वर्याय नमः ।।<br>
ॐ हां अधर्माय नमः ।।<br>
ॐ हां अज्ञानाय नमः ।।<br>
ॐ हां अवैराग्याय नमः ।।<br>
ॐ हां अनैश्वर्य्याय नमः ।।<br>
ॐ हां उर्द्ध्वच्छन्दाय नमः ।।<br>
ॐ हां अधश्छन्दाय नमः ।।<br>
ॐ हां पद्माय नमः ।।<br>
ॐ हां कर्णिकायै नमः ।।<br>
ॐ हां वामायै नमः ।।<br>
ॐ हां ज्येष्ठायै नमः ।।<br>
ॐ हां रौद्यै नमः ।।<br>
ॐ काल्यै नमः ।।<br>
ॐ हां कलविकरण्यै नमः ।।<br>
ॐ बलप्रमथिन्यै नमः ।।<br>
ॐ हां सर्वभूतदमन्यै नमः ।।<br>
ॐ हां मनोन्मन्यै नमः ।।<br>
ॐ हां मण्डलत्रितयाय नमः ।।<br>
ॐ हां हौं हं शिवमूर्त्तये नमः ।।<br>
ॐ हां विद्याधिपतये नमः ।।<br>
ॐ हां हीं हौं शिवाय नमः ।।<br>
ॐ हां हृदयाय नमः ।।<br>
ॐ शिरसे नमः ।।<br>
ॐ हूं शिखायै नमः ।।<br>
ॐ हैं कवचाय नमः ।।<br>
ॐ हौं नेत्रत्रयाय नमः ।।<br>
ॐ हः अस्त्राय नमः ।।<br>
ॐ सद्योजाताय नमः ।। 40.6 ।।<br>
<br>
ॐ हां सिद्ध्यै नमः ।।<br>
ॐ हां ऋद्ध्यै नमः ।।<br>
ॐ हां विद्युतायै नमः ।।<br>
ॐ हां लक्ष्म्यै नमः ।।<br>
ॐ हां बोधायै नमः ।।<br>
ॐ हां काल्यै नमः ।।<br>
ॐ हां स्वधायै नमः ।।<br>
ॐ हां प्रभायै नमः ।। 40.7 ।।<br>
<br>
सत्यस्याष्टौ कला ज्ञेयाः पूज्याः पूर्वादिषु स्थिताः ।। 40.8 ।।<br>
<br>
ॐ हां वामदेवाय नमः ।।<br>
ॐ हां रजसे नमः ।। <br>
ॐ हां रक्षायै नमः ।।<br>
ॐ हां रत्यै नमः ।।<br>
ॐ हां कन्यायै नमः ।।<br>
ॐ हां कामायै नमः ।।<br>
ॐ हां जनन्यै नमः ।।<br>
ॐ हां क्रियायै नमः ।।<br>
ॐ हां वृद्ध्यै नमः ।।<br>
ॐ हां कार्य्यायै नमः ।।<br>
ॐ रा(धा) त्र्यै नमः ।।<br>
ॐ हां भ्रामण्यै नमः ।।<br>
ॐ हां मोहिन्यै नमः ।।<br>
ॐ हां क्ष(त्व)रायै नमः ।।<br>
वामदेवकला ज्ञेयास्त्रयो दश वृषध्वज ।। 40.9 ।।<br>
<br>
ॐ हां तत्पुरुषाय नमः ।।<br>
ॐ हां निवृत्त्यै नमः ।।<br>
ॐ हां प्रतिष्ठायै नमः ।।<br>
ॐ हां विद्यायै नमः ।।<br>
ॐ हां शान्त्यै नमः ।।<br>
ज्ञेयास्तत्पुरुषस्यैव चतस्रो वृषभध्वज ।। 40.10 ।।<br>
<br>
ॐ हां तृष्णायै नमः ।।<br>
कलाषट्‌कं ह्यखोरस्य विज्ञेयं भैरवं हर ।। 40.11 ।।<br>
<br>
ॐ हां ईशानाय नमः ।।<br>
ॐ हां समित्यै नमः ।।<br>
ॐ हां अङ्गदायै नमः ।।<br>
ॐ हां कृष्णायै नमः ।।<br>
ॐ हां मरीच्यै नमः ।।<br>
ॐ हां ज्वालायै नमः ।।<br>
ईशानस्य कलाः पञ्च जानीहि वृषभध्वज ।। 40.12 ।।<br>
<br>
ॐ हां शिवपरिवारेभ्यो नमः ।।<br>
ॐ हां इन्द्राय सुराधिपतये नमः ।।<br>
ॐ हां अग्नये तेजोऽधिपतये नमः ।।<br>
ॐ हां यमाय प्रेताधिपतये नमः ।।<br>
ॐ हां निर्ऋतये रक्षोऽधिपतये नमः ।।<br>
ॐ हां वरुणाय जलाधिपतये नमः ।।<br>
ॐ हां वायवे प्राणाधिपतये नमः ।।<br>
ॐ हां सोमाय नेत्राधिपतये नमः ।।<br>
ॐ हां ईशानाय सर्वविद्याधिपतये नमः ।।<br>
ॐ हां अनन्ताय नागाधिपतये नमः ।।<br>
ॐ हां ब्रह्मणे सर्वलोकाधिपतये नमः ।।<br>
ॐ हां धूलिचण्डेश्वराय नमः ।। 40.13 ।।<br>
<br>
आवाहनं स्थापनं सन्निधानं च शङ्कर ।।<br>
सन्निरोधं तथा कुर्य्यात्सकलीकरणं तथा ।। 40.14 ।।<br>
<br>
तत्त्वन्यासं च मुद्राया दर्शनं ह्यानमेव च ।। <br>
पाद्यमाचमनं ह्यर्घ्यं पुष्पाण्यभ्यंगदानकम् ।। 40.15 ।।<br>
<br>
तत उद्वर्त्तनं स्नानं सुगन्धं चानुलेपनम् ।।<br>
वस्त्रालं कारभोगांश्च ह्यंगन्यासं च धूपकम् ।। 40.16 ।।<br>
<br>
दीपं नैवेद्यदानं च हस्तोद्वर्त्तनमेव च ।।<br>
पाद्यार्घ्याचमनं गन्धं ताम्बूलं गीतवादनम् ।। 40.17 ।।<br>
<br>
नृत्यं छत्रादिकरणं मुद्राणां दर्शनं तता ।।<br>
रूपं ध्यानं जपञ्चाथ एकवद्भाव एव च ।। 40.18 ।।<br>
<br>
मूलमन्त्रेण वै कुर्य्याज्जपपूजासमर्पणम् ।।<br>
माहेशी कथिता पूजा रुद्र पापविनासिनी ।। 40.19 ।।<br>
<br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे महेश्वरपूजाविधिर्नाम चत्वारिंशोऽध्यायः ।। 40 ।।
