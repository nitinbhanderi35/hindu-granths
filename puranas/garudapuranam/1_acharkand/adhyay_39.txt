<b>॥रुद्र उवाच ॥</b><br>
पुनर्देवार्चनं ब्रूहि संक्षेपेण जनार्दन ॥<br>
सूर्य्यस्य विष्णुरूपस्य भुक्तिमुक्तिप्रदायकम् ॥ 39.1 ॥<br>
<br>
<b>॥वासुदेव उवाच ॥</b><br>
श्रृणु सूर्य्यस्य रुद्र त्वं पुनर्वक्ष्यामि पूजनम् ॥<br>
ॐ उच्चैः श्रवसे नमः ॐ अरुणाय नमः ॥<br>
ॐ दण्डिने नमः ॥<br>
ॐ पिङ्गलाय नमः ॥<br>
एते द्वारे प्रपूज्या वै एपिर्मन्त्रैर्वृषध्वज ॥ 39.2 ॥<br>
<br>
ॐ अं प्रभूताय नमः ॥<br>
इमं तु पूजयेन्मध्ये प्रभूतामलसञ्ज्ञकम् ॥<br>
ॐ अं विमलाय नमः ॥<br>
ॐ अं साराय नमः ॥<br>
ॐ अं आधाराय नमः ॥<br>
ॐ अं परममुखाय नमः ॥<br>
इत्याग्नेयादिकोणएषु पूज्या वै विमलादयः ॥ 39.3 ॥<br>
<br>
ॐ पद्माय नमः ॥<br>
ॐ कर्णिकायै नमः ॥<br>
मघ्ये तु पूजयेद्रुद्र पूर्वादिषु तथैव च ॥<br>
दीप्ताद्याः पूजयेन्मध्ये पूजयेत्सर्वतोमुखीः ॥<br>
ॐ वां(रां) दीप्तायै नमः ॥<br>
ॐ वीं (रीं) सूक्ष्मायै नमः ॥<br>
ॐ वूं (रूं भद्रायै नमः ॥ <br>
ॐ वैं (रैं) जयायै नमः ॥<br>
ॐ वौं (रौं) विभूत्यै नमः ॥<br>
ॐ वं (रं) अघोरायै नमः ॥<br>
ॐ वं (रं) वैद्युतायै नमः ॥<br>
ॐ वः (रः) विजयायै नमः ॥<br>
ॐ रो सर्वतोमुख्यै नमः ॥ 39.4 ॥<br>
<br>
ॐ अर्कासनाय नमः ॥<br>
ॐ ह्रां सूर्य्यमूर्तये नमः ॥<br>
एतास्तु पूजयेन्मध्ये ह्रन्मंत्राञ्छृणु शङ्कर ॥<br>
ॐ हं सं खं खखोल्काय क्रां क्रीं सः स्वाहा सूर्य्यमूर्त्तये नमः ॥<br>
अनेनावाहनं कुर्य्यात्स्थापनं सन्निधापनम् ॥<br>
सन्निरोपनमन्त्रेण सकलीकरणं तथा ॥ 39.5 ॥<br>
<br>
मुद्राया दर्शनं रुद्र मूलमन्त्रेण वा हर ॥<br>
तेजोरूपं रक्तवर्णं सितपद्मोपरि स्थितम् ॥<br>
एकचक्ररथारूढं द्विबाहुं धृतपङ्कजम् ॥ 39.6 ॥<br>
<br>
एवं ध्यायेत्सदा सूर्य्यं मूलमन्त्रं श्रृणुष्व च ॥<br>
ॐ ह्रां ह्रीं सः सूर्य्याय नमः ॥ 39.7 ॥<br>
<br>
वारत्रयं पद्ममुद्रां बिम्बमुद्रां च दर्शयेत् ॥<br>
ॐ आं हृदयाय नमः ॥<br>
ॐ अर्काय शिरसे स्वाहा ॥<br>
ॐ अः भूर्भुवः स्वः ज्वालिनि शिखायै वषट् ॥<br>
ॐ हुं कवचाय हुं ॥<br>
ॐ भां नेत्राभ्यां वौषट्‌ ॥<br>
ॐ वः अस्त्राय फडिति ॥ 39.8 ॥<br>
<br>
आग्नेय्यामथवैशान्यां नैर्ऋत्यामर्चयेद्धर ॥<br>
ह्रृद्यादि हि वायव्यां नेत्रं चान्तः प्रपूजयेत् ॥ 39.9 ॥<br>
<br>
दिस्वस्त्रं पूजयेद्रुद्र सोमं तु श्वेतवर्णकम् ॥<br>
दले पूर्वेऽर्चयेद्रुद्र बुधं चामीकरप्रभम् ॥ 39.10 ॥<br>
<br>
दक्षिणे पूजयेद्रुद्र पतिवर्णं गुरुं यजेत् ॥ <br>
पश्चिमे चैव भूतेशं उत्तरे भार्गवं सितम् ॥ 39.11 ॥<br>
<br>
रक्तमङ्गारकं चैव आग्नेये पूजयेद्धर ॥<br>
शनैश्चरं कृष्णवर्णं नैर्ऋत्यां दिशि पूजयेत् ॥ 39.12 ॥<br>
<br>
राहुं वायव्यदेशे तु नन्द्यावर्त्तनिभिं हर ॥<br>
ऐशान्यां धूम्रवर्णं तु केतुं सं परिपूजयेत् ॥ 39.13 ॥<br>
<br>
एभिर्मन्त्रैर्महादेव तच्छृणुष्व च शङ्कर ॥ 39.14 ॥<br>
<br>
ॐ सों सोमाय नमः ॥<br>
ॐ बुं बुधाय नमः ॥<br>
ॐ बृं बृहस्पतये नमः ॥ <br>
ॐ भं भार्गवाय नमः ॥<br>
ॐ अं अंगारकाय नमः ॥<br>
ॐ शं शनैश्चराय नमः ॥<br>
ॐ रं राहवे नमः ॥<br>
ॐ कं केतवे नम इति ॥ 39.15 ॥<br>
<br>
पाद्यादीन्मूलमन्त्रेण दत्त्वा सूर्य्याय शङ्कर ॥<br>
नैवेद्यान्ते धेनुमुद्रां दर्शयेत्साधकोत्तमः ॥ 39.16 ॥<br>
<br>
जप्त्वा चाष्टसहस्त्रं तु तच्च तस्मै समर्पयेत् ॥<br>
ऐशान्यां दिशि भूतेश तेजश्चण्डं तु पूजयेत् ॥ 39.17 ॥<br>
<br>
ॐ तेजश्चण्डाय हुं फट् स्वधा स्वाहा पौषट् ॥<br>
निर्माल्यं चार्पयेत्तस्मै ह्यर्घ्यं दद्यात्ततो हर ॥ 39.18 ॥<br>
<br>
तिलतण्डुलसंयुक्तं रक्तचन्दनचर्चितम् ॥<br>
गन्धोदकेन संमिश्रं पुष्पधूपसमन्वितम् ॥ 39.19 ॥<br>
<br>
कृत्वा शिरसि तत्पात्रं जानुभ्यामवनिं गतः ॥<br>
दर्घ्यं तु सूर्य्याय ह्रृन्मन्त्रेण वृषध्वज ॥ 39.20 ॥<br>
<br>
गणं गुरून्प्रपूज्याथ सर्वान्देवानन्प्रपूजयेत् ॥<br>
ॐ गं गणपतये नमः ॥<br>
ॐ अं गुरुभ्यो नमः ॥ 39.21 ॥<br>
<br>
सूर्य्यस्य कथिता पूजा कृत्वैतां विष्णुलोकभाक् ॥ 39.22 ॥<br>
<br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे सूर्यार्चनप्रकारो नामैकोनचत्वारिंशोऽध्यायः ॥ 39 ॥
