श्रीगरुडमहापुराणम् १५५<br>
धन्वन्तरिरुवाच  ।<br>
वक्ष्ये मदात्ययादेश्च निदानं मुनिभाषितम्  ।<br>
तीक्ष्णाम्लरूक्षसूक्ष्माम्लव्यवायासुकरं लघु  ॥ १,१५५.१ ॥<br><br>
विकाशि विशदं मद्यं मेदसोऽस्माद्विपर्ययः  ।<br>
तीक्ष्णोदयाश्च दिव्युक्ताश्चित्तोपप्लविनो गुणाः  ॥ १,१५५.२ ॥<br><br>
जीवितान्ताः प्रजायन्ते विषेणोत्कर्षवर्तिना  ।<br>
तीक्ष्णादिभिर्गुणैर्मद्यं मान्द्यदीनोजसो गुणान्  ॥ १,१५५.३ ॥<br><br>
दशभिर्गुणैः संक्षोम्यं चेतो नयति चाक्रियम्  ।<br>
आद्ये मदे द्वितीयेऽपि प्रम (मो) दायतने स्थितः  ॥ १,१५५.४ ॥<br><br>
दुर्विकल्पहतो मूढः सुखमित्यभिमुच्यते  ।<br>
मध्यमोत्तमयोः सन्धिं प्राप्य राजासनो मदः  ॥ १,१५५.५ ॥<br><br>
निरङ्कुश इव व्यालो न किञ्चिन्नाचरेत्ततः  ।<br>
इयं भूमिरवाच्यानां दौः शीलस्येदमास्पदम्  ॥ १,१५५.६ ॥<br><br>
एकोऽयं बहुमार्गायाः दुर्गर्(म) तेर्दर्शकः परम्  ।<br>
निश्चेष्टः सन्नवाक्शेते तृतीयेऽत्र मदे स्थितः  ॥ १,१५५.७ ॥<br><br>
मरणादपि पापात्मा गतः पापतरां दशाम्  ।<br>
धर्माधर्मं सुखं दुः खं मानानर्थं हिताहितम्  ॥ १,१५५.८ ॥<br><br>
न वेद शीकमोहार्तं शोष (क) मोहादिसंयुतः  ।<br>
सोन्मादभ्रममूर्छायां सापस्मारः पतत्यधः  ॥ १,१५५.९ ॥<br><br>
नाति माद्यन्ति बलिनः कृताहारा महाशनाः  ।<br>
वातात्पित्तात्कफात्सर्वैर्भवेद्रोगो मदात्ययः  ॥ १,१५५.१० ॥<br><br>
सामान्यलक्षणं तेषां प्रमोहो हृदयव्यथा  ।<br>
विभेदं प्रसभं तृष्णा सौम्यो ग्लानिर्ज्वरोऽरुचिः  ॥ १,१५५.११ ॥<br><br>
पुरोविबन्धस्तिमिरं कासः श्वासः प्रजागरः  ।<br>
स्वेदोऽतिमात्रं विष्टम्भः श्वयथुश्चित्तविभ्रमः  ॥ १,१५५.१२ ॥<br><br>
स्वप्नेनेवाभिभवति न चोक्तश्च स भाषतेः  ।<br>
पित्ताद्दाहज्वरः स्वेदो मोहो नित्यं च विभ्रमः  ॥ १,१५५.१३ ॥<br><br>
श्लेष्मणश्छर्दिर्हृल्लासो निद्रा चोदरगौरवम्  ।<br>
सर्वजे सर्वलिङ्गत्वं ज्ञात्वा मद्यं पिबेत्तु यः  ॥ १,१५५.१४ ॥<br><br>
सहसा रुचिरं चान्यतरध्वंसकशोषिणौ  ।<br>
भवेतां?मारुतात्कष्टाद्भवेत्त स्य विशेषतः  ॥ १,१५५.१५ ॥<br><br>
ध्वंसकश्लेष्मनिष्ठिवाः कण्ठशोषोऽतिनिद्रता  ।<br>
शब्दासहत्वं तच्चित्तविक्षेपोऽङ्गे हि वातरुक् ॥ १,१५५.१६ ॥<br><br>
हृत्कण्ठरोगः संमोहः श्वासतृष्णावमिज्वराः  ।<br>
निवर्तेद्यस्तु मद्येभ्यो जितात्मा बुद्धिपूर्वकृत् ॥ १,१५५.१७ ॥<br><br>
विकारैः क्लिश्यते जातु न स शरीरमानसः  ।<br>
रजोमोहहिताहारपास्य स्युस्त्रयो गदाः  ॥ १,१५५.१८ ॥<br><br>
वसासृक्क्लेदनावाहिस्रोतोरोधः सुद्भवाः  ।<br>
मदमूर्छापसंन्यासा यथोत्तरबलोद्भवाः  ॥ १,१५५.१९ ॥<br><br>
मदोऽत्र दोषैः सर्वैस्तु रक्तमद्यविषैरपि  ।<br>
शक्त्यानन्त्याद्गताभासश्चलश्छलितवेष्टितः  ॥ १,१५५.२० ॥<br><br>
रूक्षश्यामारुणतनुर्मद्ये वातोद्भवे भवेत् ।<br>
पित्तेन क्रोधनो रक्तपीताभः कलहप्रियः  ॥ १,१५५.२१ ॥<br><br>
स्वप्नेऽसम्बद्धवाक्यादिः कफाद्ध्यानपरो हि सः  ।<br>
सर्वोत्थसन्निपातेन रक्तस्तम्भाङ्गदूषणम्  ॥ १,१५५.२२ ॥<br><br>
पित्तलिङ्गत्वमाद्येन विकृतेहा स्वराज्ञता  ।<br>
विसत्कम्पोतिनिद्रा च सर्वेभ्योऽभ्यधिकं श्रमः  ॥ १,१५५.२३ ॥<br><br>
लक्षयेल्लक्षणोत्कर्षाद्वातादीञ्छोणितादिषु  ।<br>
अरुणं नीलकृष्णं वा सम्प्रविश्यन्विशेत्तमः  ॥ १,१५५.२४ ॥<br><br>
शीघ्रं च प्रतिबुध्येत हृत्पीडा वेपथुर्भ्रमः  ।<br>
कासः श्यावारुणा च्छाया मूर्छायां मारुतात्मकः  ॥ १,१५५.२५ ॥<br><br>
पित्तेन रक्तं पीतं वा नभः पश्यन्विशेत्तमः  ।<br>
विबुध्येत च सस्वेदो दाहतृष्णोपपीडितः  ॥ १,१५५.२६ ॥<br><br>
भिन्नवत्पीतनीलाभो रक्तनीलाकुलेक्षणः  ।<br>
कफेन मेघसंकाशं पश्यत्याकाशमाविशेत् ॥ १,१५५.२७ ॥<br><br>
तमश्चिराच्च बुध्ये हृदुरः सुप्रसेकवान्  ।<br>
गुरुभिस्तिमितै (रै) रङ्गे राजधर्मावबन्धान् (वत्)  ॥ १,१५५.२८ ॥<br><br>
सर्वाकृतिस्त्रिभिर्देषैरपस्मार इवापरः  ।<br>
पातयत्याशु निश्चेष्टं विना बीभत्सचेष्टितैः  ॥ १,१५५.२९ ॥<br><br>
दोषैस्तु मदमूर्छायां कृतवेगेषु देहिनाम्  ।<br>
स्वयमेवोपशाम्यन्ति संन्यासेनौषधैर्निवा  ॥ १,१५५.३० ॥<br><br>
वाग्देहमनसां चेष्टामाक्षिप्यातिबलाबलाः  ।<br>
ससन्यासं निपतिताः प्राणाघातनसंश्रयाः  ॥ १,१५५.३१ ॥<br><br>
भवन्ति तेन पुरुषाः काष्ठभूता मृतोपमाः  ।<br>
म्रियेत शीघ्रं शीघ्रं चेच्चिकित्सा न प्रयुज्यते  ॥ १,१५५.३२ ॥<br><br>
अगाधे ग्राहबहुले सलिलौघ इवार्णवे  ।<br>
संन्यासे विनिमज्जन्तं नरमाशु निवर्तयेत् ॥ १,१५५.३३ ॥<br><br>
मदमानरोषतोष प्रवृत्तिभिरितस्ततः  ।<br>
युक्तायुक्तं च समं युक्तिं युङ्क्ते न मद्येन  ॥ १,१५५.३४ ॥<br><br>
बलकासदेशपात्रं प्रकृतिसहतामथवा वयांसि?  ।<br>
प्रविभज्ज्यात्तनुरूपं पिबति ततः पिबत्यमृत  ॥ १,१५५.३५ ॥<br><br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे मदात्ययादिनिदानं नाम पञ्चपञ्चाशदुत्तरशततमोऽध्यायः
