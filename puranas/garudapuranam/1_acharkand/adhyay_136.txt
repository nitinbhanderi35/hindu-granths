श्रीगरुडमहापुराणम् १३६<br>
ब्रह्मोवाच  ।<br>
श्रवणद्वादशों वक्ष्ये भुक्तिमुक्तिप्रदायिनीम्  ।<br>
एकादशी द्वादशी च श्रवणेन च संयुता  ॥ १,१३६.१ ॥<br><br>
विजया सा तिथिः प्रोक्ता हरिपूजादि चाक्षयम्  ।<br>
एक भक्तेन नक्तेन तथैवायाचितेन च  ॥ १,१३६.२ ॥<br><br>
उपवासेन भैक्ष्येण नैवाद्बादशिको भवेत् ।<br>
कास्यं मांसं तथा क्षौद्रं लोभं वितथभाषणम्  ॥ १,१३६.३ ॥<br><br>
व्यायामं च व्यवायं च दिवास्वप्नमथाञ्जनम्  ।<br>
शिलाषिष्टं मसूरं च द्वादश्यां वर्जयेन्नरः  ॥ १,१३६.४ ॥<br><br>
मासी भाद्रपदे शुक्ला द्वादशी श्रवणान्विता  ।<br>
महती द्वादशी ज्ञेया उपवासे महाफला  ॥ १,१३६.५ ॥<br><br>
संगम सरितां स्नानं बुधयुक्ता महाफला  ।<br>
कुंभे सरत्ने सजले यजेत्स्वर्णं तु वामनम्  ॥ १,१३६.६ ॥<br><br>
सितवस्त्रयुगच्छन्नं छत्रोपानद्युगान्वितम्  ।<br>
ओं नमो वासुदेवाय शिरः संपूजयेत्ततः  ॥ १,१३६.७ ॥<br><br>
श्रीधराय मुखं तद्वत्कण्ठं कृष्णाय वै नमः  ।<br>
नमः श्रीपतये वक्षो भुजौ सर्वास्त्रधारिणे  ॥ १,१३६.८ ॥<br><br>
व्यापकाय नमः कुक्षौ केशवायोदरं बुधः  ।<br>
त्रैलोक्यपतये मेढ्रं जङ्घे सर्वभृते नमः  ॥ १,१३६.९ ॥<br><br>
सर्वात्मने नमः पादौ नैवेद्यं घृतपायसम्  ।<br>
कुम्भांश्च मोदकान्दद्याज्जागरं कारयेन्निशि  ॥ १,१३६.१० ॥<br><br>
स्नात्वाचान्तोर्ऽचयित्वा तु कृतपुष्पाञ्जलिर्वदेत् ।<br>
नमोनमस्ते गोविन्द बुध श्रवणसंज्ञक&nbsp;!  ॥ १,१३६.११ ॥<br><br>
अघौघसंक्षयं कृत्वा सर्वसौख्यप्रदो भव  ।<br>
प्रीयतां देवदेवेशो विप्रेभ्यः कलशान्ददेत् ।<br>
नद्यस्तीरेऽयः वा कुर्यात्सर्वान्कामानवाप्नुयात् ॥ १,१३६. १२ ॥<br><br>
इति श्रीगारुडे महापुराणे पुर्वखण्डे प्रथमांशाख्ये आचारकाण्डे श्रवणद्वादशीव्रतनिरूपणं नाम षट्त्रिंशदुत्तरशततमोऽध्यायः
