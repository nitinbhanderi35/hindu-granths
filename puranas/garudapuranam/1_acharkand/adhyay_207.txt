<span style="font-size: 14pt; line-height: 170%">सूत उवाच <br>
वासुदेवं गुरुं नत्वा गणं शम्भुं सरस्वतीम् <br>
मात्रावर्णप्रभेदेन च्छन्दो वक्ष्येऽल्पबुद्धये  १ <br>
सर्वादिमध्यान्तगलौ म्नौ भ्यौ ज्रौ स्तौ त्रिका गणाः <br>
आर्या चतुष्कलाद्यन्तसर्वमध्ये चतुर्गणाः  २ <br>
व्यञ्जनान्तो विसर्गान्तौ दीर्घो युक्तपरो गुरुः <br>
सानुस्वारश्च पादान्तो वा इत्युक्तो द्विमात्रकः  ३ <br>
यदा नापि क्रमं योगे लघुतापि क्वचिद्गुरोः <br>
श्लोकचार्यादिसंज्ञा स्याद्यतिर्विच्छेदसंज्ञिका  ४ <br>
ज्ञेयः पादश्च तुर्यांशो युक् समं विषमन्त्वयुक् <br>
सममर्धसमं वृत्तं विषमञ्च तृतीयकम्  ५ <br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे छन्दः शास्त्रे छन्दःसंज्ञापरिभाषानिरूपणं नाम सप्तोत्तरद्विशततमोऽध्यायः<br>
<br>
</span>
