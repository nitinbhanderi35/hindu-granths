श्रीगरुडमहापुराणम् १८८<br>
हरिरुवाच  ।<br>
निर्व्रणः स्यात्पूयंहीनो प्रहारो घृपूरितः  ।<br>
अपामार्गस्य वै मूलं हस्ताभ्याञ्च विमर्दितम्  ।<br>
तद्रसेन प्रहारस्य रक्तस्त्रावो न पूरणात् ॥ १,१८८.१ ॥<br><br>
रुद्र लाङ्गलिकामूलं चेक्षुदर्भस्तथैव च  ।<br>
तेन व्रणमुखं लिप्तं शल्यं निः स रति व्रणात् ।<br>
चिरकालप्रविष्टोऽपि तेन मार्गेण शङ्कर  ॥ १,१८८.२ ॥<br><br>
बालमूलं मेषशृङ्गीमूलं वा वारिघर्षितम्  ।<br>
तेन लिप्तं चिरं जातं व्रणं नाड्याः प्रशाम्यति  ॥ १,१८८.३ ॥<br><br>
जग्धं माहिषपध्ना च युक्तं कोद्रवभक्तकम्  ।<br>
हिङ्गुमूलस्य वै चूर्णं दत्तं नाडीव्रणापहम्  ॥ १,१८८.४ ॥<br><br>
ब्रह्मयष्टिफलं पिष्टं वारिणा तेनलेपितम्  ।<br>
तेन घृष्टं रक्तदोषः प्रणश्यति न संशयः  ॥ १,१८८.५ ॥<br><br>
यवभस्म विडङ्गञ्च गन्धपाषाणमेव च  ।<br>
शुण्ठिरेषाञ्चैव चूर्णं भ्वितं रुधिरेणवै  ॥ १,१८८.६ ॥<br><br>
कृकलासस्य तल्लिप्तं विद्रधिं नाशयेच्छिव  ।<br>
सौभाञ्जनस्य बीजानि त्वतसीमसिना सह  ॥ १,१८८.७ ॥<br><br>
सौरसर्षपयुक्तानि सर्वाण्येतानि शङ्कर  ।<br>
पिष्टान्यनम्लतक्रेण ग्रन्थिकं नाशयेद्धि वै  ॥ १,१८८.८ ॥<br><br>
श्वेतापराजितामूलं पिष्टं तण्डुलवारिणा  ।<br>
तेन नस्यप्रदानात्स्याद्भूतवृन्दस्य विद्रवः  ॥ १,१८८.९ ॥<br><br>
अगस्त्यपुष्पनस्यं वै समरीचं तु शूलहृत् ।<br>
भुजङ्गचर्म वै हिङ्गु निम्बपत्रं तथा यवाः  ।<br>
गौरसर्षम एभिः स्याल्लेपो भूतहरः शिव  ॥ १,१८८.१० ॥<br><br>
गोरोचना मरीचानि पिप्पली सैन्धवं मधु  ।<br>
अञ्जनं कृतमेभिः स्याद्ग्रहभूतहरं शिव  ॥ १,१८८.११ ॥<br><br>
गुग्गुलूलूकपुच्छाभ्यां धूपो ग्रहहरो भवेत् ।<br>
चातुर्थिकज्वरैर्मुक्तो कृष्णवस्त्रावगुण्ठितः  ॥ १,१८८.१२ ॥<br><br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे व्रणाचि दृमाष्टाशीत्यधिकशततमोऽध्यायः
