&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;॥ सूत उवाच ॥<br>
पतिताया हिमाद्रौ तु त्वचस्तस्य सुरद्विषः ॥<br>
प्रादुर्भवन्ति ताभ्यस्तु पुष्प (ष्य) रागा महागुणाः ॥ 74.1 ॥<br>
<br>
आपीतपाण्डुरुचिरः पाषाणः पद्मरागसंज्ञस्तु ॥<br>
कौकण्टकनामा स्यात्स एव यदि लोहितापीतः ॥ 74.2 ॥<br>
<br>
आलोहितस्तु पीतः स्वच्छः काषायकः स एकोक्तः ॥<br>
आनीलशुक्लवर्णः स्निग्धः सोमाल(न) कः सगुणः ॥ 74.3 ॥<br>
<br>
अत्यन्तलोहितो यः स एव खलु पद्मरागसंज्ञः स्यात् ॥<br>
अपि चेन्द्रनीलसंज्ञः स एव कथितः सुनीलः सन् ॥ 74.4 ॥<br>
<br>
मूल्यं वैदूर्य्यमणेरिव गदितं ह्यस्य रत्नसारविदा ॥<br>
धारणफलं च तद्वत्किं तु स्त्रीणां सुतप्रदो भवति ॥ 74.5 ॥<br>
<br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे पुष्परागपरीक्षणं नाम चतुः सप्ततितमोऽध्यायः ॥ 74 ॥<br>
<br>
