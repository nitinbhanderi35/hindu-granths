<b>।।रुद्र उवाच ।।</b><br>
सर्गश्च प्रतिसर्गश्च वंशो मन्वन्तराणि च ।।<br>
वंशानुचरितं चैव एतद्‌ ब्रूहि जनार्दन ।। 4.1 ।।<br>
<br>
<b>।। हरिरुवाच ।।</b><br>
श्रृणु रुद्र प्रवक्ष्यामि सर्गादीन्पापनाशनान् ।।<br>
सर्गस्थितिप्रलयान्तां तां विष्णोः क्रीडां पुरातनीम् ।। 4.2 ।।<br>
<br>
नरनारायणो देवो वासुदेवो निरंजनः ।।<br>
परमात्मा परं ब्रह्म जगज्जनिलयादिकृत् ।। 4.3 ।।<br>
<br>
तदेतत्सर्वमेवैतव्द्यक्ताव्यक्तस्वरूपवत् ।<br>
तथा पुरुषरूपेण कालरूपेण च स्थितम् ।। 4.4 ।।<br>
<br>
व्यक्तं विष्णुस्तथाऽव्यक्तं पुरुषः काल एव च ।।<br>
क्रीडतो बालकस्येव चेष्टास्तस्य निशामय ।। 4.5 ।।<br>
<br>
अनादिनिधनो धाता त्वनन्तः पुरुषोत्तमः ।।<br>
तस्माद्भवति चाव्यक्तं तस्मादात्मापि जायते ।। 4.6 ।।<br>
<br>
तस्माहुद्धिर्मनस्तस्मात्ततः खं पवनस्ततः ।।<br>
तस्मात्तेजस्ततस्त्वापस्ततो भूमिस्ततोऽभवत् ।। 4.7 ।।<br>
<br>
अण्डो हिरण्मयो रुद्र । तस्यान्तः स्वयमेव हि ।।<br>
शरीरग्रहणं पूर्वं सृष्ट्यर्थं कुरुते प्रभुः ।। 4.8 ।।<br>
<br>
ब्रह्मा चतुर्मुखो भूत्वा रजोमात्राधिकः सदा ।।<br>
शरीरग्रहणं कृत्वाऽसृजदेतच्चराचरम् ।। 4.9 ।।<br>
<br>
अण्डस्यान्तर्जगत्सर्वं सदेवासुरमानुषम् ।।<br>
स्रष्टा सृजति चात्मानं विष्णुः पाल्यं च पाति च ।। 4.10 ।।<br>
<br>
अपसंह्रियते चान्ते संहर्त्ता च स्वयं हरि ।।<br>
ब्रह्मा भूत्वासृजद्विष्णुर्जगत्पाति हरिः स्वयम् ।। 4.11 ।।<br>
<br>
रुद्ररूपी च कल्पान्ते जगत्संहरतेऽखिलम् ।।<br>
ब्रह्मा तु सृष्टिकालेऽस्मिञ्जमध्यगतां महीम् ।। 4.12 ।।<br>
<br>
दंष्टूयोद्धरति ज्ञात्वा वारहीमास्थितस्तनूम् ।।<br>
देवादिसर्गाद्वक्ष्येऽहं संक्षेपाच्छृणु शङ्कर&nbsp;! ।। 4.13 ।।<br>
<br>
प्रथमो महतः सर्गो विरूपो ब्रह्मणस्तु सः ।। <br>
तन्मात्राणां द्वितीयस्तु भूतसर्गो हि स स्मृतः ।। 4.14 ।।<br>
<br>
वैकारिकस्तृतीयस्तु सर्गस्त्वैन्द्रियकः स्मृतः ।।<br>
इत्येष प्राकृतः सर्गः सम्भूतो बुद्धिपूर्वकः ।। 4.15 ।।<br>
<br>
मुख्यसर्गश्चतुर्थस्तु मुख्या वै स्थावराः स्मृताः ।।<br>
तिर्य्यक्‌स्त्रोतास्तु यः प्रोक्तस्तिर्य्यग्योन्यः स उच्यते ।। 4.16 ।।<br>
<br>
तदूर्द्धस्त्रोतसां षष्ठो देवसर्गस्तु स स्मृतः ।। <br>
ततोऽर्वाक्‌स्त्रोतसां सर्गः सप्तमः स तु मानुषः ।। 4.17 ।।<br>
<br>
अष्टमोऽनुग्रहः सर्गः सात्त्विकस्तामसस्तु सः ।।<br>
पञ्चैते वैकृताः सर्गाः प्राकृतास्तु त्रयः स्मृताः ।। 4.18 ।।<br>
<br>
प्राकृतो वैकृतश्चापि कौमारो नवमः स्मृतः ।।<br>
स्थावरान्ताः सुराद्यास्तु प्रजा रुद्र&nbsp;! चतुर्विधाः ।। 4.19 ।।<br>
<br>
ब्रह्मणः कुर्वतः सृष्टिं जज्ञिरे मानसाः सुताः ।।<br>
ततो देवासुरपितॄन्मानुषांश्च चतुष्टयम् ।। 4.20 ।।<br>
<br>
सिसृक्षुरम्भांस्येतानि स्वमात्मानमपूजयत् ।।<br>
मुक्तात्मनस्तमोमात्रादुद्रिक्तास्तत्प्रजापतेः ।। 4.21 ।।<br>
<br>
सिसृक्षेर्जघनात्पूर्वमसुरा जज्ञिरे ततः ।।<br>
उत्ससर्ज ततस्तां तु तमोमात्रात्मिकां तनूम् ।। 4.22 ।।<br>
<br>
तमोमात्रा तनुस्त्यक्ता शङ्कराभूद्विभावरी ।।<br>
यक्षोपक्षांसि तद्देहे प्रीतिमापुस्ततः सुराः ।। 4.23 ।।<br>
<br>
सत्त्वोद्रिक्तास्तु मुखतः संभूता ब्रह्मणो हर&nbsp;! ।।<br>
सत्त्वप्राया तनुस्तेन सन्त्यक्ता साप्यभूद्दिनम् ।। 4.24 ।।<br>
<br>
ततो हि बलिनो रात्रावसुरा देवता दिवा ।।<br>
सत्त्वमात्रां तनुं गृह्य पितरश्च ततोऽभवन् ।। 4.25 ।।<br>
<br>
सा चोत्सृष्टाभवत्सन्ध्या दिननक्तान्तरस्थितिः ।।<br>
रजोमात्रां तनुं गृह्य मनुष्यास्त्वभवंस्ततः ।। 4.26 ।।<br>
<br>
सा त्यक्ता चाभवज्ज्योत्स्त्रा प्राक्‌सन्ध्या याभिधीयते ।।<br>
ज्योत्स्ना रात्र्यहनी सन्ध्या शरीराणि तु तस्य वै ।। 4.27 ।।<br>
<br>
रजोमात्रां तनु गृह्य क्षुदभूत्कोप एव च ।।<br>
क्षुत्तृट्‌क्षामा अमृग्भक्षा राक्षसा रक्षणाच्च ये ।। 4.28 ।।<br>
<br>
यक्षाख्या यक्षणाज्ज्ञेयाः सर्पा वै केशसर्पणात् ।। <br>
जाताः कोपेन भूतास्ते गन्धर्वा जज्ञिरे ततः ।। 4.29 ।।<br>
<br>
गायन्तो जज्ञिरे वाचं गन्धर्वाप्सरसश्च ये ।।<br>
स्वर्गं द्यौर्वक्षसश्चक्रे सुखतोऽजाः स सृष्टवान् ।। 4.30 ।।<br>
<br>
सृष्टवानुदराद्राश्च पार्श्वाभ्यां च प्रजापतिः ।।<br>
पद्भ्यां चैवांत्यमातङ्गान्महिषोष्ट्राविकांस्तथा ।। 4.31 ।।<br>
<br>
ओषध्यः फलमूलिन्यो रोमभ्यस्तस्य जज्ञिरे ।।<br>
गौरजः पुरुषो मेध्यो ह्यश्वाश्वतरगर्दभाः ।। 4.32 ।।<br>
<br>
एतान् ग्राम्यान्पशून्प्राहुरारण्यांश्च निबोध मे ।। <br>
श्वापदं द्विखुरं हस्तिवानराः पक्षिपञ्चमाः ।। 4.33 ।।<br>
<br>
औदकाः पशवः षष्ठाः सप्तमाश्च सरीसृपाः ।।<br>
पूर्वादिभ्यो मुखेभ्यस्तु ऋग्वेदाद्याः प्रजज्ञिरे ।। 4.34 ।।<br>
<br>
आस्याद्वै ब्राह्मणा जाता बाहुभ्यां क्षत्त्रियाः स्मृताः ।।<br>
ऊरुभ्यां तु विशः सृष्टाः शूद्रः पद्भ्यां जायत ।। 4.35 ।।<br>
<br>
ब्रह्मलोको ब्राह्मणानां शाक्रः क्षत्त्रियजन्मनाम् ।।<br>
मारुतं च विशां स्थानं गान्धर्वं शूद्रजन्मनाम् ।। 4.36 ।।<br>
<br>
ब्रह्मचारिव्रतस्थानां ब्रह्मलोकः प्रजायते ।।<br>
प्राजापत्यं गृहस्थानां यथाविहितकारिणाम् ।। 4.37 ।।<br>
<br>
स्थानं सप्तऋषीणां च तथैव वनवासिनाम् ।।<br>
यतीनामक्षयं स्थानं यदृच्छागामिनां सदा ।। 4.38 ।।<br>
<br>
।।इति श्रीगारुडे महापुराणे पूर्वखण्डे प्रथमांशाख्ये आचारकाण्डे सृष्टिवर्णनं नाम चतुर्थोऽध्यायः ।। 4 ।।
