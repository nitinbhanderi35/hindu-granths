श्रीगरुडमहापुराणम् १७२<br>
धन्वन्तरिरुवाच  ।<br>
स्त्रीरोगादिचिकित्सां च वक्ष्ये सुश्रुत तच्छृणु  ।<br>
योनिव्यापत्सु भूयिष्टं शस्यते कर्म वातजित् ॥ १,१७२.१ ॥<br><br>
वचोपकुञ्चिकाजातीकृष्णावासकसैन्धवम्  ।<br>
अजमोदायवक्षारं चित्रकं शर्करान्वितम्  ॥ १,१७२.२ ॥<br><br>
पिष्ट्वालोड्य जलाद्यैश्च खादयेद्धृतभर्जितम्  ।<br>
योनिपार्श्वार्तिहृद्रोगगुल्मार्शो विनिवर्तयेत् ॥ १,१७२.३ ॥<br><br>
बदरीपत्रसंलेपाद्योनिर्भिन्ना प्रशाम्यति  ।<br>
लोध्रतुम्बीफलालेपाद्योनेर्दार्ढ्यं करोति च  ॥ १,१७२.४ ॥<br><br>
पञ्चपल्लवपिष्टाह्वमालतीकुसुमैर्घृतम्  ।<br>
रविपक्वमसृग्धारं योनिगन्धविनाशनम्  ॥ १,१७२.५ ॥<br><br>
सकाञ्जिकं जपापुष्पपुष्पं ज्योतिष्मतीदलम्  ।<br>
दूर्वापिष्टं च संप्राश्य चित्रकं शर्करान्वितम्  ॥ १,१७२.६ ॥<br><br>
धात्र्यञ्जनाभयाचूर्णं तोयपीतं रजो हरेत् ।<br>
सदुग्धा लक्ष्मणा पीता नस्याद्वा पुत्रदा ऋतौ  ॥ १,१७२.७ ॥<br><br>
दुग्धस्यार्धाढकं चाज्यमश्वगन्धा च पुत्रदा  ।<br>
वन्ध्या पुत्रं लभेत्पीत्वा घृतेन व्योपकेसरम्  ॥ १,१७२.८ ॥<br><br>
कुशकाशोरुचृकानां मृलैर्गोक्षुरकस्य च  ।<br>
शृतं दुग्धं सितायुक्तं गर्भिण्याः शूलनुत्परम्  ॥ १,१७२.९ ॥<br><br>
पाठालाङ्गलिसिंहाम्यमयूरकूटजैः पृथक् ।<br>
नाभिबस्ति भगालेपात्सुखं नारी प्रसूयते  ॥ १,१७२.१० ॥<br><br>
सूताया हृच्छिरोबस्तिशूलमर्कन्द (क्वल्ल) संज्ञितम्  ।<br>
यवक्षारं पिबेत्तत्र मस्तु कोष्णोदकेन वा  ॥ १,१७२.११ ॥<br><br>
दशमूलीकृतः क्ताथः साज्यः मूतिरुजापहः  ।<br>
शातिलण्डुलचूर्णं तु सदुग्धं दुग्धकृद्भवेत् ॥ १,१७२.१२ ॥<br><br>
विदारी कन्दस्वरसं मूलं कार्पासजं तथा  ।<br>
धात्री स्तन्यविशुद्ध्यर्थं मुद्गयूपरसाशिनी  ॥ १,१७२.१३ ॥<br><br>
कुष्ठा वचाभया ब्राह्मी मधुरा क्षौद्रसर्पिषा  ।<br>
वर्णायुः कान्तिजननं लेह्यं वालम्य दापयेत् ॥ १,१७२.१४ ॥<br><br>
स्तन्याभावे पयश्छागं गव्यं वा तद्गुणं पिवेत् ।<br>
स्वेदनं नाग्निशोफार्ते मृदा स्यादग्नितप्तया  ॥ १,१७२.१५ ॥<br><br>
लेहो मुस्तविपायाश्च वमिकासज्वरे पिबेत् ।<br>
सुस्तशुण्ठीविषाविल्वकूटजैरतिसारनुत  ॥ १,१७२.१६ ॥<br><br>
मधु व्योषं मातुलुङ्गं हिक्काच्छर्दिनिवारणम्  ।<br>
कुष्ठेन्द्रयवसिद्धार्था निशा दूर्वा च कुष्ठजित् ॥ १,१७२.१७ ॥<br><br>
महामुण्जितिकोजीच्यकाथैः स्नानं ग्रहापहम्  ।<br>
सप्तच्छदामयनिशाचन्दनैश्चानुलेपनम्  ॥ १,१७२.१८ ॥<br><br>
शङ्खाब्जबीजरुद्राक्षवचालौहादिधारणम्  ।<br>
ओं कं टं यं गं वैनतेयाय नमः  ।<br>
ओं हों हां हः मन्त्रेण शान्तिर्वालानां मार्जनाद्वलिदानतः  ।<br>
ओं ह्रीं बालम्रहाद्वलिं गृह्णीत वालं मुञ्चत स्वाहा  ॥ १,१७२.१९ ॥<br><br>
तण्डुलाद्भिः शिरीपस्य पलं पीतं विषापहम्  ।<br>
तण्डुलाद्भिश्च वर्षाभ्वाः शुक्लायाः सर्पदंशनुत् ॥ १,१७२.२० ॥<br><br>
दध्याज्यं तण्डुलीयं च गृहधृमो निशा तथा  ।<br>
पिष्टं पानं तथा क्षौद्रं सिन्धृत्थस्य विपान्तकम्  ॥ १,१७२.२१ ॥<br><br>
अङ्कोटमूलनिष्क्वाथः साज्यः पीतो विषान्तकः  ।<br>
यज्जराव्याधिविध्वंसि भेषजं तद्रसायनम्  ॥ १,१७२.२२ ॥<br><br>
सिन्दूत्यरार्कराशुण्ठीकणामधुगुडैः क्रमात् ।<br>
वर्षादिष्वभया सेव्या रसायनगुणौषिणा  ॥ १,१७२.२३ ॥<br><br>
ज्वरस्यान्तेऽभयां चैकां प्रभुङ्क्ते द्वे विभीतके  ।<br>
भुक्त्वा मध्वाज्यधात्रीणां चतुष्कं शतवर्षकृत् ॥ १,१७२.२४ ॥<br><br>
पीताश्वगन्धा पयसा घृतेनाशेपरोगनुत् ।<br>
मण्डूकपर्ण्याः स्वरसो विदार्याश्चामृतोपमः  ॥ १,१७२.२५ ॥<br><br>
तिलधात्रीभृङ्गराजौ जग्ध्वा वर्षशती भवेत् ।<br>
त्रिकटु त्रिफला वह्निर्गुडूची च शतावरी  ॥ १,१७२.२६ ॥<br><br>
विडङ्गलोहचूर्णं तु मधुना सह रोगनुत् ।<br>
त्रिफला च कणा शुण्ठी गुडूची च शतावरी  ॥ १,१७२.२७ ॥<br><br>
विडङ्गभृङ्गराजादि भावितं सर्वरोगनुत् ।<br>
चूर्णं विदार्या मध्वाज्यं लीढ्वा दश स्त्रियो व्रजेत् ॥ १,१७२.२८ ॥<br><br>
घृतं शतावरीकल्कैः क्षीरैर्दशगुणैः पचेत् ।<br>
शर्करापिप्पलीक्षौद्रयुक्तं वा जारकं विदुः  ॥ १,१७२.२९ ॥<br><br>
प्रतिमर्षोऽवपीडश्च नस्यं प्रवपनं तथा  ।<br>
शिरोविरेचनं चेति पञ्चकर्म च कथ्यते  ॥ १,१७२.३० ॥<br><br>
मासैर्द्विसंख्यैर्माघाद्यैः क्रमात्षडृतवः स्मृताः  ।<br>
अग्निसेवामधुक्षीरविकृतीः परिपेवयेत् ॥ १,१७२.३१ ॥<br><br>
स्त्रीयुक्तः शिशिरे तद्वद्वसन्ते न दिवा स्वपेत् ।<br>
त्यजेद्वर्षासु स्वप्नादीञ्छरदिन्दोश्च रश्मयः  ॥ १,१७२.३२ ॥<br><br>
पथ्यानि शालयो मुद्रा वर्षाम्भः क्वथितं पयः  ।<br>
निम्वातसीकुसुम्भानां शिग्रुसर्षपयोस्तथा  ॥ १,१७२.३३ ॥<br><br>
ज्योतिष्मतीमूलकानां तैलानि च हरन्ति हि  ।<br>
कृमिकुष्ठप्रमेहांश्च वातश्लेष्मशिरोरुजः  ॥ १,१७२.३४ ॥<br><br>
दाडिमामलकीकोलकरमर्द्पियालकम्  ।<br>
जम्बीरं नागग्गं च आम्रातककपिन्थकम्  ॥ १,१७२.३५ ॥<br><br>
पित्तलान्यनिलघ्नानि कफोत्क्लेशकराणिच  ।<br>
जलं जीमूतकेक्ष्वाकुकुटजाकृतबन्धनम्  ॥ १,१७२.३६ ॥<br><br>
धामार्गवश्च संयोज्याः सर्वथा वमनेष्वमी  ।<br>
पूर्वाह्ने वमनायेते मदनेन्द्रयवी वचा  ॥ १,१७२.३७ ॥<br><br>
मृदुकोष्टश्च पित्तेन खरो वातकफाश्रयात् ।<br>
मध्यमः समदोषे स्यात्त्रिवृत्तिते विरेचनम्  ॥ १,१७२.३८ ॥<br><br>
शर्करामधुसंयुक्तं सैन्धवं नगरं त्रिवृत् ।<br>
हरीतकीविहङ्गानि गोमूत्रेण विरेचनम्  ॥ १,१७२.३९ ॥<br><br>
एरण्डतैलं त्रिफलाक्वाथश्च द्विगुणस्तथा  ।<br>
वातोल्बणेषु दोषेषु भोजयित्वाथ वामयेत् ॥ १,१७२.४० ॥<br><br>
वंशादिनेत्रं कुर्वीत पडष्टद्वादशाङ्गुलम्  ।<br>
कर्कन्धृफलवच्छिद्रं वस्तिरुत्तानशायिने  ॥ १,१७२.४१ ॥<br><br>
निरूहदानेऽपि विधिरयमेवमुदीरितः  ।<br>
अर्धत्रिपट्पले मात्रा लघुमध्योत्तमः क्रमात् ॥ १,१७२.४२ ॥<br><br>
पथ्याक्षवात्र्योकद्विचतुर्भाग रुगर्दनाः  ।<br>
शतवर्यसृताभृङ्गसिन्धुवारादिभाविताः  ॥ १,१७२.४३ ॥<br><br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे स्त्रीरोगचिकित्सादिकयनं नाम द्विसप्तत्युत्तरशततमोऽध्यायः
