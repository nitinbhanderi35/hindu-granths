&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;॥ हरिरुवाच ॥<br>
सप्ततिस्तु सहस्त्राणि भूम्युच्छ्रायोऽपि कथ्यते ॥<br>
दशसाहस्त्रमेकैकं पातालं वृषभध्वज ॥ 57.1 ॥<br>
<br>
अतलं वितलं चैव नितलं च गभस्तिमत् ॥<br>
महाख्यं सुतलं चाग्रयं पातालं चापि सप्तमम् ॥ 57.2 ।<br>
<br>
कृष्णा शुक्लारुणा पीता शर्करा शैलकाञ्चना ॥<br>
भूयस्तत्र दैतेया वसन्ति च भुजङ्गमाः ॥ 57.3 ॥<br>
<br>
रौद्रे तु पुष्करद्वीपे नरकाः सन्ति ताञ्छृणु ॥<br>
रौरवः सूकरो रोधस्तालो विनशनस्तथा ॥ 57.4 ॥<br>
<br>
महाज्वालस्तप्तकुम्भो लवणोऽथि विमोहितः ॥<br>
रुधिराख्यो वैतरणी कृमिशः कृमिभो जनः ॥ 57.5 ॥<br>
<br>
असिपत्रवनः कृष्णो नानाभक्षश्च दारुणः ॥<br>
तथा पूयवहः पापो वह्निज्वालस्त्वधः शिराः ॥ 57.6 ॥<br>
<br>
संदंशः कृष्णसूत्रश्च तमश्चावीचिरेव च ॥<br>
श्वभोजनोऽथाप्रतिष्ठोष्णवीचिर्नरकाः स्मृताः ॥ 57.7 ॥<br>
<br>
पापिनस्तेषु पच्यन्ते विषशस्त्राग्निदायिनः ॥<br>
उपर्य्युपरि वै लोका रुद्र&nbsp;! भूतादयः स्थिताः ॥ 57.8 ॥<br>
<br>
वारिवह्न्यनिलाकाशैर्वृतं भूतादिना च तत् ॥<br>
तदण्डं महता रुद्र&nbsp;! प्रधानेन च वेष्टितम् ॥ 57.9 ॥<br>
<br>
अण्डं दशगुणं व्याप्तं नारायणः स्थितः ॥ 57.10 ॥<br>
<br>
इति गारुडे महापुराणे पूर्वखण्डे प्रथमांशाख्ये आचारकाण्डे भुवनकोशगतापातलनरकादिनिरूपणं नाम सप्तपञ्चाशत्तमोऽध्यायः ॥ 57 ॥<br>
<br>
<br>
