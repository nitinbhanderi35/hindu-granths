<b>॥रुद्र उवाच ॥</b><br>
भूय एवं जगन्नाथ पूजां कथय मे प्रभो ॥<br>
यया तरेयं संसारसागरं ह्यतिदुस्तरम् ॥ 31.1 ॥<br>
<br>
<b>॥हरिरुवाच ॥</b><br>
अर्च्चनं विष्णुदेवस्य वक्ष्यामि वृषभध्वज ॥<br>
तच्छृणुष्व महाभाग भुक्तिमुक्तिप्रदं शुभम् ॥ 31.2 ॥<br>
<br>
कृत्वा स्नानं ततः सन्ध्यां ततो यागगृहं व्रजेत् ॥<br>
प्रक्षाल्य पाणी पादौ च आचम्य च विशेषतः ॥ 31.3 ॥<br>
<br>
मूलमन्त्रं समस्तं तु हस्तयोर्व्यापकं न्यसेत् ॥<br>
मूलमन्त्रं च देवस्य श्रृणु रुद्र वदामि ते ॥ 31.4 ॥<br>
<br>
ॐ श्रीं ह्रीं श्रीधराय विष्णवे नमः ॥<br>
अयं मन्त्रः सुरेशस्य विष्णोरीशस्य वाचकः ॥ 31.5 ॥<br>
<br>
सर्वव्याधिहरश्चैव सर्वग्रहहरस्तथा ॥<br>
सर्वपापहरश्चैव भक्तिमुक्तिप्रदायकः ॥ 31.6 ॥<br>
<br>
अङ्गन्यासं ततः कुय्यांदेभिर्मन्त्रौर्विचक्षणः ॥<br>
ॐ हां हृदयाय नमः ॥<br>
ॐ हीं शिरसे स्वाहा ॥<br>
ॐ हूं शिखायै वषट्‌ ॥<br>
ॐ हैं कवचाय हुं ॥<br>
ॐ हौं नेत्रत्रयाय वौषट्‌ ॥<br>
ॐ हः अस्त्राय फट्‌ ॥ 31.7 ॥<br>
<br>
इति मन्त्रः समाख्यातो मया ते प्रभविष्णुना ॥<br>
न्यासं कृत्वात्मनो मुद्रां दर्शयेद्विजितात्मवान् ॥ 31.8 ॥<br>
<br>
ततो ध्यायेत्परं विष्णु ह्रृत्कोटरसमाश्रितम् ॥<br>
शङ्खचक्रसमायुक्तं कुन्देन्दुधवलं हरिम् ॥ 31.9 ॥<br>
<br>
श्रीवत्सकौस्तुभयुतं वनमालासमन्वितम् ॥<br>
रत्नहारकिरीटेन संयुक्तं परमेश्वरम् ॥ 31.10 ॥<br>
<br>
अहं विष्णुरिति ध्यात्वा कृत्वा वै शोधनादिकम् ॥<br>
यं क्षौं रमिति बीजैश्च कठिनीकृत्य नामभिः ॥ 31.11 ॥<br>
<br>
अण्डमुत्पाद्य च ततः प्रणवेनैव भेदयेत् ॥<br>
तत्र पूर्वोक्तरूपं तु भावयित्वा वृषध्वज ॥ 31.12 ॥<br>
<br>
आत्मपूजां ततः कुर्य्याद्रन्धपुष्पादिभिः शुभैः ॥<br>
आवाह्य पूजयेत्सर्वा देवता आसनस्य याः ॥ 31.13 ॥<br>
<br>
मन्त्रैरेभिर्महादेव तन्मन्त्रं श्रृणु शंकर ॥<br>
विष्णवासनदेवता आगच्छत ॥ 31.14 ॥<br>
<br>
ॐ समस्तपरिवारायाच्युताय नमः ॥<br>
ॐ धात्रे नमः ॥<br>
ॐ विधात्रे नमः ॥<br>
ॐ गङ्गायै नमः ॥<br>
ॐ यमुनायै नमः ॥<br>
ॐ शङ्खनिधये नमः ॥<br>
ॐ पद्मनिधये नमः ॥<br>
ॐ चण्डाय नमः ॥<br>
ॐ प्रचण्डाय नमः ॥ <br>
ॐ द्वारश्रियै नमः ॥<br>
ॐ आधारशक्त्यै नमः ॥<br>
ॐ कूर्म्माय नमः ॥<br>
ॐ अनन्ताय नमः ॥<br>
ॐ श्रियै नमः ॥<br>
ॐ धर्म्माय नमः ॥<br>
ॐ ज्ञानाय नमः ॥<br>
ॐ वैराग्याय नमः ॥<br>
ॐ ऐश्वर्याय नमः ॥<br>
ॐ अधर्म्माय नमः ॥<br>
ॐ अज्ञानाय नमः ॥<br>
ॐ अवैराग्याय नमः ॥<br>
ॐ अनैश्वर्याय नमः ॥<br>
ॐसं सत्त्वाय नमः ॥<br>
ॐ रं रजसे नमः ॥<br>
ॐ तं तमसे नमः ॥<br>
ॐ कं कन्दाय नमः ॥<br>
ॐ नं नालाय नमः ॥<br>
ॐ लां पद्माय नमः ॥<br>
ॐ अं अर्कमण्डलाय नमः ॥<br>
ॐ सों सोममण्डलाय नमः ॥<br>
ॐ वं वह्निमण्डलाय नमः ॥<br>
ॐ विमलायै नमः ॥<br>
ॐ उत्कर्षिण्यै नमः ॥<br>
ॐ ज्ञानायै नमः ॥<br>
ॐ क्रियायै नमः ॥<br>
ॐ योगायै नमः ॥<br>
ॐ प्रह्व्यै नमः ॥<br>
ॐ सत्यायै नमः ॥<br>
ॐ ईशानायै नमः ॥<br>
ॐ अनुग्रहायै नमः ॥ 31.15 ॥<br>
<br>
गन्धपुष्पादिभिस्त्वेतैर्मन्त्रैरेतास्तु पूजयेत् ॥<br>
पूजयित्वा ततो विष्णुं सृष्टिसंहारकारिणम् ॥ 31.16 ॥<br>
<br>
आवाह्य मण्डले रुद्र पूजयेत्परमेश्वरम् ॥<br>
अनेन विधिना रुद्र सर्वपापहरं परम् ॥ 31.17 ॥<br>
<br>
यथात्मनि तथा देवे न्यासं कुर्वीत चादितः ॥ <br>
मुद्रां प्रदर्शयेत्पश्चादर्घ्यादीनर्पयेत्ततः ॥ 31.18 ॥<br>
<br>
स्नानां कुर्य्यात्ततो वस्त्रं दद्यादाचमनं ततः ॥<br>
गन्धपुष्पं तथा धूपं दीपं दद्याच्चरुं ततः ॥ 31.19 ॥<br>
<br>
प्रदक्षिणं ततो जप्यं ततस्तस्मिन्सर्पयेत् ॥<br>
अङ्गादीनां स्वमन्त्रैश्च पूजां कुर्वीत साधकः ॥ 31.20 ॥<br>
<br>
देवस्य मूलमन्त्रेणेत्येवं विद्धि वृषध्वज ॥<br>
मन्त्राञ्छृणु त्रिनेत्र त्वं कथ्यमानान्मयाधुना ॥ 31.21 ॥<br>
<br>
ॐ हां हृदयाय नमः ॥<br>
ॐ हीं शिरसे नमः ॥<br>
ॐ हूं शिखायै नमः ॥<br>
ॐ हैं कवचाय नमः ॥<br>
ॐ हौं नेत्रत्रयाय नमः ॥<br>
ॐ हः अस्त्राय नमः ॥<br>
ॐ श्रियै नमः ॥<br>
ॐ शङ्काय नमः ॥<br>
ॐ पद्माय नमः ॥<br>
ॐ चक्राय नमः ॥<br>
ॐ गदायैनमः ॥<br>
ॐ श्रीवत्साय नमः ॥<br>
ॐ कौस्तुभाय नमः ॥<br>
ॐ वनमालायै नमः ॥ <br>
ॐ पीताम्बराय नमः ॥<br>
ॐ खड्गाय नमः ॥<br>
ॐ मुसलाय नमः ॥<br>
ॐ पाशाय नमः ॥<br>
ॐ अङ्कुशाय नमः ॥<br>
शार्ङ्गाय नमः ॥<br>
ॐ शराय नमः ॥<br>
ॐ ब्रह्मणे नमः ॥<br>
ॐ नारादाय नमः ॥<br>
ॐ पूर्वसिद्धेभ्यो नमः ॥<br>
ॐ भागवतेभ्यो नमः ॥<br>
ॐ गुरुभ्यो नमः ॥<br>
ॐ परमगुरुभ्यो नमः ॥<br>
ॐ इन्द्राय सुराधिपतये सवाहनपरिवाराय नमः ॥<br>
ॐ अग्नये तेजोऽधिपतये सवाहनपरिवाराय नमः ॥<br>
ॐ यमाय प्रेताधिपतये सवाहनपरिवाराय नमः ॥<br>
ॐ निर्ऋतये रक्षोऽधिपतये सवाहनपरिवाराय नमः ॥<br>
ॐ वरुणाय जलाधिपतये सवादनपरिवाराय नमः ॥<br>
ॐ वायवे प्राणाधिपतये सवाहनपरिवाराय नमः ॥<br>
ॐ सोमाय नक्षत्राधिपतये सवाहनपरिवाराय नमः ॥<br>
ॐ ईशानाय विद्याधिपतये सवाहनपरिवाराय नमः ॥<br>
ॐ अनन्ताय नागाधिपतये सवाहनपरिवाराय नमः ॥<br>
ॐ ब्रह्मणे लोकाधिपतये सवाहनपरिवाराय नमः ॥ <br>
ॐ वज्राय हुं फट्‌ नमः ॥<br>
ॐ शक्त्यै हुं फट्‌ नमः ॥<br>
ॐ दंडाय हुं फट्‌ नमः ॥<br>
ॐ खड्गाय हुं फट्‌ नमः ॥<br>
ॐ पाशाय हुं फट्‌ नमः ॥<br>
ॐ ध्वजाय हुं फट् नमः ॥<br>
ॐ गदायै हुं फट्‌ नमः ॥<br>
ॐ त्रिशूलाय हुं फट्‌ नमः ॥<br>
ॐ चक्राय हुं फट् नमः ॥<br>
ॐ पद्माय हुं फट् नमः ॥<br>
ॐ वौं विष्वक्सेनाय नमः ॥ 31.22 ॥<br>
<br>
एभिमन्त्रैर्महादेव पूज्या अंगादयो नरैः ॥<br>
पूजयित्वा महात्मानं विष्णुं ब्रह्मस्वरूपिणम् ॥ 31.23 ॥<br>
<br>
स्तुवीत चानया स्तुत्या परमात्मानमव्ययम् ॥<br>
विष्णवे देवदेवाय नमो वै प्रभविष्णवे ॥ 31.24 ॥<br>
<br>
विष्णवे वासुदेवाय नमः स्थितिकराय च ॥<br>
ग्रसिष्णवे नमश्चैव नमः प्रलयशायिने ॥ 31.25 ॥<br>
<br>
देवानां प्रभवे चैव यज्ञानां प्रभवे नमः ॥<br>
मुनीनां प्रभवे नित्यं यक्षाणां प्रभविष्णवे ॥ 31.26 ॥<br>
<br>
जिष्णवे सर्वदेवानां सर्वगाय महात्मने ॥<br>
ब्रह्मेन्द्ररुद्रवन्द्याय सर्वेशाय नमोनमः ॥ 31.27 ॥<br>
<br>
सर्वलोकहितार्थाय लोकाध्यक्षाय वै नमः ॥<br>
सर्वगोप्त्रे सर्वकर्त्रे सर्वदुष्टविनाशिने ॥ 31.28 ॥<br>
<br>
वरप्रदाय शान्ताय वरेण्याय नमोनमः ॥<br>
शरण्याय सुरूपाय धर्मकामार्थदायिने ॥ 31.29 ॥<br>
<br>
स्तुत्वा ध्यायेत्स्वहृदये ब्रह्मरूपिणमव्ययम् ॥<br>
एवं तु पूजयेद्विष्णुं मूलमन्त्रेण शंकर ॥ 31.30 ॥<br>
<br>
मूलमन्त्रं जपेद्वापि यः स याति नरो हरिम् ॥<br>
एतत्ते कथितं रुद्र विष्णोरर्चनमुत्तमम् ॥ 31.31 ॥<br>
<br>
रहस्यं परमं गुह्यं भुक्तिमुक्तिप्रदं परम् ॥<br>
एतद्यश्च पठेद्विद्वान्विष्णुभक्तः पुमान्हर ॥<br>
श्रृणुयाच्छ्रावयेद्वापि विष्णुलोकं स गच्छति ॥ 31.32 ॥<br>
<br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे विष्णुपूजाविधिर्नामैकत्रिंशोध्यायः ॥ 31 ॥
