<span style="font-size: 14pt; line-height: 200%"><br>
श्रीगरुडमहापुराणम् १३५<br>
ब्रह्मोवाच  ।<br>
नवम्यामाश्विने शुक्ले एकभक्तेन पूजयेत् ।<br>
देवीं विप्रंल्लक्षमेकञ्जपेद्वीरं व्रती नरः  ॥ १,१३५.१ ॥<br>
(ति वीरनवमीव्रतम्)  ।<br>
ब्रह्मोवाच  ।<br>
चैत्रे शुक्लनवम्यां च देवीं दमनकैर्यजेत् ।<br>
आयुरारोग्यसौभाग्यं शत्रुभिश्चापराजितः  ॥ १,१३५.२ ॥<br>
(इति दमनकनवमीव्रतम्)  ।<br>
ब्रह्मोवाच  ।<br>
दशम्यामेकभक्ताशी समान्ते दशधेनुदः  ।<br>
दिशश्च काञ्चनीर्दत्त्वा ब्रह्माण्डाधिपतिर्भवेत् ॥ १,१३५.३ ॥<br>
(इति दिग्दशमीव्रतम्) ब्रह्मोवाच  ।<br>
एकादश्यामृषिपूजा कार्या सर्वोपकारिका  ।<br>
धनवान्पुत्रवांश्चान्ते ऋषिलोके महीयते  ॥ १,१३५.४ ॥<br>
मरीचिरत्र्यं गिरसौ पुलसत्यः पुलहः क्रतुः  ।<br>
प्रचेताश्च वसिष्ठश्च भृगुर्नारद एव च  ॥ १,१३५.५ ॥<br>
चैत्रादौ कारयेत्पूजां माल्यैश्च दमनोद्भवैः  ।<br>
अशोकाख्याष्टमीप्रोक्ता वीराख्या नवमीतथा  ॥ १,१३५.६ ॥<br>
दमनाख्या दिग्दशमी नवम्येकादशी तथा  ॥ १,१३५.७ ॥<br>
इति श्रीगारुडे महापुराणे पूर्वखण्डे प्रथमांशाख्ये आचारकाण्डे ऋष्येकादशीव्रतं नाम पञ्चत्रिंशदुत्तरशततमोऽध्यायः<br>
</span>
