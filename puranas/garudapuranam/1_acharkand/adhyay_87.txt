<span style="font-size: 14pt; line-height: 200%">॥हरिरुवाच ॥<br>
<br>
चतुर्दशमनून्वक्ष्ये तत्सुताश्च शुकादिकान् ॥<br>
मनुः स्वायम्भुवः पूर्वमग्निघ्राद्याश्च तत्सुताः ॥ ८७.१ ॥<br>
<br>
मरीचिरत्र्यङ्गिरसौ पुलस्त्यः पुलहः क्रतुः ॥<br>
वसिष्ठश्च महातेजा ऋषयः सप्तकीर्त्तिताः ॥ ८७.२ ॥<br>
<br>
जयाख्याशाचमिताख्याश्च शुक्रा यामास्तथैव च ॥<br>
गणा द्वादशकाश्चैति चत्वारः सोमपायिनः ॥ ८७.३ ॥<br>
<br>
विश्वभुग्वामदेवेन्द्रो बाष्कलिस्तदरिर्ह्यभूत् ॥<br>
स हतो विष्णुना दैत्यश्चक्रेण सुमहात्मना ॥ ८७.४ ॥<br>
<br>
मनुः स्वारोचिषश्चाथ तत्पुत्रो मण्डलेश्वरः ॥<br>
चैत्रको विनतश्चैव कर्णान्तो विद्युतो रविः ॥ ८७.५ ॥<br>
<br>
बृहद्गुणो नभश्चैव महाबलपराक्रमः ॥<br>
ऊर्ज स्तम्बस्तथा प्राण ऋषभो निश्चल (र) स्तथा ॥ ८७.६ ॥<br>
<br>
दत्तो (म्भो) लिश्चावरीवांश्च ऋष्यः सप्तकीर्त्तिताः ॥<br>
तुषिता द्वादश प्रोक्तास्तथा पारावताश्च ये ॥ ८७.७ ॥<br>
<br>
इन्द्रो विपश्चिद्देवानां तद्रिपुः पुरुकृत्सरः ॥<br>
जघान हस्तिरूपेण भगवान्मधुसूदनः ॥ ८७.८ ॥<br>
<br>
औत्तमस्य मनोः पुत्रा आजश्च परशुस्तथा ॥<br>
विनीतश्च सुकेतुश्च सुमित्रः सुबलः शुचिः ॥ ८७.९ ॥<br>
<br>
देवो देवावृधो रुद्र&nbsp;! महोत्साहोजितस्तथा ॥<br>
रथौजा ऊर्द्ध्वबाहुश्च शरणश्चानघो मुनिः ॥ ८७.१० ॥<br>
<br>
सुतपाः शङ्कुरित्येते ऋषयः सप्त कीर्त्तिताः ॥<br>
वशवर्त्तिस्वधामानः शिवाः सत्याः प्रतर्दनाः ॥ ८७.११ ॥<br>
<br>
पञ्च देवगणाः प्रोक्ता सर्वे द्वादशकास्तु ते ॥<br>
इन्द्रः स्वशान्तिस्तच्छुक्रः प्रलम्बो नाम दानवः ॥ ८७.१२ ॥<br>
<br>
मत्स्यरूपी हरिर्विष्णुस्तं जघान च दानवम् ॥<br>
तामसस्य मनोः पुत्रा जानुजङ्घोऽथ निर्भयः ॥ ८७.१३ ॥<br>
<br>
नवख्यातिर्नयश्चैव प्रियभृत्यो विविक्षिपः ॥<br>
हवुष्कधिः प्रस्तलाक्षः कृबन्धुः कृतस्तथा ॥ ८७.१४ ॥<br>
<br>
ज्योतिर्धामा पृथुः (धृष्ट) काव्यश्चैत्रश्चेताग्निहेमकाः (कौ) ॥<br>
मुनयः कीर्त्तिताः सप्त सुरागाः सुधियस्तथा ॥ ८७.१५ ॥<br>
<br>
हरयो देवतानां च चत्वारः पञ्च (सप्त) विंशकाः ॥<br>
गणा इन्द्रः शिविस्तस्य शत्रुर्भोमरथाः स्मृताः ॥ ८७.१६ ॥<br>
<br>
हरिणा कूर्मरूपेण हतो भीमरथोऽसुरः ॥<br>
रैवतस्य मनोः पुत्रो महा प्राणश्च साधकः ॥ ८७.१७ ॥<br>
<br>
वन (ल) बन्धुर्निरमित्रः प्रत्यङ्गः परहा शुचिः ॥<br>
दृढव्रतः केतुश्रृङ्गं ऋषयस्तस्य वर्ण्यते ॥ ८७.१८ ॥<br>
<br>
वेदश्रीर्वेदबाहुश्च ऊर्द्ध्वबाहुस्तथैव च ॥<br>
हिरण्यरोमा पर्जन्यः सत्यनेत्रः (नामा) स्वधाम च ॥ ८७.१९ ॥<br>
<br>
अभूतरजसश्चैव तथा देवाश्वमेधसः ॥<br>
वैकुण्ठ (ण्ठाः श्चामृत (ता) श्चैव चत्वारो देवतागणाः ॥ ८७.२० ॥<br>
<br>
गणे चतुर्दश सुरा विभुरिन्द्रः प्रतापवान् ॥<br>
शान्तः शत्रुर्हतो दैत्यो हंसरूपेण विष्णुना ॥ ८७.२१ ॥<br>
<br>
चाक्षुषस्य मनोः पुत्रा उरुः पुरुर्महाबलः ॥<br>
शतद्युम्नस्तपस्वी च सत्यबाहुः(क्यो) कृतिस्तथा ॥ ८७.२२ ॥<br>
<br>
अग्निष्णुरतिरात्रश्च सुद्युम्नश्च तथा नरः ॥<br>
हविष्मानुत्तमः श्रीमान्स्व (सु) धामा विरजस्तथा ॥ ८७.२३ ॥<br>
<br>
अभिमानः सहिष्णुश्च मधुश्रीऋर्षयः स्मृताः ॥<br>
आर्य्याः प्रसूता भाव्याश्च लेखाश्च पृथुकास्तथा ॥ ८७.२४ ॥<br>
<br>
अष्टकस्य गणाः पञ्च तथा प्रोक्ता दिवौकसाम् ॥<br>
इन्द्रो मनोजवः शत्रुर्महाकालो महाभुजः ॥ ८७.२५ ॥<br>
<br>
अश्वरूपेण स हतो हरिणा लोकधारिणा ॥<br>
मनोर्वैवस्वतस्येते पुत्रा विष्णुपरायणाः ॥ ८७.२६ ॥<br>
<br>
इक्ष्वाकुरथ नाभागो धृष्टः शर्यातिरेव च ॥<br>
नरिष्यन्तस्तथा पांशुर्नभो नेदिष्ठ एव च ॥ ८७.२७ ॥<br>
<br>
करूषश्च पृषध्रश्च सुद्युम्नश्च मनोः सुताः ॥<br>
अत्रिर्वसिष्ठो भगवाञ्जमदग्निश्च कश्यपः ॥ ८७.२८ ॥<br>
<br>
गौतमश्च भरद्वाजो विशामित्रोऽथ सप्तमः ॥<br>
तथा ह्येकोनपञ्चाशन्मरुतः परिकीर्त्तिताः ॥ ८७.२९ ॥<br>
<br>
आदित्या वसवः साध्यागणा द्वादशकास्रयः ॥<br>
एकादशा तथा रुद्रा वसवोऽष्टौ प्रकीर्त्तिताः ॥ ८७.३० ॥<br>
<br>
द्वावश्विनौ विनिर्दिष्टौ विश्वेदेवास्तथा दशा ॥<br>
दशौवाङ्गिरसो देवा नव देवगणास्तथा ॥ ८७.३१ ॥<br>
<br>
तेजस्वी नाम वै शक्रो हिरण्याक्षो रिपुः स्मृतः ॥<br>
हतो वराहरूपेण हरिण्याख्योऽथ विष्णुना ॥ ८७.३२ ॥<br>
<br>
वक्ष्ये मनोर्भविष्यस्य सावर्ण्याख्यस्य वै सुतान् ॥<br>
विजयश्चार्ववीरश्च निर्मोहः सत्यवाक्कृतिः ॥ ८७.३३ ॥<br>
<br>
वरिष्ठश्च गरिष्ठश्च वाचः सङ्गतिरेव च ॥<br>
अश्वत्थामा कृपो व्यासो गालवो दीप्तिमानथ ॥ ८७.३४ ॥<br>
<br>
ऋष्यश्रृङ्गस्तथा राम ऋषयः सप्त कीर्त्तिताः ॥<br>
सुतपा अमृताभाश्च मुख्याश्चापि तथा सुराः ॥ ८७.३५ ॥<br>
<br>
तेषां गणस्तु देवाना मेकैको विंशकः स्मृतः ॥<br>
विरोचनसुतस्तेषां बलिरिन्द्रो भविष्यति ॥ ८७.३६ ॥<br>
<br>
दत्त्वेमां याचमानाय विष्णवे यः पदत्रयम् ॥<br>
ऋद्धिमिन्द्रपदं हित्वा ततः सिद्धिमवाप्स्यति ॥ ८७.३७ ॥<br>
<br>
वारुणेर्दक्षसावर्णेर्नवमस्य सुताञ्छृणु ॥<br>
धृतिकेतुर्दोप्तिकेतुः पञ्चहस्तो निरामयः ॥<br>
पृथुश्रवा बृहदूद्युम्न ऋचीको बृहतो गुणः ॥ ८७.३८ ॥<br>
<br>
मेधातिथिर्द्युतिश्चैव सबलो वसुरेव च ॥<br>
ज्योतिष्मान्हव्यकव्यौ च ऋषयो विभुरीश्वरः ॥ ८७.३९ ॥<br>
<br>
परो मरीचिर्गर्भश्च स्व (सु) धर्माणश्च ते त्रयः ॥<br>
देशशत्रु) कालकाक्षस्तद्धन्ता पद्मनाभकः ॥ ८७.४० ॥<br>
<br>
(भविष्यन्ति तदा देवा एकैको द्वादशो गणः ॥<br>
तेषामिन्द्रो महावीर्यो भविष्यत्यद्भुतो हर ॥ )<br>
धर्मपुत्रस्य पुत्रांस्तु दशमस्य मनोः श्रृणु ॥<br>
सुक्षेत्रश्चोत्तमौजाश्च भूरिश्रेण्यश्च वीर्य्यवान् ॥ ८७.४१ ॥<br>
<br>
शतानीको निरमित्रो वृषसेनो जयद्रथः ॥<br>
भूरिद्युम्नः सुवर्चाश्च शान्तिरिन्द्रः प्रतापवान् ॥ ८७.४२ ॥<br>
<br>
अयो (पो) मूर्त्तिर्हविष्मांश्च सुकृतिश्चाव्ययस्तथा ॥<br>
नाभागोऽप्रतिमौजाश्च सौरभ ऋषयस्तथा ॥ ८७.४३ ॥<br>
<br>
प्राणाख्याः शतसंख्यास्तु देवतानां गणस्तदा ॥<br>
तेषामिन्द्रश्च भविता शान्तिर्नाम महाबलः ॥<br>
बलिः शत्रुस्तं हरिश्च गदया घातयिष्यति ॥ ८७.४४ ॥<br>
<br>
रुद्र पुत्रस्य ते पुत्रान्वक्ष्याम्येकादशस्य तु ॥<br>
सर्वत्रगः सुशर्मा च देवानीकः पुरुर्गुरुः ॥ ८७.४५ ॥<br>
<br>
क्षेत्रवर्णो दृढेषुश्च आर्द्रकः पुत्रकस्तथा ॥<br>
हविष्मांश्च हविष्यश्च वरुणो विश्वविस्तरौ ॥ ८७.४६ ॥<br>
<br>
विष्णुश्चैवाग्नितेजाश्च ऋषयः सप्त कीर्त्तिताः ॥<br>
विहंगमाः कामङ्गमा निर्माणरुचयस्तथा ॥ ८७.४७ ॥<br>
<br>
एकैकस्त्रिंशकस्तेषां गणश्चैन्द्रश्च वै वृषः ॥<br>
दशग्रीवो रिपुस्तस्य श्रीरूपी घातयिष्यति ॥ ८७.४८ ॥<br>
<br>
मनोस्तु दक्षपुत्रस्य द्वादशस्यात्मजाञ्छृणु ॥<br>
देववानु पदेवश्च देवश्रेष्ठो विदूरथः ॥ ८७.४९ ॥<br>
<br>
मित्रवान्मित्रदेवश्च मित्रबिन्दुश्च वीर्य्यवान् ॥<br>
मित्रवाहः प्रवाहश्च दक्षपुत्रमनोः सुताः ॥ ८७.५० ॥<br>
<br>
तपस्वी सुतपाश्चैव तपोमूर्त्तिस्तपोरतिः ॥<br>
तपोधृतिर्द्युतिश्चान्यः सप्तमश्च तपोधनाः ॥ ८७.५१ ॥<br>
<br>
स्वधर्माणः सुतपसो हरितो रोहितास्तथा ॥<br>
सुरारयो गणाश्चैते प्रत्येकं दशको गणः ॥ ८७.५२ ॥<br>
<br>
ऋतधामा च भद्रे (तत्रे) न्द्रस्तारको नाम तद्रिपुः ॥<br>
हरिर्नपुंसको भूत्वा घातयिष्यति शङ्कर ॥ ८७.५३ ॥<br>
<br>
त्रयोदशस्य रौच्यस्य मनोः पुत्राम्निबोध मे ॥<br>
चित्रसेनो विचित्रश्च तपोधर्मरतो धृतिः ॥ ८७.५४ ॥<br>
<br>
सुनेत्रः क्षेत्रवृत्तिश्च सुनयो धर्मपो दृढः ॥<br>
धृतिमानव्ययश्चैव निशारूपो निरुत्सुकः ॥ ८७.५५ ॥<br>
<br>
निर्मोहस्तत्त्वदर्शो च ऋषयः सप्त कीर्त्तिताः ॥<br>
स्व (सु) रोमाणः स्व (सु) धर्माणः स्व (सु) कर्माणस्तथामराः ॥ ८७.५६ ॥<br>
<br>
त्रयस्त्रिंशद्विभेदास्ते देवानां तत्र वै गणाः ॥<br>
इन्द्रो दिवस्पतिः शत्रुस्त्विष्टिभो नाम दानवः ॥ ८७.५७ ॥<br>
<br>
मायूरेण च रूपेण घातयिष्यति माधवः ॥<br>
चतुर्दशस्य भौत्यस्य श्रृणु पुत्रान्मनोर्मम ॥ ८७.५८ ॥<br>
<br>
उरुर्गभीरो धृष्टश्च तरस्वीग्रा (ग्र) ह एव च ॥<br>
अभिमानि प्रवीरश्च जिष्णुः संक्रन्दनस्तथा ॥<br>
तेजस्वी दुर्लभश्चैव भौत्यस्यैते मनोः सुताः ॥ ८७.५९ ॥<br>
<br>
अग्नीध्रश्चाग्निबाहुश्च मागधश्च तथा शुचिः ॥<br>
अजितो मुक्तशुक्रौ च ऋषयः सप्त कीर्तिताः ॥ ८७.६० ॥<br>
<br>
चाक्षुषाः कर्मनिष्ठाश्च पवित्रा भ्राजिनस्तथा ॥<br>
वचावृथा देवगणाः पञ्च प्रोक्तास्तु सप्तकाः ॥ ८७.६१ ॥<br>
<br>
शुचिरिन्द्रो महादैत्यो रिपुहन्ता हरिः स्वयम् ॥<br>
एको देवश्चतुर्द्धा तु व्यासरूपेण विष्णुना ॥ ८७.६२ ॥<br>
<br>
कृतस्ततः पुराणानि विद्याश्चाष्टादशैव तु ॥<br>
अङ्गानि चतुरो वेदा मीमांसा न्यायविस्तरः ॥ ८७.६३ ॥<br>
<br>
पुराणं धर्मशास्त्रं च आयुर्वेदार्थशास्त्रकम् ॥<br>
धनुर्वेदश्च गान्धर्वो विद्या ह्यष्टादशैव ताः ॥ ८७.६४ ॥<br>
<br>
इति श्रागारुडे महापुराणे पूर्वखण्डे प्रथमांशाख्ये आचारकाण्डे मनुतद्वंशनिरूपणं नाम स्पताशीतितमोऽध्यायः ॥ ८७ ॥<br>
<br>
</span>
