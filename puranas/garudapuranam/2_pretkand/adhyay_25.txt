श्रीगरुडमहापुराणम् २५<br>
श्रीविष्णुरुवाच  ।<br>
अतः परं प्रवक्ष्यामि पुरुषस्त्री विनिर्णयम्  ।<br>
जीवन्वापि मृतो वापि पञ्चवर्षाधिकोऽपि वा  ॥ २,२५.१ ॥<br><br>
पूर्णे तु पञ्चमे वर्षे पुमांश्चैव प्रतिष्ठितः  ।<br>
सर्वैन्द्रियाणि जानाति रूपारूपविपर्ययौ  ॥ २,२५.२ ॥<br><br>
पूर्वकर्मविपाकेन प्राणिनां वधबन्धनम्  ।<br>
विप्रादीनन्त्यजान्सर्वान्पापं मारयति ध्रुवम्  ॥ २,२५.३ ॥<br><br>
गर्भे नष्टे क्रिया नास्ति दुग्धं देयं मृते शिशौ  ।<br>
परं च पायसं क्षीरं दद्याद्वलविपत्तितः  ॥ २,२५.४ ॥<br><br>
एकादशाहं द्वादशाहं वृषं वृषविधिं विना  ।<br>
महादानविहीनं च कुमारे कृत्यमादिशेत् ॥ २,२५.५ ॥<br><br>
कुमाराणां चैव बालानां भोजनं वस्त्रवेष्टनम्  ।<br>
बाले वा तरुणे वृद्धे घटो भवति वै मृते  ॥ २,२५.६ ॥<br><br>
भूमौ विनिः क्षिपेद्बालं द्विमासोनं द्विवार्षिकम्  ।<br>
ततः परं खगश्रेष्ठ देहदाहो विधोयते  ॥ २,२५.७ ॥<br><br>
शिशुरा दन्तजननाद्बालः स्याद्यावदाशिखम्  ।<br>
कथ्यते सर्वशास्त्रेषु कुमारो मौञ्जिबन्धनात् ॥ २,२५.८ ॥<br><br>
शूद्रादीनां कथं कुर्यात्संशयो मौञ्जिवर्जनात् ।<br>
गर्भाच्च नवमं हित्वा शिशुरामासषोडशम्  ॥ २,२५.९ ॥<br><br>
बालश्चाथ परञ्ज्ञेय आमाससप्तविंशति  ।<br>
आ पञ्च वर्षात्कौमारः पौगण्डो नवहांयनः  ॥ २,२५.१० ॥<br><br>
किशोरः षोडशाब्दः स्यात्ततो यौवनमादिशेत् ।<br>
मृतोऽपि पञ्चमे वर्षे अवृतः सवृतोऽपि वा  ॥ २,२५.११ ॥<br><br>
पूर्वोक्तमेव कर्तव्यमीहते दशपिण्डकम्  ।<br>
स्वल्पकर्मप्रसङ्गाच्च स्वल्पाद्विषयबन्धनात् ॥ २,२५.१२ ॥<br><br>
स्वल्षाद्वपुषि वस्त्राच्च क्रियां स्वल्पामपीच्छति  ।<br>
यावदुपचयो जन्तुर्यावद्विषयवेष्टितः  ॥ २,२५.१३ ॥<br><br>
यद्यद्यस्योपजीव्यं स्यात्तत्तद्देयमिहेच्छति  ।<br>
ब्रह्मबीजोद्भवाः पुत्रा देवर्षोणां च वल्लभाः  ॥ २,२५.१४ ॥<br><br>
यमेन यमदूतैश्च शास्यन्ते निश्चितं खग  ।<br>
बालो वृद्धो युबा वापि घटमिच्छन्ति देहिनः  ॥ २,२५.१५ ॥<br><br>
सुखं दुः खं सदा वेत्ति देही वै सर्वगस्त्विह  ।<br>
परित्यज्य तदात्मानं जीर्णां त्वचमिवोरगः  ॥ २,२५.१६ ॥<br><br>
अङ्गुष्ठमात्रः पुरुषो वायुभृतः क्षुधान्वितः  ।<br>
तस्माद्देयानि दानानि मृते बाले सुनिश्चितम्  ॥ २,२५.१७ ॥<br><br>
जन्मतः पञ्च वर्षाणि भुङ्क्ते दत्तमसंस्कृतम्  ।<br>
पञ्चवर्षाधिके बाले विपत्तिर्यदि जायते  ॥ २,२५.१८ ॥<br><br>
वृषोत्सर्गादिकं कर्म सपिण्डीकरणं विना  ।<br>
द्वादशे हनि सम्प्राप्ते कुर्याच्छ्राद्धानि षोडश  ॥ २,२५.१९ ॥<br><br>
पायसेन गुडेनापि पिण्डान्दद्याद्यथाक्रमम्  ।<br>
उदकुम्भप्रदानं च पद (उप) दानानि यानि च  ॥ २,२५.२० ॥<br><br>
भोजनानि द्विजे दद्यान्महादानादि शक्तितः  ।<br>
दीपदानादि यत्किञ्चित्पञ्चवर्षाधिके सदा  ॥ २,२५.२१ ॥<br><br>
कर्तव्यं च खगश्रेष्ठ व्रतात्प्राक्प्रेततृप्तये  ।<br>
यदा नक्रियते सर्वं मुद्गलत्वं स गच्छति  ॥ २,२५.२२ ॥<br><br>
व्रतात्प्राङ्गेव देयं तु ततः पितृगणस्य च  ।<br>
स्वाहाकारेण वै कुर्यादेकोद्दिष्टानि षोडश  ॥ २,२५.२३ ॥<br><br>
ऋजुदर्भैस्तिलैः शुक्लैः प्राचीनावीति निश्चितम्  ।<br>
अपसव्यं च कर्तव्यं कृते यान्ति परां गतिम्  ॥ २,२५.२४ ॥<br><br>
पुनश्चिरायुषो भूत्वा जायन्ते स्वकुले ध्रुवम्  ।<br>
सर्वसौख्यप्रदः पुत्रः पित्रोः प्रीतिविवर्धनः  ॥ २,२५.२५ ॥<br><br>
आकाशमेकं हि यथा चन्द्रादित्यौ यथैकतः  ।<br>
घटादिषु पृथक्सर्वं पश्य रूपं च तत्समम्  ॥ २,२५.२६ ॥<br><br>
आत्मा तथैव सर्वेषु पुत्त्रेषु विचरेत्सदा  ।<br>
या यस्य प्रकृतिः पूर्वं शुक्रशोणितसङ्गमे  ॥ २,२५.२७ ॥<br><br>
सा (स) तेन भावयोगेन पुत्त्रास्तत्कर्मकारिणः  ।<br>
पितृरूपं समादाय कस्यचिज्जायते सुतः  ॥ २,२५.२८ ॥<br><br>
पितृतः कोऽपि रूपाढ्यो गुणज्ञो दानतत्परः  ।<br>
सदृशः कोऽपि लोकेऽस्मिन्न भूतो न भविष्यति  ॥ २,२५.२९ ॥<br><br>
अन्धादन्धो न भवति मूकान्मूको न जायते  ।<br>
बधिराद्बधिरो नैव विद्यावान्विदुषो न हि  ।<br>
अनुरूपा न दृश्यन्ते मदीयं वचनं शृणु  ॥ २,२५.३० ॥<br><br>
गरुड उवाच  ।<br>
औरसक्षेत्रजाद्याश्च पुत्त्रा दशविधाः स्मृताः  ।<br>
संगृहीतः सुतो यस्तु दासीपुत्त्रश्च तेन किम्  ॥ २,२५.३१ ॥<br><br>
काङ्कां गतिमवाप्नोति जायो मृत्युवशं गतः  ।<br>
भवेन्न दुहिता यस्य न दौहित्रो न वा सुतः  ॥ २,२५.३२ ॥<br><br>
श्राद्धं तस्य कथं कार्यं विधिना केन तद्भवेत् ।<br>
श्रीभगवानुवाच  ।<br>
मुखं दृष्ट्वा तु पुत्रस्य मुच्यते पैतृकादृणात् ॥ २,२५.३३ ॥<br><br>
पौत्त्रस्य दर्शनाज्जन्तुर्मुच्यते चः ऋणत्रयात् ।<br>
लोकानन्त्यं दिवः प्राप्तिः पुत्त्रपौत्त्र प्रपौत्त्रकैः  ॥ २,२५.३४ ॥<br><br>
अन्यक्षेत्रोद्भवाद्या ये भुक्तिमात्रप्रदाः सुताः  ।<br>
कुर्वीत पार्वणं श्राद्धमारैसो विधिवत्सुतः  ॥ २,२५.३५ ॥<br><br>
कुर्वन्त्यन्ये सुताः श्राद्धमे कोद्दिष्टं न पार्वणम्  ।<br>
ब्राह्मोढाजस्तून्नयति संगृहीतस्त्वधो नयेत् ।<br>
श्राद्धं सांवत्सरं कुर्वञ्जायते नरकाय वै  ॥ २,२५.३६ ॥<br><br>
सर्वदानानि देयानि ह्यन्न दानादृते खग  ।<br>
संगृहीतः सुतः कुर्यादेकोद्दिष्टं न पार्वणम्  ॥ २,२५.३७ ॥<br><br>
प्रत्यब्दं पितृमातृभ्यां श्राद्धं दत्त्वा न लिप्यते  ।<br>
एकोद्दिष्टं परित्यज्य पार्वणं कुरुते यदि  ॥ २,२५.३८ ॥<br><br>
आत्मानं च पितॄंश्चैव स नयेद्यममन्दिरम्  ।<br>
संगृहीतस्तु यः केचिद्दासीपुत्त्रादयश्च ये  ॥ २,२५.३९ ॥<br><br>
तीर्थे कुर्युः पितृश्राद्धं दानं (मासं) दद्युर्द्विजन्मने  ।<br>
संगृहीतसुतो भूत्वा पाकं वा यः प्रयच्छति  ॥ २,२५.४० ॥<br><br>
वृथा श्राद्धं विजानीयाच्छूद्रान्नेन यथा द्विजः  ।<br>
न प्रीणयति तच्छ्राद्धं पितामहमुखान्पितॄन्  ।<br>
एवं ज्ञात्वा स्वगश्रेष्ठ हीनजातीन्सुतांस्त्यजेत् ॥ २,२५.४१ ॥<br><br>
(ब्राह्मण्यां ब्राह्मणाज्जातश्चाण्डालादधमः स्मृतः )  ।<br>
यस्तु प्रव्रजिताज्जातो ब्राह्मण्यां शूद्रतश्च यः  ॥ २,२५.४२ ॥<br><br>
द्वावेतौ विद्धि चाण्डालौ सगोत्राद्यस्तु जायते  ।<br>
स्वर्यातिविहितान्पुत्रः समुत्पाद्य खगेश्वर  ॥ २,२५.४३ ॥<br><br>
तैः सुवृत्तैः सुखं प्राप्यं कुवृत्तैर्नरकं व्रजेत् ।<br>
हीनजातिसमुद्भूतैः सुवृत्तैः सुखमेधते  ॥ २,२५.४४ ॥<br><br>
कलिकलुषविमुक्तः पूजितः सिद्धसङ्घैरमरचमरमालावीज्यमानोऽप्सरोभिः  ।<br>
पितृशतमपि बन्धून्पुत्त्रपौत्त्रप्रपौत्त्रानपि नरकनिमग्नानुद्धरेदेक एव  ॥ २,२५.४५ ॥<br><br>
इति श्रीगारुडे महापुराणे उत्तरखण्डे द्वितीयांशे धमकाण्डे प्रेतकल्पे श्रीकृष्णगरुडसवादे मृतबालान्त्येष्टिभिन्नाभिन्नसुतकृतान्त्येष्ट्योर्वर्णनं नाम पञ्चविंशोऽध्यायः
