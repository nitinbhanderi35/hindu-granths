श्रीगरुडमहापुराणम् ८<br>
क्रतोरनन्तरं जातो मित्रो (श्रो) नाम खगेश्वर  ।<br>
नारायणं जगद्योनिं स्तोतुं समुपचक्रमे  ॥ ३,८.१ ॥<br><br>
मित्र उवाच  ।<br>
नतोस्म्यज्ञस्त्वच्चरणारविन्दं भवच्छिदं स्वस्त्ययनं भवच्छिदे  ।<br>
वेद स्वयं भगवान्वासुदेवो नाहं नाग्निर्न त्रिदेवा मुनीन्द्राः  ॥ ३,८.२ ॥<br><br>
अथापरे भागवतप्रधाना यदा न जानीयुरथापरे कुतः  ।<br>
मां पाहि नित्यं परतोप्यधीश विश्वामित्रान्न्यून एवेति नित्यम्  ।<br>
अहं पर्जन्यार्द्विगुण एव नित्यमतो मम स्तवने नास्ति शक्तिः  ॥ ३,८.३ ॥<br><br>
एवं स्तुत्वा हरिं मित्रस्तूष्णीमास तदा खग  ।<br>
तदनन्तरजा तारा स्तोतुं समुपचक्रमे  ॥ ३,८.४ ॥<br><br>
तारोवाच<br>
अनन्येन तु भावेन भक्तिं कुर्वन्ति ये दृढाम्  ।<br>
त्वत्कृते त्यक्तकर्माणस्त्यक्तस्वजनबान्धवाः  ॥ ३,८.५ ॥<br><br>
त्वदाश्रयां कथां श्रुत्वा (दृष्ट्वा) शृण्वन्ति कथयन्ति च  ।<br>
तथैते साधवो विष्णो सर्वसंगविवर्जिताः  ॥ ३,८.६ ॥<br><br>
तन्मध्ये पतितां पाहि सदा मित्रसमां प्रभो  ।<br>
तारानन्तरजः प्राह निरृतिश्च खगेश्वर  ॥ ३,८.७ ॥<br><br>
निरृतिरुवाच  ।<br>
योगेन त्वय्यर्पितया च भक्त्या संयान्ति लोकाः परमां गतिं च  ।<br>
आसेवया सर्वगुणाधिकानां ज्ञानेन वैराग्ययुतेनदवे  ॥ ३,८.८ ॥<br><br>
चित्तस्य निग्रहेणैव विष्णोर्यान्ति परं पदम्  ।<br>
अतो मां पाहि दयया सदा तारासमं प्रभो  ।<br>
तदनन्तरजा स्तोतुं प्रावही तं प्रचक्रमे  ॥ ३,८.९ ॥<br><br>
प्रवाह्युवाच  ।<br>
सुताः प्रसंगेन भवन्ति वीर्यात्तव प्रसादात्परमाः सम्पदश्च  ।<br>
या ह्युत्तमश्लोकरसायनाः कथास्तत्सेवनादास्त्वपवर्गवर्त्मनि  ॥ ३,८.१० ॥<br><br>
भक्तिर्भवेत्सर्वदा देवदेव सदाप्यहं निरृतेः साम्यमेव  ।<br>
सहर्भाष्यकोमित्रः त्कयीतारः प्रकीर्तिताः  ॥ ३,८.११ ॥<br><br>
कोणाधिपो निरृतिश्च प्रावही प्रवहप्रिया  ।<br>
चत्वार एते पर्जन्यात्त्रिगुणाः परिकीर्तिताः  ॥ ३,८.१२ ॥<br><br>
तदनन्तरजान्वक्ष्ये ताञ्छृणु त्वं खगेश्वर  ।<br>
प्रवाहभार्यानन्तरजो विष्वक्सेनोथपार्षदः  ।<br>
वायुपुत्रो महाभागः हरिं स्तोतुं प्रचक्रमे  ॥ ३,८.१३ ॥<br><br>
विष्वक्सेन उवाच  ।<br>
भगवान्मोक्षदः कृष्णः पूर्णानन्दो सदायदि  ।<br>
यदि स्यात्परमा भक्तिर्ह्य परोक्षत्वसाधना  ॥ ३,८.१४ ॥<br><br>
तथा स्वगुरुमारभ्य ब्रह्मान्तेषु च साधुषु  ।<br>
तद्योग्यतानुसारेण भक्तिर्निष्कपटा यदि  ॥ ३,८.१५ ॥<br><br>
तुलस्यादिषु जीवेषु यदि स्यात्प्रीतिरण्डज  ।<br>
संस्मृतिश्च तदा नाशी भूयादेव न संशयः  ॥ ३,८.१६ ॥<br><br>
एवं स्तुत्त्वा महाभागो विष्वक्से नो महाप्रभो  ।<br>
तूष्णीं बभूव गरुड प्राञ्जलिर्नम्रकन्धरः  ।<br>
मित्रादहं न्यून एव नात्र कार्या विचारणा  ॥ ३,८.१७ ॥<br><br>
इति श्रीगा म उ तृ ध विष्णुस्तुतिर्देवतारम्यादि अष्टमोऽध्यायः
