श्रीगरुडमहापुराणम् २<br>
श्रीशौनक उवाच  ।<br>
कथं ससर्ज भगवांस्तत्तत्तत्त्वाभिमानिनः  ।<br>
सृष्टिक्रमं न जानामि देवानां ह्यन्तरं मुने  ॥ ३,२.१ ॥<br><br>
शौनकेनैव मुक्तस्तु सूतो वचनमब्रवीत् ।<br>
शूत उवाच  ।<br>
सम्यग्व्यवसिता बुद्धिस्तव ब्रह्मर्षिसत्तम  ॥ ३,२.२ ॥<br><br>
एवमेव कृतः प्रश्रो हरौ तु गरुडेन वै  ।<br>
यदुक्तवान्हरिस्तस्मैतद्वक्ष्यामि तवानघ  ।<br>
गरुड उवाच  ।<br>
सृष्टिं व्रूहि महाभाग सच्चिदानन्दविग्रह  ॥ ३,२.३ ॥<br><br>
सृष्टौ ज्ञाते तवोत्कर्षो ज्ञातप्रायो भविष्यति  ।<br>
ब्रह्मादीनां तारतम्यज्ञानं मम भविष्यति  ॥ ३,२.४ ॥<br><br>
मोक्षोपायम्यः स वोक्त मिततरत्तस्य साधनम्  ।<br>
गरुडेनैव मुक्तस्तु कृष्णो वचनमब्रवीत् ॥ ३,२.५ ॥<br><br>
शृकृष्ण उवाच मूलरूपे ह्यतो ज्ञेयो विष्णुत्वाद्विष्णुरव्ययः  ॥ ३,२.६ ॥<br><br>
अवतारमिदं प्रोक्तं पूर्णत्वादेव सुव्रत  ।<br>
अनेको ह्येकतां प्राप्य संशेते प्रलयाय वै  ॥ ३,२.७ ॥<br><br>
तत्रापि च विशेषोस्ति ज्ञातव्यं तत्वमेव सः  ॥ ३,२.८ ॥<br><br>
भेदेन दर्शनाद्वापि भेदाभेदेन दर्शनात् ।<br>
विष्णोर्गुणानां रूपाणां तदङ्गानां सुखादिनाम्  ।<br>
तत्रैव दशनाद्वापि क्षिप्रमेव तमो व्रजेत् ॥ ३,२.९ ॥<br><br>
पुरुषान्तरमारभ्य कल्पिता ये द्विजोत्तम  ।<br>
हरिरूपास्तु ते ज्ञेया एकीभूता हि तेन ते  ॥ ३,२.१० ॥<br><br>
प्रलये समनुप्राप्ते जीवाः स यान्ति मामकाः  ।<br>
विराड्रूपे हरेः संति तदा ते च ह्यनेकधा  ॥ ३,२.११ ॥<br><br>
एकीभावं प्राप्नुवन्ति मूलेन प्रलये द्विज  ।<br>
बिंबेन तु स्वयं विष्णुरेकीभावं व्रजेद्यदि  ॥ ३,२.१२ ॥<br><br>
प्रतिबिंबः कथं जीवो भवेन्नारायणस्य च  ।<br>
तदधीनस्तत्सदृशो हरेर्जीवो न संशयः  ॥ ३,२.१३ ॥<br><br>
प्रतिबिंबस्य शब्दार्थो ह्ययमेवमुदाहृतः  ।<br>
तस्माच्च बिंबरूपाणामेकीभावं न चिन्तयेत् ॥ ३,२.१४ ॥<br><br>
कृष्णरामादिवच्चैव त्वेकीभावो विवक्षितः  ।<br>
बिंबानां मूलरूपस्य भेदो नात्र विवक्षितः  ॥ ३,२.१५ ॥<br><br>
तत्रापि च विशेषोस्ति ज्ञातव्यस्तत्त्वमिच्छुभिः  ।<br>
एकांशेन तु बिंबैस्तु चैकीभावं व्रजन्ति ते  ॥ ३,२.१६ ॥<br><br>
एकांशेन तु जीवत्वे संस्थिता नात्र संशयः  ।<br>
बिंबमूलं न जानन्ति ते जना ह्यसुराः स्मृताः  ॥ ३,२.१७ ॥<br><br>
एक एव हरिः पूर्वं ह्यविद्यावशतः स्वयम्  ।<br>
अनेको भवति ह्यारादादर्शप्रतिबिंबवत् ॥ ३,२.१८ ॥<br><br>
एवं वदन्ति ये मूढास्तेपि यान्त्यधरं तमः  ।<br>
उपाधिर्द्विविधः प्रोक्तः स्वरूपो बाह्य एव च  ॥ ३,२.१९ ॥<br><br>
बाह्योपाधिर्लये याति मुक्तावन्यस्य संस्थितिः  ।<br>
सर्वोपाधिविनाशे हि प्रतिबिंबः कथं भवेत् ॥ ३,२.२० ॥<br><br>
चिद्रूपाख्यो ह्युपाधिस्तु मोक्षे येप्यधिकारिणः  ।<br>
दुःखरूपो ह्युपाधिस्तु तमसो येधिकारिणः  ॥ ३,२.२१ ॥<br><br>
मिश्ररूपो ह्युपाधिस्तु नित्यसंसारिणां मतः  ।<br>
बाह्योपाधिर्लिङ्गदेहः सर्वेषां नात्र संशयः  ॥ ३,२.२२ ॥<br><br>
दैत्याः दुःखायते यस्मात्तस्मादुःखी हरिः स्वयम्  ।<br>
तत्तद्दुःखस्वरूपत्वाद्दैत्यानां बिंबरूपकः  ॥ ३,२.२३ ॥<br><br>
दैत्यस्थितानां बिंबानां मूलरूपस्य वै प्रभोः  ।<br>
परस्परं तथा भेदं ह्यन्तरं वा न चिन्तयेत् ॥ ३,२.२४ ॥<br><br>
श्रीभूदुर्गादिरूपाणां तथा सीतादिरूपिणाम्  ।<br>
अन्योन्यं नाणुमात्रं च भेदो बाह्यान्तरेपि च  ॥ ३,२.२५ ॥<br><br>
चिन्तनीयः कथमपि ज्ञात्वा यान्त्यधरं तमः  ।<br>
प्रतिबिंबस्थितो बिंबः स्त्रीरूपो ह्यस्ति सर्वदा  ॥ ३,२.२६ ॥<br><br>
प्रलये समनुप्राप्ते लक्ष्म्या सह खगोत्तम  ।<br>
एकीभावं नाप्नुवन्ति बिंबेन सह संस्थिताः  ॥ ३,२.२७ ॥<br><br>
बिंबस्थितानां रूपाणां लक्ष्म्याश्च विनतासुत  ।<br>
भेदस्तु नाणुमात्रं च शङ्कनीयः कथञ्चन  ॥ ३,२.२८ ॥<br><br>
यदा हि शेते प्रलयार्णवे विभुर्जीवांश्च सर्वानुदरे निवेश्य  ।<br>
मुक्तांश्च ब्रह्मेन्द्रमरुद्गणादीन्प्रात्पव्यमुक्तींश्च सुतौ? च संस्थितान्  ॥ ३,२.२९ ॥<br><br>
प्राप्तान्धकूपादिसमस्तजीवांस्तथैव प्राप्तव्यकलीनथापरान्  ।<br>
तथैव नित्यं सृतिसंस्थिताञ्जनानचेतनानृक्षरूपादिजीवान्  ॥ ३,२.३० ॥<br><br>
एवं जनाञ्जठरे संनिधाय सम्यक्शेते ह्यंभसि वै स कल्पे  ।<br>
लक्ष्मीस्तु सा सर्ववेदात्मिका च भक्त्या हरौ नित्यसंवर्धितापि  ॥ ३,२.३१ ॥<br><br>
अत्यादरं दर्शयतीव सा तु ईडे विष्णुं भक्तिसंवर्धितापि  ।<br>
चेष्टादिरूपेण तदा न किञ्चिदासीद्विना विष्णुमथ श्रियं च  ॥ ३,२.३२ ॥<br><br>
पर्यङ्करूपेण बभूव देवी वासस्वरूपेण रमा विरेजे  ।<br>
सर्वं रमा सैव तदैव चासीत्सैका देवी बहुरूपा बभाषे  ॥ ३,२.३३ ॥<br><br>
त्वमुत्कृष्टः सर्वदेवोत्तमत्वान्न त्वत्समः कश्चिदेवाधिको वा  ।<br>
त्वं ब्रह्म एको न चतुर्मुखश्च नाहं रुद्रो न बृहस्पतिश्च  ॥ ३,२.३४ ॥<br><br>
विष्णावेव ब्रह्मशब्दो हि मुख्यो ह्यन्येष्वमुख्यो ब्रह्मरुद्रादिकेषु  ।<br>
अनन्तगुणपूर्णत्वाद्ब्रह्मेति हरिरुच्यते  ॥ ३,२.३५ ॥<br><br>
गुणादिपूर्णताभावान्नान्ये ब्रह्मेत्युदाहृताः  ।<br>
देशानन्त्यं गुणतः कालतो वा नास्त्यानन्त्यं क्वापि देशे च काले  ॥ ३,२.३६ ॥<br><br>
यदा नन्त्यं किमु वक्तव्यमत्र गुणानन्त्यं नास्ति ब्रह्मादिकेषु  ।<br>
यद्यप्यहं देशतः कालतश्च समस्तदा वासुदेवेन सार्धम्  ॥ ३,२.३७ ॥<br><br>
तथापि मे गुणतो नास्त्यनन्तं ततो धर्मा गुणतोनन्ततश्च  ।<br>
संति श्रुतावविरुद्धाश्च देवे चिन्त्या ह्यचिन्त्या बहुधा ते ह्यनन्ताः  ॥ ३,२.३८ ॥<br><br>
अतो गुणांस्तव देवस्य विष्णो स्तोतुं सदा स्मो न हरेः कदापि  ।<br>
नाहं न केशौ न च गीर्न रुद्रो न दक्षकन्या न च मेनकासुता  ॥ ३,२.३९ ॥<br><br>
न वै बिडौजा न च वा पुलोमजा न चेध्मवाहो न यमो न चान्यः  ।<br>
न नारदो नापि भृगुर्वसिष्ठो न विघ्नपो नापि बल्यादयश्च  ॥ ३,२.४० ॥<br><br>
न वै विराटो नापि भीमः शनिश्च न पुष्करो न कशेरुस्तथैव  ।<br>
न किन्नराः पितरो नैव देवा गन्धर्वमुख्या नापि वा तुष्यसंज्ञाः  ॥ ३,२.४१ ॥<br><br>
न वै क्षितीशा न च मानुषाश्च विष्णोर्न जानन्ति किमत्र चान्ये  ।<br>
मत्तोधमः कोचिगुणेन ब्रह्मा समो हि तस्य ब्रह्मणो मातरिश्व  ॥ ३,२.४२ ॥<br><br>
तौ वै विरागे हरिभक्तिभावे धृतिस्तितिप्राणबलेषुयोगे  ।<br>
बुद्धौ समानौ संसृतौ मोक्षकाले परस्पराधारसमन्वितौ च  ॥ ३,२.४३ ॥<br><br>
अन्नाभिमानं ब्रह्म चाहुर्मुरारिं जीवाभिमानं वायुमाहुर्महान्तः  ।<br>
न शक्तोसौ ब्रह्मदेवो विवस्तुं वायुं विना संसृतावेव नित्यम्  ॥ ३,२.४४ ॥<br><br>
न तं विना मातरिश्वा च वस्तुमन्योन्यमाप्तिः कालतो न्यूनता च  ।<br>
यदा महत्तत्त्वनि यामकोभूद्ब्रह्माण्डान्तस्थूलसृष्टौ महात्मा  ॥ ३,२.४५ ॥<br><br>
तदा वायुर्नाशकद्वै महात्मा बाह्ये सृष्टौ कालभेदेन चास्ति  ।<br>
सरस्वती भारती ब्रह्मणस्तु संवत्सरानन्तरं संबभूव  ॥ ३,२.४६ ॥<br><br>
यदा दशाब्दाः समतीता महात्मा तदा वायुः समभूल्लोकपूज्यः  ।<br>
किञ्चिन्न्यूनत्वं स्थूलसृष्टौ महात्मन्नैतावता वानयोः सौम्यहानिः  ॥ ३,२.४७ ॥<br><br>
सरस्वती वत्सरात्संबभूव ह्यनन्तरं ब्रह्मणो जन्मकालात् ।<br>
गिरः सकाशात्कालतो न्यूनतास्ति वायोस्तदा ह्यधमत्त्वे क्षतिः का  ॥ ३,२.४८ ॥<br><br>
वायोरनन्तरं वाणी ह्यभूत्संवत्सरात्परम्  ।<br>
यावत्पश्चाज्जनिस्तावत्पूर्वदेहक्षयो भवेत् ॥ ३,२.४९ ॥<br><br>
शेषस्त्विन्द्रो रुद्र एते त्रयश्च समा ह्येते ज्ञानबलादिकेष्वपि तथापि तेषां कालतो न्यूनतास्ति कालोपि तेषां द्विव्येसहस्रवर्षम्  ॥ ३,२.५० ॥<br><br>
अनन्तरुद्रो ब्रह्मवायू यथा वा तथा ज्ञेयो नैव हानिः स्वरूपे  ।<br>
स्थूलस्य सृष्टौ बाह्यसृष्टौ महात्मन्कालान्न्यूनत्वं स मया नैव चिन्त्यः  ॥ ३,२.५१ ॥<br><br>
तेषां सकाशाद्वारुणी पार्वती च सौपर्णीनाम्नी तिस्त्र एता महात्मन्  ।<br>
दशाब्देभ्योनन्तरं संबभूवुः सरस्वती भारतीवच्च बोध्या  ॥ ३,२.५२ ॥<br><br>
इन्द्रो वरो रुद्रभार्यादिकेभ्य एवं ज्ञानं सर्वदा देह्यमन्दम्  ।<br>
एवं ज्ञानं यस्य भवेच्च लोके स वै ज्ञानी वेदवेद्यः स एव  ॥ ३,२.५३ ॥<br><br>
न वै ज्ञानीत्यन्तरं यो न वेद स वेदवादी न च वेदपाठकः  ॥ ३,२.५४ ॥<br><br>
वेदाक्षराणि यावन्ति पठितानि द्विजातिभिः  ।<br>
तावन्ति हरिनामानि प्रियाणि च हरेः सदा  ॥ ३,२.५५ ॥<br><br>
मम स्वामी हरिर्नित्यं दासोहं सर्वदा हरेः  ।<br>
ब्रह्माद्या देवताः सर्वा गुरवो मे यथाक्रमम्  ॥ ३,२.५६ ॥<br><br>
एतेषां च हरिः स्वामी वेदे सर्वत्र गीयते  ।<br>
एवं जानंस्तु यो वेदान्संपठेत्स द्विजोत्तमः  ॥ ३,२.५७ ॥<br><br>
स वेदपाठको ज्ञेयस्तदन्ये वेदवादिनः  ।<br>
वेदभारभराक्रान्तः स वै ब्राह्मणगर्दभः  ॥ ३,२.५८ ॥<br><br>
ज्ञानाभिमानी वेदमानी उभौ तु परस्परं ह्यूचतुः सर्वदैव  ।<br>
जलं वेदो यत्र वासो मुरारेराचार्याणां संगदोषाद्द्विजानाम्  ॥ ३,२.५९ ॥<br><br>
महापराधाः संति लोके महात्मन्सहस्रशः शतशः कोटिशश्च  ।<br>
हरिश्च तान्क्षमते सर्वदैव नामत्रयस्मरणाद्वै कुपालुः  ॥ ३,२.६० ॥<br><br>
सर्वापराधाद्रहितं दानमानैर्युक्तं सदा तारतम्याच्च हीनम्  ।<br>
दृष्ट्वापराधं तस्य विष्णुर्महात्मा हाहाकारं कुरुते क्रोधबुद्ध्या  ॥ ३,२.६१ ॥<br><br>
उत्तिष्ठ गोविन्द सुवेदवेद्य सोव्यात्कृताख्यो मयि सम्यक्प्रसीद  ।<br>
भो केशवोत्तिष्ठ सुखस्वरूप सृष्टौ व्यये वर्तयितुं समर्थः  ॥ ३,२.६२ ॥<br><br>
सृष्ट्वा ब्रह्माणं प्रेरयेत्पूज्यसृष्टौ सृष्ट्वा रुद्रं प्रेरयेत्संहृतौ च  ।<br>
प्राप्तव्ययोग्यान्ब्रह्मशेषादिदेवान्दृष्ट्वादृष्ट्वा देहि मोक्षं च सम्यक् ॥ ३,२.६३ ॥<br><br>
हरे मुरारे स्वापहीनाद्य तिष्ठ कल्पा दिकानन्तरज्ञान (रं बुद्धि) (जान) हीनात् ।<br>
सम्यग्दृष्ट्वा कर्मदृष्ट्या महात्मल्लंब्धं तमो दाहि दुः खस्वरूपम्  ॥ ३,२.६४ ॥<br><br>
दैत्यादिकान्दुः खमतीन्ह यस्मात्तमस्यन्धेसर्वदा चित्स्वरूपी  ।<br>
तस्मादाहुर्दुः स्वरूपी हरिस्त्वं दुः खस्वरूपात्त्वं च दुः खी हरे त्वम्  ॥ ३,२.६५ ॥<br><br>
उत्तिष्ठ नारायण वासुदेव ह्युत्तिष्ठ कृष्णाच्युत माधवेति  ।<br>
उत्तिष्ठ वैकुण्ठ दयार्द्रमूर्ते उत्तिष्ठ लक्ष्मीश नमोनमस्ते  ॥ ३,२.६६ ॥<br><br>
उत्तिष्ठ मध्वेश सरस्वतीश उत्तिष्ठ रुद्रेश तथांबिकेश  ।<br>
उत्तिष्ठ चन्द्रेश तथा शचीश विप्रेश भक्तेश गवेश नित्यम्  ॥ ३,२.६७ ॥<br><br>
शास्त्रप्रियोत्तिष्ठ ऋचि प्रियस्त्वं यजुः प्रियोत्तिष्ठ निदानमूर्ते  ।<br>
सामप्रियस्त्वं च तथा मुरारे अथर्ववेदप्रिय सर्वदा त्वम्  ॥ ३,२.६८ ॥<br><br>
गद्यप्रियस्त्वं च पुराणमूर्ते स्तुतिप्रियोत्तिष्ठ विचित्रमूर्ते  ।<br>
सुगायनप्रीतिकरस्त्वमेव ह्युतिष्ठ शीघ्रं कमला पतिस्त्वम्  ॥ ३,२.६९ ॥<br><br>
एवं स्तुतो विष्णुरजः पुराणो ह्यतित्वरावानुत्थितो नित्यबद्धः  ॥ ३,२.७० ॥<br><br>
इति श्रीगारुडे महापुराणे कृष्णगरुडसंवादे उत्तरखण्डे तृतीयांशे ब्रह्मकाण्डे ब्रह्माविष्णुमहेश्वरादिदेवतातारम्यनिरूपणं नाम द्वितीयोऽध्यायः
