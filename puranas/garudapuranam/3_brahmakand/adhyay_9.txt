<span style="font-size: 14pt; line-height: 200%">श्रीगरुड उवाच  ।<br>
अजानजस्वरूपं च ब्रूहि कृष्ण महामते  ।<br>
तदन्यांश्च क्रमेणेव वक्तुं कृष्ण त्वमर्हसि  ॥ ३,९.१ ॥<br>
श्रीकृष्ण उवाच  ।<br>
अजानाख्या देवतास्तु तत्तद्देवकुले भवाः  ।<br>
अजानदेवतास्ता हि तेभ्योग्र्याः कर्मदेवताः  ॥ ३,९.२ ॥<br>
विराधश्चारुदेष्णश्च तथा चित्ररथस्तथा  ।<br>
धृतराष्ट्रः किशोरश्च हूहूर्हाहास्तथैव च  ॥ ३,९.३ ॥<br>
विद्याधरश्चोग्रसेनो विश्वावसुपरावसू  ।<br>
चित्रसेनश्च गोपालो बलः पञ्चदश स्मृताः  ॥ ३,९.४ ॥<br>
एवमाद्याश्च गन्धर्वाः शतसंख्याः खगेश्वर  ।<br>
अजानजसमा ज्ञेया मुक्तौ संसार एव च  ॥ ३,९.५ ॥<br>
अज्ञानजास्तु मे देवाः कर्मजेभ्यः शतावराः  ।<br>
घृताची मेनका रंभा उर्वशी च तिलोत्तमा  ॥ ३,९.६ ॥<br>
सुकेतुः शबरी चैव मञ्जुघोषा च पिङ्गला  ।<br>
इत्यादिकं यक्षरत्नं सह संपरिकीर्तितम्  ॥ ३,९.७ ॥<br>
अजानजसमा ह्येते कर्मजेभ्यः शतावराः  ।<br>
विश्वामित्रो वसिष्ठश्च नारदश्च्यवनस्तथा  ॥ ३,९.८ ॥<br>
उतथ्यश्च मुनिश्चैतान्द्राजपित्वा खगेश्वर  ।<br>
ऋषयश्च महात्मानो ह्यजानजसमाः स्मृताः  ॥ ३,९.९ ॥<br>
शतर्चिः कश्यपो ज्ञेयो मध्यमश्च पराशरः  ।<br>
पावमान्यः प्रगाथश्च क्षुद्रसूक्तश्च देवलः  ॥ ३,९.१० ॥<br>
गृत्समदो ह्यासुरिश्च भरद्वाजोथ मुद्गलः  ।<br>
उद्दालको ह्यृष्यशृङ्गः शङ्खः सत्यव्रतस्तथा  ॥ ३,९.११ ॥<br>
सुयज्ञश्चैव बाभ्रव्यो माण्डूकश्चैव बाष्कलः  ।<br>
धर्माचार्यस्तथागस्त्यो दाल्भ्यो दार्ढ्यच्युतस्तथा  ॥ ३,९.१२ ॥<br>
कवषो हरितः कण्वो विरूपो मुसलस्तथा  ।<br>
विष्णुवृद्धश्च आत्रेयः श्रीवत्सो वत्सलेत्यपि  ॥ ३,९.१३ ॥<br>
भार्गवश्चाप्नवानश्च माण्डूकेयस्तथैव  ।<br>
मण्डूकश्चैव जाबचलिः वीतिहव्यस्तथैव च  ॥ ३,९.१४ ॥<br>
गृत्समदः शौनकश्च इत्याद्या ऋषयः स्मृताः  ।<br>
एतेषां श्रवणादेव हरिः प्रीणाति सर्वदा  ॥ ३,९.१५ ॥<br>
ब्रुवे द्व्यष्टसहस्रं च शृणु तार्क्ष्य मम स्त्रियः  ।<br>
अग्निपुत्रास्तु यद्द्व्यष्टसहस्रञ्च मम स्त्रियः  ।<br>
अजानजसमा ह्येता (ते) नात्र कार्या विचारणा  ॥ ३,९.१६ ॥<br>
त्वष्टुः पुत्री कशेरूश्च तासां मध्ये गुणाधिका  ।<br>
तदनन्तरजान्वक्ष्ये शृणु सम्यक्खगेश्वर  ॥ ३,९.१७ ॥<br>
आजानेभ्यस्तु पितरः सप्तभ्योन्ये शतावराः  ।<br>
तथाधिका हि पितर इति वेदविदां मतम्  ॥ ३,९.१८ ॥<br>
तदनन्तराजान्वक्ष्ये शृणु त्वं द्विजसत्तम  ।<br>
अष्टाभ्यो देवगन्धर्वा अष्टोत्तरशतं विना  ॥ ३,९.१९ ॥<br>
तेभ्यः शतगुणानन्दा देवप्रेष्यास्तु मुख्यतः  ।<br>
स्वमुखेनेव देवैश्च आज्ञाप्याः सर्वदा गणाः  ॥ ३,९.२० ॥<br>
आख्याता देवगन्धर्वास्तेभ्यस्ते च शतावराः  ।<br>
तेभ्यस्तु क्षितिपा ज्ञेया अवराश्च शतैर्गुणैः  ॥ ३,९.२१ ॥<br>
तेभ्यः शतगुणाज्ञेया मानुषेषूत्तमा गणाः  ।<br>
एवं प्रासंगिकानुक्त्वा प्रकृतं ह्यनुसराम्यहम्  ।<br>
एवं ब्रह्मादयो देवा लक्ष्म्याद्या अपि सर्वशः  ॥ ३,९.२२ ॥<br>
स्तुत्वा तूष्णीं स्थिताः सर्वे प्राञ्जलीकृत्य भो द्विज  ॥ ३,९.२३ ॥<br>
इति स्तुतश्च देवेशो भगवान् हरिरव्ययः  ।<br>
तेषामायतनं दातुं मनसा समचिन्तयत् ॥ ३,९.२४ ॥<br>
इदं पवित्रमारोग्यं पुण्यं पापप्रणाशनम्  ।<br>
हरिप्रसादजनकं स्वरूपसुखसाधनम्  ॥ ३,९.२५ ॥<br>
इदं तु स्तवनं विप्रा न पठन्तीह मानवाः  ।<br>
न शृण्वन्ति च ये नित्यं ते सर्वे चैव मायिनः  ॥ ३,९.२६ ॥<br>
नस्मरन्तोन्तरं नित्यं ये भुञ्जन्ति नराधमाः  ।<br>
तैर्भुक्ता सततं विष्ठा सदा क्रिमिशतैर्युता  ॥ ३,९.२७ ॥<br>
इति श्रीगारुडे महापुराणे तृती० उत्त० ब्रह्मकाण्डे देवकृतविष्णुस्तुतिदेवतातारतम्यनिरूपणं नाम नवमोऽध्यायः<br>
</span>
