महादेव उवाच।<br>
तीर्थानां प्रवरं तीर्थं महापातकनाशनम् ।<br>
गोतीर्थमिति विख्यातं काश्यपह्रदसमीपतः १।<br>
यानि कानि च पापानि ब्रह्महत्या समानि च ।<br>
गोतीर्थे तु ततः स्नात्वा नश्यंते नात्र संशयः २।<br>
गावः कृष्णां तनुं प्राप्य पूर्वपातकयोगतः ।<br>
यत्र तीर्थे ततः स्नात्वा शुक्लत्वं पुनरागताः ३।<br>
तत्र तीर्थे नरः स्नात्त्वा दत्वा गोभ्यो गवाह्निकम् ।<br>
गोमातॄणां प्रसादेन मातॄणामनृणी भवेत् ४।<br>
गोतीर्थे तु नरो गत्वा स्नात्वा गां तु पयस्विनीम् ।<br>
ददाति विप्रमुख्येभ्यः स याति ब्रह्मणः पदम् ५।<br>
