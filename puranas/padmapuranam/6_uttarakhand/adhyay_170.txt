महादेव उवाच।<br>
अत्र तीर्थात्परं तीर्थं सङ्गमाख्यमिति श्रुतम् ।<br>
अत्र साभ्रमती गंगा मिलिता सागरेण तु १।<br>
तत्र स्नानं च दानं च कर्तव्यं विधिपूर्वकम् ।<br>
यत्र स्नात्वा तु मुच्यंते महापातकिनोऽपि ये २।<br>
तत्र श्राद्धं प्रकर्तव्यं स्वानां च हितमिच्छता ।<br>
यत्र वै तु कृते श्राद्धे पितृलोके वसेद्ध्रुवम् ३।<br>
यत्र वै सागरो देवो नित्यं मिलति गंगया ।<br>
ब्रह्महा तत्र मुच्येत किमन्यैरितरैरघैः ४।<br>
यत्र तीर्थं न जानंति लोका वै मंदबुद्धयः ।<br>
तदा वै मम नाम्ना च कर्तव्यं तीर्थमुत्तमम् ५।<br>
<br>
इति श्रीपाद्मे महापुराणे पंचपंचाशत्साहस्र्यां संहितायामुत्तरखंडे सङ्गमतीर्थंनाम सप्तत्यधिकशततमोऽध्यायः १७०।<br>
