<sup id="cite_ref-1" class="reference"><a href="#cite_note-1">[१]</a></sup>देव्युवाच।<br>
इतिहासोऽयमीशान श्रेयसां साधनं परम् ।<br>
आकर्ण्य करुणापूर्ण ममकांक्षा प्रवर्त्तते १।<br>
एकादशस्य माहात्म्यमध्यायस्य कथाश्रयम् ।<br>
व्यावर्णय विरूपाक्ष वक्तॄणां प्रथम प्रभो २।<br>
ईश्वर उवाच-।<br>
आकर्णय कथां कांते गीतावर्णनसंश्रयाम् ।<br>
विश्वरूपाभिधानस्य माहात्म्यमपि पावनम् ३।<br>
अध्यायस्य विशालाक्षि वक्तुं तावन्न शक्यते ।<br>
सहस्राणि कथाः संति तत्रैका कथ्यते मया ४।<br>
प्रणीतायास्तटे नद्या<sup id="cite_ref-2" class="reference"><a href="#cite_note-2">[२]</a></sup> मेघंकरमिति<sup id="cite_ref-3" class="reference"><a href="#cite_note-3">[३]</a></sup> श्रुतम् ।<br>
नगरं गरिमाधार<sup id="cite_ref-4" class="reference"><a href="#cite_note-4">[४]</a></sup> तुंगप्राकारगोपुरम् ५।<br>
विशालाश्रमशालासु स्वर्णस्तंभविभूषितम् ।<br>
श्रीमद्भिः सुखिभिः शांतैः सदाचारैर्जितेंद्रियैः ६।<br>
अधिष्ठितं जवैश्चारुशृंगाटकमनोहरम् ।<br>
मणिस्तंभस्फुरत्स्वर्णापणचत्वरशोभितम् ७।<br>
पताकाकिंकिणीक्वाण कदंबक कलस्वरम् ।<br>
वेदाध्ययननिर्घोषवाचालित दिगंतरम् ८।<br>
तूर्यसंघोषणाकीर्ण विशालव्योममंडलम् ।<br>
पताकापल्लोद्भूतवातनिर्जितविग्रहम् ९।<br>
राजामार्गवरद्वारनारीमंजीरसिंजितैः ।<br>
वल्लकीवेणुकैर्गीतेर्भाति वाजींद्र हेषितैः १०।<br>
प्रेक्षमाणमिवाभीक्ष्णं दिक्पालानां पुरैः समम् ।<br>
आस्ते जगत्पतिर्यत्र शार्ङ्गपाणिर्विराजितः ११।<br>
मूर्तिमत्परमं ब्रह्म जगल्लोचनजीवितम्<sup id="cite_ref-5" class="reference"><a href="#cite_note-5">[५]</a></sup> ।<br>
लक्ष्मीनयनराजीव पूजिताकारगौरवः १२।<br>
त्रिविक्रमवपुर्मेघश्यामलः कोमलद्युतिः ।<br>
श्रीवत्सवक्षाराजीव वनमालाविभूषितः १३।<br>
अनेकभूषणोपेतः सरत्न इव वारिधिः ।<br>
चलत्सौदामिनीदाम सांद्रमेघसमद्युतिः १४।<br>
तस्यास्ते मुकुटे साक्षात्शार्ङ्गपाणिः परः पुमान् ।<br>
तं दृष्ट्वा मुच्यते जंतुर्जन्मसंसारबंधनात् १५।<br>
यस्मिन्पुरे महातीर्थं विद्यते मेखलाभिधम्<sup id="cite_ref-6" class="reference"><a href="#cite_note-6">[६]</a></sup> ।<br>
यत्र स्नात्वा नरैर्नित्यं प्राप्यते वैष्णवं पदम् १६।<br>
तत्र वीक्ष्य जगन्नाथं नरसिंहं कृपार्णवम् ।<br>
सप्तजन्मार्जिताद्धोरान्मुच्यते दुष्कृतान्नरः १७।<br>
मेखलायां गणाधीशं विलोकयति यो नरः।<br>
स निस्तरति विघ्नानि दुस्तराण्यपि सर्वदा ।<br>
ब्रह्मचर्यपरो दांतो निर्ममो निरहंकृतिः १८।<br>
तस्मिन्मेघंकरे कश्चिदभूद्ब्राह्मणसत्तमः ।<br>
सुनंद इति विख्यातो वेदशास्त्रविशारदः १९।<br>
वशीकृतेंन्द्रियग्रामो वासुदेवपरायणः ।<br>
देवस्य शार्ङ्गिणः पार्श्वे गीताध्यायमिमं प्रिये २०।<br>
एकादशं पठत्येष विश्वरूपप्रदर्शनम् ।<br>
अध्यायस्य प्रभावेन ब्रह्मज्ञानमवाप सः २१।<br>
परमानंदसंदोह श्लाघ्यसंवित्समाधिना ।<br>
प्रत्यङ्मुखेंद्रियतयानिश्चलां स्थितिमीयुषा २२।<br>
सततं स्थीयते तेन जीवन्मुक्तेन योगिना ।<br>
एकदा स महायोगी सिंहराशिस्थिते गुरौ २३।