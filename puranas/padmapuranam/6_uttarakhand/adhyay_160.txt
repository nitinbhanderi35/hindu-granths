महादेव उवाच।<br>
अस्मात्तीर्थात्परं तीर्थं तीर्थराजेति विश्रुतम् ।<br>
सप्तनद्यो वहंत्यत्र चंदनोदकमिश्रितम् १।<br>
अन्यतीर्थाच्छतगुणं स्नानं चात्र विशिष्यते ।<br>
देवानां प्रवरो देवो यत्रास्ते वामनः स्वयम् २।<br>
द्वादश्यां माघमासस्य दद्याद्यस्तिलधेनुकम् ।<br>
विमुक्तः सर्वपापेभ्यः कुलानां तारयेच्छतम् ३।<br>
पानीयमप्यत्र तिलैर्विमिश्रं दद्यात्पितृभ्यः प्रयतो मनुष्यः ।<br>
श्राद्धं कृतं तेन समाः सहस्रं रहस्यमेतत्पितरो वदंति ४।<br>
तीर्थेऽस्मिन्भोजयेद्यो वै ब्राह्मणान्गुडपायसैः ।<br>
एकस्मिन्भोजिते विप्रे सहस्रं भोजितं भवेत् ५।<br>
