<sup id="cite_ref-1" class="reference"><a href="#cite_note-1">[१]</a></sup>शिव उवाच।<br>
अष्टमाध्यायमाहात्म्यं शृणु वक्ष्यामि पार्वति ।<br>
यस्य श्रवणमात्रेण परां मुदमवाप्स्यसि १।<br>
आमर्दकं पुरं नाम्ना विश्रुतं दक्षिणापथि ।<br>
द्विजन्मा <sup id="cite_ref-2" class="reference"><a href="#cite_note-2">[२]</a></sup>भावशर्मेति तत्रासीद्गणिकापतिः २।<br>
खादन्मांसं पिबन्मद्यं चोरयन्साधुसंपदः ।<br>
रममाणः परस्त्रीभिराखेटक कुतूहली ३।<br>
अत्यवाहयदत्युग्रो गरीयांसं मनोरथम् ।<br>
सुहृदां विटगोष्ठ्यां च तालीफलसुधारसम् ४।<br>
निपीय कंठपर्यंतमजीर्णेनातिपीडितः ।<br>
मृतः कालेन पापात्मा जातस्तालीतरुर्महान् ५।<br>
तस्यच्छायामुपाश्रित्य निबिडामतिशीतलाम् ।<br>
अभूतां दंपती कौचिद्ब्रह्मराक्षसतां गतौ ६।<br>
देव्युवाच।<br>
किं जातीयौ किमात्मानौ किंवृत्तावित्युदीरय ।<br>
कर्मणा केन वा देव ब्रह्मराक्षसता तयोः ७।<br>
शिव उवाच।<br>
वेदवेदांगतत्वज्ञः सर्वशास्त्रार्थकोविदः ।<br>
सदाचारोऽभवत्कश्चिद्दिवजो नाम कुशीवलः ८।<br>
जाया च तस्य कुमति नामधेया दुराशया ।<br>
स सभार्यो महादानान्याददानोऽतिलोभवान् ९।<br>
महिषीं कालपुरुषं हयादीननुवासरम् ।<br>
अप्रयच्छन्द्विजातिभ्यो दानलब्धां वराटिकाम् १०।<br>
कालेन दंपती प्रेतौ ब्रह्मराक्षसरूपिणौ ।<br>
पर्यटंतौ महीमेतां क्षुत्तृषाकुलविग्रहौ ११।<br>
विशश्रमतुरागत्य मूलं तालीतरोस्ततः ।<br>
कथमेतन्महादुःखमावयोरपगच्छति १२।<br>
कथं वा जायते मुक्तिर्ब्रह्मराक्षसयोनितः ।<br>
इति पृष्टो गृहिण्याऽसौ ब्राह्मणः समभाषत १३।<br>
ब्रह्मविद्योपदेशेन विनाध्यात्मविचारणात् ।<br>
विनाकर्मविधिज्ञानात्कथं मुच्येत संकटात् १४।<br>
भार्योवाच।<br>
किं तद् ब्रह्म किमध्यात्मं किं कर्म पुरुषोत्तम ।<br>
एतावदुक्ते तत्पत्न्या यदाश्चर्यमभूच्छृणु १५।<br>
अष्टमाध्यायश्लोकार्द्धश्रवणात्स तरुस्तदा ।<br>
विहाय तालीरूपं तद्बभूव द्विजसत्तमः १६।<br>
सद्योज्ञानविधूतात्मा विमुक्तः पापकंचुकात् ।<br>
तन्माहात्म्याद्विनिर्मुक्तौ दंपती तौ बभूवतुः १७।<br>
एतावदेव मुक्तं च दैवान्निर्गत्य तन्मुखात् ।<br>
ततोंतरिक्षादायांतं क्वणत्किंकिणिकं शुभम् १८।<br>
दिवि दिव्यांगनावक्त्रचंद्रमंडलमंडितम् ।<br>
अप्सरोवदनांभोज भ्राम्यद्भ्रमरसंकुलम् १९।<br>
निर्मथ्यमानदुग्धाब्धि वेलाडिंडिरपांडुरैः ।<br>
गंगातरंगसुभगैश्चामरैरुपशोभितम् २०।<br>
गायद्गंधर्वसुभगं नृत्यत्सुरवधूशतम् ।<br>
दिव्यं विमानमारूढौ दंपती जग्मतुर्दिवम् २१।<br>
अत्रत्यं वृत्तमखिलमेतद्विस्मयकारकम् ।<br>
ततो लिलेख मेधावी श्लोकार्द्धमिदमादरात् २२।<br>
ययौ वाराणसीं नाम नगरीं मुक्तिदायिनीम् ।<br>
आराधयितुमन्विच्छन्देवदेवं जनार्दनम् २३।<br>
स तत्र कर्तुमारेभे तपः परमुदारधीः ।<br>
अत्रांतरे जगन्नाथो देवदेवो जनार्दनः २४।<br>
पृष्टो दुग्धाब्धिसुतया संयोज्य करसंपुटम् ।<br>
निद्रापथं विहायैव स्थीयते कथ्यतामिति २५।<br>
श्रीभगवानुवाच।<br>
काश्यां भागीरथी तीरे तपस्यतितरां द्विजः ।<br>
भावशर्माति मेधावी मद्भक्तिरसपूरितः २६।<br>
जपन्गीताष्टमाध्यायश्लोकार्द्धं नियतेंद्रियः ।<br>
संतुष्टवानहं देवि तदीयतपसा भृशम् २७।<br>
चिरं विचारयन्नेव तत्तपः सदृशं फलम् ।<br>
दातुमुत्कंठितमना वर्तेयं सांप्रतं प्रिये २८।<br>
पार्वत्युवाच।<br>
हरिः प्रसन्नभूतोऽपि चिंतां प्राप यदि प्रभो ।<br>
भावशर्मा हरेर्भक्तः प्राप्तः किं तत्फलं पुनः २९।<br>
श्रीमहादेव उवाच।<br>
ततः प्रसादमासाद्य प्रसन्नस्य मुरद्विषः ।<br>
सुखमात्यंतिकं प्राप भावशर्मा द्विजोत्तमः ।<br>
लेभिरे पदवीं सर्वे तदीया अपि वंशजाः ३०।<br>
तत्कर्मवशतो ये वै संप्राप्ता यातनां पुरा ।<br>
एतदेवाष्टमाध्यायमाहात्म्यं किंचिदेव ते ३१।<br>
कथितं मृगशावाक्षि द्रष्टव्यं तु सदैव च ३२।<br>
