महादेव उवाच।<br>
संगमस्य समीपे तु सत्तीर्थं लोकविश्रुतम् ।<br>
आदित्याख्यं परं तस्मान्न भूतं न भविष्यति १।<br>
यस्य वै दर्शनं कार्यं स्नानं वै पुष्करेण तु ।<br>
पूजनं चार्कपुष्पेण करवीरैस्तथा पुनः २।<br>
तत्र श्राद्धं च दानं च कुर्युर्वै मानवाः सदा ।<br>
इदमादित्यकं तीर्थं पवित्रं पापनाशनम् ३।<br>
दर्शनात्पुण्यदं तीर्थं महापातकिनामपि ४।<br>
इति श्रीपाद्मे महापुराणे पंचपंचाशत्साहस्र्यां संहितायामुत्तरखंडे सत्तीर्थमाहात्म्यंनामैकसप्तत्यधिकशततमोऽध्यायः १७१।<br>
