<span style="font-size: 14pt; line-height: 200%">मुनय ऊचुः<br>
पृथिव्यां यानि तीर्थानि पुण्यान्यायतनानि च <br>
वक्तुमर्हसि धर्मज्ञ श्रोतुं नो वर्तते मनः  १<br>
लोमहर्षण उवाच<br>
यस्य हस्तौ च पादौ च मनश्चैव सुसंयतम् <br>
विद्या तपश्च कीर्तिश्च स तीर्थफलमश्नुते  २<br>
मनो विशुद्धं पुरुषस्य तीर्थं <br>
वाचां तथा चेन्द्रि यनिग्रहश्च <br>
एतानि तीर्थानि शरीरजानि <br>
स्वर्गस्य मार्गं प्रतिबोधयन्ति  ३<br>
चित्तमन्तर्गतं दुष्टं तीर्थस्नानैर्न शुध्यति <br>
शतशोऽपि जलैर्धौतं सुराभाण्डमिवाशुचि  ४<br>
न तीर्थानि न दानानि न व्रतानि न चाश्रमाः <br>
दुष्टाशयं दम्भरुचिं पुनन्ति व्युत्थितेन्द्रि यम्  ५<br>
इन्द्रि याणि वशे कृत्वा यत्र यत्र वसेन्नरः <br>
तत्र तत्र कुरुक्षेत्रं प्रयागं पुष्करं तथा  ६<br>
तस्माच्छृणुध्वं वक्ष्यामि तीर्थान्यायतनानि च <br>
संक्षेपेण मुनिश्रेष्ठाः पृथिव्यां यानि कानि वै  ७<br>
विस्तरेण न शक्यन्ते वक्तुं वर्षशतैरपि <br>
प्रथमं पुष्करं तीर्थं नैमिषारण्यमेव च  ८<br>
प्रयागं च प्रवक्ष्यामि धर्मारण्यं द्विजोत्तमाः <br>
धेनुकं चम्पकारण्यं सैन्धवारण्यमेव च  ९<br>
पुण्यं च मगधारण्यं दण्डकारण्यमेव च <br>
गया प्रभासं श्रीतीर्थं दिव्यं कनखलं तथा  १०<br>
भृगुतुङ्गं हिरण्याक्षं भीमारण्यं कुशस्थलीम् <br>
लोहाकुलं सकेदारं मन्दरारण्यमेव च  ११<br>
महाबलं कोटितीर्थं सर्वपापहरं तथा <br>
रूपतीर्थं शूकरवं चक्रतीर्थं महाफलम्  १२<br>
योगतीर्थं सोमतीर्थं तीर्थं साहोटकं तथा <br>
तीर्थं कोकामुखं पुण्यं बदरीशैलमेव च  १३<br>
सोमतीर्थं तुङ्गकूटं तीर्थं स्कन्दाश्रमं तथा <br>
कोटितीर्थं चाग्निपदं तीर्थं पञ्चशिखं तथा  १४<br>
धर्मोद्भवं कोटितीर्थं तीर्थं बाधप्रमोचनम् <br>
गङ्गाद्वारं पञ्चकूटं मध्यकेसरमेव च  १५<br>
चक्रप्रभं मतङ्गं च क्रुशदण्डं च विश्रुतम् <br>
दंष्ट्राकुण्डं विष्णुतीर्थं सार्वकामिकमेव च  १६<br>
तीर्थं मत्स्यतिलं चैव बदरी सुप्रभं तथा <br>
ब्रह्मकुण्डं वह्निकुण्डं तीर्थं सत्यपदं तथा  १७<br>
चतुःस्रोतश्चतुःशृङ्गं शैलं द्वादशधारकम् <br>
मानसं स्थूलशृङ्गं च स्थूलदण्डं तथोर्वशी  १८<br>
लोकपालं मनुवरं सोमाह्वशैलमेव च <br>
सदाप्रभं मेरुकुण्डं तीर्थं सोमाभिषेचनम्  १९<br>
महास्रोतं कोटरकं पञ्चधारं त्रिधारकम् <br>
सप्तधारैकधारं च तीर्थं चामरकण्टकम्  २०<br>
शालग्रामं चक्रतीर्थं कोटिद्रुममनुत्तमम् <br>
बिल्वप्रभं देवह्रदं तीर्थं विष्णुह्रदं तथा  २१<br>
शङ्खप्रभं देवकुण्डं तीर्थं वज्रायुधं तथा <br>
अग्निप्रभं च पुंनागं देवप्रभमनुत्तमम्  २२<br>
विद्याधरं सगान्धर्वं श्रीतीर्थं ब्रह्मणो ह्रदम् <br>
सातीर्थं लोकपालाख्यं मणिपुरगिरिं तथा  २३<br>
तीर्थं पञ्चह्रदं चैव पुण्यं पिण्डारकं तथा <br>
मलव्यं गोप्रभावं च गोवरं वटमूलकम्  २४<br>
स्नानदण्डं प्रयागं च गुह्यं विष्णुपदं तथा <br>
कन्याश्रमं वायुकुण्डं जम्बूमार्गं तथोत्तमम्  २५<br>
गभस्तितीर्थं च तथा ययातिपतनं शुचि <br>
कोटितीर्थं भद्र वटं महाकालवनं तथा  २६<br>
नर्मदातीर्थमपरं तीर्थवज्रं तथार्बुदम् <br>
पिङ्गुतीर्थं सवासिष्ठं तीर्थं च पृथसंगमम्  २७<br>
तीर्थं दौर्वासिकं नाम तथा पिञ्जरकं शुभम् <br>
ऋषितीर्थं ब्रह्मतुङ्गं वसुतीर्थं कुमारिकम्  २८<br>
शक्रतीर्थं पञ्चनदं रेणुकातीर्थमेव च <br>
पैतामहं च विमलं रुद्र पादं तथोत्तमम्  २९<br>
मणिमत्तं च कामाख्यं कृष्णतीर्थं कुशाविलम् <br>
यजनं याजनं चैव तथैव ब्रह्मवालुकम्  ३०<br>
पुष्पन्यासं पुण्डरीकं मणिपूरं तथोत्तरम् <br>
दीर्घसत्त्रं हयपदं तीर्थं चानशनं तथा  ३१<br>
गङ्गोद्भेदं शिवोद्भेदं नर्मदोद्भेदमेव च <br>
वस्त्रापदं दारुवलं छायारोहणमेव च  ३२<br>
सिद्धेश्वरं मित्रवलं कालिकाश्रममेव च <br>
वटावटं भद्र वटं कौशाम्बी च दिवाकरम्  ३३<br>
द्वीपं सारस्वतं चैव विजयं कामदं तथा <br>
रुद्र कोटिं सुमनसं तीर्थं सद्रा वनामितम्  ३४<br>
स्यमन्तपञ्चकं तीर्थं ब्रह्मतीर्थं सुदर्शनम् <br>
सततं पृथिवीसर्वं पारिप्लवपृथूदकौ  ३५<br>
दशाश्वमेधिकं तीर्थं सर्पिजं विषयान्तिकम् <br>
कोटितीर्थं पञ्चनदं वाराहं यक्षिणीह्रदम्  ३६<br>
पुण्डरीकं सोमतीर्थं मुञ्जवटं तथोत्तमम् <br>
बदरीवनमासीनं रत्नमूलकमेव च  ३७<br>
लोकद्वारं पञ्चतीर्थं कपिलातीर्थमेव च <br>
सूर्यतीर्थं शङ्खिनी च गवां भवनमेव च  ३८<br>
तीर्थं च यक्षराजस्य ब्रह्मावर्तं सुतीर्थकम् <br>
कामेश्वरं मात्रितीर्थं तीर्थं शीतवनं तथा  ३९<br>
स्नानलोमापहं चैव माससंसरकं तथा <br>
दशाश्वमेधं केदारं ब्रह्मोदुम्बरमेव च  ४०<br>
सप्तर्षिकुण्डं च तथा तीर्थं देव्याः सुजम्बुकम् <br>
ईटास्पदं कोटिकूटं किंदानं किंजपं तथा  ४१<br>
कारण्डवं चावेध्यं च त्रिविष्टपमथापरम् <br>
पाणिषातं मिश्रकं च मधूवटमनोजवौ  ४२<br>
कौशिकी देवतीर्थं च तीर्थं च ऋणमोचनम् <br>
दिव्यं च नृगधूमाख्यं तीर्थं विष्णुपदं तथा  ४३<br>
अमराणां ह्रदं पुण्यं कोटितीर्थं तथापरम् <br>
श्रीकुञ्जं शालितीर्थं च नैमिषेयं च विश्रुतम्  ४४<br>
ब्रह्मस्थानं सोमतीर्थं कन्यातीर्थं तथैव च <br>
ब्रह्मतीर्थं मनस्तीर्थं तीर्थं वै कारुपावनम्  ४५<br>
सौगन्धिकवनं चैव मणितीर्थं सरस्वती <br>
ईशानतीर्थं प्रवरं पावनं पाञ्चयज्ञिकम्  ४६<br>
त्रिशूलधारं माहेन्द्रं  देवस्थानं कृतालयम् <br>
शाकंभरी देवतीर्थं सुवर्णाख्यं किलं ह्रदम्  ४७<br>
क्षीरश्रवं विरूपाक्षं भृगुतीर्थं कुशोद्भवम् <br>
ब्रह्मतीर्थं ब्रह्मयोनिं नीलपर्वतमेव च  ४८<br>
कुब्जाम्बकं भद्र वटं वसिष्ठपदमेव च <br>
स्वर्गद्वारं प्रजाद्वारं कालिकाश्रममेव च  ४९<br>
रुद्रा वर्तं सुगन्धाश्वं कपिलावनमेव च <br>
भद्र कर्णह्रदं चैव शङ्कुकर्णह्रदं तथा  ५०<br>
सप्तसारस्वतं चैव तीर्थमौशनसं तथा <br>
कपालमोचनं चैव अवकीर्णं च काम्यकम्  ५१<br>
चतुःसामुद्रि कं चैव शतकिं च सहस्रिकम् <br>
रेणुकं पञ्चवटकं विमोचनमथौजसम्  ५२<br>
स्थाणुतीर्थं कुरोस्तीर्थं स्वर्गद्वारं कुशध्वजम् <br>
विश्वेश्वरं मानवकं कूपं नारायणाश्रयम्  ५३<br>
गङ्गाह्रदं वटं चैव बदरीपाटनं तथा <br>
इन्द्र मार्गमेकरात्रं क्षीरकावासमेव च  ५४<br>
सोमतीर्थं दधीचं च श्रुततीर्थं च भो द्विजाः <br>
कोटितीर्थस्थलीं चैव भद्र कालीह्रदं तथा  ५५<br>
अरुन्धतीवनं चैव ब्रह्मावर्तं तथोत्तमम् <br>
अश्ववेदी कुब्जावनं यमुनाप्रभवं तथा  ५६<br>
वीरं प्रमोक्षं सिन्धूत्थमृष कुल्या सकृत्तिकम् <br>
उर्वीसंक्रमणं चैव मायाविद्योद्भवं तथा  ५७<br>
महाश्रमो वैतसिकारूपं सुन्दरिकाश्रमम् <br>
बाहुतीर्थं चारुनदीं विमलाशोकमेव च  ५८<br>
तीर्थं पञ्चनदं चैव मार्कण्डेयस्य धीमतः <br>
सोमतीर्थं सितोदं च तीर्थं मत्स्योदरीं तथा  ५९<br>
सूर्यप्रभं सूर्यतीर्थमशोकवनमेव च <br>
अरुणास्पदं कामदं च शुक्रतीर्थं सवालुकम्  ६०<br>
पिशाचमोचनं चैव सुभद्रा ह्रदमेव च <br>
कुण्डं विमलदण्डस्य तीर्थं चण्डेश्वरस्य च  ६१<br>
ज्येष्ठस्थानह्रदं चैव पुण्यं ब्रह्मसरं तथा <br>
जैगीषव्यगुहा चैव हरिकेशवनं तथा  ६२<br>
अजामुखसरं चैव घण्टाकर्णह्रदं तथा <br>
पुण्डरीकह्रदं चैव वापी कर्कोटकस्य च  ६३<br>
सुवर्णस्योदपानं च श्वेततीर्थह्रदं तथा <br>
कुण्डं घर्घरिकायाश्च श्यामकूपं च चन्द्रि का  ६४<br>
श्मशानस्तम्भकूपं च विनायकह्रदं तथा <br>
कूपं सिन्धूद्भवं चैव पुण्यं ब्रह्मसरं तथा  ६५<br>
रुद्रा वासं तथा तीर्थं नागतीर्थं पुलोमकम् <br>
भक्तह्रदं क्षीरसरः प्रेताधारं कुमारकम्  ६६<br>
ब्रह्मावर्तं कुशावर्तं दधिकर्णोदपानकम् <br>
शृङ्गतीर्थं महातीर्थं तीर्थश्रेष्ठा महानदी  ६७<br>
दिव्यं ब्रह्मसरं पुण्यं गयाशीर्षाक्षयं वटम् <br>
दक्षिणं चोत्तरं चैव गोमयं रूपशीतिकम्  ६८<br>
कपिलाह्रदं गृध्रवटं सावित्रीह्रदमेव च <br>
प्रभासनं सीतवनं योनिद्वारं च धेनुकम्  ६९<br>
धन्यकं कोकिलाख्यं च मतङ्गह्रदमेव च <br>
पितृकूपं रुद्र तीर्थं शक्रतीर्थं सुमालिनम्  ७०<br>
ब्रह्मस्थानं सप्तकुण्डं मणिरत्नह्रदं तथा <br>
कौशिक्यं भरतं चैव तीर्थं ज्येष्ठालिका तथा  ७१<br>
विश्वेश्वरं कल्पसरः कन्यासंवेत्यमेव च <br>
निश्चीवा प्रभवश्चैव वसिष्ठाश्रममेव च  ७२<br>
देवकूटं च कूपं च वसिष्ठाश्रममेव च <br>
वीराश्रमं ब्रह्मसरो ब्रह्मवीरावकापिली  ७३<br>
कुमारधारा श्रीधारा गौरीशिखरमेव च <br>
शुनः कुण्डोऽथ तीर्थं च नन्दितीर्थं तथैव च  ७४<br>
कुमारवासं श्रीवासमौर्वीशीतार्थमेव च <br>
कुम्भकर्णह्रदं चैव कौशिकीह्रदमेव च  ७५<br>
धर्मतीर्थं कामतीर्थं तीर्थमुद्दालकं तथा <br>
संध्यातीर्थं कारतोयं कपिलं लोहितार्णवम्  ७६<br>
शोणोद्भवं वंशगुल्ममृषभं कलतीर्थकम् <br>
पुण्यावतीह्रदं तीर्थं तीर्थं बदरिकाश्रमम्  ७७<br>
रामतीर्थं पितृवनं विरजातीर्थमेव च <br>
मार्कण्डेयवनं चैव कृष्णतीर्थं तथा वटम्  ७८<br>
रोहिणीकूपप्रवरमिन्द्र द्युम्नसरं च यत् <br>
सानुगर्तं समाहेन्द्रं  श्रीतीर्थं श्रीनदं तथा  ७९<br>
इषुतीर्थं वार्षभं च कावेरीह्रदमेव च <br>
कन्यातीर्थं च गोकर्णं गायत्रीस्थानमेव च  ८०<br>
बदरीह्रदमन्यच्च मध्यस्थानं विकर्णकम् <br>
जातीह्रदं देवकूपं कुशप्रवणमेव च  ८१<br>
सर्वदेवव्रतं चैव कन्याश्रमह्रदं तथा <br>
तथान्यद्वालखिल्यानां सपूर्वाणां तथापरम्  ८२<br>
तथान्यच्च महर्षीणामखण्डितह्रदं तथा <br>
तीर्थेष्वेतेषु विधिवत्सम्यक्श्रद्धासमन्वितः  ८३<br>
स्नानं करोति यो मर्त्यः सोपवासो जितेन्द्रि यः <br>
देवानृषीन्मनुष्यांश्च पितॄन्संतर्प्य च क्रमात्  ८४<br>
अभ्यर्च्य देवतास्तत्र स्थित्वा च रजनीत्रयम् <br>
पृथक्पृथक्फलं तेषु प्रतितीर्थेषु भो द्विजाः  ८५<br>
प्राप्नोति हयमेधस्य नरो नास्त्यत्र संशयः <br>
यस्त्विदं शृणुयान्नित्यं तीर्थमाहात्म्यमुत्तमम् <br>
पठेच्च श्रावयेद्वापि सर्वपापैः प्रमुच्यते  ८६<br>
इति श्रीब्राह्मे महापुराणे तीर्थमाहात्म्यवर्णनं नाम पञ्चविंशोऽध्यायः  २५<br>
<br>
</span>
