<b>अन्विन्द्रात्रेयादितीर्थवर्णनम्	<br></b>
<b>ब्रह्मोवाच	<br></b>
आत्रेयमिति विख्यातमन्विन्द्रं तीर्थमुत्तमम्।	<br>
तस्य प्रभावं वक्ष्यामि भ्रष्टराज्यप्रदायकम्॥ १४०.१ ॥	<br><br>
गौतम्या उत्तरे तीर आत्रेयो भगवानृषिः।	<br>
अन्वारेभेऽथ सत्राणि ऋत्विग्भिर्मुनिभिर्वृतः॥ १४०.२ ॥	<br><br>
तस्य होताऽभवत्त्वग्निर्हव्यवाहन एव च।	<br>
एवं सत्रे तु संपूर्ण इष्टिं माहेश्वरीं पुनः॥ १४०.३ ॥	<br><br>
कृत्वैश्वर्यमगाद्विप्रः सर्वत्र गतिमेव च।	<br>
इन्द्रस्य भवनं रम्यं स्वर्गलोकं रसातलम्॥ १४०.४ ॥	<br><br>
स्वेच्छया याति विप्रेन्द्रः प्रभावात्तपसः शुभात्।	<br>
स कदाचिद्दिवं गत्वा इन्द्रलोकमगात्पुनः॥ १४०.५ ॥	<br><br>
तत्रापश्यत्सहस्राक्षं सुरैः परिवृतं शुभैः।	<br>
स्तूयमानं सिद्धसाध्यैः प्रेक्षन्तं नृत्यमुत्तमम्॥	<br>
श्रृण्वानं मधुरं गीतमप्सरोभिश्च वीजितम्॥ १४०.६ ॥	<br><br>
उपोपविष्टैः सुरनायकैस्तैः, संपूज्यमानं महदासनस्थम्।	<br>
जयन्तमङ्के विनिधाय सूनुं, शच्या युतं प्राप्तरतिं महिष्ठम्॥ १४०.७ ॥	<br><br>
सतां शरण्यं वरदं महेन्द्रं, समीक्ष्य विप्राधिपतिर्महात्मा।	<br>
विमोहितोऽसौ मुनिरिन्द्रलक्ष्म्या, समीहयामास तदिन्द्रराज्यम्॥ १४०.८ ॥	<br><br>
संपूजितो देवगणैर्यथावत्स्वमाश्रमं वै पुनराजगाम।	<br>
समीक्ष्य तां शक्रपुरीं सुरम्यां, रत्नेर्युतां पुण्यगुणैः सुपूर्णाम्॥ १४०.९ ॥	<br><br>
स्वमाश्रमं निष्प्रभहेमवर्ज्यं समीक्ष्य विप्रो विरमं जगाम।	<br>
समीहमानः सुरराज्यमाशु, प्रियां तदोवाच महात्रिपुत्रः॥ १४०.१० ॥	<br><br>
<b>आत्रेय उवाच	<br></b>
भोक्तुं न शक्तोऽस्मि फलानि मूलान्यनुत्तमान्यप्यतिसंस्कृतानि।	<br>
स्मृत्वाऽमृतं पुण्यतमं च तत्र, भक्ष्यं च भोज्यं च वरासनानि॥	<br>
स्तुतिं च दानं च सभां शुभां च, अस्त्रं च वासांसि पुरीं वनानि॥ १४०.११ ॥	<br><br>
<b>ब्रह्मोवाच	<br></b>
ततो महात्मा तपसः प्रभावात्तवष्टारमाहूय वचो बभाषे॥ १४०.१२ ॥	<br><br>
<b>आत्रेय उवाच	<br></b>
इच्छेयमिन्द्रत्वमहं महात्मन्कुरुष्व शीघ्रं पदमैन्द्रमत्र।	<br>
ब्रुषेऽन्यथा चेन्मदुदीरितं त्वं, भस्मी करोम्येव न संशयोऽत्र॥ १४०.१३ ॥	<br><br>
<b>ब्रह्मोवाच	<br></b>
तदत्रिवाक्यत्त्वरितः प्रजानां, स्रष्टा विभुर्विश्वकर्मा तदैव।	<br>
चकार मेरुं च पूरीं सुराणां, कल्पद्रुमान्कल्पलतां च धेनुम्॥ १४०.१४ ॥	<br><br>
चकार वज्रादिविभूषितानि, गृहाणि शुभ्राण्यतिचित्रितानि।	<br>
चकार सर्वावयवानवद्यं, शचीं स्मरस्येव विहारशालाम्॥ १४०.१५ ॥	<br><br>
सभां सुधर्माणमहो क्षणेन, तथा चकाराप्सरसो मनोज्ञाः।	<br>
चकार चोच्चैःश्रवसं गजं च, वज्रादि चास्त्राणि सुरानशेषान्॥ १४०.१६ ॥	<br><br>
निवार्यमाणः प्रिययाऽत्रिपुत्रः, शचीसमामात्मवधूं चकार।	<br>
तदाऽत्रिपुत्रोऽत्रिमुखैः समेतो, वज्रादिरूपं च चकार चास्त्रम्॥ १४०.१७ ॥	<br><br>
नृत्यादि गीतादि च सर्वमेव, चकार शक्रस्य पुरे च दृष्टम्।	<br>
तत्सर्वमासाद्य तदा मुनीन्द्रः, प्रहृष्टचेताः सुतरां बभूव॥ १४०.१८ ॥	<br><br>
आपातरम्येष्वपि कस्य नाम, भवत्यपेक्षा न हि गोचरेषु।	<br>
श्रुत्वा च दैत्या दनुजाः समेता, रक्षांसि कोपेन युतानि सद्यः॥ १४०.१९ ॥	<br><br>
स्वर्गं परित्यज्य कुतो हरिर्भुवं, समागतो न्वेष मिथः सुखाय।	<br>
तस्माद्वयं याम इतो नु योद्‌धुं, वृत्रस्य हन्तारमदीर्घसत्रम्॥ १४०.२० ॥	<br><br>
ततः समागत्य तदाऽत्रिपुत्रं, संवेष्टयामासुरथासुरास्ते। ॥	<br><br>
संवेष्टयित्वा पुरामत्रिपुत्रकृतं तथा चेन्द्रपुराभिधानम्।	<br>
तैर्वघ्यमानः शस्त्रपातैर्महद्‌भिस्ततो भीतो वाक्यमिदं जगाद॥ १४०.२१ ॥	<br><br>
<b>आत्रेय उवाच	<br></b>
यो जात एवं प्रथमो मनस्वान्देवो देवान्क्रतुना पर्यभूषत्।	<br>
यस्य शुष्माद्रोदसी अभ्यसेतां, नृम्णस्य मह्‌ना सजना स इन्द्रः॥ १४०.२२ ॥	तु. ऋग्वेदः <a href="/wiki/%E0%A4%8B%E0%A4%97%E0%A5%8D%E0%A4%B5%E0%A5%87%E0%A4%A6%E0%A4%83_%E0%A4%B8%E0%A5%82%E0%A4%95%E0%A5%8D%E0%A4%A4%E0%A4%82_%E0%A5%A8.%E0%A5%A7%E0%A5%A8" title="ऋग्वेदः सूक्तं २.१२">२.१२.१</a><br><br>
<b>ब्रह्मोवाच	<br></b>
इत्यादिसूक्तेन रिपूनुवाच, हरिं च तुष्टाव तदाऽत्रिपुत्रः॥ १४०.२३ ॥	<br><br>
<b>आत्रेय उवाच	<br></b>
नाहं हरिर्नैव शची मदीया, नेयं पुरी नैव वनं तदैन्द्रम्।	<br>
स एव चेन्द्रो वृत्रहन्ता स वज्री, सहस्राक्षो गोत्रभिद्धज्रबाहुः॥ १४०.२४ ॥	<br><br>
अहं तु विप्रो वेदविद्‌ब्रह्मवृन्दैः, समाविष्टो गौतमीतीरसंस्थः।	<br>
यत्राऽऽयत्यां नाद्य वा सौख्यहेतुस्तच्चाकार्ष कर्म दुर्दैवयोगात्॥ १४०.२५ ॥	<br><br>
<b>असुरा ऊचुः	<br></b>
संहरस्वेदमात्रेय यदिन्द्रस्य विडम्बनम्।	<br>
क्षेमस्ते भविता सत्यं नान्यथा मुनिसत्तम॥ १४०.२६ ॥	<br><br>
<b>ब्रह्मोवाच	<br></b>
तदाऽऽत्रेयोऽब्रवीद्वाक्यं यथा वक्ष्यन्ति मामिह।	<br>
करोम्येव महाभागाः सत्येनाग्निं समालभे॥ १४०.२७ ॥	<br><br>
एमुक्त्वा स दैतेयांस्त्वष्टारं पुनरब्रवीत्॥ १४०.२८ ॥	<br><br>
<b>आत्रेय उवाच	<br></b>
यत्कृतं त्वत्र मत्प्रीत्या ऐन्द्रं त्वष्टः पदं त्वया।	<br>
संहरस्व पुनः शीघ्रं रक्ष मां ब्राह्मणं मुनिम्॥ १४०.२९ ॥	<br><br>
पुनर्देहि पदं मह्यमाश्रमं मृगपक्षिणः।	<br>
वृक्षाश्च वारि यत्राऽऽसीन्न मे दिव्यैः प्रजनम्॥	<br>
सर्वमक्रममायातं न सुखाय मनीषिणाम्॥ १४०.३० ॥	<br><br>
<b>ब्रह्मोवाच	<br></b>
तथेत्युक्त्वा प्रजानाथस्त्वष्टा संहृतवांस्तदा।	<br>
दैत्याश्च जग्मुः स्वस्थानं कृत्वा देशमकण्टकम्॥ १४०.३१ ॥	<br><br>
त्वष्टा चापि ययौ स्थानं स्वकं संप्रहसन्निव।	<br>
आत्रेयोऽपि तदा शिष्यैः संवृतः सह भार्यया॥ १४०.३२ ॥	<br><br>
गौतमीतीरमाश्रित्य तपोनष्ठोऽखिलैर्वृतः।	<br>
वर्तमाने महायज्ञे लज्जितो वाक्यमब्रवीत्॥ १४०.३३ ॥	<br><br>
<b>आत्रेय उवाच	<br></b>
अहो मोहस्य महिमा ममापि भ्रान्तचित्तता।	<br>
किं महेन्द्रपदं लब्धं किं मयाऽत्र पुरा कृतम्॥ १४०.३४ ॥	<br><br>
ब्रह्मोवाच	<br>
एवं वदन्तमात्रेयं लज्जिसं प्राब्रुवन्सुराः॥ १४०.३५ ॥	<br><br>
<b>सुरा ऊचुः	<br></b>
लज्जां जहि महाबाहो भविता ख्यातिरुत्तमा।	<br>
आत्रेयतीर्थे ये स्नानं प्राणिनः कुर्युरञ्जसा॥ १४०.३६ ॥	<br><br>
इन्द्रास्ते भवितारो वै स्मरणात्सुखभागिनः।	<br>
तत्र पञ्च सहस्राणि तीर्थान्याहुर्मनीषिणः॥ १४०.३७ ॥	<br><br>
इन्द्रास्ते भवितारो वै स्मरणात्सुखभागिनः।	<br>
तत्र पञ्च सहस्राणि तीर्थान्याहुर्मनीषिणः॥ १४०.३८ ॥	<br><br>
अन्विन्द्रात्रेयदैतेयनामभिः कीर्तितानि च।	<br>
तेषु स्नानं च दानं च सर्वमक्षयपुण्यदम्॥ १४०.३९ ॥	<br><br>
<b>ब्रह्मोवाच	<br></b>
इत्युक्त्वा विबुधा याताः संतुष्टश्चाभवन्मुनिः॥ १४०.४० ॥	<br><br>
इति श्रीमहापुराणे आदिब्राह्मे तीर्थमाहात्म्येऽन्विन्द्रात्रेयादिपञ्चसहस्रतीर्थवर्णनं नाम चत्वारिंशदधिकशततमोऽध्यायः॥ १४० ॥	<br><br>
गौतमीमाहात्म्ये एकसप्ततितमोऽध्यायः॥ ७१ ॥
