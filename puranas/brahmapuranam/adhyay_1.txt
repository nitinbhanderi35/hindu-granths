<b>॥ श्रीगणेशाय नमः ॥</b><br>
<b>तत्रादौ नैमिषारण्य-वर्णनम्</b><br>
यस्मात् सर्व्वमिदं प्रपञ्चरचितं मायाजगज्जायते, यस्मिंस्तिष्ठति याति चान्तसमये कल्पानुकल्पे पुनः।<br>
यं ध्यात्वा मुनयः प्रपञ्चरहितं विन्दन्ति मोक्षं ध्रुवं, तं वन्दे पुरुषोत्तमाख्यममलं नित्यं विभुं निश्चलम्॥ १.१ ॥<br>
<br>
यं ध्यायन्ति बुधाः समाधिसमये शुद्धं वियत्सन्निभं, नित्यानन्दमयं प्रसन्नममलं सर्व्वेश्वरं निर्गुणम्।<br>
व्यक्ताव्यक्तपरं प्रपञ्चरहितं ध्यानैकागम्यं विभुं, तं संसारविनाशहेतुमजरं वन्दे हरिं मुक्तिदम्॥ १.२ ॥<br>
<br>
सुपण्ये नैमिषारण्ये पवित्रे सुमनोहरे।<br>
नानामुनिजनाकीर्णे नानापुष्पोपशोभिते॥ १.३ ॥<br>
<br>
सरलैः कर्णिकारैश्च पनसैर्धवखादिरैः।<br>
आम्रजम्बूकपित्थैश्च न्यग्रोधैर्देवदारुभिः॥ १.४ ॥<br>
<br>
अश्वत्थैः पारिजातैश्च चन्दनागुरुपाटलैः।<br>
बकुलैः सप्तपर्णैश्च पुन्नागैर्नागकेशरैः॥ १.५ ॥<br>
<br>
शालैस्तालैस्तमालैश्च नारिकेलैस्तथार्ज्जुनैः।<br>
अन्यैश्च बहुभिर्वृक्षैश्चम्पकाद्यैश्च शोभिते॥ १.६ ॥<br>
<br>
नानापक्षिगणकीर्णे नानामृगगणैर्युते।<br>
नानाजलाशयैः पुण्यैर्दोर्घिकाद्यैरलङ्कृते॥ १.७ ॥<br>
<br>
ब्राह्मणैः क्षत्रियैर्वैश्यैः शुद्रैश्चान्यैश्च जातिभिः।<br>
वानप्रस्थैर्गृहस्थैश्छ यतिभिर्ब्रह्मचारिभिः॥ १.८ ॥<br>
<br>
सम्पन्नैर्गौकुलैश्चैव सर्व्वत्र समलङ्कृते।<br>
यवगोधूमचणकैमषिमुद्गतिलेक्षुभिः॥ १.९ ॥<br>
<br>
चीनकाद्यैस्तथा मेध्यैः शस्यैश्चान्यैश्च शोभिते।<br>
तत्र दीप्ते हुतवहे हूयमाने महामखे॥ १.१० ॥<br>
<br>
यजतां नैमिषेयाणां सत्रे द्वादशवार्षिके।<br>
आजग्मुस्तत्र मुनयस्तथाऽन्येपि द्विजातयः॥ १.११ ॥<br>
<br>
तानागतान् द्विजांस्ते तु पूजां चक्रुर्यथोचिताम्।<br>
तेषु तत्रोपविष्टेषु ऋत्विग्भिः सहितेषु च॥ १.१२ ॥<br>
<br>
तत्राजगाम सूतस्तु मतिमाँल्लोमहर्षणः।<br>
तं दृष्ट्वा ते मुनिवराः पूजां चक्रुर्मुदान्विताः॥ १.१३ ॥<br>
<br>
सोऽपि तान् प्रतिपूज्यैव संविवेश वरासने।<br>
कथां चक्रुस्तदान्योन्यं सूतेन सहिता द्विजाः॥ १.१४ ॥<br>
<br>
कथान्ते व्याशिष्यं ते पप्रच्छु संशयं मुदा।<br>
ऋत्विग्भिः सहिताः सर्व्वे सदस्यैः सह दीक्षिताः॥ १.१५ ॥<br>
<br>
मुनय ऊचुः॥<br>
पुराणागमशास्त्राणि सेतिहासानि सत्तम।<br>
देवदैत्यानां चरितं जन्म कर्म्म च॥ १.१६ ॥<br>
<br>
न तेऽस्त्यविदितं किञ्चिचद्वेदे शास्त्रे च भारते।<br>
पुराणे मोक्षशास्त्रे च सर्व्वज्ञोऽसि महामते॥ १.१७ ॥<br>
<br>
यथापूर्व्वमिदं सर्व्वमुत्पन्नं सचराचरम्।<br>
ससुरासुरगन्धर्वं सयक्षोरगराक्षसम्॥ १.१८ ॥<br>
<br>
श्रोतुमिच्छामहे सूत ब्रूहि सर्वं यथा जगत्।<br>
बभूव भूयश्च यथा महाभागा भविष्यति॥ १.१९ ॥<br>
<br>
यतश्चैव जगत् सूत यतश्चैव चराचरम्।<br>
लीनमासीत्तथा यत्र लयमेष्यति यत्र च ॥ १.२० ॥<br>
<br>
लोमहर्षण उवाच॥<br>
अविकाराय शुद्धाय नित्याय परमात्मने।<br>
सदैकरूपरूपाय विष्णवे सर्व्वजिष्णवे॥ १.२१ ॥<br>
<br>
नमो हिण्यगर्भाय हरये शङ्कराय च।<br>
वासुदेवाय ताराय सर्गस्थित्यन्तकर्म्मणे॥ १.२२ ॥<br>
<br>
एकानेकस्वरूपाय स्थूलसूक्ष्मात्मने नमः।<br>
अव्यक्ताव्यक्तभूताय विष्णवे मुक्तिहेतवे॥ १.२३ ॥<br>
<br>
सर्गस्थितिविनाशाय जगतो योऽजरामरः।<br>
मूलभूतो नमस्तस्मै विष्णवे परमात्मने॥ १.२४ ॥<br>
<br>
आधारभूतं विश्वस्याप्यणीयांसमणीयसाम्। <br>
प्रणम्य सर्व्वभूतस्थमच्युतं पुरुषोत्तमम्॥ १.२५ ॥।<br>
<br>
ज्ञानस्वरूपमत्यन्तं निर्म्मलं परमार्थतः।<br>
तमोवार्थस्वरूपेण भ्रान्तिदर्शनतः स्थितम्॥ १.२६ ॥<br>
<br>
विष्णुं ग्रसिष्णुं विश्वस्य स्थितौ सर्गे तथा प्रभुम्।<br>
सर्व्वज्ञं जगतामौशमजमक्षयमव्ययम्॥ १.२७ ॥<br>
<br>
आद्यं सुसूक्ष्मं विश्वेशं ब्रह्मादीन् प्रणिपत्य च ॥ <br>
इतिहासपुराणज्ञं वेदवेदाङ्गपारगम्॥ १.२८ ॥<br>
<br>
सर्व्वशास्त्रार्थतत्त्वज्ञं पराशरसुतं प्रभुम्।<br>
गुरुं प्रणम्य वक्ष्यामि पुराणं वेदसम्मितम्॥ १.२९ ॥<br>
<br>
कथयामि यथापूर्व्वं दक्षाद्यैनिसत्तमैः।<br>
पृष्टः प्रोवाच भगवानब्जयोनिः पितामहः॥ १.३० ॥<br>
<br>
श्रृणुध्वं सम्प्रवक्ष्यामि कथां पापप्रणाशिनीम्। <br>
कथ्यमानां मया चित्रां बह्वर्थां श्रुतिविस्तराम्॥ १.३१ ॥<br>
<br>
यस्त्विमां धारयेन्नित्यं श्रृणुयाद्वाप्यभीक्ष्णशः।<br>
स्ववंशधारणं कृत्वा स्वर्गलोके महीयते॥ १.३२ ॥<br>
<br>
अव्यक्तं कारणं यत्तन्नित्यं सदसदात्मकम्।<br>
प्रधानं पुरुषस्तस्मान्निर्म्ममे विश्वमीश्वरः॥ १.३३ ॥<br>
<br>
तं बुध्यध्वं मुनिश्रेष्ठा ब्रह्मणममितौजसम्।<br>
प्रधानं पुरुषस्तस्मान्निर्म्ममे विश्वमीश्वरः॥ १.३४ ॥<br>
<br>
अहङ्कारस्तु महतस्तस्माद्भूतानि जज्ञिरे।<br>
भूरभेदाश्च भूतेभ्य इति सर्गः सनातनः॥ १.३५ ॥<br>
<br>
विस्तरावयवं चैव यथाप्रज्ञं यथाश्रुति। <br>
कीर्त्त्यमानं श्रुणुध्वं वः सर्व्वेषां कीर्त्तिवर्द्धनम्॥ १.३६ ॥<br>
<br>
कीर्त्तितं स्थिरकीर्त्तोनां सर्व्वेषां पुण्यवर्द्धतम्।<br>
ततः स्वयम्भूर्भगवान् सिसृक्षुर्विविधाः प्रजाः॥ १.३७ ॥<br>
<br>
अप एव ससर्ज्जादौ तासु वीर्य्यमथासृजत्। <br>
आपो नारा इति प्रोक्ता आपो वै नरसूनवः॥ १.३८ ॥<br>
<br>
अयनं तस्य ताः पूर्वं तेन नारायणः स्मृतः।<br>
हिरण्यवर्णमभवत्तदण्डमुदकेशयम्॥ १.३९ ॥<br>
<br>
तत्र जज्ञे ब्रह्मा स्वयम्भूरिति नः श्रुतम्।<br>
हिरण्यवर्णौ भगवानषित्वा परिवत्सरम्॥ १.४० ॥<br>
<br>
तदण्डमकरोद्द्द्वैधं दिवं भुवमथापि च।<br>
तयोः शकलयोर्म्मध्य आकाशमकरोत्प्रभुः॥ १.४१ ॥<br>
<br>
अप्सु पारिण्लवां पृथ्वीं दिशश्च दशाधा दधे।<br>
तत्र कालं मनो वाचं कामं क्रोधमथो रतिम्॥ १.४२ ॥<br>
<br>
ससर्ज सृष्टिं तद्रूपां स्रष्टुमिच्छन् प्रजापतीन्।<br>
मरीचिमत्र्यङ्गिरसौ पुलस्त्यं पुलहं क्रतुम्॥ १.४३ ॥<br>
<br>
वसिष्ठं च महातेजाः सोऽसृजत्सप्त मानसान्।<br>
सप्त ब्रह्माण इत्येते पुराणे निश्चयं गताः॥ १.४४ ॥<br>
<br>
नारायणात्मकानां तु सप्तानां ब्रह्मजन्मनाम्।<br>
ततोऽसृजत् पुरा ब्रह्मा रुद्रं रोषात्मसम्भवम्॥ १.४५ ॥<br>
<br>
सनत्कुमारं च विभुं पूर्व्वेषामपि पूर्व्वजम्।<br>
सप्तस्वेता अजायन्त प्रजा रुद्राश्च भो द्विजाः॥ १.४६ ॥<br>
<br>
स्कन्दः सनत्कुमारश्च तेजः संक्षिप्य तिष्ठतः।<br>
तेषां सप्त महावंशा दिव्या देवगणान्विताः॥ १.४७ ॥<br>
<br>
क्रियावन्तः प्रजावन्तो महर्षिभिरलङ्कृताः।<br>
विद्युतोऽसनिमघाश्च रोहितेन्द्रधनूंषि च॥ १.४८ ॥<br>
<br>
वयांसि च ससर्जादौ पर्जन्यञ्च ससर्ज ह।<br>
ऋचो यजूंषि सामानि निर्म्ममे यज्ञसिद्धये॥ १.४९ ॥<br>
<br>
साध्यानजनयद् देवानित्येवमनुसञ्जगुः।<br>
उच्चावचानि भूतानि गात्रेभ्यस्तस्य जज्ञिरे। १.५० ॥<br>
<br>
आपवस्य प्रजासग सृजतो हि प्रजापतेः।<br>
सृज्यमानाः प्रजा नैव विवर्द्धन्ते यदा तदा॥ १.५१ ॥<br>
<br>
द्विधा कृत्वात्मनो देहमर्द्धेन पुरुषोऽभवत्।<br>
अर्द्धेन नारी तस्यां तु सोऽसृजद्विविधाः प्रजाः॥ १.५२ ॥<br>
<br>
दिवञ्च पृथिवीं चैव महिम्ना व्याप्य तिष्ठति।<br>
विराजमसृजद्विष्णुः सोऽसृजत् पुरुषं विराट्॥ १.५३ ॥<br>
<br>
पुरुषं तं मनुं विद्यात्तस्य मन्वन्तरं स्मृतम्।<br>
द्वितीयं मानसस्यैतन्मनरन्तरमुच्यते॥ १.५४ ॥<br>
<br>
स वैराजः प्रजासर्गं पुरुषः प्रभुः।<br>
नारायणविसर्गस्य प्रजास्तस्याप्ययोनिजाः॥ १.५५ ॥<br>
<br>
आयुष्मान् कीर्त्तिमान् पुण्यप्रजापांश्च भवेन्नरः।<br>
विदित्वेमं यथेष्टां चाप्नुयाद् गतिम्॥ १.५६ ॥<br>
<br>
इति श्रीब्राह्मे महापुराणे आदिसर्गवर्णनं नाम प्रथमोऽध्यायः॥ १ ॥<br>
<br>
