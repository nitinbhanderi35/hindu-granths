<b>कालयवनोपाख्यानम्	<br></b>
<b>व्यास उवाच	<br></b>
गार्ग्यं गोष्ठे दिजो(जं)श्यालः षण्ढ(ण्ड)इत्युक्तवान्द्विजाः।	<br>
यदूनां संनिधौ सर्वे जहसुर्यादवास्तदा।। १९६.१ ।।	<br><br>
ततः कोपसमाविष्टो दक्षिणापथमेत्य सः।	<br>
सुतमिच्छंस्तपस्तेपे यदुचक्रभयावहम्।। १९६.२ ।।	<br><br>
आराधयन्महादेवं सोऽयश्चूर्णमभक्षयत्।	<br>
ददौ वरं च तुष्टोऽसौ वर्षे द्वादशके हरः।। १९६.३ ।।	<br><br>
संभावयामास स तं यवनेसो ह्यनात्मजम्।	<br>
तद्योषित्संगमाच्चास्य पुत्रोऽभूदलिसप्रभः।। १९६.४ ।।	<br><br>
तं कालयवनं नाम राज्ये स्वे यवनेश्वरः।	<br>
अभिषिच्य वनं यातो वज्राग्रकठिनोरसम्।। १९६.५ ।।	<br><br>
स तु वीर्यमदोन्मत्तः पृथिव्यां बलिनो नृपान्।	<br>
पप्रच्छ नारदश्चास्मै कथयामास यादवान्।। १९६.६ ।।	<br><br>
म्लेच्छकोटिसहस्राणां सहस्रैः सोऽपि संवृतः।	<br>
गजाश्वरथसंपन्नैश्चकार परमोद्यमम्।। १९६.७ ।।	<br><br>
प्रययौ चाऽऽतव(प)च्छिन्नैः प्रयामणैः स दिने दिने।	<br>
यादवान्प्रति समार्षो मुनयो मथुरां पुरीम्।। १९६.८ ।।	<br><br>
कृष्णोऽपि चिन्तयामास क्षपितं यादवं बलम्।	<br>
यवनेन समालोक्य मागधः संप्रयास्यति।। १९६.९ ।।	<br><br>
मागधस्य बलं क्षीणं स कालयवनो बली।	<br>
हन्ता तदिदमायातं यदूनां व्यसनं द्विधा।। १९६.१० ।।	<br><br>
तस्माद्‌दुर्गं करिष्यामि यदूनामतिदुर्जयम्।	<br>
स्त्रियोऽपि यत्र युध्येयुः किं पुनर्वृष्णियादवाः।। १९६.११ ।।	<br><br>
मयि मत्ते प्रमत्ते वा सुप्ते प्रवसितेऽपि वा।	<br>
यादवाभिभवं दुष्टा मा कुर्वन्वै(र्युवै)रिणोऽधिकम्।। १९६.१२ ।।	<br><br>
इति संचिन्त्य गोविन्दो योजनानि महोदधिम्।	<br>
ययाचे द्वादश पुरीं द्वारकां तत्र निर्ममे।। १९६.१३ ।।	<br><br>
महोद्यानां महावप्रां तडागशतशोभिताम्।	<br>
प्रकारशतसंबाधामिन्द्रसयेवामरावतीम्।। १९६.१४ ।।	<br><br>
मथुरावासिनं लोकं तत्राऽऽनीय जनार्दनः।	<br>
आसन्ने कालयवने मथुरां च स्वयं ययौ।। १९६.१५ ।।	<br><br>
वहिरावासिते सैन्ये मथुराया निरायुधः।	<br>
निर्जगाम स गोविन्दो ददर्श यवनश्च तम्।। १९६.१६ ।।	<br><br>
स ज्ञत्वा वासुदेवं तं बाहुप्रहरणो नृपः।	<br>
अनुयातो महायोगिचेतोभिः प्राप्यते न यः।। १९६.१७ ।।	<br><br>
तेनानुयातः कृष्णोऽपि प्रविवेश महागुहाम्।	<br>
यत्र शेते महावीर्यो मुचुकुन्दो नरेश्वरः।। १९६.१८ ।।	<br><br>
सोऽपि प्रविष्टो यवनो दृष्ट्वा शय्यागतं नरम्।	<br>
पादेन ताडयामास कृष्णं मत्वा स दुर्मति।। १९६.१९ ।।	<br><br>
दृष्ट्मात्रश्च तेनासौ जज्वाल यवनोऽग्निना।	<br>
तत्क्रोधजेन मुनयो भस्मीभूतश्च तत्क्षणात्।। १९६.२० ।।	<br><br>
स हि देवासुरे युद्धे गत्वा जित्वा महासुरान्।	<br>
निद्रार्तः सुमहाकालं निद्रां वव्रे वरं सुरान्।। १९६.२१ ।।	<br><br>
प्रोक्तश्च दैवैः संसुप्तं यस्त्वामुत्थापयिष्यति।	<br>
देहजेनाग्निना सद्यः स तु भस्मीभविष्यति।। १९६.२२ ।।	<br><br>
एवं दग्ध्वा स तं पापं दृष्ट्वा च मधुसुदनम्।	<br>
कस्त्वमित्याह सोऽप्याह जातोऽहं शशिनः कुले।। १९६.२३ ।।	<br><br>
वसुदेवस्य तनयो यदुवंशसमुद्भवः।	<br>
मुचुकुन्दोऽपि तच्छ्रुत्वा वृद्धगार्ग्यवचः स्मरन्।। १९६.२४ ।।	<br><br>
संस्मृत्य प्रणिपत्यैनं सर्वं सर्वेश्वरं हरिम्।	<br>
प्राह ज्ञातो भवान्विष्णोरंशस्त्वं परमेश्वरः।। १९६.२५ ।।	<br><br>
पुरा गार्ग्येण कथितमष्टाविंशतिमे युगे।	<br>
द्वापरान्ते हरेर्जन्म यदुवंशे भविष्यति।। १९६.२६ ।।	<br><br>
स त्वं प्राप्तो न संदेहो मर्त्यानामुपकारकृत्।	<br>
तथा हि सुमहत्तेजो नालं सोढुमहं तव।। १९६.२७ ।।	<br><br>
तथा हि सुमहाम्भोदध्वनिधीरतरं ततः।	<br>
वाक्यं तमिति होवाच युष्मत्पादसुलालितम्।। १९६.२८ ।।	<br><br>
देवासुरे महायुद्धे दैत्याश्च सुमहाभटाः।	<br>
न शेकुस्ते महत्तेजस्तत्तेजो न सहाम्यहम्।। १९६.२९ ।।	<br><br>
संसारपतितस्यैको जन्तोस्त्वं शरणं परम्।	<br>
संप्रसीद प्रपन्नार्तिहर्ता हर ममाशुभम्।। १९६.३० ।।	<br><br>
त्वं पयोनिधयः शैलाः सतिरश्च वनानि च।	<br>
मोदिनी गगनं वायुरापोऽग्निस्त्वं तथा पुमान्।। १९६.३१ ।।	<br><br>
पुंसः परतरं सर्वं व्याप्य जन्म विकल्पवत्।	<br>
शब्दादिहीनमजरं वृद्धिक्षयविवर्जितम्।। १९६.३२ ।।	<br><br>
त्वत्तोऽमरास्तु पितरो यक्षगन्धर्वराक्षसाः।	<br>
सिद्धाश्चाप्सरससत्वत्तो मनुष्याः पशवः खगाः।। १९६.३३ ।।	<br><br>
सरीसृपा मृगाः सर्वे त्वत्तश्चैव महीरुहाः।	<br>
यच्च भूतं भविष्यद्वा किंचिदत्र चराचरे।। १९६.३४ ।।	<br><br>
अमूर्तं मूर्तमथवा स्थूलं सूक्ष्मतरं तथा।	<br>
तत्सर्वं त्वं जगत्कर्तर्नास्ति किंचित्त्वया विना।। १९६.३५ ।।	<br><br>
मया संसारचक्रेऽस्मन्भ्रमता भगवन्सदा।	<br>
तापत्रयाभिभुतेन न प्राप्ता निर्वृतिः क्वचित्।। १९६.३६ ।।	<br><br>
दुःखान्येव सुकानीति मृगतृष्णा जलाशयः।	<br>
मया नाथ गृहीतानि तानि तापाय मेऽभवन्।। १९६.३७ ।।	<br><br>
राज्यमुर्वी बलं कोशो मित्रपक्षस्तथाऽऽत्मजाः।	<br>
भार्या भृत्यजना ये च शब्दाद्य विषयाः प्रभो।। १९६.३८ ।।	<br><br>
सुखबुद्‌ध्या मया सर्वं गृहीतमिदमव्यय।	<br>
परिणामे च देवेश तापात्मकमभून्मम।। १९६.३९ ।।	<br><br>
देवलोकगतिं प्राप्तो नाथ देवगणोऽपि हि।	<br>
मत्तः साहाय्यकामोभूच्चछाश्वती कुत्र निर्वृतिः।। १९६.४० ।।	<br><br>
त्वामनाराध्य जगतां सर्वेषां प्रभवास्पदम्।	<br>
शाश्वती प्राप्यते केन परमेश्वर निर्वृतिः।। १९६.४१ ।।	<br><br>
त्वन्मायामूढमनसो जन्ममृत्युजरादिकान्।	<br>
अवाप्य पापान्पस्यन्ति प्रेतराजानमन्तरा।। १९६.४२ ।।	<br><br>
ततः पाशशतैर्बद्धा नरकेष्वतिदारुणम्।	<br>
प्राप्नुवन्ति महद्‌दुःख विश्वरूपमिदं तव।। १९६.४३ ।।	<br><br>
अहमत्यन्तविषयी मोहितस्तव मायया।	<br>
ममत्वागाधगर्तान्ते भ्रमामि परमेश्वर।। १९६.४४ ।।	<br><br>
सोऽहं त्वां शरणमपारमीसमीड्यं, संप्राप्तः परमपदं यतो न किंचित्। 	<br>
संसारश्रमपरितापतप्तचेता निर्विण्णे परिणतधाम्नि साभिलाषः।। १९६.४५ ।।	<br><br>
इति श्रीमहापुराणे आदिब्राह्मे कालयवनवधे मुचुकुन्दस्तुतिनिरूपणं नाम षण्णवत्यधिकशततमोऽध्यायः।। १९६ ।।	<br>
