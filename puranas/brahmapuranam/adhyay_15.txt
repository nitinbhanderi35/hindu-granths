<b>वृष्णिवंश-वर्णनम्</b><br>
<b>लोमहर्षण उवाच</b><br>
क्रोष्टोरथाभवत् पुत्रो वृजिनीवान्महायशाः।<br>
वार्जिनीवतमिच्छन्ति स्वाहिं स्वाहाकृतां वरम्॥ १५.१ ॥<br>
<br>
स्वाहिपुत्रोऽभवद्राजा उषद्गुर्वदतां वरः।<br>
महाक्रतुभिरीजे यो विविधैर्भूरिदक्षिणैः॥ १५.२ ॥<br>
<br>
ततः प्रसूतिमिच्छन् वै उषद्गुःसोऽग्य्रमात्मजम्।<br>
जज्ञे चित्ररथस्तस्य पुत्रः कर्म्मभिरन्वितः॥ १५.३ ॥<br>
<br>
आसीच्चैत्ररथिर्वोरो यज्वा विपुलदक्षिमः।<br>
शशविन्दुः परं वृत्तं राजर्षिणामनुष्ठितः॥ १५.४ ॥<br>
<br>
पृथुश्रवाः पृथुयशाः राजासीच्छाशविन्दवः।<br>
शंसन्ति च पुराणज्ञाः पार्थश्रवसमन्तरम्॥ १५.५ ॥<br>
<br>
अन्तरस्य सुथज्ञस्तु सुयज्ञतनयोऽभवत्।<br>
उषतो यज्ञमखिलं स्वधर्म्मे च कृतादरः॥ १५.६ ॥<br>
<br>
शिनेयुरभवत् पुत्र उषतः शत्रुतापनः।<br>
मरुतस्तस्य तनयो राजर्षिरभवन्नृपः॥ १५.७ ॥<br>
<br>
मरुतोऽलभत ज्येष्ठं सुतं कम्बलबर्हिषम्।<br>
चचार विपुलं धर्म्मममषति प्रत्यभागपि॥ १५.८ ॥<br>
<br>
स सत्प्रसूतिमिच्छन् वै सुतं कम्बलबर्हिषः।<br>
बभूव रुक्मकवचः शतप्रसवतः सुतः॥ १५.९ ॥<br>
<br>
निहत्य रुक्मकवचः शतं कवचिनां रणे।<br>
धन्विनां निशितैर्बाणैरवाप श्रियमुत्तमाम्॥ १५.१० ॥<br>
<br>
जज्ञे ज रुक्मकवचात् परिजित्परवीरहा।<br>
जज्ञिरे पञ्च चपत्रास्तु महावीर्य्याः पराजिताः॥ १५.११ ॥<br>
<br>
रुक्मेषुः पृथुरुक्मश्च ज्यामघः पालितो हरिः।<br>
पातितं च हरिं चैव विदेहेभ्यः पिता ददौ॥ १५.१२ ॥<br>
<br>
रुक्मेषुरभवद्राजा पृथुर्क्मस्य संश्रयात्।<br>
ताभ्यां प्रव्राजितो राजा ज्यामघोऽवसदाश्रमे॥ १५.१३ ॥<br>
<br>
प्रशान्तश्च तदा राजा ब्राह्मणैश्चावबोधितः।<br>
जगाम धनुरादाय देशमन्यं ध्वजी रथी॥ १५.१४ ॥<br>
<br>
नर्म्मदाकूलमेकाकीमेकलां मृत्तिकावतीम्।<br>
ऋक्षवन्तं गिरिं जित्वा शुक्तिमत्यामुवास सः॥ १५.१५ ॥<br>
<br>
ज्यामघस्याभवद्भार्य्या शैब्या बलवती सती।<br>
अपुत्रोऽपि स राजा वै नान्यां भार्य्यामविन्दता॥ १५.१६ ॥<br>
<br>
तस्यासीद्विजयो युद्धे तत्र कन्यामवाप सः॥ <br>
भार्य्यामुवाच सन्त्रस्तः स्नुषेति स जनेश्वरः॥ १५.१७ ॥<br>
<br>
एतच्छ्रुत्वाब्रवीद्देवी कस्य देव स्नुषेति वै।<br>
अब्रवीत्तदुपश्रुत्य ज्यामघो राजसतमः॥ १५.१८ ॥<br>
<br>
<b>राजोवाच</b><br>
यस्ते जनिष्यते पुत्रास्तस्य भार्य्यापपादिता॥ १५.१९ ॥<br>
<br>
उग्रेण तपसा तस्याः कन्यायाः सा व्यजायत।<br>
पुत्रं विदर्भं सुभगा शैब्या परिणता सती॥ १५.२० ॥<br>
<br>
राजपुत्र्यां तु विद्वांसौ स्नुषायां क्रथकैशिकौ।<br>
पश्चाद्विदर्भोऽजनयच्छूरौ रणविशारवौ॥ १५.२१ ॥<br>
<br>
भीमो विदर्भस्य सुतः कुन्तिस्तस्यात्मजोऽभवत्।<br>
कुन्तेर्धृष्टः सुतो जज्ञे रणधृष्टः प्रतापनवान्॥ १५.२२ ॥<br>
<br>
घृष्टस्य जज्ञिरे शूरास्त्रयः परमधार्मिकाः।<br>
आवन्तस्च दशार्हश्च बली विषहरश्च सः॥ १५.२३ ॥<br>
<br>
दशार्हस्य सुतो व्योमा व्योम्नो जीमूत उच्यते।<br>
जीमूतपुत्रो विकृतिस्तस्य भीमरथः स्मृतः॥ १५.२४ ॥<br>
<br>
अथ भीमरथस्यासीत् पुत्रो नवरथस्तथा।<br>
तस्य चासीद्दशरथः शकुनिस्तस्य चात्मजः॥ १५.२५ ॥<br>
<br>
तस्मात्करम्भः कारम्भिर्दैवरातोऽभवन्नृपः।<br>
देवक्षत्रोऽभवत्तस्य वृद्धक्षत्रो महायशाः॥ १५.२६ ॥<br>
<br>
देवगर्भसमो जज्ञे देवक्षत्रस्य नन्दनः।<br>
मधूनां वंशकृद्राजा मधुर्मधुरवागपि॥ १५.२७ ॥<br>
<br>
मधोर्जज्ञेऽथ वेदर्भ्यां पुरुद्वान्पुरुषोत्तमः।<br>
ऐक्ष्वाकी चाभवद्भार्य्या मधोस्तस्यां व्यजायत॥ १५.२८<br>
<br>
सत्त्वान् सर्व्वगुणोपेतः सात्वतां कीर्त्तिवर्द्धनः।<br>
इमां विसृष्टिं विज्ञाय ज्यामघस्य महात्मनः।<br>
युज्यते परमप्रीत्या प्रजावांश्च भवेत् सदा। १५.२९ ॥<br>
<br>
<b>लोमहर्षण उवाच</b><br>
सत्त्वतः सत्त्वसम्पन्नान् कौशल्या सुषुवे सुतान्।<br>
भागिनं भजमानं च दिव्यं देवावृधं नृपम्॥ १५.३० ।<br>
<br>
अन्धकं च महाबाहुं वृष्णिं च यदुनन्दनम्।<br>
तेषां विसर्गाश्चत्वारो विस्तरेणेह कीर्त्तिताः॥ १५.३१ ॥<br>
<br>
भजमानस्य सृञ्जय्यौ ब३ह्यकाथोपबाह्यका।<br>
आस्तां भार्य्ये तयोस्तस्माज्जज्ञिरे बहवः सुताः॥ १५.३२ ॥<br>
<br>
क्रिमिश्च क्रमणश्चैव धृष्टः शूरः पुरञ्जयः।<br>
एते बाह्यकमृञ्जय्यां भजमानाद्विजज्ञिरे॥ १५.३३ ॥<br>
<br>
अयुताजित् सहस्राजिच्छताजित्त्वथ दासकः।<br>
उपबाह्यकसृञ्जय्यां भजमानद्विजज्ञिरे॥ १५.३४ ॥<br>
<br>
यज्वा देवावृधो राजा चचार विपुलं तपः।<br>
पुत्रः सर्व्वगुणोपेतो मम स्यादिति निश्चितः॥ १५.३५ ॥<br>
<br>
संयुज्यमानस्तपसा पर्णाशाया जलं स्पृशन्।<br>
सदोपस्पृशतस्तस्य चकार प्रियमापगा॥ १५.३६ ॥<br>
<br>
चिन्तयाभिपरीता सा न जगामैव निश्चयम्।<br>
कल्याणत्वान्नरपतेस्तस्य सा निम्नगोत्तममा॥ १५.३७ ॥<br>
<br>
नाध्यगच्छत्तु तां नारीं यस्यामेवंविधः सुतः।<br>
भवेत्तस्मात् स्वयं गत्वा भवाम्यस्य सहानुगा॥ १५.३८ ॥<br>
<br>
अथ भूत्वा कुमारी सा बिभ्रती परमं वपुः। <br>
वरयामास नृपतिं तामियेष च स प्रभुः॥ १५.३९ ॥<br>
<br>
तस्यामाधत्त गर्भं स तेजस्विनमुदारधीः।<br>
अथ सा दशमे मासि सुषुवे सरितां वरा॥ १५.४० ॥<br>
<br>
पुत्रं सर्व्वगुणोपेतंम बभ्रुं देवावृधं द्विजाः।<br>
अत्र वंशे पुराणज्ञा गायन्तीति परिश्रुतम्॥ १५.४१ ॥<br>
<br>
गुणान् देवावृधस्यापि कीर्त्तयन्तो महात्मनः।<br>
यथैवाग्रे तथा दूरात्पश्यामस्तावदन्तिकात्॥ १५.४२ ॥<br>
<br>
बभ्रुः श्रेष्ठो मनुष्याणां देवैर्देवावृधः समः।<br>
षष्टिस्च षट् च पुरुषाः सहस्राणि च सप्त च ॥ १५.४३ ॥<br>
<br>
एतेऽमृतत्वं प्राप्ता वै बभ्रोर्देवावृधादपि।<br>
यज्जा दानपतिर्धीमान् ब्रह्मण्यः सुदृढायुधः॥ १५.४४ ॥<br>
<br>
तस्यान्ववायः सुमहान्भोजा ये सार्त्तिकावताः।<br>
अन्धकात्काश्यदुहिता चतुरोऽलभतात्मजान्॥ १५.४५ ॥<br>
<br>
कुकुरं भजमानं च ससकं बलबर्हिषम्।<br>
कुकुरस्य सुतो वृष्टिर्वृष्टेस्तु तनयस्तथा॥ १५.४६ ॥<br>
<br>
कपोतरोमा तस्याथ तिलिरिस्तनयोऽभवत्।<br>
जज्ञे पुनर्व्वसुस्तस्मादभिजिच्च पुनर्व्वसोः॥ १५.४७ ॥<br>
<br>
तथा वै पुत्रमिथुनं बभूवाभिजितः किल।<br>
आहुकझ श्राहुकश्चैव ख्यातौ ख्यातिमतां वरौ॥ १५.४८ ॥<br>
<br>
इमां चोदाहरन्त्यत्र गाथां प्रति तमाहुकम्।<br>
श्वेतेन पिरवारेण किशोरप्रतिमो महान्॥ १५.४९ ॥<br>
<br>
अशीतिवर्म्मणा युक्ता आहुकः प्रथमं व्रजेत्।<br>
नापुत्रवान्नाशतदो नासहस्रशतायुषः॥ १५.५० ॥<br>
<br>
नाशुद्धकर्म्मा नायज्वा यो भोजमभितो व्रजेत्।<br>
पूर्व्वस्यां दिशि नागानां भोजस्य प्रययुः किल॥ १५.५१ ॥<br>
<br>
सोमात्सङ्गानुकर्षाणां ध्वजिनां सवरूथिनाम।<br>
रथानां मेघघोषाणां सहस्राणि दशैव तु॥ १५.५२ ॥<br>
<br>
रौप्यकाञ्चनकक्षाणां सहस्राण्येकविंशतिः।<br>
तावत्येव सहस्राणि उत्तरस्यां तथा दिशि॥ १५.५३ ॥<br>
<br>
आभूमिपाला भोजास्तु सन्ति ज्याकिङ्किणीकिनः।<br>
आहुः किं चाप्यवन्तिभ्यः स्वासारं ददुरन्धकाः॥ १५.५४ ॥<br>
<br>
आहुकस्य तु काश्यायां द्वौ पुत्रौ सम्बभूवतुः।<br>
देवकश्चोग्रसेनश्च देवगर्भसमावुभौ॥ १५.५५ ॥<br>
<br>
देवकस्याभवन् पुत्राश्चत्वारस्त्रिदशोपमाः।<br>
देववानुपदेवश्च संदेवो देवरक्षितः॥ १५.५६ ॥<br>
<br>
कुमार्य्यः सप्त चास्याथ वसुदेवाय ता ददौ।<br>
देकी शान्तिदेवा च सुदेवा देवरक्षिता॥ १५.५७ ॥<br>
<br>
वृकदेव्युपदेवी च सुनाम्नी चैव सप्तमी।<br>
नवोग्रसेनस्य सुतास्तेषां कंसस्तु पूर्व्वजः॥ १५.५८ ॥<br>
<br>
न्यग्रोधश्च सुनामा च तथा कङ्कः सुभूषणः।<br>
राष्ट्रपालोऽथ सुतनुरनावृष्टिस्तु पुष्टिमान्॥ १५.५९ ॥<br>
<br>
तेषां स्वसारः पञ्चासन् कंसा कंसवती तथा।<br>
सुतन् राष्टपाली च कङ्ता चैव वराङ्गना॥ १५.६० ॥<br>
<br>
उग्रसेनः सहापत्यो व्याख्यातः कुकुरोद्भवः।<br>
कुकुराणामिमं वंशं धारयन्नमितौजसाम्॥ १५.६१ ॥<br>
<br>
आत्मनो विपुलं वंशं प्रजावानाप्नुयान्नरः॥ १५.६२ ॥<br>
<br>
इति श्रीब्राह्मे महापुराणे वृष्णिवंशनिरूपणं नाम पञ्चदशोऽध्यायः॥ १५ ॥
