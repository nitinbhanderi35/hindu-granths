<b>तपोवनादितीर्थवर्णनम्	<br></b>
<b>ब्रह्मोवाच	<br></b>
तपोवनमिति ख्यातं नन्दिनीसंगमं तथा।	<br>
सिद्धेश्वरं तत्र तीर्थं गौतम्या दक्षिणे तटे॥ १२८.१ ॥	<br><br>
शार्दूलं चेति विख्यातं तेषां वृत्तमिदं श्रृणु।	<br>
यस्याऽकर्णनमात्रेण सर्वपापैः प्रमुच्यते॥ १२८.२ ॥	<br><br>
अग्निर्होता पुरा त्वासीद्‌देवानां हव्यवाहनः।	<br>
भार्या प्राप्तो दक्षसतां स्वाहानाम्नीं सुरूपिणीम्॥ १२८.३ ॥	<br><br>
साऽनपत्या पुरा चाऽसीत्पुत्रार्थं तप आविशत्।	<br>
तपश्चरन्तीं विपुलं तोषयन्तीं हुताशनम्॥	<br>
स भर्ता हुतभुक्तप्राह भार्या स्वाहामनिन्दिताम्॥ १२८.४ ॥	<br><br>
<b>अग्निरुवाच	<br></b>
अपत्यानि भविष्यन्ति मा तपः कुरु शोभने॥ १२८.५ ॥	<br><br>
<b>ब्रह्मोवाच	<br></b>
एतच्छ्रुत्वा भर्तृवाक्यं निवृत्ता तपसोऽभवत्।	<br>
स्त्रीणामभीष्टदं नान्यद्भर्तृवाक्यं विना क्वचित्॥ १२८.६ ॥	<br><br>
ततः कतिपये काले तारकाद्‌भय आगते।	<br>
अनुत्पन्ने कार्तिकेये चिरकालरहोगते॥ १२८.७ ॥	<br><br>
महेश्वरे भवान्या च त्रस्ता देवाः समागताः।	<br>
देवानां कार्यसिद्ध्यर्थमग्निं प्रोचतुर्दिवौकसः॥ १२८.८ ॥	<br><br>
<b>देवा ऊचुः	<br></b>
देव गच्छ महाभाग शंभुंम त्रैलोक्यपूजितम्।	<br>
तारकाद्भयमुत्पन्नं शंभवे त्वं निवेदय॥ १२८.९ ॥	<br><br>
<b>अग्निरुवाच	<br></b>
न गन्तव्यं तत्र देशे दंपत्योः स्थितयो रहः।	<br>
सामान्यमात्रतो न्यायः किं पुनः शूलपाणिनि॥ १२८.१० ॥	<br><br>
एकान्तस्थितयोः स्वैरं जल्पतोर्यः सरागयोः।	<br>
दंपत्योः श्रृणुयाद्वाक्यं निरयात्तस्य नोद्‌धृतिः॥ १२८.११ ॥	<br><br>
स स्वाम्यखिललोकानां महाकालस्त्रिशूलवान्।	<br>
निरीक्षणीयः केन स्याद्‌भवान्या रहसि स्थितः॥ १२८.१२ ॥	<br><br>
<b>देवा ऊचुः	<br></b>
महाभये चानुगते न्यायः कोऽन्वत्र वर्ण्यते। 	<br>
तारकाद्‌भय आपन्ने गच्छ त्वं तारको भवान्॥ १२८.१३ ॥	<br><br>
महाभयाब्धौ साधूनां यत्परार्थाय जीवितम्।	<br>
रूपेणान्येन वा गच्छ वाचं वद यथा तथा॥ १२८.१४ ॥	<br><br>
विश्राव्य देववचनं शंभुमागच्छ सत्वरः।	<br>
ततो दास्यामह पूजामुभयोर्लोकयोः कवे॥ १२८.१५ ॥	<br><br>
<b>ब्रह्मोवाच	<br></b>
शुको भूत्वा जगामाऽऽशु देववाक्याद्धताशनः।	<br>
यत्राऽऽसीज्जगतां नाथो रममाणस्तदोमया॥ १२८.१६ ॥	<br><br>
स भीतवदथ प्रायाच्छुको भूत्वा तदाऽनलः।	<br>
नाशकद्‌द्वारदेशे तु प्रवेष्टुं हव्यवाहनः॥ १२८.१७ ॥	<br><br>
ततो गवाक्षदेशे तु तस्थौ धुन्वन्नधोमुखः।	<br>
तं दृष्ट्वा प्रहसञ्शंभुरुमां प्राह रहोगतः॥ १२८.१८ ॥	<br><br>
<b>शंभुरुवाच	<br></b>
पश्य देवि शुकं प्राप्तं देववाक्याद्धुताशनम्॥ १२८.१९ ॥	<br><br>
<b>ब्रह्मोवाच	<br></b>
लज्जिता चावदद्देवमलं देवेति पार्वती।	<br>
पुरश्चरन्तं देवेशो ह्यग्निं चं द्विजरूपिणम्॥ १२८.२० ॥	<br><br>
आहूय बहुशश्चापि ज्ञातोऽस्यग्नेऽत्र मा वद।	<br>
विदारयस्व स्वरमुखं गृहाणेदं नयस्व तत्॥ १२८.२१ ॥	<br><br>
इत्युक्त्वा तस्य चाऽऽस्येऽग्ने रेतः स प्राक्षिपद्‌बहु।	<br>
रेतोगर्भस्तदा चग्निर्गन्तुं नैव च शक्तवान्॥ १२८.२२ ॥	<br><br>
सुरनद्यास्ततस्तीरं श्रान्तोऽग्निगुपतस्थिवान्।	<br>
कृत्तिकासु च तद्रेतः प्रक्षेपात्कार्तिकोऽभवत्॥ १२८.२३ ॥	<br><br>
अवशिष्टं च यत्किंचिदग्नेर्दहे च शांभवम्।	<br>
तदेव रेतो वहित्नस्तु स्वभार्यायां द्विधाऽक्षिपत्॥ १२८.२४ ॥	<br><br>
स्वाहायां प्रियभूतायां पुत्रार्थिन्यां विशेषतः।	<br>
पुरा साऽऽश्वासिता तेन संततिस्ते भविष्यति॥ १२८.२५ ॥	<br><br>
तद्वहिननाथ संस्मृत्य तत्क्षिप्तं शांभवं महः।	<br>
तदग्ने रेतसस्तस्यां जज्ञे मिथुनमुत्तमम्॥ १२८.२६ ॥	<br><br>
सुवर्णश्च सुवर्णा च रूपेणाप्रतिमं भुवि।	<br>
अग्नेः प्रीतिकरं नित्यं लोकानां प्रीतिवर्धनम्॥ १२८.२७ ॥	<br><br>
अग्निः प्रीत्य सुवर्णां तां प्रादाद्धर्माय धीमते।	<br>
सुवर्णस्याथ पुत्रस्य संकल्पामकरोत्प्रियाम्॥	<br>
एवं पुत्रस्य पुत्र्याश्च विवाहमकरोत्कविः॥ १२८.२८ ॥	<br><br>
अन्योन्यरेतोव्यतिषङ्गदोषादग्नेरपत्यमुभयं तथैव।	<br>
पुत्रः सुवर्णो बहुरूपरूपी, रूपाणि कृत्वा सुरसत्तमानाम्॥ १२८.२९ ॥	<br><br>
इन्द्रस्य वायोर्धनदस्य भार्या, जलेश्वरस्यापि मुनीश्वराणाम्।	<br>
भार्यास्यु गच्छत्यनिशं सुवर्णो, यस्याः प्रियं यच्च वपुः स कृत्वा॥ १२८.३० ॥	<br><br>
याति क्वचिच्चाप कवेस्तनूजस्तद्भर्तृरूपं च पतिव्रतासु।	<br>
कृत्वाऽनिशं ताभिरुदारभावः, कुर्वन्कृतार्थं मदनं स रेमे॥ १२८.३१ ॥	<br><br>
कृत्वा गता क्वापि चैवं सुवर्णा, धर्मस्य भार्याऽपि सुवर्णनाम्नी।	<br>
स्वाहासुता स्वैरिणी सा बभुव, यस्यापि यस्यापि मनोगता या॥ १२८.३२ ॥	<br><br>
भार्यास्वरूपा सैव भूत्वा सुवर्णा, रेमे पतीन्मानुषानासुरांश्च।	<br>
देवानृषीन्पितृरूपांस्तथाऽन्यान्नूपौदार्यस्थैर्यगाम्भीर्ययुक्तान्॥ १२८.३३ ॥	<br><br>
याऽभिप्रेता यस्य देवस्य भार्या, तद्रुपा सा रमते तेन सार्धम्।	<br>
नानाभेदैः करणैश्चाप्यनेकैराकर्षन्ती तन्मनःकामसिद्धिम्॥ १२८.३४ ॥	<br><br>
एवं सुवर्णस्य निरीक्ष्य चेष्टामग्नेः सूनोः पुत्रिकायास्तथाऽग्नेः।	<br>
सर्वे च शेषुः कुपितास्तदाऽग्नेः, पुत्रं च पुत्रीं च सुरासुरास्ते॥ १२८.३५ ॥	<br><br>
<b>सुरासुरा ऊचुः	<br></b>
कृतं यदेतद्‌व्यभिचाररूपं यच्छद्मना वर्तनं पापरूपम्।	<br>
तस्मात्सुतस्ते व्यभिचारवांश्च, सर्वत्र गामी जायतां हव्यवाह॥ १२८.३६ ॥	<br><br>
तथा सुवर्णाऽपि न चैकनिष्ठा, भूयादग्ने नैकतृप्ता बहूंश्च।	<br>
नानाजातीन्निन्दितान्देहभाजो, भजित्री स्यादेष दोषश्च पुत्र्याः॥ १२८.३७ ॥	<br><br>
<b>ब्रह्मोवाच	<br></b>
इत्येतच्छापवचनं श्रुत्वाऽग्निरतिभीतवत्।	<br>
मामभ्येत्य तदोवाच निष्कृतिं वद पुत्रयोः॥। १२८.३८ ॥	<br><br>
तदाऽहमब्रवं वह्‌ने गौतमीं गच्छ शंकरम्।	<br>
स्तुत्वा तत्र महाबाहो निवेदय जगत्पते॥ १२८.३९ ॥	<br><br>
माहेश्वरेण वीर्येण तव देहस्थितेन च।	<br>
एवंविधं त्वपत्यं ते जातं वह्‌ने ततो भवान्॥ १२८.४० ॥	<br><br>
निवेदयस्व(तु)देवाय देवानां शापमीदृशम्।	<br>
स्वापत्यरक्षणायासौ शंभुः श्रेयः करिष्यति॥ १२८.४१ ॥	<br><br>
स्तुहि देवं च देवीं च भक्त्या प्रीतो भवेच्छिवः।	<br>
ततस्त्वपत्यविषये प्रियान्कामानवाप्स्यसि॥ १२८.४२ ॥	<br><br>
ततो मद्वचनादग्निर्गङ्गां गत्वा महेश्वरम्।	<br>
तुष्टाव नियतो वाक्यैः स्तुतिभिर्वेदसंमितैः॥ १२८.४३ ॥	<br><br>
<b>अग्निरुवाच	<br></b>
विश्वस्य जगतो धाता विश्वमूर्तिर्निरञ्जनः।	<br>
आदिकर्ता स्वयंभूश्च तं नमामि जगत्पतिम्॥ १२८.४४ ॥	<br><br>
योऽग्निर्भूत्वा संहरति स्रष्टा वै जलरूपतः।	<br>
सूर्यरूपेण यः पाति तं नमामि च त्र्यम्बकम्॥ १२८.४५ ॥	<br><br>
<b>ब्रह्मोवाच	<br></b>
ततः प्रसन्नो भगवाननन्तः शंभुरव्ययः।	<br>
वरेण च्छन्दयामास पावकं सुरपूजितम्॥ १२८.४६ ॥	<br><br>
स विनीतः शिवं प्राह तव वीर्यं मयि स्थितम्।	<br>
तेन जातः रम्यः सुवर्णो लोकविश्रुतः॥ १२८.४७ ॥	<br><br>
तथा सुवर्णा पुत्री च तस्मादेव जगत्प्रभो।	<br>
अन्योन्यवीर्यसङ्गाच्च तद्दोषादुभयं त्विदम्॥ १२८.४८ ॥	<br><br>
व्यभिचारात्सदोषं च अपत्यमभवच्छिव।	<br>
शापं ददुः सुराः सर्वे तयोः शान्तिं कुरु प्रभो॥ १२८.४९ ॥	<br><br>
तदग्निवचनाच्छम्भुः प्रोवाचेदं शुभोदयम्॥ १२८.५० ॥	<br><br>
<b>शंभुरुवाच	<br></b>
मद्वीर्यादभवत्त्वत्तः सुवर्णो भूरिविक्रमः।	<br>
समग्रा ऋद्धयः सर्वाः सुवर्णेऽस्मिन्समाहिताः॥ १२८.५१ ॥	<br><br>
भविष्यन्ति न संदहो वह्ने श्रृणु वचो मम।	<br>
त्रयाणामपि लोकानां पावनः स भविष्यति॥ १२८.५२ ॥	<br><br>
स एव चामृतं लोके स एव सुरवल्लभः।	<br>
स एव भुक्तिमुक्ती च स एव मखदक्षिणा॥ १२८.५३ ॥	<br><br>
स एव रूपं सर्वस्य गुरूणामप्यसौ गुरुः।	<br>
वीर्यं श्रेष्ठतमं विद्याद्वीर्यं मत्तो यदुत्तमम्॥ १२८.५४ ॥	<br><br>
विशेषतस्त्वयि क्षिप्तं तस्य का स्याद्विचारणा।	<br>
हीनं तेन विना सर्वं संपूर्णास्तेन संपदः॥ १२८.५५ ॥	<br><br>
जीवन्तोऽपि मृताः सर्वे सुवर्णेन विना नराः।	<br>
निर्गुणोऽपि धनी मान्यः सगुणोऽप्यधनो नहि॥ १२८.५६ ॥	<br><br>
तस्मान्नातः परं किंचित्सुवर्णाद्धि भविष्यति।	<br>
तथा चैषा सुवर्णाऽपि स्यादुत्कृष्टाऽपि चञ्चला॥ १२८.५७ ॥	<br><br>
अनया वीक्षितं सर्वं न्यूनं पूर्णं भविष्यति।	<br>
तपसा जपहोमैश्च येयं प्राप्या जगत्त्रये॥ १२८.५८ ॥	<br><br>
तस्याः प्रभावं प्राशस्त्यमग्ने किंचिच्च कीर्त्यते।	<br>
सर्वत्र या तु संतिष्ठेदायातु विचरिष्यर्ति॥ १२८.५९ ॥	<br><br>
सुवर्णा कमला साक्षात्पवित्रा च भविष्यति।	<br>
अद्य प्रभृत्यात्समजयोस्तथा स्वैरं विचेष्टतोः॥ १२८.६० ॥	<br><br>
तथाऽपि चैतयोः पुण्यं न भूतं न भविष्यति॥ १२८.६१ ॥	<br><br>
<b>ब्रह्मोवाच	<br></b>
एवमुक्त्वा ततः शंभुः साक्षात्तत्राभवच्छिवः।	<br>
लिङ्गरूपेण सर्वेषां लोकानां हितकाम्यया॥ १२८.६२ ॥	<br><br>
वरान्प्राप्य सुताभ्यां व अग्निस्तुष्टोऽभवत्ततः।	<br>
स्वभर्त्रा च सुवर्णा सा धर्मेणाग्निसुता मुदा॥ १२८.६३ ॥	<br><br>
वर्तयामास पुत्रोऽपि वह्‌नेः संकल्पया मुदा।	<br>
एतस्मिन्नन्तरे स्वर्णामग्नेर्दुहितरं मुने॥ १२८.६४ ॥	<br><br>
परिभूय च धर्मं तं शार्दूलो दानवेश्वरः।	<br>
अहरद्भाग्यसौभाग्यविलासवसतिं छलात्॥ १२८.६५ ॥	<br><br>
नीता रसातलं तेन सुवर्णा लोकविश्रुता।	<br>
जामाताऽग्नेः स धर्मश्च अग्निश्चैव स हव्यवाट्॥ १२८.६६ ॥	<br><br>
विष्णवे लोकनाथाय स्तुत्वा चैव पुनः पुनः।	<br>
कार्यविज्ञापनं चोभौ चक्रतुः प्रभविष्णवे॥ १२८.६७ ॥	<br><br>
ततश्चक्रेण चिच्छेद शार्दूलस्य शिरो हरिः।	<br>
साऽऽनीता विष्णुना देवी सुवर्णा लोकसुन्दरी॥ १२८.६८ ॥	<br><br>
महेश्वरसुता चैव अग्नेश्चैव तथा प्रिया।	<br>
महेश्वराय तां विष्णुर्दर्शयामास नारद॥ १२८.६९ ॥	<br><br>
प्रीतोऽभोवन्महेशोऽपि सस्वजे तां पुनः पुनः।	<br>
चक्रं प्रक्षालितं यत्र शार्दूलच्छेदि दीप्तिमत्॥ १२८.७० ॥	<br><br>
चक्रतीर्थं तु विख्यातं शार्दूलं चेति तद्विदुः।	<br>
यत्र नीता सुवर्णा सा विष्णुना शंकरान्तिकम्॥ १२८.७१ ॥	<br><br>
तत्तीर्थं शांकरं ज्ञेयं वैष्णवं सिद्धमेव तु।	<br>
यत्राऽऽनन्दमनुप्राप्तो ह्यग्निर्धर्मश्च शाश्वतः॥ १२८.७२ ॥	<br><br>
आनन्दाश्रूणि न्यपतन्यत्राग्नेर्मुनिसत्तम।	<br>
आनन्देति नदीं जाता तथा वै नन्दिनीति च॥ १२८.७३ ॥	<br><br>
तस्याश्च संगमः पुण्यो गङ्गायां तत्र वै शिवः।	<br>
तत्रैव संगमे साक्षात्सुवर्णाऽद्यापि संस्थिता॥ १२८.७४ ॥	<br><br>
दाक्षायणी सैव शिवा आग्नेयी चेति विश्रुता।	<br>
अम्बिका जगदाधारा शिवा कात्यायनीश्वरी॥ १२८.७५ ॥	<br><br>
भक्ताभीष्टप्रदा नित्यमलंकृत्योभयं तटम्।	<br>
तपस्तेपे यत्र चाग्निस्तत्तींर्थं तु तपोवनम्॥ १२८.७६ ॥	<br><br>
एवमादीनि तीर्थानि तीरयोरुभयोर्मुने।	<br>
तेषु स्नानं च दानं च सर्वकामप्रदं शुभम्॥ १२८.७७ ॥	<br><br>
उत्तरे चैव पारे च सहस्राणि चतुर्दश।	<br>
दक्षिणे च तथा पार सहस्राण्यथ षोडश॥ १२८.७८ ॥	<br><br>
तत्र तत्र च तीर्थाना साभिज्ञानानि सन्ति वै।	<br>
नामानि च पृथक् सन्ति संक्षेपात्तन्मयोच्यते॥ १२८.७९ ॥	<br><br>
एतानि यश्च श्रृणुयाद्यश्च वा पठति स्मरेत्।	<br>
सर्वेषु तत्र काम्येषु परिपूर्णो भवेन्नरः॥ १२८.८० ॥	<br><br>
एतद्‌वृत्तं तु यो ज्ञात्वा तत्र स्नानादिकं चरेत्।	<br>
लक्ष्मीवाञ्चायते नित्यं धर्मवांश्च विशेषतः॥ १२८.८१ ॥	<br><br>
अब्जकात्पश्चिमे तीर्थं तच्छार्दूलमुदाहृतम्।	<br>
वाराणस्यादितीर्थेभ्यः सर्वेभ्यो ह्यधिकं भवेत्॥ १२८.८२ ॥	<br><br>
तत्र स्नात्वा पितॄन्देवान्वन्दते तर्पयत्यपि।	<br>
सर्वपापाविनिर्मुक्तो विष्णुलोके महीयते॥ १२८.८३ ॥	<br><br>
तपोवनाच्च शार्दूलान्मध्ये तीर्थान्यशेषतः।	<br>
तस्यैकैकस्य माहात्म्यं न केनाप्यत्र वर्ण्यते॥ १२८.८४ ॥	<br><br>
इति श्रीमहापुराणे आदिब्राह्मे तीर्थमाहात्म्ये तपोवननन्दिनीसंगमेश्वरदेवीदाक्षायणीसिद्धेश्वरवैष्णवशार्दूलाग्निचक्रतीर्थादित्रिंशत्सहस्रतीर्थवर्णनं नामाष्टाविंशत्यधिकशततमोऽध्यायः॥ १२८ ॥	<br><br>
गौतमीमाहात्म्य एकोनषष्टितमोऽध्यायः॥ ४९ ॥	<br>
