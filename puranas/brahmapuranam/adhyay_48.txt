<b>इन्द्रद्युम्नस्य प्रतिमानिर्माणम्	<br></b>
<b>मुनय ऊचुः	<br></b>
ब्रूहि नो देवेदेवेश यत्पृच्छाम पुरातनम्।	<br>
यथा ताः प्रतिमाः पूर्वमन्द्रद्युम्नेन निर्मिताः॥ ४८.१ ॥	<br><br>
केन चैव प्रकारेम तुष्टस्तस्मै स माधवः।	<br>
तत्सर्वं वद चास्माकं परं कौतूहलं हि नः॥ ४८.२ ॥	<br><br>
<b>ब्रह्मोवाच	<br></b>
श्रृणुध्वं मुनिसार्दूलाः पुराणं वेदसंमितम्।	<br>
कथयामि पुरा वृत्तं प्रतिमानां च संभवम्॥ ४८.३ ॥	<br><br>
प्रवृत्ते च महायज्ञे प्रासादे चैव निर्मिते।	<br>
चिन्ता तस्य बभूवाथ प्रतिमार्थमहर्निशम्॥ ४८.४ ॥	<br><br>
न वेद्मि केन देवेशं सर्वेसं लोकपावनम्।	<br>
सर्गस्थित्यन्तकर्तारं पश्यामि पुरुषोत्तमम्॥ ४८.५ ॥	<br><br>
चिन्ताविष्टस्त्वभूद्राजा शेते रात्रौ दिवाऽपि न।	<br>
न भुङ्क्ते विविधान्बोगान्न च स्नानं प्रसाधनम्॥ ४८.६ ॥	<br><br>
नैव वाद्येन गन्धेन गायनैर्वर्णकैरपि।	<br>
न गजैर्मदयुक्तैश्च न चानेकैर्हयान्वितैः॥ ४८.७ ॥	<br><br>
नेन्गद्रनीलैर्महानीलैः पद्मरागमयैर्न च।	<br>
सुवर्णरजताद्यैस्च वज्रस्फटिकसंयुतैः॥ ४८.८ ॥	<br><br>
बहुरागार्थकामैर्वा न वन्यैरन्तरिक्षगैः।	<br>
बभूव तस्य नृपतेर्मनसस्तुष्टिवर्धतम्॥ ४८.९ ॥	<br><br>
शैलमृद्‌दारुजातेषु प्रशस्तं किं महीतले।	<br>
विष्णुप्रतिमायोग्यं च सर्वलक्षमलक्षितम्॥ ४८.१० ॥	<br><br>
एतैरैव त्रयाणां तु दयितं स्यात्सुरार्चितम्।	<br>
स्थापिते प्रीतिमभ्येति इति चिन्तापरोऽभवत्॥ ४८.११ ॥	<br><br>
पञ्चरात्रविधानेन संपूज्य पुरुषोत्तमम्।	<br>
चिन्ताविष्टो महीपालः संस्तोतुमुचक्रमे॥ ४८.१२ ॥	<br><br>
इति श्रीमहापुराणे आदिब्राह्मे इन्द्रद्युम्नस्य प्रतिमानिर्मामविधानं नामाष्टचत्वारिंशोऽध्यायः॥ ४८ ॥	<br>
