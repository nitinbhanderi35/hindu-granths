<b>एकाम्रकक्षेत्रमाहात्म्यकथनम्	<br></b>
<b>लोमहर्षण उवाच	<br></b>
गुत्वैवं वै मुनिक्षेष्ठाः कथां पापप्रणशिनीम्।	<br>
रुद्रक्रोधोद्‌भवां पुण्यां व्यासस्य वदतो द्विजाः॥ ४१.१ ॥	<br><br>
पार्वत्याश्च तथा रोषं क्रोधं शंभोश्च दुःसहम्।	<br>
उत्पत्तिं वीरभद्रस्य भद्रकाल्याश्च संभवम्॥ ४१.२ ॥	<br><br>
दक्षयज्ञविनाशं च वीर्यं शंभोस्तथाऽद्‌भुतम्।	<br>
पुनः प्रसादं देवस्य दक्षस्य सुमहात्मनः॥ ४१.३ ॥	<br><br>
यज्ञभागं च रुद्रस्य दक्षस्य च फलं क्रतोः।	<br>
हृष्टा बभूवुः संप्रीता विस्मितास्च पुनः पुनः॥ ४१.४ ॥	<br><br>
पप्रच्छुश्च पुनर्व्यासं कथाशेषं तथा द्विजाः।	<br>
पृष्टः प्रोवाच तान्व्यासः श्रेत्रमेकाम्रकं पुनः॥ ४१.५ ॥	<br><br>
<b>व्यास उवाच	<br></b>
ब्रह्मप्रोक्तां कथां पुण्यां श्रुत्वा तु ऋषिपुंगवाः।	<br>
प्रशशंसुस्तदा दृष्टा रोमाञ्चिततनूरुहा॥ ४१.६ ॥	<br><br>
<b>ऋषय ऊचुः	<br></b>
अहो देवस्य माहात्म्यं त्वया शंभोः प्रकीर्तितम्।	<br>
दक्षस्य च सुरश्रेष्ठ यज्ञविध्वंसनं तथा॥ ४१.७ ॥	<br><br>
एकाम्रकं क्षेत्रवरं वक्तुमर्हसि सांप्रतम्।	<br>
श्रोतुमिच्छामहे ब्रह्मन्परं कौतूहलं हि नः॥ ४१.८ ॥	<br><br>
<b>व्यास उवाच	<br></b>
तेषां तद्वचनं श्रुत्वा लोकनाथश्चतुर्मुखः।	<br>
प्रोवाच शंभोस्तत्क्षेत्रं भूतले दुष्कृतच्छदम्॥ ४१.९ ॥	<br><br>
<b>ब्रह्मोवाच	<br></b>
श्रृणुध्वं मुनिशार्दूलाः प्रवक्ष्यामि समासतः।	<br>
सर्वपापहरं पुण्यं क्षेत्रं परमदुर्लभम्॥ ४१.१० ॥	<br><br>
लिङ्गकोटिसमायुक्तं वाराणसीसमं शुभम्।	<br>
एकाम्रकेति विख्यातं तीर्थाष्टकसमन्वितम्॥ ४१.११ ॥	<br><br>
एकाम्रावृक्षस्तत्राऽऽसीत्पुरा कल्पे द्विजोत्तमाः।	<br>
नाम्ना तस्यैव तत्क्षेत्रमेकाम्रकमिति श्रुतम्॥ ४१.१२ ॥	<br><br>
हृष्टपुष्टजनाकौर्णं नरनारीसमन्वितम्।	<br>
विद्वांसग(द्यावद्‌गः णभूयिष्ठं धनधान्यादिसंयुतम्॥ ४१.१३ ॥	<br><br>
गृहगोपुरसंबाधं त्रिकचाद्वारभूषितम्।	<br>
नानावणिक्समाकीर्णं नानारत्नोपशोभितम्॥ ४१.१४ ॥	<br><br>
पुराट्टालकसंयुक्तं रथिभिः समलंकृतम्।	<br>
राजहंसनिभैः शुभ्रैः प्रसादैरुपशोभितम्॥ ४१.१५ ॥	<br><br>
मार्गगद्वारसंयुक्तं सितप्राकारशोभितम्।	<br>
रक्षितं शस्त्रसंघैश्च परिखाभिरलंकृतम्॥ ४१.१६ ॥	<br><br>
सितरक्तैस्तथा पीतैः कृष्मश्यामैस्च वर्णकैः।	<br>
समीरणोद्धताभिश्च पताकाभिरलंकृतम्॥ ४१.१७ ॥	<br><br>
नित्योत्सवप्रमुदितं नानावादित्रनिस्वनैः।	<br>
वीणावेणुमृदङ्गैश्च क्षेपणीभिरलंकृतम्॥ ४१.१८ ॥	<br><br>
देवतायतनैर्दिव्यैः प्राकारोद्यानमण्डिनैः।	<br>
पूजाविचित्ररचितः सर्वत्र समलंकृतम्॥ ४१.१९ ॥	<br><br>
स्त्रियः प्रमुदितास्तत्र दृस्यन्ते तनुमध्यमाः।	<br>
हारैरलंकृतग्रीवाः पद्मपत्रायतेक्षणाः॥ ४१.२० ॥	<br><br>
पीनोन्नतकुचाः श्यामाः पूर्णचन्द्रनिभाननाः।	<br>
स्थिरालकाः सुकपोलाः काञ्चीनूपुरनादिताः॥ ४१.२१ ॥	<br><br>
सुकेश्यश्चारुजघनाः कर्णान्तायतलोचनाः।	<br>
सर्वलक्षणसपन्नाः सर्वाभरमभूषिताः॥ ४१.२२ ॥	<br><br>
दिव्यवस्त्रधराः शुभ्राः काश्चित्काञ्चनसंनिभाः।	<br>
हंसवारणगामिन्यः कुचभारावनामिताः॥ ४१.२३ ॥	<br><br>
दिव्यगन्धानुलिप्ताङ्गाः कर्णाभरणभूषिताः।	<br>
मदालसाश्च सुश्रेण्यो नित्यं प्रहसिताननाः॥ ४१.२४ ॥	<br><br>
ईषद्विस्पष्टदशना बिम्भोष्ठा मधुरस्वराः।	<br>
ताम्बूलरञ्जितमुखा विदग्धाः प्रियदर्शनाः॥ ४१.२५ ॥	<br><br>
सुभगाः प्रियवादिन्यो नित्यं यौवनगर्विताः।	<br>
दिव्यवस्त्रधराः सर्वाः सदा चारि६मण्डिताः॥ ४१.२६ ॥	<br><br>
क्रीडन्ति ताः सदा तत्र स्त्रियश्चाप्सरसोपमाः।	<br>
स्वे स्वे गृहे प्रमुदिता दिवा रात्रौ वराननाः॥ ४१.२७ ॥	<br><br>
पुरुषास्तत्र दृस्यन्ते रूपयौवनगर्विताः।	<br>
सर्वलक्षणसंपन्नाः सुमृष्टमणिकुण्डलाः॥ ४१.२८ ॥	<br><br>
ब्राह्मणाः क्षत्रिया वैश्याः शूद्राश्च मुनिसत्तमाः।	<br>
स्वधर्मनिरतास्तत्र निवसन्ति सुधार्म्काः॥ ४१.२९ ॥	<br><br>
अन्याश्च तत्र तिष्ठन्ति वारमुख्याः सुलोचनाः।	<br>
घृताचीमेनकातुल्यास्तता समतिलोत्तमाः॥ ४१.३० ॥	<br><br>
उर्वशीसदृशाश्चैव विप्रचित्तिनिभास्तथा।	<br>
विश्वाचीसहजन्याओभाः प्रम्लोचासदृशास्तथा॥ ४१.३१ ॥	<br><br>
सवर्सिताः प्रियवादिन्यः सर्वा विहसिताननाः।	<br>
कलाकौशलसंयुक्ताः सवस्तिः गुणसंयुताः॥ ४१.३२ ॥	<br><br>
एवं पण्यस्त्रियस्तत्र नृत्यगीतविशारदाः।	<br>
निवसन्ति मुनिश्रेष्ठा सर्वस्त्रीगुणगर्विताः॥ ४१.३३ ॥	<br><br>
प्रेक्षणालापकुशलाः सुन्दर्यः प्रियदर्शनाः।	<br>
न रूपहीना दुर्वृत्ता न परद्रोहकारिकाः॥ ४१.३४ ॥	<br><br>
यासां कटाक्षपातेन मोहं गच्छन्ति मानवाः।	<br>
न तत्र निर्धनाः सन्ति न मूर्खा न परद्विषः॥ ४१.३५ ॥	<br><br>
न रोगिणो न मलिना न कदर्या न मायिनः।	<br>
न रूपहीना दुर्वृत्ता न परद्रोहकारिणः॥ ४१.३६ ॥	<br><br>
तिष्ठन्ति मानवास्तत्र क्षेत्रे जगति विश्रुते।	<br>
सर्वत्र सुखसंचारं सर्वसत्त्वसुखावहम्॥ ४१.३७ ॥	<br><br>
नानाजनसमाकीर्णं सर्वसस्यसमन्वितम्।	<br>
कर्णिकारैश्च पनसैश्चम्पकैनगिकेसरैः॥ ४१.३८ ॥	<br><br>
पाटलाशोकबकुलैः कपित्थैर्बहुलैर्धवैः।	<br>
चूतनिम्बकदम्वैश्च तथाऽन्यैः पुष्पजातिभिः॥ ४१.३९ ॥	<br><br>
नीपकैर्धवखदिरैर्लताभश्च विराजितम्।	<br>
शालैस्तालैस्तमालैश्च नारिकेलैः शुभञ्जनैः॥ ४१.४० ॥	<br><br>
अर्जुनैः समपर्णैश्च कोविदारैः सपिप्पलैः।	<br>
लकुचैः सरलैर्लोध्रैर्हिन्तालैर्देवदारुभिः॥ ४१.४१ ॥	<br><br>
पलाशैमुचुकुन्दैश्च पारिजातैः सकुब्जकैः।	<br>
कदलीवनखण्डैश्च जम्बूपूगफलैस्तथा॥ ४१.४२ ॥	<br><br>
केतकीकरवीरैश्च अतिमुक्तैश्च किंशुकैः।	<br>
मन्दारकुन्धृदपुष्पैश्च तथाऽन्यैः पुष्पजातिभिः॥ ४१.४३ ॥	<br><br>
नानापक्षिरुतैः सेव्यैरुद्यानैर्नन्दनोपमैः।	<br>
फलभारानतैश्चान्यैः पद्मिनीखण्डमण्डितैः॥ ४१.४४ ॥	<br><br>
चकेरैः शतपत्रैश्च भृङ्गराजैश्च कोकिलैः।	<br>
कलविङ्कैर्मयूरैस्च प्रियपुत्रैः शुकैस्तथा॥ ४१.४५ ॥	<br><br>
जीवंजीवकहारीतैस्चातकैर्वनवेष्टितैः।	<br>
नानापक्षिगणैश्चान्यैः कूजद्भिर्मधुरस्वरैः॥ ४१.४६ ॥	<br><br>
दीर्घिकाभिस्तडागैश्च पुष्करिणीभिश्च वापिभिः।	<br>
नानाजलाशयैश्चान्यैः पद्मिनीखण्डमण्डितैः॥ ४१.४७ ॥	<br><br>
कुमुदैः पुण्डरीकैश्च था नीलोत्पलैः शुभैः।	<br>
कादम्बैस्चक्रवाकैश्च तथैव जलकुक्कुटैः॥ ४१.४८ ॥	<br><br>
कारण्डवैः प्लवैर्हंसैस्तथाऽन्यैर्जलचारिभिः।	<br>
एवं नानाविधैर्वृक्षैः पुष्पैर्नानाविधैर्वरैः॥ ४१.४९ ॥	<br><br>
नानाजलाशयैः पुण्यैः शौभितं तत्समन्ततः।	<br>
आस्ते तत्र स्वयं देवः कृत्तिवासा वृषध्वजः॥ ४१.५० ॥	<br><br>
हताय सर्वलोकस्य भुक्तिमुक्तिप्रदः शिवः।	<br>
पृथिव्यां यानि तीर्थानि सरितश्च सरांसि च॥ ४१.५१ ॥	<br><br>
पुष्करिण्यस्तडागानि वाप्यः सर्वसुरैः सह।	<br>
तीर्थं बिन्दुसरो नाम तस्मिन्क्षेत्रे द्विजोत्तमाः॥ ४१.५२ ॥	<br><br>
सर्वलोकहितार्थाय रुद्रः सर्वसुरैः सह।	<br>
तीर्थं बिन्दुसरो नाम तस्मिन्क्षेत्रे द्विजोत्तमाः॥ ४१.५३ ॥	<br><br>
चकार ऋषिभिः सार्धं बिन्दुसरः स्मृतम्।	<br>
अष्टम्यां वहुले पक्षे मागशीर्षे द्विजोत्तमाः॥ ४१.५४ ॥	<br><br>
यस्तत्र यात्रां कुरुते विषुवे विजितेन्द्रियः।	<br>
विधिवद्विन्दुसरसि स्नात्वा श्रद्धासमन्वितः॥ ४१.५५ ॥	<br><br>
देवानृषीन्मनुष्यांश्च पितॄन्संतर्प्य वाग्यतः।	<br>
तिलादकेन विधिना नामगोत्रविधानवित्॥ ४१.५६ ॥	<br><br>
स्नात्वैवं विधिवत्तत्र सोऽश्वमेधफलं लभेत्।	<br>
ग्रहोपरागे विषुवे संकान्त्यामयने तथा॥ ४१.५७ ॥	<br><br>
युगादिषु षडशीत्यां तथाऽन्यत्र शुबे तिथौ।	<br>
ये तत्र दानं विप्रेभ्यः प्रयच्छन्ति धनादिकम्॥ ४१.५८ ॥	<br><br>
अन्यतीर्थाच्छतगुणं फलं ते प्राप्नुवन्ति वै।	<br>
पिण्डं ये संप्रयच्छन्ति पितृभ्यः सरसस्तटे॥ ४१.५९ ॥	<br><br>
पितृणामक्षयां तृप्तं ते कुर्वन्ति न संशयः।	<br>
ततः शंभोर्गृहं गत्वा वाग्यतः संयतेन्द्रियः॥ ४१.६० ॥	<br><br>
प्रविश्य पूज्येच्चर्वं कृत्वा तं त्रिःप्रदक्षिणम्।	<br>
घृतक्षीरादिभिः स्नानं कारयित्वा भवं शुचिः॥ ४१.६१ ॥	<br><br>
चन्दनेन सुगन्धेन विलिप्य कुङ्कुमेन च।	<br>
ततः संपूजयेद्‌देवं चन्द्रमौलिमुमापतिम्॥ ४१.६२ ॥	<br><br>
पुष्पैर्नानाविधैर्मेध्यैर्बिल्वार्ककमलादिभिः।	<br>
आगमोक्तेन मनत्रेण वेदोक्तेन च शंकरम्॥ ४१.६३ ॥	<br><br>
अदीक्षितस्तु नाम्नैव मूलमन्त्रेण चार्चयेत्।	<br>
एवं संपूज्य तं देवं गन्धपुष्पानुरागिभिः॥ ४१.६४ ॥	<br><br>
धूपदीपैश्व नैवेद्यैरूपहारैस्तथा स्तवैः।	<br>
दण्डवत्प्रणिपातैस्च गीतैर्वाद्यैर्मनोहरैः॥ ४१.६५ ॥	<br><br>
नृत्यजप्यनमस्कारैर्जयशब्दैः प्रदक्षिणैः।	<br>
एवं संपूज्य विधिवद्‌देवदेवमुमापतिम्॥ ४१.६६ ॥	<br><br>
सर्वपापविनिर्मुक्तो रूपयौवनगर्वितः।	<br>
कूलैकविंशमुद्धृत्य दिव्याभरणभूषितः॥ ४१.६७ ॥	<br><br>
सोवर्णेन विमानेन किङ्किणीजालमालिना।	<br>
उवगीयमानो गन्धर्वैरप्सरोभिरलंकृतः॥ ४१.६८ ॥	<br><br>
उद्येतयन्दिशः सर्वाः शिवलोकं स गच्छति।	<br>
भुक्त्वा तत्र सुखं विप्रा मनसः प्रीतिदायकम्॥ ४१.६९ ॥	<br><br>
तल्लोकवासिभिः सार्धं यावदाभूतसंप्लवम्।	<br>
ततस्तस्मादिहाऽऽयातः पृथिव्यां पुण्यसंक्षये॥ ४१.७० ॥	<br><br>
जायते योगिनां गेहे चतुर्वेदी द्विजोत्तमाः।	<br>
योगं पाशुपतं प्राप्य ततो मोक्षमवाप्नुयात्॥ ४१.७१ ॥	<br><br>
शयनोत्थापने गेहे संक्रान्त्यामयने तथा।	<br>
अशोकाख्यां तथाऽष्टम्यां पवित्रारोपणे तथा॥ ४१.७२ ॥	<br><br>
ये च पश्यन्ति तं देवं कृत्तिवाससमुत्तमम्।	<br>
विमानेनार्कवर्णन शिवलोकं व्रजन्ति ते॥ ४१.७३ ॥	<br><br>
सर्वनोत्थापने चैव संक्रान्त्यामयने तथा।	<br>
अशोकाख्यां तथाऽष्टम्यां पवित्रारोपणे तथा॥ ४१.७४ ॥	<br><br>
देवस्य पश्चिमे पूर्वे दक्षिणे चोत्तरे तथा।	<br>
योजनद्वितयं सार्धं क्षेत्रं तद्‌भुक्तिमुक्तिदम्॥ ४१.७५ ॥	<br><br>
तस्मिन्क्षेत्रवरे लिङ्गं भास्करेश्वरसंज्ञितम्।	<br>
पश्यन्ति ये तु तं देवं स्नात्वा कुण्डे महेश्वरम्॥ ४१.७६ ॥	<br><br>
आदित्येनार्चितं पूर्वं देवदेवं त्रिलोचनम्।	<br>
सर्वपापविनिर्मुक्ता विमानवरमास्थिता॥ ४१.७७ ॥	<br><br>
उपगीयमाना गन्धर्वैः शिवलोकं व्रजन्ति ते।	<br>
तिष्ठन्ति तत्र मुदिताः कल्पमेकं द्विजोत्तमाः॥ ४१.७८ ॥	<br><br>
भक्त्वा तु विपुलान्भोगाञ्छिवलोके मनोरमान्।	<br>
पुण्यक्षयादिहाऽऽयाता जायनते प्रवरे कुले॥ ४१.७९ ॥	<br><br>
अथवा योगिनां गेहे वेदवेदाङ्गपारगाः।	<br>
उत्पद्यन्ते द्विजवराः सर्वभूतहिते रताः॥ ४१.८० ॥	<br><br>
मोक्षशास्त्रार्थकुशलाः सर्वत्र समबुद्धयः।	<br>
योगं शंभोर्वरं प्राप्य ततो मोक्षं व्रजन्ति ते॥ ४१.८१ ॥	<br><br>
तस्मिन्क्षेवरे पुण्ये लिङ्गं यद्‌दृश्यते द्विजाः।	<br>
पूज्यपूज्यं च सर्वत्र वने रथ्याऽन्तरेऽपि वा॥ ४१.८२ ॥	<br><br>
चतुष्पथे श्मशाने वा यत्र कुत्र च तिष्ठति।	<br>
दृष्ट्वा तल्लिङ्गमव्यग्रः श्रद्धया सुसमाहितः॥ ४१.८३ ॥	<br><br>
स्नापयित्वा तु तं भक्त्या गन्धैः पुष्पैर्मनोहरैः।	<br>
धूपैर्दीपैः सनैवेद्यैर्नमस्कारैस्तथा स्तवैः॥ ४१.८४ ॥	<br><br>
दण्डवत्प्रणिपातैश्च नृत्यगीतादिभिस्तथा।	<br>
संपूज्यैवं विधानेन शिवलोकं व्रजेन्नरः॥ ४१.८५ ॥	<br><br>
नारी वा द्विजशार्दूलाः संपूद्य श्रद्धयाऽन्विता।	<br>
पूर्वोक्तं फलमाप्नोति नात्र कार्या विचारणा॥ ४१.८६ ॥	<br><br>
कः शक्नोति गुणान्वक्तुं समग्रान्मुनिसत्तमाः।	<br>
तस्य क्षेत्रवरस्याथ ऋते देवान्महेश्वरात्॥ ४१.८७ ॥	<br><br>
तस्मिन्क्षेत्रोत्तमे गत्वा श्रद्धयाऽश्रद्धयाऽपि वा।	<br>
माधवादिषु मासेषु नरो वा यदिवाऽङ्गना॥ ४१.८८ ॥	<br><br>
यस्मिन्यस्मिंस्तिथौ विप्राः स्नात्वा विन्दुसरोम्भसि।	<br>
पश्येद्‌देवं विरूपाक्षं देवीं च वरदां शिवाम्॥ ४१.८९ ॥	<br><br>
गणं चण्डं कार्तिकेयं गणेशं वृषभं तथा।	<br>
कल्पद्रुमं च सावित्रीं शिवलोकं स गच्छति ॥ ४१.९० ॥	<br><br>
स्नात्वा च कापिले तीर्थे विधिवत्पापनाशने।	<br>
प्राप्नोत्यभिमतान्कामाञ्छिवलोकं स गच्छति॥ ४१.९१ ॥	<br><br>
यः स्तम्भं तत्र विधिवत्करोति नियतेन्द्रियः।	<br>
कुलैकविंशमुद्धृत्य शिवलोकं स गच्छति॥ ४१.९२ ॥	<br><br>
एकाम्रके शिवक्षेत्रे वारणसीसमे शुभे।	<br>
स्नानं करोति यस्तत्र मोक्षं स लभते श्रुवम्॥ ४१.९३ ॥	<br><br>
इति श्रीमहापुराणे आदिब्राह्मे स्वयंभ्वृषिसंवाद एकाम्रक्षेत्रमाहात्म्यवर्णनं नामै कचत्वारिंशोऽध्यायः॥ ४१ ॥	<br>
