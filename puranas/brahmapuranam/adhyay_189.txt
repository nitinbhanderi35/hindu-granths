<font size="4.8"><br>
<b>अरिष्टवधनिरूपणम्	<br></b>
<b>व्यास उवाच	<br></b>
गते शक्रे तु गोपालाः कृष्णमक्लिष्टकारिणम्।	<br>
ऊचुः प्रीत्या धृतं दृष्ट्वा तेन गोवर्धनाचलम्॥ १८९.१ ॥	<br><br>
<b>गोपार ऊचुः	<br></b>
वयमस्मान्महाभागा भवता महतो भयात्।	<br>
गावश्च भवता त्राता गिरिधारणकर्मणा॥ १८९.२ ॥	<br><br>
बालक्रीडेयमतुला गोपालत्वं जुगुप्सितम्।	<br>
दिव्यं च कर्म भवतः किमेतत्तात कथ्यताम्॥ १८९.३ ॥	<br><br>
कालियो दमितस्तोये प्रलम्बो विनिपातितः।	<br>
धृतो गोवर्धनश्चायं शङ्कितानि मनांसि नः॥ १८९.४ ॥	<br><br>
सत्यं सत्यं हरेः पादौ श्रयामोऽमितविक्रम।	<br>
यथा त्वद्वीर्यमालोक्य न त्वां मन्यामहे नरम्॥ १८९.५ ॥	<br><br>
देवो वा दानवो वा त्वं यक्षो गन्धर्व एव वा।	<br>
किं चास्माकं विचारेण बान्धवोऽस्ति नमोऽस्तु ते॥ १८९.६ ॥	<br><br>
प्रीतिः सस्त्रीकुमारस्य व्रजस्य तव केशव।	<br>
कर्म चेदमशक्यं यत्समस्तैस्त्रिदशैरपि॥ १८९.७ ॥	<br><br>
बालत्वं चातिवीर्यं च जन्म चास्मास्वशोभनम्।	<br>
चिन्त्यमानममेयात्मञ्शङ्कां कृष्ण प्रयच्छति॥ १८९.८ ॥	<br><br>
<b>व्यास उवाच	<br></b>
क्षणं भूत्वा त्वसौ तूष्णीं किंचित्प्रणयकोपवान्।	<br>
इत्येवमुक्तस्तैर्गोपैराह कृष्णो द्विजोत्तमाः॥ १८९.९ ॥	<br><br>
<b>श्रीकृष्ण उवाच	<br></b>
मत्संबन्धेन वो गोपा यदि लज्जा न जायते।	<br>
श्लाघ्यो वाऽहं ततः किं वो विचारेण प्रयोजनम्॥ १८९.१० ॥	<br><br>
यदि वोऽस्ति मयि प्रीतिः श्लाघ्योऽहं भवतां यदि।	<br>
तदर्घा बन्धुसदृशी बान्धवाः क्रियतां मयि॥ १८९.११ ॥	<br><br>
नाहं देवो न गन्धर्वो न यक्षो न च दानवः।	<br>
अहं वो बान्धवो जातो नातश्चिन्त्यमतोऽन्यथा॥ १८९.१२ ॥	<br><br>
<b>व्यास उवाच	<br></b>
इति श्रुत्वा हरेर्वाक्यं बद्धमोनास्ततो बलम्।	<br>
ययुर्गोपा महाभागास्तस्मिन्प्रणयकोपिनि॥ १८९.१३ ॥	<br><br>
कृष्णऽस्तु विमलव्योमशरच्चन्द्रस्य चन्द्रिकाम्।	<br>
तथा कुमुदिनीं फुल्लामामोदितदिगन्तराम्॥ १८९.१४ ॥	<br><br>
वनराजीं तथा कूजद्‌भृङ्गमालामनोरमाम्।	<br>
विलोक्य सह गोपीभिर्मनश्चक्रे रतिं प्रति॥ १८९.१५ ॥	<br><br>
सह रामेण मधुरमतीव वनिताप्रियम्।	<br>
जगौ कमलपादोऽसौ नाम तत्र कृतव्रतः॥ १८९.१६ ॥	<br><br>
रम्यं गीतध्वनिं श्रुत्वा संत्यज्यावसथांस्तदा।	<br>
आजग्मुस्त्वरिता गोप्यो यत्राऽऽस्ते मधुसूदनः॥ १८९.१७ ॥	<br><br>
शनैः शनैर्जगौ गोपी काचित्तस्य पदानुगा।	<br>
दत्तावधाना काचिच्च तमेव मनसाऽस्मरत्॥ १८९.१८ ॥	<br><br>
काचित्कृष्णेति कृष्णेति चोक्त्वा लज्जामुपाययौ।	<br>
ययौ च काचित्प्रेमान्धा तत्पार्श्वमविलज्जिता॥ १८९.१९ ॥	<br><br>
काचिदावसथस्यान्तझ स्थित्वा दृष्ट्वा बहिर्गुरुम्।	<br>
तन्मयत्वेन गोविन्दं दध्यौ मीलितलोचना॥ १८९.२० ॥	<br><br>
गोपीपरिवृतो रात्रिं शरच्छन्द्रमनोरमाम्।	<br>
मानयामास गोविन्दो रासारम्भरसोत्सुकः॥ १८९.२१ ॥	<br><br>
गोप्यश्च वृन्दशः कृष्णचेष्टाभ्यायत्तमूर्तयः।	<br>
अन्यदेशगते कृष्णे चेरुर्वृन्दावनान्तरम्॥ १८९.२२ ॥	<br><br>
बभ्रमुस्तास्ततो गोप्यः कृष्णदर्शलालसाः।	<br>
कृष्णस्य चरणं रात्रौ दृष्ट्वा वृन्दावने द्विजाः॥ १८९.२३ ॥	<br><br>
एवं नानाप्रकारासु कृष्णचेष्टासु तासु च।	<br>
गोप्यो व्यग्राः समं चेरू रम्यं वृन्दावनं वनम्॥ १८९.२४ ॥	<br><br>
निवृत्तास्तास्ततो गोप्यो निराशाः कृष्णदर्शने।	<br>
यमुनातीरमागम्य जगुस्तच्चरितं द्विजाः॥ १८९.२५ ॥	<br><br>
ततो ददृशुरायान्तं विकाशि मुखपङ्कजम्।	<br>
गोप्यस्त्रैलोक्यगोप्तारं कृष्णमक्लिष्टकारिणम्॥ १८९.२६ ॥	<br><br>
काचिदालोक्य गोवन्दमायान्तमतिहर्षिता।	<br>
कृष्ण कृष्णेति कृष्णेति प्राहोत्फुल्लविलोचना॥ १८९.२७ ॥	<br><br>
काचिद्‌भ्रूभङ्गुरं कृत्वा ललाटफलकं हरिम्।	<br>
विलोक्य नेत्रभृङ्गाभ्यां पपौ तनमुखपङ्कजम्॥ १८९.२८ ॥	<br><br>
काचिदालोक्य गोविन्दं निमीलितविलोचना।	<br>
तस्यैव रूपं ध्यायन्ती योगारूढेव सा बभौ॥ १८९.२९ ॥	<br><br>
ततः कांचिदालोक्य गोविन्दं निमीलितविलोचना।	<br>
तस्यैव रूपं ध्यायन्ती योगारूढेव सा बभौ॥ १८९.३० ॥	<br><br>
ताभिः प्रसन्नचित्ताभिर्गोपीभिः सह सादरम्।	<br>
रराम रासगोष्ठीभिरुदारचरितो हरिः॥ १८९.३१ ॥	<br><br>
रासमण्डलबद्धोऽपि कृष्णपार्श्वमनूद्‌गता।	<br>
गोपीजनो न चैवाभूदेकस्थानस्थिरात्मना॥ १८९.३२ ॥	<br><br>
हस्ते प्रगृहस्य चैकैकां गोपिकां रासमण्डमनूद्‌गता।	<br>
गोपीजनो न चैवाभूदेकस्थानस्थिरात्मना॥ १८९.३३ ॥	<br><br>
ततः प्रगृह्य रम्या चलद्वलयनिस्वनैः।	<br>
अनुयातशरत्काव्यगेयगीतिरनुक्रमाम्॥ १८९.३४ ॥	<br><br>
कृष्णः शरच्छन्द्रमसं कौमुदीकुमुदाकरम्।	<br>
जगौ गोपीजनस्त्वेकं कृष्णनाम पुनः पुनः॥ १८९.३५ ॥	<br><br>
परिवृत्ता श्रमेणैका चलद्वालयतापिनी।	<br>
ददौ बाहुलतां स्कन्धे गोपी मधुविधातिनः॥ १८९.३६ ॥	<br><br>
काचित्प्रविलसद्‌बाहुः परिरभ्य चुचुम्ब तम्।	<br>
गोपी गीतस्तुतिव्याजनिपुणा मधुसूदनम्॥ १८९.३७ ॥	<br><br>
गोपीकपोलसंश्लेषमभिपद्य हरेर्भुजौ।	<br>
पुलकोद्‌गमशस्याय स्वेदाम्बुघनतां गतौ॥ १८९.३८ ॥	<br><br>
रासगेयं जगौ कृष्णो यावत्तारतरध्वनिः।	<br>
साधु कृष्णेति कृष्णेति तावत्ता द्विगुणं जगुः॥ १८९.३९ ॥	<br><br>
गतेऽनुगमनं चक्रुर्वलने संमुखं ययुः।	<br>
प्रतिलोमानुलोमेन भेजुर्गोपाङ्गना हरिम्॥ १८९.४० ॥	<br><br>
स तदा सह  गोपीभी रराम मधुसूदनः।	<br>
स वर्षकोटिप्रतिमः क्षणस्तेन विनाऽभवत्॥ १८९.४१ ॥	<br><br>
ता वार्यमाणाः पितृभिः पतिभिर्भातृभिस्तथा।	<br>
कृष्णं गोपाङ्गना रात्रौ रमयन्ति रतिप्रियाः॥ १८९.४२ ॥	<br><br>
सोऽपि कैशोरकवया मानयन्मधुसूदनः।	<br>
रेमे ताभिरमेयात्मा क्षपासु क्षपिताहितः॥ १८९.४३ ॥	<br><br>
तद्‌भर्तृषु तथा तासु सर्वभूतेषु चेश्वरः।	<br>
आत्मस्वरूपरूपोऽसौ व्याप्य सर्वमवस्थितः॥ १८९.४४ ॥	<br><br>
यथा समस्तभूतेषु नभोऽग्निः पृथिवी जलम्।	<br>
वायुश्चाऽऽत्मा तथैवासौ व्याप्य सर्वमवस्थितः॥ १८९.४५ ॥	<br><br>
<b>व्यास उवाच	<br></b>
प्रदोषार्धे कदाचित्तु रासासक्ते जनार्दने।	<br>
त्रासयन्समदो गोष्ठानरिष्टः समुपागतः॥ १८९.४६ ॥	<br><br>
सतोयतोयदाकारस्तीक्ष्णशृङ्गोऽर्कलोचनः।	<br>
खुराग्रपातैरत्यर्थं दारयन्धरणीतलम्॥ १८९.४७ ॥	<br><br>
लेलिहानः सनिष्पेषं जिह्‌वयोषठौ पुनः पुनः।	<br>
संरम्भाक्षिप्तलाङ्गूलः कठिनस्कन्धबन्धनः॥ १८९.४८ ॥	<br><br>
उदग्रककुदाभोगः प्रमाणाद्‌दुरतिक्रमः।	<br>
विण्मूत्रालिप्तपृष्ठाङ्गो गवामुद्वेगकारकः॥ १८९.४९ ॥	<br><br>
प्रलम्बकण्ठोऽभिमुखस्तरुघाताङ्किताननः।	<br>
पातयन्स गवां गर्भान्दैत्यो वृषभरूपृधृक्॥ १८९.५० ॥	<br><br>
सूदयंस्तरसा सर्वान्वनान्यटति यः सदा।	<br>
ततस्तमतिघोराक्षमवेक्ष्यातिभयातुराः॥ १८९.५१ ॥	<br><br>
गोपा गोपस्त्रियश्चैव कृष्णकृष्णेति चुक्रुशुः।	<br>
सिंहनादं ततश्चक्रे तलशब्दं च केशवः॥ १८९.५२ ॥	<br><br>
तच्छब्दश्रवणाच्चसौ दामोदरमुखं ययौ।	<br>
अग्रन्यस्तविषाणाग्रः कृष्णकुक्षिकृतेक्षणः॥ १८९.५३ ॥	<br><br>
अभ्यधावत दुष्टात्मा दैत्यो वृषभरूपधृक्।	<br>
आयान्तं दैत्यवृषभं दृष्ट्वा कृष्णो महाबलम्॥ १८९.५४ ॥	<br><br>
न चचाल ततः स्थानादवज्ञास्मितलीलया।	<br>
आसन्नं चैव जग्राह ग्राहवन्मधुसूदनः॥ १८९.५५ ॥	<br><br>
जघान जानुना कुक्षौ विषाणग्रहणाचलम्।	<br>
तस्य दर्पबलं हत्वा गृहीतस्य विषाणयोः॥ १८९.५६ ॥	<br><br>
आपीडयदरिष्टस्य कण्ठं क्लिन्नमिवाम्बरम्।	<br>
उत्पाट्य शृङ्गमेकं च तेनैवाताडयत्ततः॥ १८९.५७ ॥	<br><br>
ममार स महादैत्यो मुखाच्छोणितमुद्वमन्।	<br>
तुष्टुर्निहते तस्मिन्गोपा दैत्ये जनार्दनम्॥	<br>
जम्भे हते सहस्राक्षं पुरा देवगणा यथा॥ १८९.५८ ॥	<br><br>
इति श्रीमहापुराणे आदिब्राह्मे बालचरितेऽरिष्टवधनिरूपणं नामोननवत्यधिकशततमोऽध्यायः॥ १८९ ॥	<br></font>
