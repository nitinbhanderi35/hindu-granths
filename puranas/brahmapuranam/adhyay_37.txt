<b>शिवस्तुति-वर्णनम्	</b><br>
<b>ब्रह्मोवाच	</b><br>
अथ वृत्ते विवाहे तु भवस्यामिततेजसः।	<br>
प्रहर्षमतुलं गत्वा देवाः शक्रपुरोगमाः॥	<br>
तुष्टुवुर्वाग्‌भिराद्याभिः प्रणेमुस्ते सहेश्वरम्॥ ३७.१ ॥	<br><br>
<b>देवा ऊचुः	</b><br>
नमः पर्वतलिङ्गाय पर्वतेशाय वै नमः।	<br>
नमः पवनवेगाय विरुपायाजिताय च॥	<br>
नमः क्लेशविनाशाय दात्रे च शुभसम्पदाम्॥ ३७.२ ॥	<br><br>
नमो नीलशखण्डाय अम्बिकापतये नमः।	<br>
नमः पवनरूपाय शतरूपाय वै नमः॥ ३७.३ ॥	<br><br>
नमोभैरवरूपाय विरूपनयनाय च।	<br>
नमः सहस्रनेत्राय सहस३चरणाय च ॥ ३७.४ ॥	<br><br>
नमो द्ववयस्याय वेदाङ्गाय नमो नमः।	<br>
विष्टम्भनाय शक्रस्य बाह्वोर्वेदाङ्कुराय च॥ ३७.५ ॥	<br><br>
चराचराधिपतये शमनाय नमो नमः।	<br>
सलिलाशयलिङ्गाय युगान्ताय नमो नमः॥ ३७.६ ॥	<br><br>
नमः कपालमालाय कपालसूत्रधारिणे।	<br>
नमः कपालहस्ताय दण्डिने गदिने नमः॥ ३७.७ ॥	<br><br>
नमस्त्रैलोक्यनाथाय पशुलोकरताय च।	<br>
नमः खट्‌वाङ्गहस्ताय प्रमथार्त्तिहराय च॥ ३७.८ ॥	<br><br>
नमो यज्ञशिरोहन्त्रे कृष्णकेशापहारिणे।	<br>
भगनेत्रनिपाताय पूष्णो दन्तहराय च॥ ३७.९ ॥	<br><br>
नमः पिनाकशूलसिखङ्गमुद्‌गरधारिणे।	<br>
नमोऽस्तु कालकालाय तृतीयनयनाय च॥ ३७.१० ॥	<br><br>
अन्तकान्तकृते चैव नामः पर्व्वतवासिने।	<br>
सुवर्मरेतसे चैव नमः कुण्डलधारिमे॥ ३७.११ ॥	<br><br>
दैत्यानां योगनाशाय योगिनां गुरेव नमः।	<br>
शशाङ्कादित्यनेत्राय ललाटनयनाय च॥ ३७.१२ ॥	<br><br>
नमः शमशानरतये श्मशानवरदाय च।	<br>
नमो दैवतनाथाय त्र्यम्बकाय नमो नमः॥ ३७.१३ ॥	<br><br>
गृहस्थसाधवे नित्यं जटिले ब्रह्मचारिणे।	<br>
नमो मुण्डार्धमुण्डाय पशूनां पतये नमः॥ ३७.१४ ॥	<br><br>
सलिले तप्यमानाय योगैश्वर्य्यप्रदाय च।	<br>
नमः शान्ताय दान्ताय प्रलयोत्‌पत्तिकारिणे॥ ३७.१५ ॥	<br><br>
नमोऽनुग्रहकर्त्रे च स्थितिकर्त्रे नमो नमः।	<br>
नमो रुद्राय वसव आदित्यायाश्विने नमः॥ ३७.१६ ॥	<br><br>
नमः पित्रेऽथ साङ्ख्याय विश्वेदेवाय वै नमः।	<br>
नमो शर्वाय उग्राय शिवाय वरदाय च॥ ३७.१७ ॥	<br><br>
नमो भीमाय सेनान्यै पशूनां पतये नमः।	<br>
शुचये वैरिहानाय सद्योजाताय वै नमः॥ ३७.१८ ॥	<br><br>
महादेवाय चित्राय विचित्राय च वै नमः।	<br>
प्रधानायाप्रमेयाय कार्याय कारणाय च॥ ३७.१९ ॥	<br><br>
पुरुषाय नमस्तेऽस्तु पुरुषेच्छाकराय च।	<br>
नमः पुरुषसंयोगप्रधानगुणकारिणे॥ ३७.२० ॥	<br><br>
प्रवर्त्तकाय प्रकृतेः पुरुषस्य च सर्वशः।	<br>
कृताकृतस्य सत्‌कर्त्रे फलसंयोगदाय च॥ ३७.२१ ॥	<br><br>
कालज्ञाय च सर्वेषां नमो नियमकारिणे।	<br>
नमो वैषम्यकर्त्रे च गुणानां वृत्तिदाय च॥ ३७.२२ ॥	<br><br>
नमस्ते देवदेवेश नमस्ते भूतभावन।	<br>
शिव सौम्यमुखो द्रष्टुं भव सौम्यो हि नः प्रभो॥ ३७.२३ ॥	<br><br>
<b>ब्रह्मोवाच	</b><br>
एवं स भगवान् देवो जगत्‌पतिरुमापतिः।	<br>
स्तूयमानः सुरैः सर्वेरमरानिदमब्रवीत्॥ ३७.२४ ॥	<br><br>
<b>श्रीशङ्कर उवाच</b>	<br>
द्रष्टुं सुखश्च सौम्यश्च देवानामस्मि भोः सुराः।	<br>
वरं वरयत क्षिप्रं दाताऽस्मि तमसंशयम्॥ ३७.२५ ॥	<br><br>
<b>ब्रह्मोवाच	</b><br>
ततस्ते प्रणताः सर्वे सुरा ऊचुस्त्रिलोचनम्॥ ३७.२६ ॥	<br><br>
<b>देव ऊचुः	</b><br>
तवैव भगवन् हस्ते वर एषोऽवतिष्ठताम्।	<br>
यदा कार्यं तदा नस्त्वं दास्यसे वरमीप्सितम्॥ ३७.२७ ॥	<br><br>
<b>ब्रह्मोवाच	</b><br>
वमस्त्विति तानुक्त्वा विसृज्य च सुरान् हरः।	<br>
लोकांश्च प्रमथैः सार्धं विवेश भवनंस्वकम्॥ ३७.२८ ॥	<br><br>
यस्तु हरोत्सवमद्‌भुतमेनं गायति दैवतविप्रसमक्षम्।	<br>
सोऽप्रतिरूपगणेशसमानो देहविपर्य्ययमेत्य सुखी सायत्॥ ३७.२९ ॥	<br><br>
<b>ब्रह्मोवा	</b><br>
विप्रवर्याः स्तवं हीमं श्रृणुयाद्व पठेच्च यः।	<br>
स सर्व्वलोकगो देवैः पूज्यतेऽमरराडिव॥ ३७.३० ॥	<br><br>
इति श्री आदिब्राह्मे महापुराणे स्वयम्भुऋषिसंवादे शिवस्तुतिनिरूपणं नाम सप्तत्रिंशोऽध्यायः॥ ३७ ॥	<br>
