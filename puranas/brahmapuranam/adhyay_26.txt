<b>तत्रादौ स्वयम्भूब्रह्मर्षिसंवादवर्णनम्	</b><br>
<b>मुनय ऊचुः	</b><br>
पृथिव्यामुत्तमां भूमिं धर्म्मकामार्थमोक्षदाम्।	<br>
तीर्थानामुत्तमं तीर्थं ब्रूहि नो वदातांवर॥ २६.१ ॥	<br><br>
<b>लोमहर्षण उवाच	</b><br>
इमं प्रश्नं मम गरुं पप्रच्छुर्म्मुनयः पुरा।	<br>
तमहं सम्प्रक्ष्यामि यत्पृच्छध्वं द्विजोत्तमाः॥ २६.२ ॥	<br><br>
स्वाश्रमे सुमहापुण्ये नानापुष्पोपशोभिते।	<br>
नानाद्रुमलताकीर्णे नानामृगगणैर्युते॥ २६.३ ॥	<br><br>
पुन्नागैः कर्णिकारैश्च सरलैर्देवदारुभिः।	<br>
शालैस्तालैस्तमालैश्च पनसैर्धवखादिरैः॥ २६.४ ॥	<br><br>
पाटलाशोकबकुलैः करवीरैः सचम्पकैः।	<br>
अन्यैस्च विविधैर्वृक्षैर्नानापुष्पोपसोभितैः॥ २६.५ ॥	<br><br>
कुरुक्षेत्रे समासानं व्यासं मतिमतां वरम्।	<br>
महाभारतकर्त्तार सर्व्वशस्त्रविशारदम्॥ २६.६ ॥	<br><br>
अध्यात्मनिष्ठं सर्व्वज्ञं सर्व्वभूतहिते रतम्।	<br>
पुरामागमवक्तारं वेदवेदाङ्गपारगम्॥ २६.७ ॥	<br><br>
पराशरसुतं शान्तं पद्मपत्रायतेक्षणम्।	<br>
द्रष्टुमभ्याययुः प्रीत्या मुनयः संशितव्रताः॥ २६.८ ॥	<br><br>
कश्यपो जमदग्निश्च भरद्वाजोऽथ गौतम्।	<br>
वसिष्ठो जैमिनिर्धौम्यो मार्कण्डेयोऽथ वाल्मिकिः॥ २६.९ ॥	<br><br>
विश्वामित्रः शतानन्दो वात्स्यो गार्ग्योऽथ आसुरिः।	<br>
सुमन्तुर्भार्गवो नाम कण्वो मेधातिथिर्गुरुः॥ २६.१० ॥	<br><br>
माण्डव्यश्च्यवनो धूम्रो ह्यसितो देवलस्तथा।	<br>
मैद्‌गल्यस्तृणयज्ञस्च दुर्व्वासा लोमशस्तथा॥ २६.११ ॥	<br><br>
संवर्तः कौशिको रैभ्यो मैत्रेयो हरितस्तथा।	<br>
शाण्डिल्यश्च विभाण्डश्च दुर्व्वासा लोमशस्तथा॥ २६.१२ ॥	<br><br>
नारदः पर्व्वतश्चैव वैशम्पायनगालवौ।	<br>
भास्करिः पूरणः सूतः पुलस्त्यः कपिलस्तथा॥ २६.१३ ॥	<br><br>
उलूकः पुलहो वायुर्देवस्थानश्चतुर्भुजः।	<br>
सनत्कुमारः पैलश्च कुष्णः कृष्णनुभौतिकः॥ २६.१४ ॥	<br><br>
एतैर्म्मुनिवरैश्चान्यैर्वृतः सत्यवतीसुतः।	<br>
रराज स मुनिः श्रोमान् नक्षत्रैरिवल चन्द्रमाः॥ २६.१५ ॥	<br><br>
तानागतान्मुनीन् सर्व्वान् पूजयामास वेदवित्।	<br>
तेऽपि तं प्रतिपूज्यैव कथां चक्रुः परस्परम्॥ २६.१६	<br>
कथान्ते ते मुनिश्रेष्ठाः कृष्णां सत्यवतीसुतम्।	<br>
पप्रच्छुः सशयं सर्व्वे तपोवननिवासिनः॥ २६.१७ ॥	<br><br>
<b>नुनय ऊचुः	</b><br>
मुने वेदांश्च शास्त्राणि पुराणागमभारतम्।	<br>
भूतं भव्यं भविष्यञ्च सर्व्वजानासि वाङ्मयम्॥ २६.१८ ॥	<br><br>
कष्टेऽस्मिन् दुःखबहुले निःसारे भवसागरे।	<br>
रागग्राहाकुले रौद्रे विषयदकसंप्लवे॥ २६.१९ ॥	<br><br>
इन्द्रियावर्त्तकलिले दृष्टोर्मिशतसङ्कुले।	<br>
मोहपङ्काविले दुर्गे लोभगम्भीरदुस्तरे॥ २६.२० ॥	<br><br>
निमज्जज्जगदालोक्य निरालम्बमचेतनम्।	<br>
पृच्छामस्त्वां महाभागं ब्रूहि नो मुनिसत्तम?॥ २६.२१ ॥	<br><br>
श्रेयः किमत्र संसारे भैरवे लोमहर्षणे।	<br>
उपदेशप्रदानेन लोकानुद्धर्त्तुमर्हसि॥ २६.२२ ॥	<br><br>
दुर्लभं परमं क्षेत्रं वक्तुमर्हसि मोभदम्।	<br>
पृथिव्यां कर्म्ममूमिञ्च श्रोतुमिच्छामहे वयम्॥ २६.२३ ॥	<br><br>
कृत्वा किल नरः सम्यक् कर्म्मभूमौ यथोदितम्।	<br>
प्राप्नोति परमां सिद्धिं नरकञ्च विकर्म्मतः॥ २६.२४ ॥	<br><br>
मोक्षक्षेत्रे तथा मोत्रं प्राप्नोति पुरुषः सुधीः।	<br>
तस्माद् ब्रूहि महाप्राज्ञ यत्पृष्टोऽसि द्विजोत्तम?॥। २६.२५ ॥	<br><br>
श्रुत्वा तु वचनं तेषां मुनीनां भावितात्मनाम्।	<br>
व्यासः प्रोवाच भगवान्‌भूतभव्यभविष्यवित्॥ २६.२६ ॥	<br><br>
<b>व्यास उवाच	</b><br>
श्रुणुध्वं मुनयः सर्व्वे वक्ष्यामि यदि पृच्छथ।	<br>
यःसंवादोऽभवत् पूर्व्वमृषीणां ब्रह्मण सह॥ २६.२७ ॥	<br><br>
मेरृपृष्ठे तु विस्तीर्णे नानारत्नविभूषिते।	<br>
नानाद्रुमलताकीर्णे नानापुष्पेपशोभिते॥ २६.२८ ॥	<br><br>
नानापक्षिरुते रम्ये नानाप्रसवनाकुले।	<br>
नानासत्त्वसमाकीर्णे नानाश्चर्य्यसमन्विते॥ २६.२९ ॥	<br><br>
नानावर्णशिलाकीर्णे नानाधातुविभूषिते।	<br>
नानामुनिजनाकीर्णे नानाश्रमसमन्विते॥ २६.३० ॥	<br><br>
नत्रासीने जगन्नाथं जगद्‌योनिं यतुर्मखम्।	<br>
जगत्पतिं जगद्वन्धं जगदाधारमीश्वरम्॥ २६.३१ ॥	<br><br>
देवदानवगन्धर्व्वैर्यक्षविद्याधरोरगैः।	<br>
मुनिसिद्धाप्सरोभिश्च वृतमन्यैर्दिवालयैः॥ २६.३२ ॥	<br><br>
क्रेचित् स्तुवन्ति तं देवं कोचिद्‌गायन्ति चाग्रतः।	<br>
कोचिद्वाद्यानि वाद्यन्ते केचिन्न्‌त्यन्ति चापरे॥ २६.३३ ॥	<br><br>
एवं प्रमुदिते काले सर्व्वभूतसमागमे।	<br>
नानाकुसुमगन्धाढ्‌ये दक्षिणानिलसेविते॥ २६.३४ ॥	<br><br>
भृग्वाद्यास्तं तदा देवं प्रणिपत्य पितामहम्।	<br>
इममर्थमृषिवराः। प्रपच्छुः पितरं द्विजाः॥ २६.३५ ॥	<br><br>
<b>ऋषय ऊचुः।	</b><br>
भगवञ्श्रोतुमिच्छामः कर्म्मभूमिं महीतले।	<br>
वक्तुमर्हसि देवेश मोक्षक्षेत्रञ्च दुर्लभम्॥ २६.३६ ॥	<br><br>
<b>व्यास उवाच	</b><br>
तेषां ववनमाकर्ण्य प्राह ब्रह्म सुरेरवरः।	<br>
पप्रच्छुस्ते यथा प्रश्नं तत्सर्व्व मुनिसत्तमाः॥ २६.३७ ॥	<br><br>
इति श्रीब्राह्मे महापुराणे स्वयम्भूब्रह्मर्षिसंवादे प्रश्ननिरूपणं नामषड्‌विंशोऽध्यायः॥ २६ ॥	<br>
