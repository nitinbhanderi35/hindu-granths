<b>पुरुवंश-वर्णनम्</b><br>
<b>ब्राह्मणाःऊचुः</b><br>
पुरोर्वशं वयं सूत श्रोतुमिच्छाम तत्तवतः।<br>
द्रुह्यस्यानोर्यदोश्चैव तुर्वसोश्च पुथक् पृथक्॥ १३.१ ॥<br>
<br>
<b>लोमहर्षण उवाच</b><br>
श्रृणुध्वं मुनिशार्दूलाः पुरोर्वशं महात्मनः।<br>
विस्तरेणानुपूर्व्व्या च प्रथमं वदतो मम ॥ १३.२ ॥<br>
<br>
पुरोः पुत्रः सुवीरोऽभून्मनस्युस्तस्य चात्मजः।<br>
राजा चाभयदो नाम मनस्योरभवत् सुतः॥ १३.३ ॥<br>
<br>
तथैवाभयदस्यासीत् सुधन्वा नाम पार्थिवः।<br>
सुधन्वनः सुबाहुश्च रौद्राश्वस्तस्य चात्मजः॥ १३.४ ॥<br>
<br>
रौद्राश्वस्य दशार्णेयुः कृकाणेयुस्तथैव च।<br>
कक्षेयुस्थण्डिलेयुश्च सन्नतेयुस्तथैव च॥ १३.५ ॥<br>
<br>
ऋचोयुश्च जलेयुश्च स्थलेयुश्च महाबलः।<br>
धनेयुश्च वनेयुश्च पुत्रकाश्च दश स्त्रियः॥ १३.६ ॥<br>
<br>
भद्रा शूद्रा च मद्रा च शलदा तथा।<br>
खलदा च ततो विप्रा नलदा सुरसापि च॥ १३.७ ॥<br>
<br>
तथा गोचपला च स्त्रीरत्नकूटा च ता दश।<br>
ऋषिर्जातोऽत्रिवंशे च तासां भर्त्ता प्रभाकरः॥ १३.८ ॥<br>
<br>
भद्रायां जनयामास सुतं सोमं यशस्विनम्।<br>
स्वर्भानुना हते सूर्य्ये पतमाने दिवो महीम्॥ १३.९ ॥<br>
<br>
तमोऽभिभूते लोके च प्रभा येन प्रवर्त्तिता।<br>
स्वस्ति तेऽस्त्विति चोक्त्वा वै पतमानो दिवाकरः॥ १३.१० ॥<br>
<br>
वचनात्तस्य विप्रर्षेर्न पपात दिवो महीम्।<br>
अत्रिश्रेष्ठानि गोत्राणि यश्चकार महातपाः॥ १३.११ ॥<br>
<br>
यज्ञेष्वत्रेर्बलञ्चैव देवैर्यस्य प्रतिष्ठितम्।<br>
स तासु जनयामास पुत्रिकास्वात्मकामजान्॥ १३.१२ ॥<br>
<br>
दश पुत्रान् महासत्त्वांस्तपस्युग्रे रतांस्तथा।<br>
ते तु गोत्रकरा विप्रा ऋषयो वेदपारगाः॥ १३.१३ ॥<br>
<br>
स्वस्त्यात्रेय इति ख्याताः किञ्च त्रिधनवर्जिताः।<br>
कक्षेयोस्तनयास्त्वासंस्त्रय एव महारथाः॥ १३.१४ ॥<br>
<br>
सभानरश्चाक्षुषश्च परमन्युस्तथैव च।<br>
सभानरस्य पुत्रस्यु विद्वान् कालानलो नृपः॥ १३.१५ ॥<br>
<br>
कालानलस्य धर्म्मज्ञः सृञ्जयो नाम वै सुतः।<br>
सृञ्जयस्याभवत् पुत्रो वीरो राजा पुरञ्जयः॥ १३.१६ ॥<br>
<br>
जनमेजयो मुनिश्रेष्ठाः पुरञ्जयसुतोऽभवत्।<br>
जनमेजयस्य राजर्षेर्महाशालोऽभवत् सुतः॥ १३.१७ ॥<br>
<br>
देवेषु स परिज्ञातः प्रतिष्ठितयशा भुवि।<br>
महामना नाम सुतो महाशालस्य विश्रुतः॥ १३.१८ ॥<br>
<br>
जज्ञे वीरः सुरगणैः पूजितः सुमहामनाः।<br>
महामनास्तु पुत्रौ द्वौ जनयामास भो द्विजाः॥ १३.१९ ॥<br>
<br>
उशीनरञ्टच धर्म्मज्ञं तितिक्षुञ्च महाबलम्।<br>
उशीनरस्य पत्न्यस्तु पञ्च राजर्षिशजाः॥ १३.२० ॥<br>
<br>
नृगा कृमिर्नवा दर्व्वा पञ्चमी च दृषद्वती।<br>
उशीनरस्य पुत्रास्तु पञ्च तासु कुलोद्वहाः॥ १३.२१ ॥<br>
<br>
तपसा चव महता जाता वृद्धस्य चात्मजाः।<br>
नृगायास्तु नृगः पुत्रः कृम्यां कृमिरजायत॥ १३.२२ ॥<br>
<br>
नवायास्तु नवः पुत्रो दर्व्वायाः सुव्रतोऽभवत्।<br>
दृषद्वत्यस्तु सञ्जज्ञे शिविरौशनरो नृपः॥ १३.२३ ॥<br>
<br>
शिबेस्तु शिबयो विप्रा यौधेयास्तु नृगस्य ह।<br>
नवस्य नवराष्ट्रन्तु कृमेस्तु कृमिला पुरी॥ १३.२४ ॥<br>
<br>
सुव्रतस्य तथाम्बष्ठाः शिबिपुत्रान्निबोधत।<br>
शिबेस्तु शिबयः पुत्राश्चत्वारो लोकविश्रुताः॥ १३.२५ ॥<br>
<br>
वृषदर्भः सुवीरश्च केकयो मद्रकस्तथा।<br>
तेषां जनपदाः स्फीता केकया मद्रकास्तथा॥ १३.२६ ॥<br>
<br>
वृषदर्भाः सुवीराश्च तितिक्षोस्तु प्रजास्त्विमाः।<br>
तितिक्षुरभवद्राजा पूर्व्वस्यां दिशि बो द्विजाः॥ १३.२७ ॥<br>
<br>
उषद्रथो महावीर्य्यः फेनस्तस्य सुतोऽभवत्।<br>
फेनस्य सुतपा जज्ञे ततः सुतपसो बलिः॥ १३.२८ ॥<br>
<br>
जातो मानुषयोनौ तु स राजा काञ्चनेषुधिः।<br>
महायोगी स तु बलिल्बभूव नृपतिः पुरा॥ १३.२९ ॥<br>
<br>
पुत्रानुत्पादयामास पञ्च वंशकरान् भुवि।<br>
अङ्गः प्रथमतो जज्ञे बङ्गः सुह्यस्तथैव च॥ १३.३० ॥<br>
<br>
पुण्ड्रः कलिङ्गश्च तथा बालेयं क्षत्रमुच्यते।<br>
बालेया ब्राह्मणास्चैव तस्य वंशकरा भुवि॥ १३.३१ ॥<br>
<br>
बलेश्च ब्रह्मणा दत्तो वरः प्रीतेन भो द्विजाः।<br>
महायोगित्वमायुश्च कल्पस्य परिमाणतः॥ १३.३२ ॥<br>
<br>
बले चाप्रतिमत्वं वै धर्म्मतत्त्वार्थदर्शनम्।<br>
संग्रामे चाप्यजेयत्वं धर्म्मे चैव प्रधानताम्॥ १३.३३ ॥<br>
<br>
त्रैलोक्यदर्शनञ्चापि प्राधन्यं प्रसवे तथा।<br>
चतुरो नियतान् वर्णास्त्वञ्च स्थापयितेति च॥ १३.३४ ॥<br>
<br>
इत्युक्तो विभुना राजा बलिः शान्तिं परां ययौ।<br>
कालेन महता विप्रा स्वञ्च स्तानमुपागमत्॥ १३.३५ ॥<br>
<br>
तेषां जनपदाः पञ्च अङ्गा ससुह्मकाः।<br>
कालिङ्गा पुण्ड्रकाश्चैव प्रजास्त्वङ्गस्य साम्प्रतम्॥ १३.३६ ॥<br>
<br>
अङ्गपुत्रो महानासीद्राजेन्द्रो दधिवाहनः।<br>
दधिवाहनपुत्रस्तु राजा दिविरथोऽभवत्॥ १३.३७ ॥<br>
<br>
पुत्रो दिविरथस्यासीच्छक्रतुल्यपराक्रमः।<br>
विद्वान् धर्म्मरथो नाम तस्य चित्ररथः सुतः॥ १३.३८ ॥<br>
<br>
तेन धर्म्मरथेनाथ तदा कालञ्जरे गिरौ।<br>
यजता सह शक्रेण सोमः पीतो महात्मना॥ १३.३९ ॥<br>
<br>
अथ चित्ररथस्यापि पुत्रो दशरथोऽभवत्।<br>
लोमपादः इति ख्यातो यस्य शान्ता सुताभवत्॥ १३.४० ॥<br>
<br>
तस्य दाशरथिर्वोरश्चतुरङ्गो महायशाः।<br>
ऋष्यश्रृङ्गप्रसादेन जज्ञे वंशविवर्द्धनः॥ १३.४१ ॥<br>
<br>
चतुरङ्गस्य पुत्रस्तु पृथुलाक्ष इति स्मृतः।<br>
पृथुलाक्षसुतो राजा चम्पो नाम महायशा॥ १३.४२ ॥<br>
<br>
चम्पस्य तु पुरी चम्पा या मालिन्यभवत् पुरा।<br>
पूर्णभद्रप्रसादेन हर्य्यङ्गोऽस्य सुतोऽभवत्॥ १३.४३ ॥<br>
<br>
ततो वैभाण्डकिस्तस्य वारणं शक्रवारणम्।<br>
अवतारयामास महीं मन्त्रैर्वाहनमुत्तमम्॥ १३.४४ ॥<br>
<br>
हर्य्यङ्गस्य सुतस्तत्र राजा भद्ररथः स्मृतः। <br>
पुत्रो भद्ररथस्यासीद्बृहत्कर्म्मा प्रजेश्वरः॥ १३.४५ ॥<br>
<br>
बृहद्दर्भः सुतस्तस्य यस्माज्जज्ञे बृहन्मनाः।<br>
बृहन्मनास्तु राजेन्द्रो जनयामास वै सुतम्॥ १३.४६ ॥<br>
<br>
नाम्ना जयद्रथं नाम यस्माद्दृढरथो नृपः।<br>
आसीद्दृढरथस्यापि विश्वजिज्जनमेजयी॥ १३.४७ ॥<br>
<br>
दायादस्तस्य वैकर्णो विकर्णस्तस्य चात्मजः।<br>
तस्य पुत्रशतं त्वासीदङ्गानां कुलवर्द्धनम्॥ १३.४८ ॥<br>
<br>
एतेऽङ्गवंशजाः सर्व्वे राजानः कीर्त्तिता मया।<br>
सत्यव्रता महात्मानः प्रजावन्तो महारथाः॥ १३.४९ ॥<br>
<br>
ऋचेयोस्तु मुनिश्रेष्ठा रौद्राश्वतनयस्य वै।<br>
श्रृणुध्वं सम्प्रवक्ष्यामि वंशं राज्ञास्तु भो द्विजाः॥ १३.५० ॥<br>
<br>
ऋचेयोस्तनयो राजा मतिनारो महीपतिः।<br>
मतिनारसुतास्त्वासंस्त्रयः परमधार्म्मिकाः॥ १३.५१ ॥<br>
<br>
वसुरोधः प्रतिरथः सुबाहुश्चैव दार्म्मिकः।<br>
सर्व्वे वेदविदश्चैव ब्रह्मण्याः सत्यवादिनः॥ १३.५२ ॥<br>
<br>
इला नाम तु यस्यासीत् कन्या वै मुनिसत्तमाः।<br>
ब्रह्मवादिन्यधिस्त्री सा तंसुस्तामभ्यगच्छत॥ १३.५३ ॥<br>
<br>
तंसोः सुतोऽथ राजर्षिधर्म्मनेत्रः प्रतापवान्।<br>
ब्रह्मवादी पराक्रान्तस्तस्य भार्य्योपदानवी॥ १३.५४ ॥<br>
<br>
उपदानवी ततः पुत्रांश्चतुरोऽजनयच्छुभान्।<br>
दुष्यन्तमथ सुष्मन्तं प्रवीरमनघं तथा॥ १३.५५ ॥<br>
<br>
दुष्यन्तस्य तु दायादो भरतो नाम वीर्य्यवान्।<br>
स सर्व्वदमनो नाम नागायुतबलो महान्॥ १३.५६ ॥<br>
<br>
चक्रवर्त्ति सुतो जज्ञे दुष्यन्तस्य महात्मनः।<br>
शकुन्तलायां भरतो यस्य नाम्ना तु भारताः॥ १३.५७ ॥<br>
<br>
भरतस्य विनष्टेषु तनयेषु महीपतेः।<br>
मातॄणां तु प्रकोपेण मया तत्कथितं पुरा॥ १३.५८ ॥<br>
<br>
बृहस्पतेरङ्गिरसः पुत्रो विप्रो महामुनिः।<br>
अयाजयद्भरद्वाजो महद्भिः क्रतुभिर्विभुः॥ १३.५९ ॥<br>
<br>
पूर्व्वं तु वितथे तस्य कृते वै पुत्रजन्मनि।<br>
ततोऽथ वितथो नाम भरद्वाजात्सुतोऽभवत्॥ १३.६० ॥<br>
<br>
तथोऽथ वितथे जाते भरतस्तु दिवं ययौ।<br>
वितथं चाभिषिच्याथ भरद्वाजो वनं ययौ॥ १३.६१ ॥<br>
<br>
स चापि वितथः पुत्रान् जनयामास पञ्च वै।<br>
सुहोत्रञ्च सुहोतारं गर्यं गर्गं तथैव च॥ १३.६२ ॥<br>
<br>
कपिलञ्च महात्मानं सुहोत्रस्य सुतद्वयम्।<br>
काशिकञ्च महासत्यं तथा गृत्समतिं नृपम्॥ १३.६३ ॥<br>
<br>
तथा गृत्समतेः पुत्रा ब्राह्मणाः क्षत्रिया विशः।<br>
काशिकस्य तु काशेयः पुत्रो दीर्घतपास्तथा॥ १३.६४ ॥<br>
<br>
बभूव दीर्घतपसो विद्वान् धन्वन्तरिः सुतः।<br>
धन्वन्तरेस्तु तनयः केतुमानिति विश्रुतः॥ १३.६५ ॥<br>
<br>
तथा केतुमनः पुत्रो विद्वान् भीमरथः स्मृतः।<br>
पुत्रो भीमरथस्यापि वारामस्यधिपोऽभवत्॥ १३.६६ ॥<br>
<br>
दिवोदास इति ख्यातः सर्व्वशत्रुप्रणाशनः।<br>
दिवोदासस्य पुत्रस्तु वीरो राजा प्रतर्दनः॥ १३.६७ ॥<br>
<br>
प्रतर्दनस्य पुत्रौ द्वौ वत्सो भर्गव एव च।<br>
अलर्को राजपुत्रस्तु राजा सन्मतिमान् भुवि॥ १३.६८ ॥<br>
<br>
हैहयस्य तु दायाद्यं हृतवान् वै महीपतिः।<br>
आजह्रे पितृदायाद्यं दिवोदासहृतं बलात्॥ १३.६९ ॥<br>
<br>
भद्रश्रेण्यस्य पुत्रेण चदुर्दमेन महात्मना।<br>
दिवोदासेन बालेति घृणयासौ विसर्ज्जितः॥ १३.७० ॥<br>
<br>
अष्टारथो नाम नृपः सुतो भीमरथस्य वै।<br>
तेन पुत्रेण बालस्य प्रहृतं तस्य भो द्विजाः॥ १३.७१ ॥<br>
<br>
वैरस्यान्तं मुनिश्रेष्ठाः क्षत्रियेण विधित्सता।<br>
अलर्कः कासिराजस्तु ब्रह्मण्यः सत्यसङ्गरः॥ १३.७२ ॥<br>
<br>
षष्टिं वर्षसहस्राणि षष्टिं वर्षशतानि च।<br>
युवा रूपेण सम्पन्न आसीत्काशिकुलोद्वहः॥ १३.७३ ॥<br>
<br>
लोपामुद्राप्रसादेन परमायुरवाप सः।<br>
वयसोऽन्ते मुनिश्रेष्ठा हत्वा क्षेमकराक्षसम्॥ १३.७४ ॥<br>
<br>
रम्यां निवेशयामास पुरीं वाराणसीं नृपः।<br>
अलर्कस्य तु दायादः क्षेमको नाम पार्थिवः॥ १३.७५ ॥<br>
<br>
क्षेमकस्य तु पुत्रो वै वर्षकेतुस्ततोऽभवत्।<br>
वर्षकेतोश्च दायादो विभुर्नाम प्रजेश्वरः॥ १३.७६ ॥<br>
<br>
आनर्त्तस्तु विभोः पुत्रः सुकुमारस्ततोऽभवत्।<br>
सुकुमारस्य पुत्रस्तु सत्यकेतुर्महारथः॥ १३.७७ ॥<br>
<br>
सुतोऽभवनन्महातेजा राजा परमधार्म्मिकः।<br>
वत्सस्य वत्सभूमिस्तु भर्गभूमिस्तु भार्गवात्॥ १३.७८ ॥<br>
<br>
एते त्वङ्गिरसः पुत्रा जाता वंशेऽथ भार्गवे।<br>
ब्राह्मणाः क्षत्रियाच वैश्याः शूद्राश्च मुनिसत्तमाः॥ १३.७९ ॥<br>
<br>
आजमीढोऽपरो वंशः श्रूयतां द्विजसत्तमाः।<br>
सुहोत्रस्य बृहत्पुत्रो बृहतस्तनयास्त्रयः॥ १३.८० ॥<br>
<br>
अजमीढो द्विमीढश्च पुरुमीढश्च वीर्य्यवान्।<br>
अजमीढस्य पत्न्यस्तु तिस्रो वै यशसन्विताः॥ १३.८१ ॥<br>
<br>
नीली च केशिनी चैव धूमिनी च वराङ्गनाः।<br>
अजमीढस्य केशिन्यां जज्ञे जह्नुः प्रतापवान्॥ १३.८२ ॥<br>
<br>
आजह्रे यो महासन्नं सर्व्वमेधमखं विभुम्।<br>
पतिलोभेन यं गङ्गा विनीतेव ससार ह॥ १३.८३ ॥<br>
<br>
नेच्छतः प्लावयामास तस्य गङ्गा च तत्सदः।<br>
तत्तया प्लावितं दृष्ट्वा यज्ञवाटं समन्ततः॥ १३.८४ ॥<br>
<br>
जह्नुरप्यब्रवीद्गङ्गां क्रुद्धो विप्रास्तदा नृपः।<br>
एष ते त्रिषु लोकेषु संक्षिप्यापः पिबाम्यहम्॥ १३.८५ ॥<br>
<br>
अस्य गङ्गेऽवलेपस्य सद्यः फलमवाप्नुहि।<br>
ततः पीताः महात्मानो दृष्ट्वा गङ्गां महर्षयः॥ १३.८६ ॥<br>
<br>
उपनिन्युर्महाभागा दुहितृत्वेन जाह्नावीम्।<br>
युवनाश्वस्य पुत्रीं तु कावेरीं जह्नुरावहत्॥ १३.८७ ॥<br>
<br>
गङ्गाशापेन देहार्द्ध यस्याः पश्चान्नदीकृतम्।<br>
जह्नोस्तु दयितः पुत्रो अजको नाम वीर्य्यवान्।<br>
अजकस्य तु दायादो बलाकाश्वो महीपतिः॥ १३.८८ ॥<br>
<br>
बभूव मृगयाशीलः कुशिकस्तस्य चात्मजः।<br>
पह्नवैः सह संवृद्धो राजा वनचरैः सह॥ १३.८९ ॥<br>
<br>
कुशिकस्तु तपस्तेपे पुत्रमिन्द्रसमं विभुम्।<br>
लभेयमिति तं शक्रस्त्रासादभ्यत्य जज्ञिवान्॥ १३.९० ॥<br>
<br>
स गाधिरभवद्राजा मघवा कौशिकः स्वयम्।<br>
विश्वामित्रस्तु गाधयो विश्वमित्रात्तथाष्टकः॥ १३.९१ ॥<br>
<br>
अष्टकस्य सुतो लौहिः प्रोक्तो जह्नुगणो मया।<br>
आजमीढोऽपरो वंशः श्रूयतां मुनिसत्तमाः॥ १३.९२ ॥**<br>
<br>
अजमीढात्तु नील्यां वै सुशान्तिरुदपद्यत।<br>
पुरुजातिः सुशान्तश्च बाह्याश्वः पुरुजातितः॥ १३.९३ ॥<br>
<br>
बाह्याश्वतनयाः विक्रान्तः गृमिलाश्वश्च पञ्चमः।<br>
पञ्चैते रक्षणायालं देशानामिति विश्रुताः॥ १३.९४ ॥<br>
<br>
यवीनरश्च विक्रान्तः कृमिलाश्वश्च पञ्चमः।<br>
पञ्चैते रक्षणायालं देशानामिति विश्रुताः॥ १३.९५ ॥<br>
<br>
पञ्चानां ते तु पञ्चालाः स्फीता जनपदावृताः।<br>
अलं संरक्षणे तेषां पञ्चाला इति विश्रुताः॥ १३.९६ ॥<br>
<br>
मुद्गलस्य तु दायादो मौद्गल्यः सुमहायशाः।<br>
इन्द्रसेना यतो गर्भं ब्रध्नश्वं प्रत्यपद्यत॥ १३.९७ ॥<br>
<br>
आसीत् पञ्चजनः पुत्रः सृञ्जयस्य महात्मनः।<br>
सुतः पञ्चजनस्यापि सोमदत्तो महीपतिः॥ १३.९८ ॥<br>
<br>
सोमदत्तस्य दायादः सहदेवो महायशाः।<br>
सहदेवसुतश्चापि सोमको नाम विश्रुतः॥ १३.९९ ॥<br>
<br>
अजमीढसुतो जातः क्षीणे वंशे तु सोमकः।<br>
सोमकस्य सुतो जन्तुर्यस्य पुत्रशतं बभौ॥ १३.१०० ॥<br>
<br>
तेषां यवीयान् पृषतो द्रुपदस्य पिता प्रभुः।<br>
आजमीढाः स्मृताश्चैते महात्मास्तु सोमकाः॥ १३.१०१ ॥<br>
<br>
महीषी त्वजमीढस्य धूमिनी पुत्रगृद्धिनी।<br>
पतिव्रता महाभागा कुलजा मुनिसत्तमाः॥ १३.१०२ ॥<br>
<br>
सा च पुत्रार्थिनी देवी व्रतचर्य्यसमन्विता।<br>
कततो वर्षायुतं तप्त्वा तपः परमदुश्चरम्॥ १३.१०३ ॥<br>
<br>
हुत्वाग्निं विधिवत्सा तु पवित्रामितभोजना।<br>
अग्निहोत्रकुसेष्वेव सुष्वाप मुनिसत्तमाः॥ १३.१०४ ॥<br>
<br>
धूमिन्या स तया देव्या त्वजमीढः समियिवान्।<br>
ऋक्षं सञ्जनयामास धूम्रवर्णं सुदर्शनम्॥ १३.१०५ ॥<br>
<br>
ऋक्षात् संवरणो जज्ञे कुरुः संवरणात्तथा।<br>
यः प्रयागादतिक्रम्य कुरुक्षेत्रं चकार ह॥ १३.१०६ ॥<br>
<br>
पण्यं च रमणीयं च पुण्यकृद्भिर्निषेवितम्।<br>
तस्यान्ववायः सुमहान् यस्य नाम्नाथ कौरवाः॥ १३.१०७ ॥<br>
<br>
कुरोश्च पुत्राश्चत्वारः सुधान्वा सुधनुस्तथा।<br>
परीक्षिच्च महाबाहुः प्रवरश्चारिमेजयः॥ १३.१०८ ॥<br>
<br>
परीक्षितस्तु दायादो धार्म्मिको जनमेजयः।<br>
श्रुतसनोऽग्रसेनश्च भीमसेनश्च नामतः॥ १३.१०९ ॥<br>
<br>
एते सर्व्वे महाभागा विक्रान्ता बलशालिनः।<br>
जनमेजयस्य पुत्रस्तु सुरथो मतिमांस्तथा॥ १३.११० ॥<br>
<br>
सुरथस्य तु विक्रान्तः पुत्रो जज्ञे विदूरथः।<br>
विदूरथस्य दायाद ऋक्ष एव महारथः॥ १३.१११ ॥<br>
<br>
द्वितीयस्तु भरद्वाजान्नाम्ना तेनैव विश्रुतः।<br>
द्वावृक्षौ सोमवंशेऽस्मिन् द्वावेव च परीक्षितौ॥ १३.११२ ॥<br>
<br>
भीमसेनास्त्रयो विप्रा द्वौ चापि नजमेजयौ।<br>
ऋक्षस्य तु द्वितीयस्य भीमसेनोऽभवत्सुतः॥ १३.११३।<br>
<br>
प्रतीपो भीमसेनात्तु प्रतीपस्य तु शान्तनुः।<br>
देवापिर्बाहि लकश्चैव त्रय एव महारथाः॥ १३.११४ ॥<br>
<br>
शान्तनोस्तवभवद्भीष्मस्तस्मिन् वंशे द्विजोत्तमाः।<br>
बाह्लिकस्य तु राजर्षेर्व्वशं श्रुणुत भो द्विजाः॥ १३.११५ ॥<br>
<br>
बाह्लिकस्य सुतश्चैव सोमदत्तो महायशाः।<br>
जज्ञिरे सोमदत्तात्तु भूरिर्भूरिरश्रवाः शलः॥ १३.११६ ॥<br>
<br>
उपाध्यायस्तु देवानां देवापिरभवन्मुनिः।<br>
च्यवनपुत्रः कृतक इष्ट आसीन्महात्मनः॥ १३.११७ ॥<br>
<br>
शान्तनुस्त्वभवनद्राजा कौरवाणां धुरन्धऱः।<br>
शान्तनोः सम्प्रवक्ष्यामि वंशं त्रैलोक्यविश्रुतम्॥ १३.११८ ॥<br>
<br>
गाङ्गं वेवव्रतं नाम पुत्रं सोऽजनयत् प्रभुः। <br>
स तु भीष्म इति ख्यातः पाण्डवानां पितामहः॥ १३.११९ ॥<br>
<br>
काली विचित्रवीर्य्यं तु जनयामास बो द्विजाः।<br>
शान्तनोर्दयितं पुत्रं धर्म्मात्मानमकल्मषम्॥ १३.१२० ॥<br>
<br>
कृष्णद्वैपायनाच्चैव क्षेत्रे वैचित्रवीर्य्यके।<br>
धृतराष्ट्रं च पाण्डुं च विदुरं चाप्यजीजनत्॥ १३.१२१ ॥<br>
<br>
धृतराष्टस्तु गान्धार्य्यां पुत्रानुत्पादयच्छतम्।<br>
तेषां दुर्य्योधनः श्रेष्ठः सर्ब्वेषामपि स प्रभुः॥ १३.१२२ ॥<br>
<br>
पाण्डोर्धनञ्जयः पुत्रः सौभद्रस्तस्य चात्मजः।<br>
अभिमन्वोः परीक्षित्तु पिता पारीक्षितस्य ह॥ १३.१२३ ॥<br>
<br>
पारिक्षितस्य काश्यायां द्वौ पुत्रौ सम्बभूवतुः।<br>
चन्द्रापीडस्तु नृपतिः सूर्य्यापीडश्च मोभवित्॥ १३.१२४ ॥<br>
<br>
चन्द्रापॣस्य पुत्राणां शतमुत्तमधन्विनाम्।<br>
जानमेजयमित्येवं क्षात्रं भुवि परिश्रुतम्॥ १३.१२५ ॥<br>
<br>
तेषां ज्येष्ठस्तु तत्रासीत् पुरे वाराणसाह्वये।<br>
सत्यकर्णो महाबाहुर्यज्वा विपुलदक्षिणः॥ १३.१२६।<br>
<br>
सत्यकर्णस्य दायादः श्वेतकर्णः प्रतापवान्।<br>
अपुत्रः स तु धर्म्मात्मा प्रविवेश तपोवनम्॥ १३.१२७ ॥<br>
<br>
तस्माद्वनगता गर्भं यादवी प्रत्यपद्यत।<br>
सुचारोर्दुहिता सूभ्रर्मालिनी ग्राहमालिनी॥ १३.१२८ ॥<br>
<br>
सम्भूते स च गर्भे च स्वेतकर्मः प्रजेश्वरः।<br>
अन्वगच्छत् कृतं पूर्व्वं महाप्रस्थानमच्युतम्॥ १३.१२९ ॥<br>
<br>
सा तु दुष्ट्वा प्रियं तं च पृष्ठतोऽन्वगात्।<br>
सुचारोर्दुहिता साध्वी वने राजीवलोचना॥ १३.१३०॥<br>
<br>
पथि सा सुषुवे बाला सुकुमारं कुमारकम्।<br>
तमपास्ताथ तत्रैव राजानं सान्वगच्छत॥ १३.१३१ ॥<br>
<br>
पतिव्रता महाभागा द्रौपदीव पुरा सती।<br>
कुमारः सुकुमारोऽसौ गिरिपृष्ठे रुरोद ह॥ १३.१३२ ॥<br>
<br>
दयार्थं तस्य मेघास्तु प्रादुरासन्महात्मनः।<br>
श्रविष्ठायास्तु पुत्रौ द्वौ पैप्पलादिश्च कौशिकः॥ १३.१३३ ॥<br>
<br>
दृष्ट्वा कृपान्वितौ गृह्य तौ प्राक्षालयतां जले।<br>
निघृष्टौ तस्य पाश्वौ तु शिलायां रुधिरप्लुतौ॥ १३.१३४ ॥<br>
<br>
अजश्यामः स पार्श्वाब्यां घृष्टाभ्यां सुसमाहितः।<br>
अजश्यामौ तु तत्पाशौ देवेन सम्बभूवतुः॥ १३.१३५ ॥<br>
<br>
अथाजपार्श्व इति वै चक्राते नाम तस्य तौ॥<br>
स तु रेमकशालायां द्विजाब्यामभिवार्द्धितः॥ १३.१३६ ।<br>
<br>
रेमकस्य तु भार्य्यां तमुद्वहत् पुत्रकारणात्।<br>
रेमत्याः स तु पुत्रोऽभूद्ब्राह्मणौ सचिवौ तु तौ॥ १३.१३७ ॥<br>
<br>
तेषां पुत्राश्च पौत्राश्च युगपत्तुल्यजीविनः।<br>
स एष पौरवो वंशः पाण्डवानां महात्मनाम्॥ १३.१३८ ॥<br>
<br>
श्लोक्रोऽपि चात्र गीतोऽयं नाहुषेन ययातिना।<br>
जरासंक्रमणे पूर्व्वं तदा प्रीतेन धीमता॥ १३.१३९ ॥<br>
<br>
अचन्द्रार्क्रग्रहा भूमिर्भवेदियमसंशायम्।<br>
अपौरवा मही नैव भविष्यति कदाचन॥ १३.१४० ॥<br>
<br>
एष वऋ पौरवो वंशो विख्यातः कथितो मया।<br>
तुर्व्वसोस्तु प्रवक्ष्यामि द्रुह्योस्चानोर्यदोस्तथा॥ १३.१४१ ॥<br>
<br>
तुर्व्वसोऽस्तु सुतो वह्निर्गोभानुस्तस्य चात्मजः।<br>
गोभानोस्तु सुतो राजा ऐशानुरपराजितः॥ १३.१४२ ॥<br>
<br>
करन्धमस्तु ऐशानोर्मरुत्तस्तस्य चात्मजः।<br>
अन्यस्त्वाविक्षितो राजा मरुत्तः कथितो मया॥ १३.१४३ ॥<br>
<br>
अनपत्योऽभद्राजा यज्वा विपुलदक्षिणः।<br>
दुहिता संयता नाम तस्यासीत् पथिवीपतेः॥ १३.१४४ ॥<br>
<br>
दक्षिणार्थं तु सा दत्ता संवर्त्ताय महात्मने।<br>
दुष्यन्तं पौरवं चापि लेभे पुत्रमकल्मषम्॥ १३.१४५ ॥<br>
<br>
एवं ययातिशापेन जरासंक्रमणे तदा।<br>
पौरवं तुर्व्वसोर्वशं प्रविवेश द्विजोत्तमाः॥ १३.१४६ ॥<br>
<br>
दुष्यन्तस्य तु दायादः करूरोमः प्रजेश्वरः।<br>
करूरोमादथाह्रीदस्चत्वारस्तस्य चात्मजाः। १३.१४७ ।<br>
<br>
पाण्ड्यश्च केरलस्चैव कालश्चोलश्च पार्थिवः।<br>
द्रुह्योश्च तनयो राजन् बभ्रुसेतुश्च पार्थिवः॥ १३.१४८ ॥<br>
<br>
अङ्गारसेतुस्तत्पुत्रो मरुतां पतिरुच्यते।<br>
यौवनाश्वेन समरे कृच्छेण निहतो बली॥ १३.१४९ ॥<br>
<br>
युद्धं सुमहदप्यासीन्मासान् परिचतुर्दश।<br>
अङ्गारसेतोर्दायादो गान्दारो नाम पार्थिवः॥ १३.१५० ॥<br>
<br>
ख्यायते यस्य नाम्ना वै गान्धारविषयो महान्।<br>
गान्धारदेशजाश्चैव तुरगा वाजिनां वराः॥ १३.१५१ ॥<br>
<br>
अनोस्तु पुत्रो धर्म्मोऽभूद्द्युतस्तस्यात्मजोऽभवत्।<br>
द्युताद्वनदुहो जज्ञे प्रचेतास्तस्य चात्मजः॥ १३.१५२ ॥<br>
<br>
प्रचेतसः सुचेतास्तु कीर्त्तितास्तुर्वसोर्मया।<br>
बभूवुस्ते यदोः पुत्राः पञ्च देवसुतोपमाः॥ १३.१५३ ॥<br>
<br>
सहस्रादः पयोदश्च क्रोष्टा नीलोऽञ्जिकस्तथा।<br>
सहस्रादस्य दायादास्त्रयः परमधार्म्मिकाः॥ १३.१५४ ॥<br>
<br>
हैहयस्च हयश्चैव राजा वेणुहयस्तथा।<br>
हैहयस्याभवत् पुत्रो धर्म्मनेत्र इति श्रुतः॥ १३.१५५ ॥<br>
<br>
धर्म्मनेत्रस्य कार्त्तस्तु साहञ्जस्तस्य चात्मजः।<br>
साहञ्जनी नाम पुरी तेन राज्ञा निवेशिताः॥ १३.१५६ ॥<br>
<br>
आसीन्महिष्मतः पुत्रो भद्रश्रेण्यः प्रतापवान्।<br>
भद्रश्रेण्यस्य दायादो दुर्दमो नाम विश्रुतः॥ १३.१५७ ॥<br>
<br>
दुर्दमस्य सुतो धीमान्कनको नाम नामतः।<br>
कनकस्य तु दायादाश्चत्वारो लोकविश्रुताः॥ १३.१५८ ॥<br>
<br>
कुतवीर्य्यः कृतौजाश्च कृतधन्वा तथैव च।<br>
कृताग्निस्तु चतुर्थोऽभूत् कृतवीर्य्यादथार्ज्जुनः॥ १३.१५९ ॥<br>
<br>
योऽसौ बाहुसहस्रेण सप्तद्वीपेस्वरोऽभवत्।<br>
जिगाय पृथिवीमेको रथेनादित्यवर्च्चसा॥ १३.१६० ॥<br>
<br>
स हि वर्षायुतं तप्त्वा तपः पमदुश्चरम्।<br>
दत्तमाराधयामास कार्त्तवीर्य्योऽत्रिसम्भवम्॥ १३.१६१ ॥<br>
<br>
तस्मै दत्तो वरन् प्रादाच्चतुरो भूरितेजसः।<br>
पूर्व्वं बाहुसहस्रं तु प्रार्थितं सु महद्वरम्॥ १३.१६२ ॥<br>
<br>
अधर्म्मोऽधीयमानस्य सद्भिस्तत्र निवारणम्। <br>
उग्रेण पृथिवीं जित्वा धर्म्मेणैवानुरञ्जनम्॥ १३.१६३ ॥<br>
<br>
संग्रामात् सुबहून् जित्वा हत्वा चारीन् सहस्रशः।<br>
संग्रामे वर्त्तमानस्य वधं चाभ्यधिकाद्रणे॥ १३.१६४ ॥<br>
<br>
तस्य बाहुसहस्रं तु युध्यतः किल भो द्विजाः।<br>
योगाद्योगीश्वरस्येव प्रादुर्भवति मायया॥ १३.१६५ ॥<br>
<br>
तनेयं पृथिवी सर्र्वा सप्तद्वीपा सपत्तना।<br>
ससमुद्रा सनगरा उग्रेण विधिना जिता॥ १३.१६६ ॥<br>
<br>
तेन सप्तसु द्वीपेषु सप्त यज्ञशतानि वै।<br>
प्राप्तानि विधिना राज्ञा श्रूयन्ते मुनिसत्तमाः॥ १३.१६७ ॥<br>
<br>
सर्व्वे यज्ञा मुनिश्रेष्ठा सहस्रशतदक्षिणाः।<br>
सर्व्वे काञ्चनयूपाश्च सर्व्वे काञ्चनवेदयः॥ १३.१६८ ॥<br>
<br>
सर्व्वे देवैर्म्मुनिश्रेष्ठा विमानस्तैरलङ्कृतैः।<br>
गन्धर्व्वैरप्सरोभिश्च नित्यमेवापशोभिताः॥ १३.१६९ ॥<br>
<br>
यस्य यज्ञे जगौ गाथां गन्धर्व्वो नारदस्तथा।<br>
वरीदासात्मजो विद्वान्महिम्ना तस्य विस्मितः॥ १३.१७० ॥<br>
<br>
<b>नारद उवाच</b><br>
न नूनं सार्तवीर्य्यस्य गतिं यास्यन्ति पार्थिवाः।<br>
यज्ञैर्दानैस्तपोभिश्च विक्रमेण श्रुतेन च॥ १३.१७१ ॥<br>
<br>
स हि सप्तसु द्वीपेषु चर्मी खड्गी शरासनी।<br>
रथि द्वीपाननुचरन् योगी संदृश्यते नृभिः॥ १३.१७२ ॥<br>
<br>
अनष्ट्द्रव्यता चैव न शोको न च विभ्रमः।<br>
प्रभावेण मया राज्ञः प्रजा धर्म्मेण रक्षतः॥ १३.१७३ ॥<br>
<br>
स सर्व्वरत्नभाक् सम्राट् चक्रवर्ती बभूव ह।<br>
स एव पशुपालोऽभूत् क्षेत्रपालः स एव च॥ १३.१७४ ॥<br>
<br>
स एव वृष्ट्या पर्जन्यो योगित्वादर्ज्जुनोऽभवत्।<br>
स वै बाहुसहस्रेण ज्याघातकठिनत्वचा॥ १३.१७५ ॥<br>
<br>
भाति रश्मिसहस्रेम शरदीव च भास्करः।<br>
स हि नागान्मनुष्येषु माहिष्मत्यां महाद्युतिः॥ १३.१७६ ॥<br>
<br>
कर्कोटकसुतान् जित्वा पुर्य्यां तस्यां न्यवेशयत्।<br>
स वै वेगं समुद्रस्य प्रावृट्कालेऽम्बुजेक्षणः॥ १३.१७७ ॥<br>
<br>
क्रडिन्निव भुजोद्भिन्नं प्रतिस्रोतश्चकार ह।<br>
लुण्ठिता क्रीडता तेन नदी तद्ग्राममालिनी॥ १३.१७८ ॥<br>
<br>
चलदूर्म्मिसहस्रेण शङ्किताभ्येति नर्म्मदा।<br>
तस्य बाहुसहस्रेण क्षिप्यमाणे महोदधौ॥ १३.१७९ ॥<br>
<br>
भयान्निलीना निश्चेष्टाः पातालस्था महासुराः।<br>
चूर्णीकृतमहावीचिं चलन्मीनमहातिमिम्॥ १३.१८० ॥<br>
<br>
मारुताविद्धफेनौघमावर्त्तक्षोभसङ्कुलम्।<br>
प्रावर्त्तयत्तदा राजा सहस्रेण च बाहुना॥ १३.१८१ ॥<br>
<br>
देवासुरसमाक्षिप्तः क्षीरोदमिव मन्दरः।<br>
मन्दरक्षोभचकिता अमृतोत्पादशङ्किताः॥ १३.१८२ ॥<br>
<br>
सहसोत्पतिता भीता भीमं दृष्ट्वा नृपोत्तमम्।<br>
नता निश्चलमूर्द्धानो बभूवुस्ते महोरगाः॥ १३.१८३ ॥<br>
<br>
सायाह्ने कदलीखण्डाः कम्पिता इव वायुना।<br>
स वै बद्ध्वा धनुर्ज्याभिरुत्सिक्तं पञ्चभिः शरैः॥ १३.१८४ ॥<br>
<br>
लङ्केशं मोहयित्वा तु सबलं रावणं बलात्।<br>
निर्जित्य वशमानीय महाष्मत्यां बबन्ध तम्॥ १३.१८५ ॥<br>
<br>
श्रुत्वा तु बद्धं पौलस्त्यं रावणं त्वर्ज्जुनेन च।<br>
ततो गत्वा पुलस्त्यस्तमर्ज्जुनं ददृशे स्वयम्॥ १३.१८६ ॥<br>
<br>
मुमोच रक्षः पौलस्त्यं पुलस्त्येनाभियाचितः।<br>
यस्य बाहुसहस्रस्य बभूव ज्यातलस्वनः॥ १३.१८७ ॥<br>
<br>
युगान्ते तोयदस्येव स्फुटतो ह्यशनेरिव।<br>
अहो बल मृधे वीर्य्यं भार्गवस्य यदच्छिनत्॥ १३.१८८ ॥<br>
<br>
राज्ञो बाहुसहस्रस्य हैमं तालवनं यथा।<br>
तृषितेन कदाचित् स भिक्षितश्चित्रभानुना॥ १३.१८९ ॥<br>
<br>
स भिक्षामददाद्वीरः सप्त द्वीपान् विभावसोः।<br>
पुराणि ग्रामघोषांश्च विषयांश्चैव सर्व्वशः॥ १३.१९० ॥<br>
<br>
जज्वाल तस्य सर्व्वाणि चित्रभानुर्दिदृक्षया।<br>
स तस्य पुरुषेन्द्रस्य प्रभावेण महात्मनः॥ १३.१९१ ॥<br>
<br>
ददाह कार्त्तवीर्य्यस्तु शैलांश्चैव वनानि च।<br>
सशून्यमाश्रमं रम्यं वरुणस्यात्मजस्य वै॥ १३.१९२ ॥<br>
<br>
ददाह बलवद्भीतश्चित्रभानुः सहैहयः।<br>
यं लेभे वरुणः पुत्रं पुरा भास्वन्तमुत्तमम्॥ १३.१९३ ॥<br>
<br>
वशिष्ठं नाम स मुनिः ख्यात आपव इत्युत।<br>
तत्रापवस्तु तं क्रोधाच्छप्तवानर्ज्जुनं विभुः॥ १३.१९४ ॥<br>
<br>
यस्मान्न वर्ज्जितमिदं वनं ते मम हैहय।<br>
तस्मात्ते दुष्करं कर्म्म कृतमन्यो हनिष्यति॥ १३.१९५ ॥<br>
<br>
रामो नाम महाबाहुर्जामदग्न्यः प्रतापवान्।<br>
छित्त्वा बाहुसहस्रन्ते प्रमथ्य तरसा बलो॥ १३.१९६ ॥<br>
<br>
तपस्वी ब्राह्मणस्त्वां तु हनिष्यति स भार्गवः।<br>
अनष्टद्रव्यता यस्य बभूवामित्रकर्षिणः॥ १३.१९७ ॥<br>
<br>
प्रतावेन नरेन्द्रस्य प्रजा धर्म्मेण रक्षतः।<br>
प्राप्तस्ततोऽस्य मृत्युर्वै तस्य शापान्महामुनेः॥ १३.१९८ ॥<br>
<br>
वरस्तथैव भो विप्राः स्वयमेव वृतः पुरा।<br>
तस्य पुत्रशतं त्वासीत् पञ्च शषा महात्मनः॥ १३.१९९ ॥<br>
<br>
कृतास्त्रा बलिनः शूरा धर्म्मात्मानो यशस्विनः।<br>
शूरसेनश्च शूरश्च वृषणो मधुपध्वजः॥ १३.२०० ॥<br>
<br>
जयध्वजश्व नाम्नासीदावन्त्यो नृपतिर्महान्।<br>
कार्त्तवीर्य्यस्य तनया वीर्य्यवन्तो महाबलाः॥ १३.२०१ ॥<br>
<br>
जयध्वजस्य पुत्रस्तु तालजङ्घो महाबलः।<br>
तस्य पुत्रशतं ख्यातास्तालजङ्घा इति स्मृताः॥ १३.२०२ ॥<br>
<br>
तेषां कुले मुनिश्रेष्ठा हैहयानां महात्मनाम्।<br>
वीतिहोत्राः सुजाताश्च भोजाश्चावन्तयः स्मृताः॥ १३.२०३ ॥<br>
<br>
तौण्डिकेराश्च विख्यातास्तालजङ्घास्तथैव च।<br>
भरताश्च सुजाताश्च बहुत्वान्नानुकीर्त्तिताः॥ १३.२०४ ॥<br>
<br>
वृषप्रभृतयो विप्रा यादवाः पुण्यकर्म्मिणः।<br>
वृषो वंशधरस्तत्र तसाय पुत्रोऽभवन्मधुः॥ १३.२०५ ॥<br>
<br>
मधोः पुत्रशतं त्वासीद्वृषणस्तस्य वंशकृत्।<br>
वृषणाद्वृष्णयः सर्व्वे मधोस्तु माधवाः स्मृताः॥ १३.२०६ ॥<br>
<br>
यादवा यदुनाम्ना ते निरुच्यन्ते च हैहयाः।<br>
न तस्य वित्तनाशः स्यान्नष्टं प्रतिलभेच्च सः॥ १३.२०७ ॥<br>
<br>
कार्त्तवीर्य्यस्य यो जन्म कथयेदिह नित्यशः।<br>
न तस्य वित्तनाशः स्यान्नष्टं प्रतिलभेच्च सः॥ १३.२०८ ॥<br>
<br>
कीर्त्तिता लोकवीराणां ये लोकान् धारयन्ति वै।<br>
भूतानीव मुनिश्रेष्ठाः पञ्चस्थावरजङ्गमान्॥ १३.२०९ ॥<br>
<br>
श्रुत्वा पञ्च विसर्गास्तु राजा धर्म्मार्थकोविदः।<br>
वशीभवति पञ्चानामात्मजानां तथेश्वरः॥ १३.२१० ॥<br>
<br>
लभेत् पञ्च वरांश्चैव दुर्लभानिह लौकिकान्।<br>
आयुः कीर्त्तिं तथा पुत्रानैश्वर्य्यं भूतिमेव च॥ १३.२११ ॥<br>
<br>
धारणाच्छ्रवणाच्चैव पञ्चवर्गस्य भो द्विजाः।<br>
क्रोष्टोर्व्वशं मुनिश्रेष्ठाः श्रृणुध्वं गदतो मम॥ १३.२१२ ॥<br>
<br>
यदोर्व्वशधरस्याथ यज्विनः पुण्यकर्म्मिणः।<br>
क्रोष्टोर्व्वशं हि श्रुत्वैव सर्व्वपापैः प्रमुच्यते।<br>
<br>
यस्यान्ववायजो विष्णुर्हरिर्वृष्णकुलोद्वहः॥ १३.२१३ ॥<br>
<br>
इति श्रीब्राह्मे महापुराणे ययातिवंशानुकीर्त्तनं नाम त्रयोदशोऽध्यायः॥ १३ ॥
