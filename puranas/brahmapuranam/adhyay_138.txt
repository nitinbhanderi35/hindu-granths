<b>भान्वादित्रिसहस्रतीर्थवर्णनम्	<br></b>
<b>ब्रह्मोवाच	<br></b>
भानुतीर्थमिति ख्यातं सर्वसिद्धिकरं नृणाम्।	<br>
तत्रेदं वृत्तमाख्यास्ये महापातकनाशनम्॥ १३८.१ ॥ &nbsp;?	<br>
शर्यातिरिति विख्यातो राजा परमधार्मिकः।	<br>
तस्य भार्या स्थविष्ठेति रूपेणाप्रतिमा भुवि॥ १३८.२ ॥	<br><br>
मधुच्छन्दा इति ख्यातो वैश्वामित्रो द्विजोत्तमः।	<br>
पुरोधास्तस्य नृपतेर्ब्रह्मर्षिः शमिनां प्रभुः॥ १३८.३ ॥	<br><br>
दिशो विजेतुं स जगाम राजा, पुरोधसा तेन नृपप्रवीरः।	<br>
पुरोधसं प्राह महानुभावं, जित्वा दिशश्चाध्वनि संनिविष्टः॥ १३८.४ ॥	<br><br>
पप्रच्छेदं केन खेदं गतोऽसि, हेतुं वदस्वेति महानुभाव।	<br>
त्वमेव राज्ये मम सर्वमान्यः, समस्तविद्यानिरवद्यबोधः॥ १३८.५ ॥	<br><br>
विधूतपापः परितापशून्यः, किमन्यचेता इव लक्ष्यसे त्वम्।	<br>
जितेयमुर्वी विजिता नरेन्द्रा, हर्षस्य हेतौ महतीह जाते॥ १३८.६ ॥	<br><br>
किं त्वं कृशो मे वद सत्यमेव, द्विजातिवर्यातिमहानुभाव।	<br>
संबोघ्य शर्यातिमुवाच विप्रश्छन्दोमधुः प्रेममयीं प्रियोक्तिम्॥ १३८.७ ॥	<br><br>
<b>मधुच्छन्दा उवाच	<br></b>
श्रृणु भूपाल मद्वाक्यं भार्यया यदुदीरितम्।	<br>
स्थिते यामे वयं यामो यामिनी चार्धगमिनो॥ १३८.८ ॥	<br><br>
स्वामिनी चास्य देहस्य कामिनी मां प्रतीक्षते।	<br>
स्मृत्वा तत्कमिनीवाक्यं शोषं याति कलेवरम्॥	<br>
विकारे स्मारसंजाते जीवतुर्नलिनानना॥ १३८.९ ॥	<br><br>
<b>ब्रह्मोवाच	<br></b>
विहस्य चाब्रवीद्राजा पुरोधसमरिंदमः॥ १३८.१० ॥	<br><br>
<b>राजोवाच	<br></b>
त्वं गुरुर्मम मित्रं च किमात्मानं विडम्बसे।	<br>
किमनेन महाप्रज्ञ मम वाक्येन मानद	<br>
क्षणविध्वंसिनि सुखे का नामाऽऽस्था महात्मनाम्॥ १३८.११ ॥	<br><br>
<b>ब्रह्मोवाच	<br></b>
एतदाकर्ण्य मतिमान्मधुच्छन्दा वचोऽब्रवीत्॥ १३८.१२ ॥	<br><br>
<b>?Bमधुच्छन्दा उवाच	<br></b>
यत्राऽऽनुकूल्यं दंपत्योस्त्रिवर्गस्तत्र वर्धते।	<br>
न चेदं दूषणं राजन्भूषण चातिमन्यताम्॥ १३८.१३ ॥	<br><br>
<b>ब्रह्मोवाच	<br></b>
आजगाम स्वकं देश महत्या सेनया वृतः।	<br>
परीक्षार्थं च तत्प्रेम पुर्यां वार्तामदीदिशत्॥ १३८.१४ ॥	<br><br>
दिशो विजेतुं शर्यातौ याते राक्षसपुंगवः।	<br>
हत्वा रसातलं यातो राजानं सपुरोधसम्॥ १३८.१५ ॥	<br><br>
राज्ञो भार्या निश्चयाय प्रवृत्ता मुनिसत्तम।	<br>
वार्तां श्रुत्वा दूतमुखान्मधुच्छन्दःप्रिया पुनः॥ १३८.१६ ॥	<br><br>
तदैवाभूद्‌गतप्राणा तद्विचित्रमिवाभवत्।	<br>
तस्या वृत्तं तु ते दृष्ट्वा दूता राज्ञे न्यवेदयन्॥ १३८.१७ ॥	<br><br>
यत्कृतं राजपत्नीभिः प्रियया च पुरोधसः।	<br>
विस्मितो दुःखितो राजा पुनर्दूतानभाषत॥ १३८.१८ ॥	<br><br>
<b>राजोवाच	<br></b>
शीघ्रं गच्छन्तु हे दूता ब्राह्मण्या यत्कलेवरम्।	<br>
रक्षन्तु वार्तां कुरुत राजाऽऽगन्ता पुरोधसा॥ १३८.१९ ॥	<br><br>
<b>ब्रह्मोवाच	<br></b>
इति चिन्तातुरे राज्ञि वागुवाचाशरीरिणी॥ १३८.२० ॥	<br><br>
<b>आकाशवागुवाच	<br></b>
विधास्यत्यखिलं गङ्गा राजंस्तव समीहितम्।	<br>
सर्वाभिषङ्गशमनी पावनी भुवि गौतमी॥ १३८.२१ ॥	<br><br>
<b>ब्रह्मोवाच	<br></b>
एतच्छ्रुत्वा स शर्यातिर्गौतमीतटमाश्रितः।	<br>
ब्राह्मणेभ्यो धनं दत्त्वा तर्पयित्वा पितृन्द्विजान्॥ १३८.२२ ॥	<br><br>
पुरोहितं द्विजश्रेष्ठे प्रेषयित्वा धनान्वितम्।	<br>
अन्यत्र तीर्थे सार्थेषु दानं देही(ददौ)प्रयत्नतः॥ १३८.२३ ॥	<br><br>
एतत्सर्वं न जानाति राज्ञः कृत्यं पुरोहितः।	<br>
गते तस्मिन्गुरौ राजा वैश्वामित्रे महात्मनि॥ १३८.२४ ॥	<br><br>
सर्वं बलं प्रेषयित्वा गङ्गातीरेऽग्निमाविशत्।	<br>
इत्युक्त्वा स तु राजेन्द्रो गङ्गां भानुं सुरानपि॥ १३८.२५ ॥	<br><br>
यदि दत्तं यदि हुतं यदि त्राता प्रजा मया।	<br>
तेन सत्येन सा साध्वी ममाऽऽयुष्येण जीवतु॥ १३८.२६ ॥	<br><br>
इत्युक्त्वाऽग्नौ प्रविष्टे तु शर्यातौ नृपसत्तमे।	<br>
तदैव जीविता भार्या राज्ञस्तस्य पुरोधसः॥ १३८.२७ ॥	<br><br>
अग्निप्रविष्टं राजानं श्रुत्वा विस्मयकारणम्।	<br>
पतिव्रतां तथा भार्यां मृतां जीवान्वितां पुनः॥ १३८.२८ ॥	<br><br>
तदर्थं चापि राजानं त्वक्तात्मानं विशेषतः।	<br>
आत्मनश्च पुनः कृत्यमस्मरन्नृपतेर्गुरुः॥ १३८.२९ ॥	<br><br>
अहमप्यग्निमावेक्ष्य उत यास्ये प्रियान्तिकम्।	<br>
अथवेह तपस्तप्स्ये ततो निश्चयवान्द्विजः॥ १३८.३० ॥	<br><br>
एतदेवाऽऽत्मनः कृत्यं मन्ये सुकृतमेव च।	<br>
जीवयामि च राजानं ततो यामि प्रियां पुनः॥ १३८.३१ ॥	<br><br>
एतदेव शुभं मे स्यात्ततस्तुष्टाव भास्करम्।	<br>
न ह्यन्यः कोऽपि देवोऽस्ति सर्वाभिष्टप्रदो रवेः॥ १३८.३२ ॥	<br><br>
<b>मधुच्छन्दा उवाच	<br></b>
नमोऽस्तु तस्मै सूर्याय मुक्तयेऽमितततेजसे।	<br>
छन्दोमयाय देवाय ओंकारार्थाय ते नमः॥ १३८.३३ ॥	<br><br>
विरूपाय सुरूपाय त्रिगुणाय त्रिमुर्तये।	<br>
स्थित्युत्पत्तिविनाशानां हेतवे प्रभविष्णवे॥ १३८.३४ ॥	<br><br>
<b>ब्रह्मोवाच	<br></b>
ततः प्रसन्नः सूर्योऽभूद्वरयस्वेत्यभाषत॥ १३८.३५ ॥	<br><br>
मधुच्छन्दा उवाच	<br>
राजानं देहि देवेश भार्यां च प्रियवादिनीम्।	<br>
आत्मनश्च शुभान्पुत्रान्राज्ञश्चैव शुभान्वरान्॥ १३८.३६ ॥	<br><br>
<b>ब्रह्मोवाच	<br></b>
ततः प्रादाज्जागन्नाथः शर्यार्तिं रत्नभूषितम्।	<br>
तां च भार्यां वरानन्यान्सर्वं क्षेममयं तथा॥ १३८.३७ ॥	<br><br>
ततो यातः प्रियाविष्टः प्रीतेन च पुरोधसा।	<br>
ययौ सुखी स्वकं देशं तत्तु तीर्थं शुभं स्मृतम्॥ १३८.३८ ॥	<br><br>
तत्र त्रीणि सहस्राणि तीर्थानि गुणवन्ति च।	<br>
ततः प्रभृति तत्तीर्थं भानुतीर्थमुदाहृतम्॥ १३८.३९ ॥	<br><br>
मृतसंजीवनं चैव शार्यातं चेति विश्रुतम्।	<br>
माधुच्छन्दसमाख्यातं स्मरणात्पनुन्मुने॥ १३८.४० ॥	<br><br>
तेषु स्नानं च दानं च सर्वक्रतुफलप्रदम्।	<br>
मृतसंजीवनं तत्स्यादायुरारोग्यवर्धनम्॥ १३८.४१ ॥	<br><br>
इति श्रीमहापुराणे आदिब्राह्मे तीर्थमाहात्म्ये भान्वादित्रिसहस्रतीर्थवर्णनं नामाष्टत्रिंशदधिकशततमोऽध्यायः॥ १३८ ॥	<br><br>
गौतमीमाहात्म्य एकोनसप्ततितमोऽध्यायः॥ ६९ ॥	<br>
