<b>सांख्ययोगनिरूपणम्	<br></b>
<b>मुनय ऊचुः	<br></b>
तव वक्त्राब्धिसंभूतममृतं वाङ्‌मयं मुने।	<br>
पिबतां नो द्विजश्रेष्ठ न नृप्तिरिह दृश्यते॥ २३६.१ ॥	<br><br>
तस्माद्योगं मुने ब्रूहि विस्तरेण विमुक्तिदम्।	<br>
सांख्यं च द्विपदां श्रेष्ठ श्रोतुमिच्छामहे वयम्॥ २३६.२ ॥	<br><br>
प्रज्ञावाञ्श्रोत्रियो यज्वा ख्यातः प्राज्ञोऽनसूयकः।	<br>
सत्यधर्ममतिर्ब्रह्मन्कथं ब्रह्माधिगच्छति॥ २३६.३ ॥	<br><br>
तपसा ब्रह्मचर्येण सर्वत्यागेन मेधया।	<br>
सांख्ये वा यदि वा योग एतत्पृष्टो वदस्व नः॥ २३६.४ ॥	<br><br>
मनसश्चेन्द्रियाणां च यथैकागय्रमवाप्यते।	<br>
येनोपायेन पुरुषस्तत्त्वं व्याख्यातुमर्हसि॥ २३६.५ ॥	<br><br>
<b>व्यास उवाच	<br></b>
नान्यत्र ज्ञानतपसोर्नान्यत्रेन्द्रियनिग्रहात्।	<br>
नान्यत्र सर्वसंत्यागात्सिद्धिं विन्दति कश्चन॥ २३६.६ ॥	<br><br>
महाभूतानि सर्वाणि पूर्वसृष्टिः स्वयंभुवः।	<br>
भूयिष्ठं प्राणभृद्‌ग्रामे निविष्टानि शरीरिषु॥ २३६.७ ॥	<br><br>
भूमेर्देहो जलात्स्नेहो ज्योतिषश्चक्षुषी स्मृते।	<br>
प्राणापानाश्रयो वायुःकोष्ठाकाशं शरीरिणाम्॥ २३६.८ ॥	<br><br>
क्रान्तौ विष्णुर्बले शक्रः कोष्ठेऽग्निर्भोक्तुमिच्छति।	<br>
कर्णयोः प्रदिशः श्रोत्रे जिह्वायां वाक्सरस्वती॥ २३६.९ ॥	<br><br>
कर्णौ त्वक्चक्षुषी जिह्वा नासिका चैव पञ्चमी।	<br>
दश तानीन्द्रियोक्तानि द्वाराण्याहारसिद्धये॥ २३६.१० ॥	<br><br>
शब्दस्पर्शौ तथा रूपं रसं गन्धं च पञ्चमम्।	<br>
इन्द्रियार्थान्पृथग्विद्यादिन्द्रियेभ्यस्तु नित्यदा॥ २३६.११ ॥	<br><br>
इन्द्रियाणि मनो युङ्‌क्ते अवश्या(शा)निव राजिनः(लः)।	<br>
मनश्चापि सदा युङ्‌क्ते भूतात्मा हृदयाश्रितः॥ २३६.१२ ॥	<br><br>
इन्द्रियाणां तथैवैषां सर्वेषामीश्वरं मनः।	<br>
नियमे च विसर्गे च भूतात्मा मनसस्तथा॥ २३६.१३ ॥	<br><br>
इन्द्रियाणीन्द्रियार्थश्च स्वभावश्चेतना मनः।	<br>
प्राणापानौ च जीवश्च नित्यं देहेषु देहिनाम्॥ २३६.१४ ॥	<br><br>
आश्रयो नास्ति सत्त्वस्य गुणशब्दो न चेतनाः।	<br>
सत्त्वं हि तेजः सृजति न गुणान्वै कथंचन॥ २३६.१५ ॥	<br><br>
एवं सप्तदशं देहं वृतं षोडशभिर्गुणैः।	<br>
मनीषी मनसा विप्राः पश्यत्यात्मानमात्मनि॥ २३६.१६ ॥	<br><br>
न ह्यं चक्षुषा दुश्यो न च सर्वैरपीन्द्रियैः।	<br>
मनसा तु प्रदीप्तेन महानात्मा प्रकशते॥ २३६.१७ ॥	<br><br>
अशब्दस्पर्शरूपं तच्च(च्चा)रसागन्धमव्ययम्।	<br>
अशरीरं शरीरे स्वे निरीक्षेत निरिन्द्रियम्॥ २३६.१८ ॥	<br><br>
अव्यक्तं सर्वदेहेषु मर्त्येषु परमार्चितम्।	<br>
योऽनुपश्यति स प्रेत्य कल्पते ब्रह्मभूयतः॥ २३६.१९ ॥	<br><br>
विद्याविनयसंपन्नब्राह्मणे गवि हस्तिनि।	<br>
शुनि चैव श्वपाके च पण्डिताः समदर्शिनः॥ २३६.२० ॥	<br><br>
स हि सर्वेषु भूतेषु जङ्गमेषु ध्रुवेषु च।	<br>
वसत्येको महानात्मा येन सर्वमिदं ततम्॥ २३६.२१ ॥	<br><br>
सर्वभूतेषु चाऽऽत्मानं सर्वभूतानि चाऽऽत्मनि।	<br>
यदा पश्यति भूतात्मा ब्रह्म संपद्यते तदा॥ २३६.२२ ॥	<br><br>
यावानात्मनि वेदाऽऽत्मा तावानात्मा परात्मनि।	<br>
य एवं सततं वेद सोऽमृतत्वाय कल्पते॥ २३६.२३ ॥	<br><br>
सर्वभूतात्मभूतस्य सर्वभूतहितस्य च।	<br>
देवापि मार्गे मुह्यन्ति अपदस्य पदैषिणः॥ २३६.२४ ॥	<br><br>
शकुन्तानामिवाऽऽकाशे मत्स्यानामिव चोदके।	<br>
यथा गतिर्न दृश्येन तथा ज्ञानविदां गतिः॥ २३६.२५ ॥	<br><br>
कालः पचति भूतानि सर्वाण्येवाऽऽत्मनाऽऽत्मनि।	<br>
यस्मिस्तु पच्यते कालस्तन्न वेदेह कश्चन॥ २३६.२६ ॥	<br><br>
न तदुर्ध्वं न तिर्यक्च नाधो न च पुनः पुनः।	<br>
न मध्ये प्रतिगृह्‌णीते नैव किंचिन्न कश्चन॥ २३६.२७ ॥	<br><br>
सर्वे तत्स्था इमे लोका बाह्यमेषां न किंचन।	<br>
यद्यप्यग्रे समागच्छेद्यता बाणो गुणच्युतः॥ २३६.२८ ॥	<br><br>
नैवान्तं कारणस्येयाद्यद्यपि स्यान्मनोजवः।	<br>
तस्मात्सूक्ष्मतरं नास्ति नास्ति स्थूलतरं तथा॥ २३६.२९ ॥	<br><br>
सर्वतः पाणिपादं तत्सर्वतोऽक्षिशिरोमुखम्।	<br>
सर्वतःश्रुतिमल्लोके सर्वमावृत्य तिष्ठति॥ २३६.३० ॥	<br><br>
तदेवाणोरणुतरं तन्महद्‌भ्यो महत्तरम्।	<br>
तदन्तः सर्वभूतानां ध्रुवं तिष्ठन्न दृश्यते॥ २३६.३१ ॥	<br><br>
अक्षरं च क्षरं चैव द्वेधा भावोऽयमात्मनः।	<br>
क्षकः सर्वेषु भूतेषु दिव्यं त्वमृतमक्षरम्॥ २३६.३२ ॥	<br><br>
नवद्वारं पुरं कृत्वा हंसो हि नियतो वशी।	<br>
ईदृशः सर्वभूतस्य स्थावरस्य चरस्य च॥ २३६.३३ ॥	<br><br>
हानेनाभिविकल्पानां नराणां संचयेन च।	<br>
शरीराणामजस्याऽऽहुर्हंसत्वं पारदर्शिनः॥ २३६.३४ ॥	<br><br>
हंसोक्तं च क्षरं चैव कूटस्थं यत्तदक्षरम्।	<br>
तद्विद्वानक्षरं प्राप्य जहाति प्राणजन्मनी॥ २३६.३५ ॥	<br><br>
<b>व्यास उवाच	<br></b>
भवतां पृच्छतां विप्रा यथावदिह तत्त्वतः।	<br>
सांख्यं ज्ञानेन संयुक्तं तदेतत्कीर्तितं मया॥ २३६.३६ ॥	<br><br>
योगकृत्यं तु भो विप्राः कीर्तयिष्याम्यतः परम्।	<br>
एकत्वं बुद्धिमनसोरिन्द्रियाणां च सर्वशः॥ २३६.३७ ॥	<br><br>
आत्मनो व्यापिनो ज्ञानं ज्ञानमेतदत्तुमम्।	<br>
तदेतदुपशान्तेन दान्तेनाध्यात्मशीलिना॥ २३६.३८ ॥	<br><br>
आत्मारामेण बुद्धेन बोद्धव्यं शुचिकर्मणा।	<br>
योगदोषान्समुच्छिद्य पञ्च यान्कवयो विदुः॥ २३६.३९ ॥	<br><br>
कामं क्रोदं च लोभं च भयं स्वप्नं पञ्चमम्।	<br>
क्रोधं शमेन जयति कामं संकल्पवर्जनात्॥ २३६.४० ॥	<br><br>
सत्त्वसंसेवनाद्धीरो निद्रामुच्छेत्तुमर्हति।	<br>
धृत्या शिश्नोदरं रक्षेत्पाणिपादं च चक्षुषा॥ २३६.४१ ॥	<br><br>
चक्षुः श्रोत्रं च मनसा मनो वाचं च कर्मणा।	<br>
अप्रमादाद्भयं जह्यद्दम्भं प्राज्ञोपसेवनात्॥ २३६.४२ ॥	<br><br>
एवमेतान्योगदोषाञ्जयेन्नित्यमतन्द्रितः।	<br>
अग्नींश्च ब्राह्मणांश्चाथ देवताः प्रणमेत्सदा॥ २३६.४३ ॥	<br><br>
वर्जयेदुद्धतां वाचं हिंसायुक्तां मनोनुगाम्।	<br>
ब्रह्मतेजोमयं शुक्रं यस्य सर्वमिदं जगत्॥ २३६.४४ ॥	<br><br>
एतस्य भूतभूतस्य दृष्टं स्थावरजङ्गमम्।	<br>
ध्यायनमध्ययनं दानं सत्यं ह्रीरार्जवं क्षमा॥ २३६.४५ ॥	<br><br>
शौचं चैवाऽऽत्मनः शुद्धिरिन्द्रयाणां च निग्रहः।	<br>
एतैर्विवर्घते तेजः पाप्मानं चापकर्षति॥ २३६.४६ ॥	<br><br>
समः सर्वेषु भूतेषु लभ्यालभ्येन वर्तयन्	<br>
धूतपाप्मा तु तेजस्वी लघ्वाहारो जितेन्द्रियः॥ २३६.४७ ॥	<br><br>
तामत्रधौ वशे कृत्वा निषेवेद्‌ब्रह्मणः पदम्।	<br>
मनसश्चेन्द्रियाणां च कृत्वैकाग्रयं समाहितः॥ २३६.४८ ॥	<br><br>
पूर्वरात्रे परार्धे च धारयेन्मन आत्मनः।	<br>
जन्तोः पञ्चेन्द्रियस्यास्य यद्येकं क्लिन्नमिन्द्रियम्॥ २३६.४९ ॥	<br><br>
ततोऽस्य स्रवति प्रज्ञा गिरेः पादादिवोदकम्।	<br>
मनसः पूर्वमादद्यात्कूर्माणामिव मत्स्यहा॥ २३६.५० ॥	<br><br>
ततः श्रोत्रं ततश्चक्षुर्जिह्‌वा घ्राणं च योगवित्।	<br>
तत एतानि संयम्य मनसि स्थापयेद्यदि॥ २३६.५१ ॥	<br><br>
तथैवापोह्य संकल्पान्मनो ह्यात्मनि धारयेत्।	<br>
पञ्चेन्द्रियाणि मनसि हृदि संस्थापयेद्यदि॥ २३६.५२ ॥	<br><br>
यदैतान्यवतिष्ठन्ते मनः षष्ठानि चाऽऽत्मनि।	<br>
प्रसीदन्ति च संस्थायां तदा ब्रह्म प्रकाशते॥ २३६.५३ ॥	<br><br>
विधूम इव दीप्तार्चिरागत्य इव दीप्तिमान्।	<br>
वैद्युतोऽग्निरिवाऽऽकाशे पश्यन्त्यात्मानमात्मनि॥ २३६.५४ ॥	<br><br>
सर्व तत्र तु सर्वत्र व्यापकत्वाच्च दृश्यते।	<br>
तं पश्यन्ति महात्मानो ब्राह्मणा ये मनीषिणः॥ २३६.५५ ॥	<br><br>
धृतिमन्तो महाप्राज्ञाः सर्वभूतहिते रताः।	<br>
एवं परिमितं कालमाचरन्संशितव्रतः॥ २३६.५६ ॥	<br><br>
आसीनो हि रहस्येको गच्छेदक्षरसाम्यताम्।	<br>
प्रमोहो भ्रम आवर्तो घ्राणं श्रवणदर्शने॥ २३६.५७ ॥	<br><br>
अद्‌भुतानि रसः स्पर्शः शीतोष्णमारुताकृतिः।	<br>
प्रतिभानुपसर्गाश्च प्रतिसंगृह्य योगतः॥ २३६.५८ ॥	<br><br>
तांस्तत्त्वविदनादृत्य साम्येनैव निवर्तयेत्।	<br>
कुर्यात्परिचयं योगे त्रैलोक्ये नियतो मुनिः॥ २३६.५९ ॥	<br><br>
गिरिश्रृङ्गे तथा चैत्ये वृक्षमूलेषु योजयेत्।	<br>
संनियम्येन्द्रियग्रामं कोष्ठे भाण्डमना इव॥ २३६.६० ॥	<br><br>
एकाग्रं चिन्तयेन्नित्यं योगान्नोद्विजते मनः।	<br>
येनोपयेन शक्येत नियन्तुं चञ्चलं मनः॥ २३६.६१ ॥	<br><br>
तत्र युक्तो निषेवेत न चैव विचलेत्ततः।	<br>
शून्यागाराणि चैकाग्रो निवासार्थमुपक्रमेत्॥ २३६.६२ ॥	<br><br>
नातिव्रजेत्परं वाचा कर्मणा मनसाऽपि वा।	<br>
उपेक्षको यथाहारो लब्धालब्धसमो भवेत्॥ २३६.६३ ॥	<br><br>
यश्चैनमभिनन्देत यश्चैनमभिवादयेत्।	<br>
समस्तयोश्चाप्युभयोर्नाभिध्यायेच्छुभाशुभम्॥ २३६.६४ ॥	<br><br>
न प्रहृष्येन लाभेषु नालाभेषु च चिन्तयेत्।	<br>
समः सर्वेषु भूतेषु सधर्मा मातरिश्वनः॥ २३६.६५ ॥	<br><br>
एवं स्वस्थात्मनः साधोः सर्वत्र समदर्शिनः।	<br>
षण्मासान्नित्ययुक्तस्य शब्दब्रह्मभिवर्तते॥ २३६.६६ ॥	<br><br>
वेदनार्तान्परान्दृष्ट्वा समलष्टाश्मकाञ्चनः।	<br>
एवं तु निरतो मार्गं विरमेन्न विमीहितः॥ २३६.६७ ॥	<br><br>
अपि वर्णावकृष्टस्तु नारी वा धर्मकाङ्‌क्षिणी।	<br>
तावप्येतेन मार्गेण गच्छेतां परमां गतिम्॥ २३६.६८ ॥	<br><br>
अजं पुराणमजरं सनातनं, यमिन्द्रियातिगमगोचरं द्विजाः।	<br>
अवेक्ष्य चेमां परमेष्ठिसाम्यतां, प्रयान्त्यनावृत्तिगतिं मनीषिणः॥ २३६.६९ ॥	<br><br>
इति श्रीमहापुराणे आदिब्राह्मे व्यासर्षिसंवादे सांख्ययोगनिरूपणं नाम पञ्चत्रिंशदधिकद्विशततमोध्यायः॥ २३६ ॥	<br>
