<b>अवन्तिकावर्णन्म्	<br></b>
<b>ब्रह्मोवाच	<br></b>
पुरा कृतयुगे विप्राः शक्रतुल्यपराक्रमः।	<br>
बभूव नृपतिः श्रीमानिन्द्रद्युम्न इति श्रुतः॥ ४३.१ ॥	<br><br>
सत्यदादी शुचिर्दक्षः सर्वशास्त्रविशारदः।	<br>
रूपवान्सुभगः शूरो दाता भोक्ता प्रियंवदः॥ ४३.२ ॥	<br><br>
यष्टा समस्तयज्ञानां ब्रह्मण्यः सत्यसंगरः।	<br>
धनुर्वेदे च वेदे च सास्त्रे च निपुण कृती॥ ४३.३ ॥	<br><br>
वल्लभो नरनारीणां पौर्णमास्यां यथा शशी।	<br>
आदित्य इव दुष्प्रेक्ष्यः शत्रुसंघभयंकरः॥ ४३.४ ॥	<br><br>
वैष्णवः सत्त्वसंपन्नो जितक्रोधो जितेन्द्रियः।	<br>
अध्येता योगसांख्यानां मुमुक्षुर्धर्मतत्परः॥ ४३.५ ॥	<br><br>
एवं स पालयन्पृथ्वीं राजा सर्वगुणाकरः।	<br>
तस्य बुद्धिः समुत्पन्ना हरेराराधनं प्रति॥ ४३.६ ॥	<br><br>
कथमाराधयचिष्यामि देवदेवं जनार्दनम्।	<br>
कस्मिन्क्षेत्रेऽथवा तीर्थे नदीतीरे तथाऽऽश्रमे॥ ४३.७ ॥	<br><br>
एवं चिन्तापरः सोऽथ निरीक्ष्य मनसा महीम्।	<br>
आलोक्य सर्वतीर्थानि क्षेत्राण्यथ पुराण्यपि॥ ४३.८ ॥	<br><br>
तानि सर्वाणि संत्यज्य जगामाऽऽयतनं पुनः।	<br>
विख्यातं परमं क्षेत्रं मुक्तिदं पुरुषोत्तमम्॥ ४३.९ ॥	<br><br>
स गत्वा तत्क्षेत्रवरं समृद्धबलवाहनः।	<br>
अयजच्चाश्वमेधेन विधिवद्भूरिदक्षिणः॥ ४३.१० ॥	<br><br>
कारयित्वा महोत्सेधं प्रासादं चैव विश्रुतम्।	<br>
तत्र संकर्षणं कृष्णं सुभद्रां स्थाप्य वीर्यवान्॥ ४३.११ ॥	<br><br>
पञ्चतीर्थं च विधिवत्कृत्वा तत्र महीपतिः।	<br>
स्नानं दानं तपो होमं देवताप्रेक्षणं तथा॥ ४३.१२ ॥	<br><br>
भक्त्या चाऽऽराध्य विधिवत्प्रत्यहं पुरुषोत्तमम्।	<br>
प्रसादाद्‌देवदेवस्य ततो मोक्षमवाप्तवान्॥ ४३.१३ ॥	<br><br>
मार्कण्डेयं च कृष्णं च दृष्ट्वा रामं च भो द्विजाः।	<br>
सागरे चेन्द्रद्भुम्नाख्ये स्नात्वा मोक्षं लभेद् ध्रुवम्॥ ४३.१४ ॥	<br><br>
<b>मुनय ऊचुः	<br></b>
कस्मात्स नृपतिः पूर्वमिन्द्रद्युम्नो जगत्पतिः।	<br>
जगाम परमं क्षेत्रं मुक्तिदं पुरुषोत्तमम्॥ ४३.१५ ॥	<br><br>
गत्वा तत्र सुरश्रेष्ठ कथं स नृपसत्तमः।	<br>
वाजिमेधेन विधिवदिष्टवान्पुरुषोत्तमम्॥ ४३.१६ ॥	<br><br>
कथं स सर्वफलदे क्षेत्रे परमदुर्लभे।	<br>
प्रासादं कारयामास चेष्टं त्रैलोक्याविश्रुतम्॥ ४३.१७ ॥	<br><br>
कथं स कृष्णं रामं च सुभद्रां च प्रजापते।	<br>
निर्ममे राजशार्दूलः क्षेत्रं रक्षितवान्कथम्॥ ४३.१८ ॥	<br><br>
कथं तत्र महीपालः प्रासादे भुवनोत्तमे।	<br>
स्थापयामास मतिमान्कृष्णादींस्त्रिदशार्चितान्॥ ४३.१९ ॥	<br><br>
एतत्सर्वं सुरश्रेष्ठ विस्तरेम यताथम्।	<br>
वक्तुमर्हस्यशेषेण चरितं तस्य धीमतः॥ ४३.२० ॥	<br><br>
&nbsp;न तृप्तिमधिगच्छामस्तव वाक्यामृतेन वै।	<br>
श्रोतुमिच्छामहे ब्रह्मन्परं कौतूहलं हि नः॥ ४३.२१ ॥	<br><br>
<b>ब्रह्मोवाच	<br></b>
साधु साधु द्विजश्रेष्ठा यत्पृच्छध्वं पुरातनम्।	<br>
सर्वपापहरं पुण्यं भिक्तिमुक्तिप्रदं शुभम्॥ ४३.२२ ।	<br>
वक्ष्यामि तस्य चरितं यथावृत्तं कृते युगे।	<br>
श्रृणुध्वं मुनिशार्दूलाः प्रयताः संयतेन्द्रियाः॥ ४३.२३ ॥	<br><br>
अवन्ती नाम नगरी मालवे भुवि विश्रुता।	<br>
बभूव तस्य नृपतेः पृथिवी ककुदोपमा॥ ४३.२४ ॥	<br><br>
हृष्टपुष्टजनाकीर्मा द्वढप्राकारतोरणा।	<br>
दृढयन्त्रार्गलद्वारा परिखाभिरलंकृता॥ ४३.२५ ॥	<br><br>
नानाविणिक्समाकीर्णा नानाभाण्डसुविक्रिया।	<br>
रथ्यापणवती रम्या सुविभक्तचतुष्पथा॥ ४३.२६ ॥	<br><br>
गृहगोपुरसंबाधा वीथीभिः समलंकृता।	<br>
राजहंसनिभैः शुभ्रैश्चित्रग्रीवैर्मनोहरैः॥ ४३.२७ ॥	<br><br>
अनेकशतसास्रैः प्रासादैः समलंकृता।	<br>
यज्ञोत्सवप्रमुदिता गीतवादित्रनिस्वना॥ ४३.२८ ॥	<br><br>
नानावर्ण पताकाभिर्ध्वजैश्च समलंकृता।	<br>
हस्त्यश्वरथसंकीर्मपदातिगणसंकुला॥ ४३.२९ ॥	<br><br>
नानायोधसमाकीर्णा नानाजनपदैर्युता।	<br>
ब्राह्मणैः क्षत्रियैर्वश्यैः शूद्रैश्चैव द्विजातिभिः॥ ४३.३० ॥	<br><br>
समृद्धा सा मुनिश्रेष्ठा विद्वद्भिः समलंकृता।	<br>
न तत्र मलिनाः सन्ति न मूर्खा नापि निर्धनाः॥ ४३.३१ ॥	<br><br>
न रोगिणो न हीनाङ्गा न द्यूतव्यसनान्विताः।	<br>
सदा हृष्टाः सुमनसो दृश्यन्ते पुरुषाः स्त्रिय॥ ४३.३२ ॥	<br><br>
क्रीडनति स्म दिवा रात्रौ हृष्टास्तत्र पृथक्पृथक्।	<br>
सुवेषाः पुरुषास्तत्र दृश्यते मृष्टकुण्डलाः॥ ४३.३३ ॥	<br><br>
सरूपाः सुगुणाश्चैव दिव्यालंकारभूषिताः।	<br>
कामदेवप्रतीकाशाः सर्वलक्षणलक्षिताः॥ ४३.३४ ॥	<br><br>
सुकेशाः सुकपोलास्च सुमुखाः श्मश्रुधारिणः।	<br>
ज्ञातारः सर्वशास्त्राणां भेत्तारः शत्रुवाहिनीम्॥ ४३.३५ ॥	<br><br>
दातारः सर्वरत्नानां भोक्तारः सर्वसंपदाम्।	<br>
स्त्रियस्तत्र मुनिश्रेष्ठा दृस्यन्ते सुमनोहरा॥ ४३.३६ ॥	<br><br>
हंसवारणगामिन्यः प्रफुल्लाम्बोजलोचनाः।	<br>
सुमध्यमाः सुजघनाः पीनोन्नतपयोधराः॥ ४३.३७ ॥	<br><br>
सुकेशाश्चारुवदनाः सुकपोलाः स्थिरालकाः।	<br>
हावभावानतग्रीवाः कर्णाभरणभूषिताः॥ ४३.३८ ॥	<br><br>
बिम्बोष्ठ्यो रञ्जितमुखास्ताम्बूलेन विराजिताः।	<br>
सुवर्णाभरणोपेताः सर्वालंकारभूषिताः॥ ४३.३९ ॥	<br><br>
श्यामावदाताः सुश्रेण्यः काञ्चीनूपुरनादिताः।	<br>
दिव्यमाल्याम्बधरा दिव्यगन्धानुलेपनाः॥ ४३.४० ॥	<br><br>
विदग्धाः सुभगाः कान्ताश्चार्वाङ्ग्‌यः प्रियदर्शनाः।	<br>
रूपलाबण्यसंयुक्ताः सर्वाः प्रहसिताननाः॥ ४३.४१ ॥	<br><br>
क्रीडन्त्यश्च मदोन्मत्ताः सभासु चत्वरेषु च।	<br>
गीतावाद्यतालापै रमयन्त्यश्व ताः स्त्रियः॥ ४३.४२ ॥	<br><br>
वारमख्यास्च दृश्यन्ते नृत्यगीतविशारदाः।	<br>
प्रेक्षणालापकुशलाः सर्वयोषिद्‌गुणान्विताः॥ ४३.४३ ॥	<br><br>
अन्याश्च तत्र दृस्यन्ते गुणाचार्याः कुलस्त्रियः।	<br>
पतिव्रताश्च सुभगा गुणैः सर्वैरलंकृताः॥ ४३.४४ ॥	<br><br>
वनैश्चोपवनैः पुण्यैरुद्यानैश्च मनोरमैः।	<br>
देवतायतनैर्दिव्यैर्नानाकुसुमशोभितैः॥ ४३.४५ ॥	<br><br>
शालैस्तालैस्तमालैश्च बकुलैर्नागकेसरैः।	<br>
पिप्पलैः कर्णिकारैश्च चन्दनागुरु चम्पकैः॥ ४३.४६ ॥	<br><br>
पुंनार्गर्नारिकेरैश्च पनसैः सरलद्रुमैः।	<br>
नारङ्गैर्लकुचैर्लोध्रैः सप्तपर्णैः शुभाञ्जनैः॥ ४३.४७ ॥	<br><br>
चूतबिल्वकदम्बैस्च शिंशपैर्धवखादिरैः।	<br>
पाटलाशोकतगरैः करवीरैः सितेतरैः॥ ४३.४८ ॥	<br><br>
पीतार्जुनकभल्लातैः सिद्धैराम्रातकैस्तथा।	<br>
न्यग्रोधास्वत्थकाश्मर्यैः पलाशैर्देवदारुभिः॥ ४३.४९ ॥	<br><br>
मन्दारैः पारिजातैश्च तिन्तिडीकविबीतकैः।	<br>
प्राचीनामलकैः प्लक्षैर्जम्बूसिरीषपादपैः॥ ४३.५० ॥	<br><br>
कालेयैः पाञ्चनारैश्च मधुजम्बीरतिन्दुकैः।	<br>
खर्जुरागस्त्यबकुलैः शाखोटकहरोतकैः॥ ४३.५१ ॥	<br><br>
कङ्कोलैर्मुचुकुन्दैश्च हिन्तालैर्बीदजपूरकैः।	<br>
केतकीवनखण्डैश्च अतिमुक्तैः सुकब्जकैः॥ ४३.५२ ॥	<br><br>
मल्लिकाकुन्दबाणैश्च कदलीखण्डमण्डितैः।	<br>
मातुलुङ्गैः पूगफलैः करुणैः सिन्धुवारकैः॥ ४३.५३ ॥	<br><br>
बहुवारैः कोविदारैर्वदरैः सकरञ्जकैः।	<br>
अन्यैश्च विविधैः पुष्पवृक्षैश्चान्यैर्मनोहरैः॥ ४३.५४ ॥	<br><br>
लतागुल्मैर्वितानैस्च उद्यानैर्नन्दनोपमैः।	<br>
सदा कुसुमगन्धाढ्यैः सदा फलभरानतैः॥ ४३.५५ ॥	<br><br>
नानापक्षिरुतै रम्यैर्नानामृगगणावृतैः।	<br>
चकोरैः शतपत्रैश्च भृङ्गारैः प्रियपुत्रकैः॥ ४३.५६ ॥	<br><br>
कलविङ्कैर्मयूरैश्च शुकैः कोकिलकैस्तथा।	<br>
कपोतैः खञ्जरीटैश्च श्येनैः पारावतैस्तथा॥ ४३.५७॥	<br>
खगैश्चान्यैर्बहुविधैः श्रोत्ररम्यैर्मनोरमैः।	<br>
सरितः पुष्कपिम्यश्च सरांसि सुबहूनि च॥ ४३.५८ ॥	<br><br>
अन्यैर्जलाशयैः पुण्यैः कुमुदोत्पलमण्डितैः।	<br>
पद्मैः सितेतरैः शुभ्रैः कह्लारैश्च सुगन्धिभिः॥ ४३.५९ ॥	<br><br>
अन्यैर्बहुविधैः पुष्पैर्जलजैः सुमनोहरैः।	<br>
गन्धामोदकरैर्दिव्यैः सर्वर्तुकुसुमोज्जवलैः॥ ४३.६० ॥	<br><br>
हंसकारण्डवाकीर्णैस्चक्रवाकोपशोभितैः।	<br>
सारसैश्च बलसाकैश्च कूर्मैर्मत्स्यैः सनक्रकैः॥ ४३.६१ ॥	<br><br>
जलपादैः कदम्बैश्च प्लवैश्च जलकुक्कुटैः।	<br>
खगैर्जलचरैश्चान्यैर्नानारवविभूषितैः॥ ४३.६२ ॥	<br><br>
नानावर्णैः सदा हृष्टैरञ्चितानि समन्ततः।	<br>
एवं नानाविधैः पुष्पैर्विविधैस्च जलाशयैः॥ ४३.६३ ॥	<br><br>
विविधैः पादपैः पुण्यैरुद्यानैर्विविधैस्तथा।	<br>
जलस्थलचरैश्चैव विहगैश्चार्वधिष्ठतैः॥ ४३.६४ ॥	<br><br>
देवतायतनैर्दिव्यैः शोबिता सा महापुरी।	<br>
तत्राऽऽस्ते भगवान्देवस्त्रिपुरारिस्त्रिलोचनः॥ ४३.६५ ॥	<br><br>
महाकालेति विख्यातः सर्वकामप्रदः शिवः।	<br>
शिवकुण्डे नरः स्नात्वा विधिवत्पापनाशने॥ ४३.६६ ॥	<br><br>
देवान्पितॄनृषींश्चैव संतर्पय विधिवद्‌बुधः।	<br>
गत्वा शिवालयं पश्चात्कृत्वा तं त्रिःप्रदक्षिणम्॥ ४३.६७ ॥	<br><br>
प्रविश्य संयतो भूत्वा धौतवासा जितेन्द्रियः।	<br>
स्नानैः पुष्पैस्तथा गन्धैर्धूपैर्दोपैश्च भक्तितः॥ ४३.६८ ॥	<br><br>
नैवेद्यैरुपहारैश्च गीतवाद्यैः प्रदक्षिणैः।	<br>
दण्डवत्प्रणिपातैश्च नृत्यैः स्तोत्रैस्च शंकरम्॥ ४३.६९ ॥	<br><br>
संपूज्य विधिवद्भवात्या महाकालं सकृच्छिवम्।	<br>
अश्वमेधसहस्रस्य फलं प्राप्नोति मानवः॥ ४३.७० ॥	<br><br>
पापैः सर्वैर्विनिर्मुक्तो विमानैः सर्वकामिकैः।	<br>
आरुह्य त्रिदिवं याति यत्र शंभोर्निकेतनम्॥ ४३.७१ ॥	<br><br>
दिव्यरूपधरः श्रीमान्दिव्यालंकारभूषितः।	<br>
भुङ्क्ते तत्र वरान्भोगान्यावदाभूतसंप्लवम्॥ ४३.७२ ॥	<br><br>
शिवलोके मुनिश्रेष्ठा जरामरणवर्जितः।	<br>
पुण्यक्षयादिहाऽऽयातः प्रवरे ब्राह्मणे कुले॥ ४३.७३ ॥	<br><br>
चतुर्वेदी भवेद्विप्रः सर्वशास्त्रविशारदः।	<br>
योगं पाशुपतं प्राप्य ततो मोक्षमवाप्नुयात्॥ ४३.७४ ॥	<br><br>
आस्ते तत्र नदी पुण्या शिप्रा नामेति विश्रुता।	<br>
तस्यां स्नातस्तु विधिवत्संतर्प्य पितृदेवताः॥ ४३.७५ ॥	<br><br>
सर्वपापविनिर्मुक्तो विमानवरमास्थितः।	<br>
भुङ्क्ते बहुविदान्भोगान्स्वर्गलोके नरोत्तमः॥ ४३.७६ ॥	<br><br>
आस्ते तत्रैव भगवान्देदेवो जनार्दनः।	<br>
गोविन्दस्वामिनामाऽसौ भुक्तिमुक्तिप्रदो हरिः॥ ४३.७७	<br>
तं दृष्ट्वा मुक्तिमाप्नोति त्रिसप्तकुलसंयुतः।	<br>
विमानेनार्कवर्णेन किङ्किणीजालमालिना॥ ४३.७८ ॥	<br><br>
सर्वकामसमृद्धेन कामगेनास्थिरेम च।	<br>
उपगीयमानो गन्धर्वैर्विष्णुलोके महीयते॥ ४३.७९ ॥	<br><br>
भुङ्क्ते च विविधान्कामान्निरातङ्को गतज्वरः।	<br>
आभूतसंप्लवं यावत्सुरूपः सुभगः सुखी॥ ४३.८० ॥	<br><br>
कालेनाऽऽगत्य मतिमान्ब्राह्मणः स्यान्महीतले।	<br>
प्रवरेयोगिनां गेहे वेदशास्त्रार्थतत्त्ववित्॥ ४३.८१ ॥	<br><br>
वैष्णवं योगमास्थाय ततो मोक्षमवाप्नुयात्।	<br>
विक्रमस्वामिनामानं विष्णुं तत्रैव भो द्विजाः॥ ४३.८२ ॥	<br><br>
दृष्ट्वा नरो नारी वा फलं पूर्वोदितं लभेत्।	<br>
अन्येऽपि तत्र तिष्ठन्ति देवाः शक्रपुरोगमाः॥ ४३.८३ ॥	<br><br>
मातरश्च मुनिश्रेष्ठा सर्वकामफलप्रदाः।	<br>
दृष्ट्वा तान्विधिवद्‌भक्त्या संपूज्य प्रणिपत्य च॥ ४३.८४ ॥	<br><br>
सर्वपापिविनिर्मुक्तो नरो याति त्रिविष्टपम्।	<br>
एवं सा नगरी रम्या रादजसिंहेन पालिता॥ ४३.८५ ॥	<br><br>
नित्योत्सवप्रमुदिता यथेन्द्रस्यामरावती।	<br>
पुराष्टादशसंयुक्ता सुविस्तीर्णचतुष्पथा॥ ४३.८६ ॥	<br><br>
धनुर्ज्याघोषनिनदा सिद्धसंगमभूषिता।	<br>
विद्यावद्‌गमभूयिष्ठा वेदनिर्घोषनादिता॥ ४३.८७ ॥	<br><br>
इतिहासपुराणानि शास्त्राणि विविधानि च।	<br>
काव्यालापकथाश्चैव श्रूयन्तेऽहर्निशं दिजाः॥ ४३.८८ ॥	<br><br>
एवंमयागुणाढ्या सा तदु (सोज्जः यिनी समुदाहृता।	<br>
यस्यां राजाऽभवत्पूर्वमिन्द्रद्युम्नो महामतिः॥ ४३.८९ ॥	<br><br>
इति श्रीमहापुराणे आदिब्राह्ये स्वयंभुऋषिसंवादेऽवन्तिकावर्णनं नाम त्रिचत्वारिंशोऽध्यायः॥ ४३ ॥	<br>
