<br>
सूत उवाच – <br>
(अनुष्टुप्) <br>
संस्तुतो भगवानित्थं मार्कण्डेयेन धीमता । <br>
&nbsp;नारायणो नरसखः प्रीत आह भृगूद्वहम् ॥ १ ॥ <br>
&nbsp;श्रीभगवानुवाच - <br>
भो भो ब्रह्मर्षिवर्योऽसि सिद्ध आत्मसमाधिना । <br>
&nbsp;मयि भक्त्यानपायिन्या तपःस्वाध्यायसंयमैः ॥ २ ॥ <br>
&nbsp;वयं ते परितुष्टाः स्म त्वद्‌बृहद्‌व्रतचर्यया । <br>
&nbsp;वरं प्रतीच्छ भद्रं ते वरदेशादभीप्सितम् ॥ ३ ॥ <br>
&nbsp;श्रीऋषिरुवाच - <br>
जितं ते देवदेवेश प्रपन्नार्तिहराच्युत । <br>
&nbsp;वरेणैतावतालं नो यद्‌ भवान् समदृश्यत ॥ ४ ॥ <br>
&nbsp;गृहीत्वाजादयो यस्य श्रीमत् पादाब्जदर्शनम् । <br>
&nbsp;मनसा योगपक्वेन स भवान् मेऽक्षगोचरः ॥ ५ ॥ <br>
&nbsp;अथाप्यम्बुजपत्राक्ष पुण्यश्लोकशिखामणे । <br>
&nbsp;द्रक्ष्ये मायां यया लोकः सपालो वेद सद्‌भिदाम् ॥ ६ ॥ <br>
&nbsp;सूत उवाच - <br>
इतीडितोऽर्चितः कामम् ऋषिणा भगवान् मुने । <br>
&nbsp;तथेति स स्मयन् प्रागाद् बदर्याश्रममीश्वरः ॥ ७ ॥ <br>
&nbsp;तमेव चिन्तयन्नर्थम् ऋषिः स्वाश्रम एव सः । <br>
&nbsp;वसन् अग्न्यर्कसोमाम्बु भूवायुवियदात्मसु ॥ ८ ॥ <br>
&nbsp;ध्यायन् सर्वत्र च हरिं भावद्रव्यैरपूजयत् । <br>
&nbsp;क्वचित् पूजां विसस्मार प्रेमप्रसरसम्प्लुतः ॥ ९ ॥ <br>
&nbsp;तस्यैकदा भृगुश्रेष्ठ पुष्पभद्रातटे मुनेः । <br>
&nbsp;उपासीनस्य सन्ध्यायां ब्रह्मन् वायुरभून्महान् ॥ १० ॥ <br>
(मिश्र-११) <br>
तं चण्डशब्दं समुदीरयन्तं <br>
&nbsp;&nbsp;&nbsp;&nbsp;&nbsp;बलाहका अन्वभवन् करालाः । <br>
&nbsp;अक्षस्थविष्ठा मुमुचुस्तडिद्‌भिः <br>
&nbsp;&nbsp;&nbsp;&nbsp;&nbsp;स्वनन्त उच्चैरभिवर्षधाराः ॥ ११ ॥ <br>
&nbsp;ततो व्यदृश्यन्त चतुःसमुद्राः <br>
&nbsp;&nbsp;&nbsp;&nbsp;&nbsp;समन्ततः क्ष्मातलमाग्रसन्तः । <br>
&nbsp;समीरवेगोर्मिभिरुग्रनक्र- <br>
&nbsp;&nbsp;&nbsp;&nbsp;&nbsp;महाभयावर्तगभीरघोषाः ॥ १२ ॥ <br>
(मिश्र-१२) <br>
अन्तर्बहिश्चाद्‌भिरतिद्युभिः खरैः <br>
&nbsp;&nbsp;&nbsp;&nbsp;&nbsp;शतह्रदाभिरुपतापितं जगत् । <br>
&nbsp;चतुर्विधं वीक्ष्य सहात्मना मुनिः <br>
&nbsp;&nbsp;&nbsp;&nbsp;&nbsp;जलाप्लुतां क्ष्मां विमनाः समत्रसत् ॥ १३ ॥ <br>
&nbsp;तस्यैवमुद्वीक्षत ऊर्मिभीषणः <br>
&nbsp;&nbsp;&nbsp;&nbsp;&nbsp;प्रभञ्जनाघूर्णितवार्महार्णवः । <br>
&nbsp;आपूर्यमाणो वरषद्‌भिरम्बुदैः <br>
&nbsp;&nbsp;&nbsp;&nbsp;&nbsp;क्ष्मामप्यधाद् द्वीपवर्षाद्रिभिः समम् ॥ १४ ॥ <br>
&nbsp;सक्ष्मान्तरिक्षं सदिवं सभागणं <br>
&nbsp;&nbsp;&nbsp;&nbsp;&nbsp;त्रैलोक्यमासीत् सह दिग्भिराप्लुतम् । <br>
&nbsp;स एक एवोर्वरितो महामुनिः <br>
&nbsp;&nbsp;&nbsp;&nbsp;&nbsp;बभ्राम विक्षिप्य जटा जडान्धवत् ॥ १५ ॥ <br>
&nbsp;क्षुत्तृट्परीतो मकरैस्तिमिङ्‌गिलैः <br>
&nbsp;&nbsp;&nbsp;&nbsp;&nbsp;उपद्रुतो वीचिनभस्वताहतः । <br>
&nbsp;तमस्यपारे पतितो भ्रमन् दिशो <br>
&nbsp;&nbsp;&nbsp;&nbsp;&nbsp;न वेद खं गां च परिश्रमेषितः ॥ १६ ॥ <br>
(अनुष्टुप्) <br>
क्वचिद् गतो महावर्ते तरलैस्ताडितः क्वचित् । <br>
&nbsp;यादोभिर्भक्ष्यते क्वापि स्वयं अन्योन्यघातिभिः ॥ १७ ॥ <br>
&nbsp;क्वचिच्छोकं क्वचिन्मोहं क्वचिद् दुखं सुखं भयम् । <br>
&nbsp;क्वचित् मृत्युमवाप्नोति व्याध्यादिभिरुतार्दितः ॥ १८ ॥ <br>
&nbsp;अयुतायतवर्षाणां सहस्राणि शतानि च । <br>
&nbsp;व्यतीयुर्भ्रमतः तस्मिन् विष्णुमायावृतात्मनः ॥ १९ ॥ <br>
&nbsp;स कदाचिद्‌ भ्रमन् तस्मिन् पृथिव्याः ककुदि द्विजः । <br>
&nbsp;न्याग्रोधपोतं ददृशे फलपल्लवशोभितम् ॥ २० ॥ <br>
&nbsp;प्रागुत्तरस्यां शाखायां तस्यापि ददृशे शिशुम् । <br>
&nbsp;शयानं पर्णपुटके ग्रसन्तं प्रभया तमः ॥ २१ ॥ <br>
&nbsp;महामरकतश्यामं श्रीमद्वदनपङ्‌कजम् । <br>
&nbsp;कम्बुग्रीवं महोरस्कं सुनासं सुन्दरभ्रुवम् ॥ २२ ॥ <br>
&nbsp;श्वासैजदलकाभातं कम्बुश्रीकर्णदाडिमम् । <br>
&nbsp;विद्रुमाधरभासेषत् शोणायित सुधास्मितम् ॥ २३ ॥ <br>
&nbsp;पद्मगर्भारुणापाङ्‌गं हृद्यहासावलोकनम् । <br>
&nbsp;श्वासैजद्‌बलिसंविग्ननिम्ननाभिदलोदरम् ॥ २४ ॥ <br>
&nbsp;चार्वङ्‌गुलिभ्यां पाणिभ्याम् उन्नीय चरणाम्बुजम् । <br>
&nbsp;मुखे निधाय विप्रेन्द्रो धयन्तं वीक्ष्य विस्मितः ॥ २५ ॥ <br>
(मिश्र-१२) <br>
तद्दर्शनाद् वीतपरिश्रमो मुदा <br>
&nbsp;&nbsp;&nbsp;&nbsp;&nbsp;प्रोत्फुल्लहृत्पद्मविलोचनाम्बुजः । <br>
&nbsp;प्रहृष्टरोमाद्‌भुतभावशङ्‌कितः <br>
&nbsp;&nbsp;&nbsp;&nbsp;&nbsp;प्रष्टुं पुरस्तं प्रससार बालकम् ॥ २६ ॥ <br>
&nbsp;तावच्छिशोर्वै श्वसितेन भार्गवः <br>
&nbsp;&nbsp;&nbsp;&nbsp;&nbsp;सोऽन्तः शरीरं मशको यथाविशत् ।<br>
&nbsp;तत्राप्यदो न्यस्तमचष्ट कृत्स्नशो <br>
&nbsp;&nbsp;&nbsp;&nbsp;&nbsp;यथा पुरामुह्यदतीव विस्मितः ॥ २७ ॥ <br>
&nbsp;खं रोदसी भागणानद्रिसागरान् <br>
&nbsp;&nbsp;&nbsp;&nbsp;&nbsp;द्वीपान् सवर्षान् ककुभः सुरासुरान् । <br>
&nbsp;वनानि देशान् सरितः पुराकरान् <br>
&nbsp;&nbsp;&nbsp;&nbsp;&nbsp;खेटान् व्रजानाश्रमवर्णवृत्तयः ॥ २८ ॥ <br>
&nbsp;महान्ति भूतान्यथ भौतिकान्यसौ <br>
&nbsp;&nbsp;&nbsp;&nbsp;&nbsp;कालं च नानायुग कल्पकल्पनम् । <br>
&nbsp;यत्किञ्चिदन्यद् व्यवहारकारणं <br>
&nbsp;&nbsp;&nbsp;&nbsp;&nbsp;ददर्श विश्वं सदिवावभासितम् ॥ २९ ॥ <br>
(मिश्र ११-१२) <br>
हिमालयं पुष्पवहां च तां नदीं <br>
&nbsp;&nbsp;&nbsp;&nbsp;&nbsp;निजाश्रमं तत्र ऋषीन् अपश्यत । <br>
&nbsp;विश्वं विपश्यञ्छ्वसिताच्छिशोर्वै <br>
&nbsp;&nbsp;&nbsp;&nbsp;&nbsp;बहिर्निरस्तो न्यपतल्लयाब्धौ ॥ ३० ॥ <br>
(मिश्र-११) <br>
तस्मिन् पृथिव्याः ककुदि प्ररूढं <br>
&nbsp;&nbsp;&nbsp;&nbsp;&nbsp;वटं च तत्पर्णपुटे शयानम् । <br>
&nbsp;तोकं च तत्प्रेमसुधास्मितेन <br>
&nbsp;&nbsp;&nbsp;&nbsp;&nbsp;निरीक्षितोऽपाङ्‌गनिरीक्षणेन ॥ ३१ ॥ <br>
(अनुष्टुप्) <br>
अथ तं बालकं वीक्ष्य नेत्राभ्यां धिष्ठितं हृदि । <br>
&nbsp;अभ्ययादतिसङ्‌क्लिष्टः परिष्वक्तुं अधोक्षजम् ॥ ३२ ॥ <br>
&nbsp;तावत्स भगवान् साक्षात् योगाधीशो गुहाशयः । <br>
&nbsp;अन्तर्दधे ऋषेः सद्यो यथेहानीशनिर्मिता ॥ ३३ ॥ <br>
&nbsp;तमन्वथ वटो ब्रह्मन् सलिलं लोकसम्प्लवः । <br>
&nbsp;तिरोधायि क्षणादस्य स्वाश्रमे पूर्ववन् स्थितः ॥ ३४ ॥ <br>
<br>
<br>
इति श्रीमद्‍भागवते महापुराणे पारमहंस्यां <br>
संहितायां द्वादशस्कन्धे मायादर्शनं नाम नवमोऽध्यायः ॥ ९ ॥ <br>
&nbsp;हरिः ॐ तत्सत् श्रीकृष्णार्पणमस्तु ॥ <br>
