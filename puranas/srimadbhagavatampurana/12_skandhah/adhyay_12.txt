<br>
सूत उवाच - <br>
(अनुष्टुप्) <br>
नमो धर्माय महते नमः कृष्णाय वेधसे । <br>
&nbsp;ब्रह्मणेभ्यो नमस्कृत्य धर्मान् वक्ष्ये सनातनान् ॥ १ ॥ <br>
&nbsp;एतद् वः कथितं विप्रा विष्णोश्चरितमद्‌भुतम् । <br>
&nbsp;भवद्‌भिः यदहं पृष्टो नराणां पुरुषोचितम् ॥ २ ॥ <br>
&nbsp;अत्र सङ्‌कीर्तितः साक्षात् सर्वपापहरो हरिः । <br>
&nbsp;नारायणो हृषीकेशो भगवान् सात्वतां पतिः ॥ ३ ॥ <br>
&nbsp;अत्र ब्रह्म परं गुह्यं जगतः प्रभवाप्ययम् । <br>
&nbsp;ज्ञानं च तदुपाख्यानं प्रोक्तं विज्ञानसंयुतम् ॥ ४ ॥ <br>
&nbsp;भक्तियोगः समाख्यातो वैराग्यं च तदाश्रयम् । <br>
&nbsp;पारीक्षितं उपाख्यानं नारदाख्यानमेव च ॥ ५ ॥ <br>
&nbsp;प्रायोपवेशो राजर्षेः विप्रशापात् परीक्षितः । <br>
&nbsp;शुकस्य ब्रह्मर्षभस्य संवादश्च परीक्षितः ॥ ६ ॥ <br>
&nbsp;योगधारणयोत्क्रान्तिः संवादो नारदाजयोः । <br>
&nbsp;अवतारानुगीतं च सर्गः प्राधानिकोऽग्रतः ॥ ७ ॥ <br>
&nbsp;विदुरोद्धवसंवादः क्षत्तृमैत्रेययोस्ततः । <br>
&nbsp;पुराणसंहिताप्रश्नो महापुरुषसंस्थितिः ॥ ८ ॥ <br>
&nbsp;ततः प्राकृतिकः सर्गः सप्त वैकृतिकाश्च ये । <br>
&nbsp;ततो ब्रह्माण्डसम्भूतिः वैराजः पुरुषो यतः ॥ ९ ॥ <br>
&nbsp;कालस्य स्थूलसूक्ष्मस्य गतिः पद्मसमुद्‌भवः । <br>
&nbsp;भुव उद्धरणेऽम्भोधेः हिरण्याक्षवधो यथा ॥ १० ॥ <br>
&nbsp;ऊर्ध्वतिर्यगवाक्सर्गो रुद्रसर्गस्तथैव च । <br>
&nbsp;अर्धनारीश्वरस्याथ यतः स्वायंभुवो मनुः ॥ ११ ॥ <br>
&nbsp;शतरूपा च या स्त्रीणां आद्या प्रकृतिरुत्तमा । <br>
&nbsp;सन्तानो धर्मपत्‍नीनां कर्दमस्य प्रजापतेः ॥ १२ ॥ <br>
&nbsp;अवतारो भगवतः कपिलस्य महात्मनः । <br>
&nbsp;देवहूत्याश्च संवादः कपिलेन च धीमता ॥ १३ ॥ <br>
&nbsp;नवब्रह्मसमुत्पत्तिः दक्षयज्ञविनाशनम् । <br>
&nbsp;ध्रुवस्य चरितं पश्चात् पृथोः प्राचीनबर्हिषः ॥ १४ ॥ <br>
&nbsp;नारदस्य च संवादः ततः प्रैयव्रतं द्विजाः । <br>
&nbsp;नाभेस्ततोऽनुचरितं ऋषभस्य भरतस्य च ॥ १५ ॥ <br>
&nbsp;द्वीपवर्षसमुद्राणां गिरिनद्युपवर्णनम् । <br>
&nbsp;ज्योतिश्चक्रस्य संस्थानं पातालनरकस्थितिः ॥ १६ ॥ <br>
&nbsp;दक्षजन्म प्रचेतोभ्यः तत्पुत्रीणां च सन्ततिः । <br>
&nbsp;यतो देवासुरनराः तिर्यङ्‌नगखगादयः ॥ १७ ॥ <br>
&nbsp;त्वाष्ट्रस्य जन्मनिधनं पुत्रयोश्च दितेर्द्विजाः । <br>
&nbsp;दैत्येश्वरस्य चरितं प्रह्रादस्य महात्मनः ॥ १८ ॥ <br>
&nbsp;मन्वन्तरानुकथनं गजेन्द्रस्य विमोक्षणम् । <br>
&nbsp;मन्वन्तरावताराश्च विष्णोर्हयशिरादयः ॥ १९ ॥ <br>
&nbsp;कौर्मं धान्वतरं मात्स्यं वामनं च जगत्पतेः । <br>
&nbsp;क्षीरोदमथनं तद्वद् अमृतार्थे दिवौकसाम् ॥ २० ॥ <br>
&nbsp;देवासुरमहायुद्धं राजवंशानुकीर्तनम् । <br>
&nbsp;इक्ष्वाकुजन्म तद्वंशः सुद्युम्नस्य महात्मनः ॥ २१ ॥ <br>
&nbsp;इलोपाख्यानमत्रोक्तं तारोपाख्यानमेव च । <br>
&nbsp;सूर्यवंशानुकथनं शशादाद्या नृगादयः ॥ २२ ॥ <br>
&nbsp;सौकन्यं चाथ शर्यातेः ककुत्स्थस्य च धीमतः । <br>
&nbsp;खट्वाङ्‌गस्य च मान्धातुः सौभरेः सगरस्य च ॥ २३ ॥ <br>
&nbsp;रामस्य कोशलेन्द्रस्य चरितं किल्बिषापहम् । <br>
&nbsp;निमेरङ्‌गपरित्यागो जनकानां च सम्भवः ॥ २४ ॥ <br>
&nbsp;रामस्य भार्गवेन्द्रस्य निःक्षतृईकरणं भुवः । <br>
&nbsp;ऐलस्य सोमवंशस्य ययातेर्नहुषस्य च ॥ २५ ॥ <br>
&nbsp;दौष्मन्तेर्भरतस्यापि शान्तनोस्तत्सुतस्य च । <br>
&nbsp;ययातेर्ज्येष्ठपुत्रस्य यदोर्वंशोऽनुकीर्तितः ॥ २६ ॥ <br>
&nbsp;यत्रावतीर्णो भगवान् कृष्णाख्यो जगदीश्वरः । <br>
&nbsp;वसुदेवगृहे जन्म ततो वृद्धिश्च गोकुले ॥ २७ ॥ <br>
&nbsp;तस्य कर्माण्यपाराणि कीर्तितान्यसुरद्विषः । <br>
&nbsp;पूतनासुपयःपानं शकटोच्चाटनं शिशोः ॥ २८ ॥ <br>
&nbsp;तृणावर्तस्य निष्पेषः तथैव बकवत्सयोः । <br>
&nbsp;धेनुकस्य सहभ्रातुः प्रलम्बस्य च संक्षयः ॥ २९ ॥ <br>
&nbsp;गोपानां च परित्राणं दावाग्नेः परिसर्पतः । <br>
&nbsp;दमनं कालियस्याहेः महाहेर्नन्दमोक्षणम् ॥ ३० ॥ <br>
&nbsp;व्रतचर्या तु कन्यानां यत्र तुष्टोऽच्युतो व्रतैः । <br>
&nbsp;प्रसादो यज्ञपत्‍नीभ्यो विप्राणां चानुतापनम् ॥ ३१ ॥ <br>
&nbsp;गोवर्धनोद्धारणं च शक्रस्य सुरभेरथ । <br>
&nbsp;यज्ञभिषेकं कृष्णस्य स्त्रीभिः क्रीडा च रात्रिषु ॥ ३२ ॥ <br>
&nbsp;शङ्‌खचूडस्य दुर्बुद्धेः वधोऽरिष्टस्य केशिनः ।<br>
&nbsp;अक्रूरागमनं पश्चात् प्रस्थानं रामकृष्णयोः ॥ ३३ ॥ <br>
&nbsp;व्रजस्त्रीणां विलापश्च मथुरालोकनं ततः ।<br>
&nbsp;गजमुष्टिकचाणूर कंसादीनां तथा वधः ॥ ३४ ॥ <br>
&nbsp;मृतस्यानयनं सूनोः पुनः सान्दीपनेर्गुरोः ।<br>
&nbsp;मथुरायां निवसता यदुचक्रस्य यत्प्रियम् । <br>
&nbsp;कृतमुद्धवरामाभ्यां युतेन हरिणा द्विजाः ॥ ३५ ॥ <br>
&nbsp;जरासन्धसमानीत सैन्यस्य बहुशो वधः । <br>
&nbsp;घातनं यवनेन्द्रस्य कुशस्थल्या निवेशनम् ॥ ३६ ॥ <br>
&nbsp;आदानं पारिजातस्य सुधर्मायाः सुरालयात् । <br>
&nbsp;रुक्मिण्या हरणं युद्धे प्रमथ्य द्विषतो हरेः ॥ ३७ ॥ <br>
&nbsp;हरस्य जृम्भणं युद्धे बाणस्य भुजकृन्तनम् । <br>
&nbsp;प्राग्ज्योतिषपतिं हत्वा कन्यानां हरणं च यत् ॥ ३८ ॥<br>
&nbsp;चैद्यपौण्ड्रकशाल्वानां दन्तवक्रस्य दुर्मतेः । <br>
&nbsp;शम्बरो द्विविदः पीठो मुरः पञ्चजनादयः ॥ ३९ ॥<br>
&nbsp;माहात्म्यं च वधस्तेषां वाराणस्याश्च दाहनम् । <br>
&nbsp;भारावतरणं भूमेः निमित्तीकृत्य पाण्डवान् ॥ ४० ॥ <br>
&nbsp;विप्रशापापदेशेन संहारः स्वकुलस्य च । <br>
&nbsp;उद्धवस्य च संवादो वसुदेवस्य चाद्‌भुतः ॥ ४१ ॥ <br>
&nbsp;यत्रात्मविद्या ह्यखिला प्रोक्ता धर्मविनिर्णयः । <br>
&nbsp;ततो मर्त्यपरित्याग आत्मयोगानुभावतः ॥ ४२ ॥ <br>
&nbsp;युगलक्षणवृत्तिश्च कलौ नॄणामुपप्लवः । <br>
&nbsp;चतुर्विधश्च प्रलय उत्पत्तिस्त्रिविधा तथा ॥ ४३ ॥ <br>
&nbsp;देहत्यागश्च राजर्षेः विष्णुरातस्य धीमतः । <br>
&nbsp;शाखाप्रणयनं ऋषेः मार्कण्डेयस्य सत्कथा ॥ <br>
&nbsp;महापुरुषविन्यासः सूर्यस्य जगदात्मनः ॥ ४४ ॥ <br>
&nbsp;इति चोक्तं द्विजश्रेष्ठा यत्पृष्टोऽहं इहास्मि वः । <br>
&nbsp;लीलावतारकर्माणि कीर्तितानीह सर्वशः ॥ ४५ ॥ <br>
&nbsp;पतितः स्खलितश्चार्तः क्षुत्त्वा वा विवशो ब्रुवन् । <br>
&nbsp;हरये नम इत्युच्चैः मुच्यते सर्वपातकात् ॥ ४६ ॥ <br>
(उपेंद्रवज्रा) <br>
सङ्‌कीर्त्यमानो भगवान् अनन्तः <br>
&nbsp;&nbsp;&nbsp;&nbsp;&nbsp;श्रुतानुभावो व्यसनं हि पुंसाम् । <br>
&nbsp;प्रविश्य चित्तं विधुनोत्यशेषं <br>
&nbsp;&nbsp;&nbsp;&nbsp;&nbsp;यथा तमोऽर्कोऽभ्रमिवातिवातः ॥ ४७ ॥ <br>
(मिश्र-१२) <br>
मृषा गिरस्ता ह्यसतीरसत्कथा <br>
&nbsp;&nbsp;&nbsp;&nbsp;&nbsp;न कथ्यते यद्‌भगवानधोक्षजः । <br>
&nbsp;तदेव सत्यं तदुहैव मङ्‌गलं <br>
&nbsp;&nbsp;&nbsp;&nbsp;&nbsp;तदेव पुण्यं भगवद्‌गुणोदयम् ॥ ४८ ॥ <br>
&nbsp;तदेव रम्यं रुचिरं नवं नवं <br>
&nbsp;&nbsp;&nbsp;&nbsp;&nbsp;तदेव शश्वन्मनसो महोत्सवम् । <br>
&nbsp;तदेव शोकार्णवशोषणं नृणां <br>
&nbsp;&nbsp;&nbsp;&nbsp;&nbsp;यदुत्तमःश्लोकयशोऽनुगीयते ॥ ४९ ॥ <br>
&nbsp;न यद्वचश्चित्रपदं हरेर्यशो <br>
&nbsp;&nbsp;&nbsp;&nbsp;&nbsp;जगत्पवित्रं प्रगृणीत कर्हिचित् । <br>
&nbsp;तद् ध्वाङ्‌क्षतीर्थं न तु हंससेवितं <br>
&nbsp;&nbsp;&nbsp;&nbsp;&nbsp;यत्राच्युतस्तत्र हि साधवोऽमलाः ॥ ५० ॥ <br>
&nbsp;तद्वाग्विसर्गो जनताघसंप्लवो <br>
&nbsp;&nbsp;&nbsp;&nbsp;&nbsp;यस्मिन् प्रतिश्लोकमबद्धवत्यपि । <br>
&nbsp;नामान्यनन्तस्य यशोऽङ्‌कितानि यत् <br>
&nbsp;&nbsp;&nbsp;&nbsp;&nbsp;श्रृण्वन्ति गायन्ति गृणन्ति साधवः ॥ ५१ ॥ <br>
&nbsp;नैष्कर्म्यमप्यच्युत भाववर्जितं <br>
&nbsp;&nbsp;&nbsp;&nbsp;&nbsp;न शोभते ज्ञानमलं निरञ्जनम् । <br>
&nbsp;कुतः पुनः शश्वदभद्रमीश्वरे <br>
&nbsp;&nbsp;&nbsp;&nbsp;&nbsp;न ह्यर्पितं कर्म यदप्यनुत्तमम् ॥ ५२ ॥ <br>
&nbsp;यशःश्रियामेव परिश्रमः परो <br>
&nbsp;&nbsp;&nbsp;&nbsp;&nbsp;वर्णाश्रमाचारतपःश्रुतादिषु । <br>
&nbsp;अविस्मृतिः श्रीधरपादपद्मयोः <br>
&nbsp;&nbsp;&nbsp;&nbsp;&nbsp;गुणानुवादश्रवणादरादिभिर्हरेः ॥ ५३ ॥ <br>
(मिश्र-११,१२) <br>
अविस्मृतिः कृष्णपदारविन्दयोः <br>
&nbsp;&nbsp;&nbsp;&nbsp;&nbsp;क्षिणोत्यभद्राणि च शं तनोति च । <br>
&nbsp;सत्त्वस्य शुद्धिं परमात्मभक्तिं <br>
&nbsp;&nbsp;&nbsp;&nbsp;&nbsp;ज्ञानं च विज्ञानविरागयुक्तम् ॥ ५४ ॥ <br>
(इंद्रवज्रा) <br>
यूयं द्विजाग्र्या बत भूरिभागा <br>
&nbsp;&nbsp;&nbsp;&nbsp;&nbsp;यच्छश्वदात्मन्यखिलात्मभूतम् । <br>
&nbsp;नारायणं देवमदेवमीशं <br>
&nbsp;&nbsp;&nbsp;&nbsp;&nbsp;अजस्रभावा भजताविवेश्य ॥ ५५ ॥ <br>
(मिश्र-११,१२) <br>
अहं च संस्मारित आत्मतत्त्वं <br>
&nbsp;&nbsp;&nbsp;&nbsp;&nbsp;श्रुतं पुरा मे परमर्षिवक्त्रात् । <br>
&nbsp;प्रायोपवेशे नृपतेः परीक्षितः <br>
&nbsp;&nbsp;&nbsp;&nbsp;&nbsp;सदस्यृषीणां महतां च श्रृण्वताम् ॥ ५६ ॥ <br>
(अनुष्टुप्) <br>
एतद्वः कथितं विप्राः कथनीयोरुकर्मणः । <br>
&nbsp;माहात्म्यं वासुदेवस्य सर्वाशुभविनाशनम् ॥ ५७ ॥ <br>
&nbsp;य एतत्श्रावयेन्नित्यं यामक्षणमनन्यधीः । <br>
&nbsp;श्रद्धावान् योऽनुश्रृणुयात् पुनात्यात्मानमेव सः ॥ ५८ ॥ <br>
&nbsp;द्वादश्यामेकादश्यां वा श्रृण्वन्नायुष्यवान् भवेत् । <br>
&nbsp;पठत्यनश्नन् प्रयतः ततो भवत्यपातकी ॥ ५९ ॥ <br>
&nbsp;पुष्करे मथुरायां च द्वारवत्यां यतात्मवान् । <br>
&nbsp;उपोष्य संहितामेतां पठित्वा मुच्यते भयात् ॥ ६० ॥ <br>
&nbsp;देवता मुनयः सिद्धाः पितरो मनवो नृपाः । <br>
&nbsp;यच्छन्ति कामान् गृणतः श्रृण्वतो यस्य कीर्तनात् ॥ ६१ ॥ <br>
&nbsp;ऋचो यजूंषि सामानि द्विजोऽधीत्यानुविन्दते । <br>
&nbsp;मधुकुल्या घृतकुल्याः पयःकुल्याश्च तत्फलम् ॥ ६२ ॥ <br>
&nbsp;पुराणसंहितां एतां अधीत्य प्रयतो द्विजः । <br>
&nbsp;प्रोक्तं भगवता यत्तु तत्पदं परमं व्रजेत् ॥ ६३ ॥ <br>
&nbsp;विप्रोऽधीत्याप्नुयात् प्रज्ञां राजन्योदधिमेखलाम् । <br>
&nbsp;वैश्यो निधिपतित्वं च शूद्रः शुध्येत पातकात् ॥ ६४ ॥ <br>
(unknown) <br>
कलिमलसंहतिकालनोऽखिलेशो <br>
&nbsp;&nbsp;&nbsp;&nbsp;&nbsp;हरिरितरत्र न गीयते ह्यभीक्ष्णम् । <br>
&nbsp;इह तु पुनर्भगवानशेषमूर्तिः <br>
&nbsp;&nbsp;&nbsp;&nbsp;&nbsp;परिपठितोऽनुपदं कथाप्रसङ्‌गैः ॥ ६५ ॥ <br>
(पुष्पिताग्रा) <br>
तमहमजमनन्तमात्मतत्त्वं <br>
&nbsp;&nbsp;&nbsp;&nbsp;&nbsp;जगदुदयस्थितिसंयमात्मशक्तिम् । <br>
&nbsp;द्युपतिभिरजशक्रशङ्‌कराद्यैः <br>
&nbsp;&nbsp;&nbsp;&nbsp;&nbsp;दुरवसितस्तवमच्युतं नतोऽस्मि ॥ ६६ ॥ <br>
&nbsp;उपचितनवशक्तिभिः स्व आत्मनि <br>
&nbsp;&nbsp;&nbsp;&nbsp;&nbsp;उपरचितस्थिरजङ्‌गमालयाय । <br>
&nbsp;भगवत उपलब्धिमात्रधाम्ने <br>
&nbsp;&nbsp;&nbsp;&nbsp;&nbsp;सुरऋषभाय नमः सनातनाय ॥ ६७ ॥ <br>
(मालिनी) <br>
स्वसुखनिभृतचेतास्तद्व्युदस्तान्यभावोऽपि <br>
&nbsp;&nbsp;&nbsp;&nbsp;&nbsp;अजितरुचिरलीलाकृष्टसारस्तदीयम् ।<br>
&nbsp;व्यतनुत कृपया यः तत्त्वदीपं पुराणं <br>
&nbsp;&nbsp;&nbsp;&nbsp;&nbsp;तमखिलवृजिनघ्नं व्याससूनुं नतोऽस्मि ॥ ६८ ॥ <br>
<br>
<br>
इति श्रीमद्‍भागवते महापुराणे पारमहंस्यां <br>
संहितायां द्वादशस्कन्धे द्वादशस्कन्धार्थनिरूपणं नाम द्वादशोऽध्यायः ॥ १२ ॥ <br>
&nbsp;हरिः ॐ तत्सत् श्रीकृष्णार्पणमस्तु ॥ <br>
