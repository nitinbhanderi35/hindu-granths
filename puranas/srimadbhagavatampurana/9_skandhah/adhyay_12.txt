<br>
<br>
इक्ष्वाकूणां कुशादिसुमित्रान्तानां वर्णनम् -<br>
<br>
<br>
श्रीशुक उवाच ।<br>
&nbsp;कुशस्य चातिथिस्तस्मात् निषधस्तत्सुतो नभः ।<br>
&nbsp;पुण्डरीकोऽथ तत्पुत्रः क्षेमधन्वाभवत्ततः ॥ १ ॥<br>
&nbsp;देवानीकस्ततोऽनीहः पारियात्रोऽथ तत्सुतः ।<br>
&nbsp;ततो बलस्थलः तस्मात् वज्रनाभोऽर्कसंभवः ॥ २ ॥<br>
&nbsp;खसगणः तत्सुतः तस्माद् विधृतिश्चाभवत्सुतः ।<br>
&nbsp;ततो हिरण्यनाभोऽभूद् योगाचार्यस्तु जैमिनेः ॥ ३ ॥<br>
&nbsp;शिष्यः कौशल्य आध्यात्मं याज्ञवल्क्योऽध्यगाद् यतः ।<br>
&nbsp;योगं महोदयं ऋषिः हृदयग्रन्थि भेदकम् ॥ ४ ॥<br>
&nbsp;पुष्यो हिरण्यनाभस्य ध्रुवसन्धिः ततोऽभवत् ।<br>
&nbsp;सुदर्शनोऽथाग्निवर्णः शीघ्रस्तस्य मरुः सुतः ॥ ५ ॥<br>
&nbsp;सोऽसावास्ते योगसिद्धः कलापग्राममास्थितः ।<br>
&nbsp;कलेरन्ते सूर्यवंशं नष्टं भावयिता पुनः ॥ ६ ॥<br>
&nbsp;तस्मात् प्रसुश्रुतः तस्य सन्धिः तस्याप्यमर्षणः ।<br>
&nbsp;महस्वांन् तत्सुतः तस्माद् विश्वबाहुरजायत ॥ ७ ॥<br>
&nbsp;ततः प्रसेनजित् तस्मात् तक्षको भविता पुनः ।<br>
&nbsp;ततो बृहद्‍बलो यस्तु पित्रा ते समरे हतः ॥ ८ ॥<br>
&nbsp;एते हि ईक्ष्वाकुभूपाला अतीताः श्रृण्वनागतान् ।<br>
&nbsp;बृहद्‍बलस्य भविता पुत्रो नाम्ना बृहद्रणः ॥ ९ ॥<br>
&nbsp;ऊरुक्रियः सुतस्तस्य वत्सवृद्धो भविष्यति ।<br>
&nbsp;प्रतिव्योमस्ततो भानुः दिवाको वाहिनीपतिः ॥ १० ॥<br>
&nbsp;सहदेवस्ततो वीरो बृहदश्वोऽथ भानुमान् ।<br>
&nbsp;प्रतीकाश्वो भानुमतः सुप्रतीकोऽथ तत्सुतः ॥ ११ ॥<br>
&nbsp;भविता मरुदेवोऽथ सुनक्षत्रोऽथ पुष्करः ।<br>
&nbsp;तस्यान्तरिक्षः तत्पुत्रः सुतपास्तद् अमित्रजित् ॥ १२ ॥<br>
&nbsp;बृहद्राजस्तु तस्यापि बर्हिस्तस्मात् कृतञ्जयः ।<br>
&nbsp;रणञ्जयस्तस्य सुतः सञ्जयो भविता ततः ॥ १३ ॥<br>
&nbsp;तस्माच्छाक्योऽथ शुद्धोदो लांगलस्तत्सुतः स्मृतः ।<br>
&nbsp;ततः प्रसेनजित् तस्मात् क्षुद्रको भविता ततः ॥ १४ ॥<br>
&nbsp;रणको भविता तस्मात् सुरथस्तनयस्ततः ।<br>
&nbsp;सुमित्रो नाम निष्ठान्त एते बार्हद्‍बलान्वयाः ॥ १५ ॥<br>
&nbsp;इक्ष्वाकूणां अयं वंशः सुमित्रान्तो भविष्यति ।<br>
&nbsp;यतस्तं प्राप्य राजानं संस्थां प्राप्स्यति वै कलौ ॥ १६ ॥<br>
<br>
<br>
इति श्रीमद्‍भागवते महापुराणे पारमहंस्यां <br>
संहितायां नवमस्कन्धे द्वाशोऽध्यायः ॥ १२ ॥<br>
&nbsp;हरिः ॐ तत्सत् श्रीकृष्णार्पणमस्तु ॥ <br>
<br>
