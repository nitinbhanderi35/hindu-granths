<br>
<br>
राजसूये भगवतोऽग्रपूजनं ततो रुष्टस्य दुर्वदत्तः शिशुपालस्य भगवता वधश्च - <br>
<br>
श्रीशुक उवाच - <br>
( अनुष्टुप् ) <br>
एवं युधिष्ठिरो राजा जरासन्धवधं विभोः । <br>
&nbsp;कृष्णस्य चानुभावं तं श्रुत्वा प्रीतस्तमब्रवीत् ॥ १ ॥ <br>
&nbsp;श्रीयुधिष्ठिर उवाच - <br>
ये स्युस्त्रैलोक्यगुरवः सर्वे लोकमहेश्वराः । <br>
&nbsp;वहन्ति दुर्लभं लब्ध्वा शिरसैवानुशासनम् ॥ २ ॥ <br>
&nbsp;स भवान् अरविन्दाक्षो दीनानां ईशमानिनाम् । <br>
&nbsp;धत्तेऽनुशासनं भूमन् तदत्यन्तविडम्बनम् ॥ ३ ॥ <br>
&nbsp;न ह्येकस्याद्वितीयस्य ब्रह्मणः परमात्मनः । <br>
&nbsp;कर्मभिर्वर्धते तेजो ह्रसते च यथा रवेः ॥ ४ ॥ <br>
&nbsp;न वै तेऽजित भक्तानां ममाहमिति माधव । <br>
&nbsp;त्वं तवेति च नानाधीः पशूनामिव वैकृती ॥ ५ ॥ <br>
&nbsp;श्रीशुक उवाच - <br>
इत्युक्त्वा यज्ञिये काले वव्रे युक्तान् स ऋत्विजः । <br>
&nbsp;कृष्णानुमोदितः पार्थो ब्राह्मणान् ब्रह्मवादिनः ॥ ६ ॥ <br>
&nbsp;द्वैपायनो भरद्वाजः सुमन्तुर्गोतमोऽसितः । <br>
&nbsp;वसिष्ठश्च्यवनः कण्वो मैत्रेयः कवषस्त्रितः ॥ ७ ॥ <br>
&nbsp;विश्वामित्रो वामदेवः सुमतिर्जैमिनिः क्रतुः । <br>
&nbsp;पैलः पराशरो गर्गो वैशम्पायन एव च ॥ ८ ॥ <br>
&nbsp;अथर्वा कश्यपो धौम्यो रामो भार्गव आसुरिः । <br>
&nbsp;वीतिहोत्रो मधुच्छन्दा वीरसेनोऽकृतव्रणः ॥ ९ ॥ <br>
&nbsp;उपहूतास्तथा चान्ये द्रोणभीष्मकृपादयः । <br>
&nbsp;धृतराष्ट्रः सहसुतो विदुरश्च महामतिः ॥ १० ॥ <br>
&nbsp;ब्राह्मणाः क्षत्रिया वैश्याः शूद्रा यज्ञदिदृक्षवः । <br>
&nbsp;तत्रेयुः सर्वराजानो राज्ञां प्रकृतयो नृप ॥ ११ ॥ <br>
&nbsp;ततस्ते देवयजनं ब्राह्मणाः स्वर्णलाङ्‌गलैः । <br>
&nbsp;कृष्ट्वा तत्र यथाम्नायं दीक्षयां चक्रिरे नृपम् ॥ १२ ॥ <br>
&nbsp;हैमाः किलोपकरणा वरुणस्य यथा पुरा । <br>
&nbsp;इन्द्रादयो लोकपाला विरिञ्चिभवसंयुताः ॥ १३ ॥ <br>
&nbsp;सगणाः सिद्धगन्धर्वा विद्याधरमहोरगाः । <br>
&nbsp;मुनयो यक्षरक्षांसि खगकिन्नरचारणाः ॥ १४ ॥ <br>
&nbsp;राजानश्च समाहूता राजपत्‍न्यश्च सर्वशः । <br>
&nbsp;राजसूयं समीयुः स्म राज्ञः पाण्डुसुतस्य वै ॥ १५ ॥ <br>
&nbsp;मेनिरे कृष्णभक्तस्य सूपपन्नमविस्मिताः । <br>
&nbsp;अयाजयन् महाराजं याजका देववर्चसः । <br>
&nbsp;राजसूयेन विधिवत् प्रचेतसमिवामराः ॥ १६ ॥ <br>
&nbsp;सूत्येऽहन्यवनीपालो याजकान् सदसस्पतीन् । <br>
&nbsp;अपूजयन् महाभागान् यथावत् सुसमाहितः ॥ १७ ॥ <br>
&nbsp;सदस्याग्र्यार्हणार्हं वै विमृशन्तः सभासदः । <br>
&nbsp;नाध्यगच्छन् नन्ननैकान्त्यात् सहदेवस्तदाब्रवीत् ॥ १८ ॥ <br>
&nbsp;अर्हति ह्यच्युतः श्रैष्ठ्यं भगवान्सात्वतां पतिः । <br>
&nbsp;एष वै देवताः सर्वा देशकालधनादयः ॥ १९ ॥ <br>
&nbsp;यस् आत्मकमिदं विश्वं क्रतवश्च यदात्मकाः । <br>
&nbsp;अग्निराहुतयो मंत्राः साङ्ख्यं योगश्च यत्परः ॥ २० ॥ <br>
&nbsp;एक एवाद्‌वितीयोऽसौ अवैतदात्म्यमिदं जगत् । <br>
&nbsp;आत्मनात्माश्रयः सभ्याः सृजत्यवति हन्त्यजः ॥ २१ ॥ <br>
&nbsp;विविधानीह कर्माणि जनयन् यदवेक्षया । <br>
&nbsp;ईहते यदयं सर्वः श्रेयो धर्मादिलक्षणम् ॥ २२ ॥ <br>
&nbsp;तस्मात् कृष्णाय महते दीयतां परमार्हणम् । <br>
&nbsp;एवं चेत्सर्वभूतानां आत्मनश्चार्हणं भवेत् ॥ २३ ॥ <br>
&nbsp;सर्वभूतात्मभूताय कृष्णायानन्यदर्शिने । <br>
&nbsp;देयं शान्ताय पूर्णाय दत्तस्यानन्त्यमिच्छता ॥ २४ ॥ <br>
&nbsp;इत्युक्त्वा सहदेवोऽभूत् तूष्णीं कृष्णानुभाववित् । <br>
&nbsp;तच्छ्रुत्वा तुष्टुवुः सर्वे साधु साध्विति सत्तमाः ॥ २५ ॥ <br>
&nbsp;श्रुत्वा द्‌विजेरितं राजा ज्ञात्वा हार्दं सभासदाम् । <br>
&nbsp;समर्हयद्‌धृषीकेशं प्रीतः प्रणयविह्वलः ॥ २६ ॥ <br>
&nbsp;तत्पादाववनिज्यापः शिरसा लोकपावनीः । <br>
&nbsp;सभार्यः सानुजामात्यः सकुटुम्बो वहन्मुदा ॥ २७ ॥ <br>
&nbsp;वासोभिः पीतकौषेयैः भूषणैश्च महाधनैः । <br>
&nbsp;अर्हयित्वाश्रुपूर्णाक्षो नाशकत् समवेक्षितुम् ॥ २८ ॥ <br>
&nbsp;इत्थं सभाजितं वीक्ष्य सर्वे प्राञ्जलयो जनाः । <br>
&nbsp;नमो जयेति नेमुस्तं निपेतुः पुष्पवृष्टयः ॥ २९ ॥ <br>
( वसंततिलका ) <br>
इत्थं निशम्य दमघोषसुतः स्वपीठाद् <br>
&nbsp;&nbsp;&nbsp;&nbsp;&nbsp;उत्थाय कृष्णगुणवर्णनजातमन्युः । <br>
&nbsp;उत्क्षिप्य बाहुमिदमाह सदस्यमर्षी <br>
&nbsp;&nbsp;&nbsp;&nbsp;&nbsp;संश्रावयन् भगवते परुषाण्यभीतः ॥ ३० ॥ <br>
( अनुष्टुप् ) <br>
ईशो दुरत्ययः काल इति सत्यवती श्रुतिः । <br>
&nbsp;वृद्धानामपि यद् बुद्धिः बालवाक्यैर्विभिद्यते ॥ ३१ ॥ <br>
&nbsp;यूयं पात्रविदां श्रेष्ठा मा मन्ध्वं बालभाषीतम् । <br>
&nbsp;सदसस्पतयः सर्वे कृष्णो यत् सम्मतोऽर्हणे ॥ ३२ ॥ <br>
&nbsp;तपोविद्याव्रतधरान् ज्ञानविध्वस्तकल्मषान् । <br>
&nbsp;परमऋषीन् ब्रह्मनिष्ठान् लोकपालैश्च पूजितान् ॥ ३३ ॥ <br>
&nbsp;सदस्पतीन् अतिक्रम्य गोपालः कुलपांसनः । <br>
&nbsp;यथा काकः पुरोडाशं सपर्यां कथमर्हति ॥ ३४ ॥ <br>
&nbsp;वर्णाश्रमकुलापेतः सर्वधर्मबहिष्कृतः । <br>
&nbsp;स्वैरवर्ती गुणैर्हीनः सपर्यां कथमर्हति ॥ ३५ ॥ <br>
&nbsp;ययातिनैषां हि कुलं शप्तं सद्‌भिर्बहिष्कृतम् । <br>
&nbsp;वृथापानरतं शश्वत् सपर्यां कथमर्हति ॥ ३६ ॥ <br>
&nbsp;ब्रह्मर्षिसेवितान् देशान् हित्वैतेऽब्रह्मवर्चसम् । <br>
&nbsp;समुद्रं दुर्गमाश्रित्य बाधन्ते दस्यवः प्रजाः ॥ ३७ ॥ <br>
&nbsp;एवं आदीन्यभद्राणि बभाषे नष्टमङ्‌गलः । <br>
&nbsp;नोवाच किञ्चिद् भगवान् यथा सिंहः शिवारुतम् ॥ ३८ ॥ <br>
&nbsp;भगवन् निन्दनं श्रुत्वा दुःसहं तत्सभासदः । <br>
&nbsp;कर्णौ पिधाय निर्जग्मुः शपन्तश्चेदिपं रुषा ॥ ३९ ॥ <br>
&nbsp;निन्दां भगवतः श्रृण्वन् तत्परस्य जनस्य वा । <br>
&nbsp;ततो नापैति यः सोऽपि यात्यधः सुकृताच्च्युतः ॥ ४० ॥ <br>
&nbsp;ततः पाण्डुसुताः क्रुद्धा मत्स्यकैकयसृञ्जयाः । <br>
&nbsp;उदायुधाः समुत्तस्थुः शिशुपालजिघांसवः ॥ ४१ ॥ <br>
&nbsp;ततश्चैद्यस्त्वसंभ्रान्तो जगृहे खड्गचर्मणी । <br>
&nbsp;भर्त्सयन् कृष्णपक्षीयान् राज्ञः सदसि भारत ॥ ४२ ॥ <br>
&nbsp;तावदुत्थाय भगवान् स्वान् निवार्य स्वयं रुषा । <br>
&nbsp;शिरः क्षुरान्तचक्रेण जहार पततो रिपोः ॥ ४३ ॥ <br>
&nbsp;शब्दः कोलाहलोऽथासीन् शिशुपाले हते महान् । <br>
&nbsp;तस्यानुयायिनो भूपा दुद्रुवुर्जीवितैषिणः ॥ ४४ ॥ <br>
&nbsp;चैद्यदेहोत्थितं ज्योतिः वासुदेवमुपाविशत् । <br>
&nbsp;पश्यतां सर्वभूतानां उल्केव भुवि खाच्च्युता ॥ ४५ ॥ <br>
&nbsp;जन्मत्रयानुगुणित वैरसंरब्धया धिया । <br>
&nbsp;ध्यायन् तन्मयतां यातो भावो हि भवकारणम् ॥ ४६ ॥ <br>
&nbsp;ऋत्विग्भ्यः ससदस्येभ्यो दक्षिनां विपुलामदात् । <br>
&nbsp;सर्वान् संपूज्य विधिवत् चक्रेऽवभृथमेकराट् ॥ ४७ ॥ <br>
&nbsp;साधयित्वा क्रतुः राज्ञः कृष्णो योगेश्वरेश्वरः । <br>
&nbsp;उवास कतिचिन् मासान् सुहृद्‌भिः अभियाचितः ॥ ४८ ॥ <br>
&nbsp;ततोऽनुज्ञाप्य राजानं अनिच्छन्तमपीश्वरः । <br>
&nbsp;ययौ सभार्यः सामात्यः स्वपुरं देवकीसुतः ॥ ४९ ॥ <br>
&nbsp;वर्णितं तदुपाख्यानं मया ते बहुविस्तरम् । <br>
&nbsp;वैकुण्ठवासिनोर्जन्म विप्रशापात् पुनः पुनः ॥ ५० ॥ <br>
&nbsp;राजसूयावभृथ्येन स्नातो राजा युधिष्ठिरः । <br>
&nbsp;ब्रह्मक्षत्रसभामध्ये शुशुभे सुरराडिव ॥ ५१ ॥ <br>
&nbsp;राज्ञा सभाजिताः सर्वे सुरमानवखेचराः । <br>
&nbsp;कृष्णं क्रतुं च शंसन्तः स्वधामानि ययुर्मुदा ॥ ५२ ॥ <br>
&nbsp;दुर्योधनमृते पापं कलिं कुरुकुलामयम् । <br>
&nbsp;यो न सेहे श्रीयं स्फीतां दृष्ट्वा पाण्डुसुतस्य ताम् ॥ ५३ ॥ <br>
&nbsp;य इदं कीर्तयेद् विष्णोः कर्म चैद्य वधादिकम् । <br>
&nbsp;राजमोक्षं वितानं च सर्वपापैः प्रमुच्यते ॥ ५४ ॥ <br>
<br>
<br>
इति श्रीमद्‍भागवते महापुराणे पारमहंस्यां <br>
संहितायां दशमस्कन्धे उत्तरार्धे <br>
&nbsp;शिशुपालवधो नाम चतुःसप्ततितमोऽध्यायः ॥ ७४ ॥ <br>
&nbsp;हरिः ॐ तत्सत् श्रीकृष्णार्पणमस्तु ॥ <br>
<br>
<br>
<br>
