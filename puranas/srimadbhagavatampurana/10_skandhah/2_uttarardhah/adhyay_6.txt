<br>
<br>
प्रद्युम्नस्य जन्म, शम्बरासुरवधश्च <br>
<br>
श्रीशुक उवाच - <br>
( अनुष्टुप् ) <br>
कामस्तु वासुदेवांशो दग्धः प्राग् रुद्रमन्युना । <br>
&nbsp;देहोपपत्तये भूयः तमेव प्रत्यपद्यत ॥ १ ॥ <br>
&nbsp;स एव जातो वैदर्भ्यां कृष्णवीर्यसमुद्‌भवः । <br>
&nbsp;प्रद्युम्न इति विख्यातः सर्वतोऽनवमः पितुः ॥ २ ॥ <br>
&nbsp;तं शम्बरः कामरूपी हृत्वा तोकमनिर्दशम् । <br>
&nbsp;स विदित्वात्मनः शत्रुं प्रास्योदन्वत्यगाद् गृहम् ॥ ३ ॥ <br>
&nbsp;तं निर्जगार बलवान् मीनः सोऽप्यपरैः सह । <br>
&nbsp;वृतो जालेन महता गृहीतो मत्स्यजीविभिः ॥ ४ ॥ <br>
&nbsp;तं शम्बराय कैवर्ता उपाजह्रुरुपायनम् । <br>
&nbsp;सूदा महानसं नीत्वा वद्यन् स्वधितिनाद्‌भुतम् ॥ ५ ॥ <br>
&nbsp;दृष्ट्वा तद् उदरे बालं मायावत्यै न्यवेदयन् । <br>
&nbsp;नारदोऽकथयत्सर्वं तस्याः शङ्‌कितचेतसः । <br>
&nbsp;बालस्य तत्त्वमुत्पत्तिं मत्स्योदरनिवेशनम् ॥ ६ ॥ <br>
&nbsp;सा च कामस्य वै पत्‍नी रतिर्नाम यशस्विनी । <br>
&nbsp;पत्युर्निर्दग्धदेहस्य देहोत्पत्तिं प्रतीक्षती ॥ ७ ॥ <br>
&nbsp;निरूपिता शम्बरेण सा सूदौदनसाधने । <br>
&nbsp;कामदेवं शिशुं बुद्ध्वा चक्रे स्नेहं तदार्भके ॥ ८ ॥ <br>
&nbsp;नातिदीर्घेण कालेन स कार्ष्णि रूढयौवनः । <br>
&nbsp;जनयामास नारीणां वीक्षन्तीनां च विभ्रमम् ॥ ९ ॥ <br>
( इंद्रवंशा ) <br>
सा तं पतिं पद्मदलायतेक्षणं <br>
&nbsp;&nbsp;&nbsp;&nbsp;&nbsp;प्रलम्बबाहुं नरलोकसुन्दरम् । <br>
&nbsp;सव्रीडहासोत्तभितभ्रुवेक्षती <br>
&nbsp;&nbsp;&nbsp;&nbsp;&nbsp;प्रीत्योपतस्थे रतिरङ्ग सौरतैः ॥ १० ॥ <br>
( अनुष्टुप् ) <br>
तामह भगवान् कार्ष्णिः मातस्ते मतिरन्यथा । <br>
&nbsp;मातृभावं अतिक्रम्य वर्तसे कामिनी यथा ॥ ११ ॥ <br>
&nbsp;रतिरुवाच - <br>
भवान् नारायणसुतः शम्बरेणाहृतो गृहात् । <br>
&nbsp;अहं तेऽधिकृता पत्‍नी रतिः कामो भवान् प्रभो ॥ १२ ॥ <br>
&nbsp;एष त्वानिर्दशं सिन्धौ अक्षिपत् शंबरोऽसुरः । <br>
&nbsp;मत्स्योऽग्रसीत् तत् उदराद् इतः प्राप्तो भवान् प्रभो ॥ १३ ॥ <br>
&nbsp;तमिमं जहि दुर्धर्षं दुर्जयं शत्रुमात्मनः । <br>
&nbsp;मायाशतविदं तं च मायाभिर्मोहनादिभिः ॥ १४ ॥ <br>
&nbsp;परीशोचति ते माता कुररीव गतप्रजा । <br>
&nbsp;पुत्रस्नेहाकुला दीना विवत्सा गौरिवातुरा ॥ १५ ॥ <br>
&nbsp;प्रभाष्यैवं ददौ विद्यां प्रद्युम्नाय महात्मने । <br>
&nbsp;मायावती महामायां सर्वमायाविनाशिनीम् ॥ १६ ॥ <br>
&nbsp;स च शम्बरमभ्येत्य संयुगाय समाह्वयत् । <br>
&nbsp;अविषह्यैस्तमाक्षेपैः क्षिपन् सञ्जनयन् कलिम् ॥ १७ ॥ <br>
&nbsp;सोऽधिक्षिप्तो दुर्वाचोभिः पदाहत इवोरगः । <br>
&nbsp;निश्चक्राम गदापाणिः अमर्षात् ताम्रलोचनः ॥ १८ ॥ <br>
&nbsp;गदामाविध्य तरसा प्रद्युम्नाय महात्मने । <br>
&nbsp;प्रक्षिप्य व्यनदद् नादं वज्रनिष्पेषनिष्ठुरम् ॥ १९ ॥ <br>
&nbsp;तामापतन्तीं भगवानन् प्रद्युम्नो गदया गदाम् । <br>
&nbsp;अपास्य शत्रवे क्रुद्धः प्राहिणोर् स्वगदां नृप ॥ २० ॥ <br>
&nbsp;स च मायां समाश्रित्य दैतेयीं मयदर्शितम् । <br>
&nbsp;मुमुचेऽस्त्रमयं वर्षं कार्ष्णौ वैहायसोऽसुरः ॥ २१ ॥ <br>
&nbsp;बाध्यमानोऽस्त्रवर्षेण रौक्मिणेयो महारथः । <br>
&nbsp;सत्त्वात्मिकां महाविद्यां सर्वमायोपमर्दिनीम् ॥ २२ ॥ <br>
&nbsp;ततो गौह्यकगान्धर्व पैशाचोरगराक्षसीः । <br>
&nbsp;प्रायुङ्क्त शतशो दैत्यः कार्ष्णिर्व्यधमयत्स ताः ॥ २३ ॥ <br>
&nbsp;निशातमसिमुद्यम्य सकिरीटं सकुण्डलम् । <br>
&nbsp;शम्बरस्य शिरः कायात् ताम्रश्मश्र्वोजसाहरत् ॥ २४ ॥ <br>
&nbsp;आकीर्यमाणो दिविजैः स्तुवद्‌भिः कुसुमोत्करैः । <br>
&nbsp;भार्ययाम्बरचारिण्या पुरं नीतो विहायसा ॥ २५ ॥ <br>
&nbsp;अन्तःपुरवरं राजन् ललनाशतसङ्कुलम् । <br>
&nbsp;विवेश पत्‍न्या गगनाद् विद्युतेव बलाहकः ॥ २६ ॥ <br>
&nbsp;तं दृष्ट्वा जलदश्यामं पीतकौशेयवाससम् । <br>
&nbsp;प्रलम्बबाहुं ताम्राक्षं सुस्मितं रुचिराननम् ॥ २७ ॥ <br>
&nbsp;स्वलङ्कृतमुखाम्भोजं नीलवक्रालकालिभिः । <br>
&nbsp;कृष्णं मत्वा स्त्रियो ह्रीता निलिल्युस्तत्र तत्र ह ॥ २८ ॥ <br>
&nbsp;अवधार्य शनैरीषद् वैलक्षण्येन योषितः । <br>
&nbsp;उपजग्मुः प्रमुदिताः सस्त्री रत्‍नं सुविस्मिताः ॥ २९ ॥ <br>
&nbsp;अथ तत्रासितापाङ्गी वैदर्भी वल्गुभाषिणी । <br>
&nbsp;अस्मरत् स्वसुतं नष्टं स्नेहस्नुतपयोधरा ॥ ३० ॥ <br>
&nbsp;को न्वयं नरवैदूर्यः कस्य वा कमलेक्षणः । <br>
&nbsp;धृतः कया वा जठरे केयं लब्धा त्वनेन वा ॥ ३१ ॥ <br>
&nbsp;मम चाप्यात्मजो नष्टो नीतो यः सूतिकागृहात् । <br>
&nbsp;एतत्तुल्यवयोरूपो यदि जीवति कुत्रचित् ॥ ३२ ॥ <br>
&nbsp;कथं त्वनेन संप्राप्तं सारूप्यं शार्ङ्गधन्वनः । <br>
&nbsp;आकृत्यावयवैर्गत्या स्वरहासावलोकनैः ॥ ३३ ॥ <br>
&nbsp;स एव वा भवेत् नूनं यो मे गर्भे धृतोऽर्भकः । <br>
&nbsp;अमुष्मिन् प्रीतिरधिका वामः स्फुरति मे भुजः ॥ ३४ ॥ <br>
&nbsp;एवं मीमांसमणायां वैदर्भ्यां देवकीसुतः । <br>
&nbsp;देवक्यानकदुन्दुभ्यां उत्तमःश्लोक आगमत् ॥ ३५ ॥ <br>
&nbsp;विज्ञातार्थोऽपि भगवान् तूष्णीमास जनार्दनः । <br>
&nbsp;नारदोऽकथयत् सर्वं शम्बराहरणादिकम् ॥ ३६ ॥ <br>
&nbsp;तच्छ्रुत्वा महदाश्चर्यं कृष्णान्तःपुरयोषितः । <br>
&nbsp;अभ्यनन्दन् ब्बहूनब्दान् नष्टं मृतमिवागतम् ॥ ३७ ॥ <br>
&nbsp;देवकी वसुदेवश्च कृष्णरामौ तथा स्त्रियः । <br>
&nbsp;दम्पती तौ परिष्वज्य रुक्मिणी च ययुर्मुदम् ॥ ३८ ॥ <br>
&nbsp;नष्टं प्रद्युम्नमायातं आकर्ण्य द्वारकौकसः । <br>
&nbsp;अहो मृत इवायातो बालो दिष्ट्येति हाब्रुवन् ॥ ३९ ॥ <br>
( वसंततिलका ) <br>
यं वै मुहुः पितृसरूपनिजेशभावाः <br>
&nbsp;&nbsp;&nbsp;&nbsp;&nbsp;तन्मातरो यदभजन् रहरूढभावाः । <br>
&nbsp;चित्रं न तत्खलु रमास्पदबिम्बबिम्बे <br>
&nbsp;&nbsp;&nbsp;&nbsp;&nbsp;कामे स्मरेऽक्षविषये किमुतान्यनार्यः ॥ ४० ॥ <br>
<br>
<br>
इति श्रीमद्‍भागवते महापुराणे पारमहंस्यां <br>
संहितायां दशमस्कन्धे उत्तरार्धे <br>
&nbsp;प्रद्युम्नोत्पत्तिनिरूपणं नाम पञ्चपञ्चाशत्तमोऽध्यायः ॥ ५५ ॥ <br>
&nbsp;हरिः ॐ तत्सत् श्रीकृष्णार्पणमस्तु ॥ <br>
<br>
<br>
<br>
