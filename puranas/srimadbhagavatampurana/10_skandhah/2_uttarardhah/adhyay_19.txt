<br>
सांबविवाहः; बलरामेण हस्तिनापुरकर्षणं च<br>
<br>
श्रीशुक उवाच - <br>
( अनुष्टुप् ) <br>
दुर्योधनसुतां राजन् लक्ष्मणां समितिंजयः । <br>
&nbsp;स्वयंवरस्थामहरत् सांबो जाम्बवतीसुतः ॥ १ ॥ <br>
&nbsp;कौरवाः कुपिता ऊचुः दुर्विनीतोऽयमर्भकः । <br>
&nbsp;कदर्थीकृत्य नः कन्यां अकामां अहरद् बलात् ॥ २ ॥ <br>
&nbsp;बध्नीतेमं दुर्विनीतं किं करिष्यन्ति वृष्णयः । <br>
&nbsp;येऽस्मत् प्रसादोपचितां दत्तां नो भुञ्जते महीम् ॥ ३ ॥ <br>
&nbsp;निगृहीतं सुतं श्रुत्वा यद्येष्यन्तीह वृष्णयः । <br>
&nbsp;भग्नदर्पाः शमं यान्ति प्राणा इव सुसंयताः ॥ ४ ॥ <br>
&nbsp;इति कर्णः शलो भूरिः यज्ञकेतुः सुयोधनः । <br>
&nbsp;साम्बमारेभिरे बद्धुं कुरुवृद्धानुमोदिताः ॥ ५ ॥ <br>
&nbsp;दृष्ट्वानुधावतः साम्बो धार्तराष्ट्रान् महारथः । <br>
&nbsp;प्रगृह्य रुचिरं चापं तस्थौ सिंह इवैकलः ॥ ६ ॥ <br>
&nbsp;तं ते जिघृक्षवः क्रुद्धाः तिष्ठ तिष्ठेति भाषिणः । <br>
&nbsp;आसाद्य धन्विनो बाणैः कर्णाग्रण्यः समाकिरन् ॥ ७ ॥ <br>
&nbsp;सोऽपविद्धः कुरुश्रेष्ठ कुरुभिर्यदुनन्दनः । <br>
&nbsp;नामृष्यत् तदचिन्त्यार्भः सिंह क्षुद्रमृगैरिव ॥ ८ ॥ <br>
&nbsp;विस्फूर्ज्य रुचिरं चापं सर्वान् विव्याध सायकैः । <br>
&nbsp;कर्णादीन् षड्रथान् वीरः तावद्‌भिर्युगपत् पृथक् ॥ ९ ॥ <br>
&nbsp;चतुर्भिश्चतुरो वाहान् एकैकेन च सारथीन् । <br>
&nbsp;रथिनश्च महेष्वासान् तस्य तत्तेऽभ्यपूजयन् ॥ १० ॥ <br>
&nbsp;तं तु ते विरथं चक्रुः चत्वारश्चतुरो हयान् । <br>
&nbsp;एकस्तु सारथिं जघ्ने चिच्छेदान्यः शरासनम् ॥ ११ ॥ <br>
&nbsp;तं बद्ध्वा विरथीकृत्य कृच्छ्रेण कुरवो युधि । <br>
&nbsp;कुमारं स्वस्य कन्यां च स्वपुरं जयिनोऽविशन् ॥ १२ ॥ <br>
&nbsp;तच्छ्रुत्वा नारदोक्तेन राजन् सञ्जातमन्यवः । <br>
&nbsp;कुरून् प्रत्युद्यमं चक्रुः उग्रसेनप्रचोदिताः ॥ १३ ॥ <br>
&nbsp;सान्त्वयित्वा तु तान् रामः सन्नद्धान् वृष्णिपुङ्गवान् । <br>
&nbsp;नैच्छय् कुरूणां वृष्णीनां कलिं कलिमलापहः ॥ १४ ॥ <br>
&nbsp;जगाम हास्तिनपुरं रथेनादित्यवर्चसा । <br>
&nbsp;ब्राह्मणैः कुलवृद्धैश्च वृतश्चन्द्र इव ग्रहैः ॥ १५ ॥ <br>
&nbsp;गत्वा गजाह्वयं रामो बाह्योपवनमास्थितः । <br>
&nbsp;उद्धवं प्रेषयामास धृतराष्ट्रं बुभुत्सया ॥ १६ ॥ <br>
&nbsp;सोऽभिवन्द्याम्बिकापुत्रं भीष्मं द्रोणं च बाह्लिकम् । <br>
&nbsp;दुर्योधनं च विधिवद् राममागतमब्रवीत् ॥ १७ ॥ <br>
&nbsp;तेऽतिप्रीतास्तमाकर्ण्य प्राप्तं रामं सुहृत्तमम् । <br>
&nbsp;तमर्चयित्वाभिययुः सर्वे मङ्गलपाणयः ॥ १८ ॥ <br>
&nbsp;तं सङ्गम्य यथान्यायं गामर्घ्यं च न्यवेदयन् । <br>
&nbsp;तेषां ये तत्प्रभावज्ञाः प्रणेमुः शिरसा बलम् ॥ १९ ॥ <br>
&nbsp;बन्धून् कुशलिनः श्रुत्वा पृष्ट्वा शिवमनामयम् । <br>
&nbsp;परस्परमथो रामो बभाषेऽविक्लवं वचः ॥ २० ॥ <br>
&nbsp;उग्रसेनः क्षितीशेशो यद् व आज्ञापयत् प्रभुः । <br>
&nbsp;तद् अव्यग्रधियः श्रुत्वा कुरुध्वं माविलम्बितम् ॥ २१ ॥ <br>
&nbsp;यद् यूयं बहवस्त्वेकं जित्वाधर्मेण धार्मिकम् । <br>
&nbsp;अबध्नीताथ तन्मृष्ये बन्धूनामैक्यकाम्यया ॥ २२ ॥ <br>
&nbsp;वीर्यशौर्यबलोन्नद्धं आत्मशक्तिसमं वचः । <br>
&nbsp;कुरवो बलदेवस्य निशम्योचुः प्रकोपिताः ॥ २३ ॥ <br>
&nbsp;अहो महच्चित्रमिदं कालगत्या दुरत्यया । <br>
&nbsp;आरुरुक्षत्युपानद् वै शिरो मुकुटसेवितम् ॥ २४ ॥ <br>
&nbsp;एते यौनेन संबद्धाः सहशय्यासनाशनाः । <br>
&nbsp;वृष्णयस्तुल्यतां नीता अस्मद् दत्तनृपासनाः ॥ २५ ॥ <br>
&nbsp;चामरव्यजने शङ्खं आतपत्रं च पाण्डुरम् । <br>
&nbsp;किरीटमासनं शय्यां भुञ्जन्त्यस्मदुपेक्षया ॥ २६ ॥ <br>
( इंद्रवंशा ) <br>
अलं यदूनां नरदेवलाञ्छनैः <br>
&nbsp;&nbsp;&nbsp;&nbsp;&nbsp;दातुः प्रतीपैः फणिनामिवामृतम् । <br>
&nbsp;येऽस्मत्प्रसादोपचिता हि यादवा <br>
&nbsp;&nbsp;&nbsp;&nbsp;&nbsp;आज्ञापयन्त्यद्य गतत्रपा बत ॥ २७ ॥ <br>
( अनुष्टुप् ) <br>
कथमिन्द्रोऽपि कुरुभिः भीष्मद्रोणार्जुनादिभिः । <br>
&nbsp;अदत्तमवरुन्धीत सिंहग्रस्तमिवोरणः ॥ २८ ॥ <br>
&nbsp;श्रीबादरायणिरुवाच - <br>
जन्मबन्धुश्रीयोन्नद्ध मदास्ते भरतर्षभ । <br>
&nbsp;आश्राव्य रामं दुर्वाच्यं असभ्याः पुरमाविशन् ॥ २९ ॥ <br>
&nbsp;दृष्ट्वा कुरूनां दौःशील्यं श्रुत्वावाच्यानि चाच्युतः । <br>
&nbsp;अवोचत् कोपसंरब्धो दुष्प्रेक्ष्यः प्रहसन् मुहुः ॥ ३० ॥ <br>
&nbsp;नूनं नानामदोन्नद्धाः शान्तिं नेच्छन्त्यसाधवः । <br>
&nbsp;तेषां हि प्रशमो दण्डः पशूनां लगुडो यथा ॥ ३१ ॥ <br>
&nbsp;अहो यदून् सुसंरब्धाम् कृष्णं च कुपितं शनैः । <br>
&nbsp;सान्त्वयित्वाहमेतेषां शममिच्छन् इहागतः ॥ ३२ ॥ <br>
&nbsp;त इमे मन्दमतयः कलहाभिरताः खलाः । <br>
&nbsp;तं मामवज्ञाय मुहुः दुर्भाषान् मानिनोऽब्रुवन् ॥ ३३ ॥ <br>
&nbsp;नोग्रसेनः किल विभुः भोजवृष्ण्यन्धकेश्वरः । <br>
&nbsp;शक्रादयो लोकपाला यस्यादेशानुवर्तिनः ॥ ३४ ॥ <br>
&nbsp;सुधर्माऽऽक्रम्यते येन पारिजातोऽमराङ्‌घ्रिपः । <br>
&nbsp;आनीय भुज्यते सोऽसौ न किलाध्यासनार्हणः ॥ ३५ ॥ <br>
&nbsp;यस्य पादयुगं साक्षात् श्रीरुपास्तेऽखिलेश्वरी । <br>
&nbsp;स नार्हति किल श्रीशो नरदेवपरिच्छदान् ॥ ३६ ॥ <br>
( वसंततिलका ) <br>
यस्याङ्‌घ्रिपङ्कजरजोऽखिललोकपालैः<br>
&nbsp;&nbsp;&nbsp;&nbsp;&nbsp;मौल्युत्तमैर्धृतमुपासिततीर्थतीर्थम् । <br>
&nbsp;ब्रह्मा भवोऽहमपि यस्य कलाः कलायाः <br>
&nbsp;&nbsp;&nbsp;&nbsp;&nbsp;श्रीश्चोद्वहेम चिरमस्य नृपासनं क्व ॥ ३७ ॥ <br>
( अनुष्टुप् ) <br>
भुञ्जते कुरुभिर्दत्तं भूखण्डं वृष्णयः किल । <br>
&nbsp;उपानहः किल वयं स्वयं तु कुरवः शिरः ॥ ३८ ॥ <br>
&nbsp;अहो ऐश्वर्यमत्तानां मत्तानामिव मानिनाम् । <br>
&nbsp;असंबद्धा गिरो रुक्षाः कः सहेतानुशासीता ॥ ३९ ॥ <br>
&nbsp;अद्य निष्कौरवं पृथ्वीं करिष्यामीत्यमर्षितः । <br>
&nbsp;गृहीत्वा हलमुत्तस्थौ दहन्निव जगत्त्रयम् ॥ ४० ॥ <br>
&nbsp;लाङ्गलाग्रेण नगरं उद्विदार्य गजाह्वयम् । <br>
&nbsp;विचकर्ष स गङ्गायां प्रहरिष्यन्नमर्षितः ॥ ४१ ॥ <br>
&nbsp;जलयानमिवाघूर्णं गङ्गायां नगरं पतत् । <br>
&nbsp;आकृष्यमाणमालोक्य कौरवाः जातसंभ्रमाः ॥ ४२ ॥ <br>
&nbsp;तमेव शरणं जग्मुः सकुटुम्बा जिजीविषवः । <br>
&nbsp;सलक्ष्मणं पुरस्कृत्य साम्बं प्राञ्जलयः प्रभुम् ॥ ४३ ॥ <br>
&nbsp;राम रामाखिलाधार प्रभावं न विदाम ते । <br>
&nbsp;मूढानां नः कुबुद्धीनां क्षन्तुमर्हस्यतिक्रमम् ॥ ४४ ॥ <br>
&nbsp;स्थित्युत्पत्त्यप्ययानां त्वमेको हेतुर्निराश्रयः । <br>
&nbsp;लोकान् क्रीडनकानीश क्रीडतस्ते वदन्ति हि ॥ ४५ ॥ <br>
( मिश्र ) <br>
त्वमेव मूर्ध्नीदमनन्त लीलया <br>
&nbsp;&nbsp;&nbsp;&nbsp;&nbsp;भूमण्डलं बिभर्षि सहस्रमूर्धन् । <br>
&nbsp;अन्ते च यः स्वात्मनि रुद्धविश्वः <br>
&nbsp;&nbsp;&nbsp;&nbsp;&nbsp;शेषेऽद्वितीयः परिशिष्यमाणः ॥ ४६ ॥ <br>
( अनुष्टुप् ) <br>
कोपस्तेऽखिलशिक्षार्थं न द्वेषान्न च मत्सरात् । <br>
&nbsp;बिभ्रतो भगवन् सत्त्वं स्थितिपालनतत्परः ॥ ४७ ॥ <br>
&nbsp;नमस्ते सर्वभूतात्मन् सर्वशक्तिधराव्यय । <br>
&nbsp;विश्वकर्मन् नमस्तेऽस्तु त्वां वयं शरणं गताः ॥ ४८ ॥ <br>
&nbsp;श्रीशुक उवाच - <br>
एवं प्रपन्नैः संविग्नैः वेपमानायनैर्बलः । <br>
&nbsp;प्रसादितः सुप्रसन्नो मा भैष्टेत्यभयं ददौ ॥ ४९ ॥ <br>
&nbsp;दुर्योधनः पारिबर्हं कुञ्जरान् षष्टिहायनान् । <br>
&nbsp;ददौ च द्वादशशतानि अयुतानि तुरङ्गमान् ॥ ५० ॥ <br>
&nbsp;रथानां षट्सहस्राणि रौक्माणां सूर्यवर्चसाम् । <br>
&nbsp;दासीनां निष्ककण्ठीनां सहस्रं दुहितृवत्सलः ॥ ५१ ॥ <br>
&nbsp;प्रतिगृह्य तु तत्सर्वं भगवान् सात्वतर्षभः । <br>
&nbsp;ससुतः सस्नुषः प्रायात् सुहृद्‌भिरभिनन्दितः ॥ ५२ ॥ <br>
( मिश्र ) <br>
ततः प्रविष्टः स्वपुरं हलायुधः <br>
&nbsp;&nbsp;&nbsp;&nbsp;&nbsp;समेत्य बन्धूननुरक्तचेतसः । <br>
&nbsp;शशंस सर्वं यदुपुङ्गवानां <br>
&nbsp;&nbsp;&nbsp;&nbsp;&nbsp;मध्ये सभायां कुरुषु स्वचेष्टितम् ॥ ५३ ॥ <br>
( अनुष्टुप् ) <br>
अद्यापि च पुरं ह्येतत् सूचयद् रामविक्रमम् । <br>
&nbsp;समुन्नतं दक्षिणतो गङ्गायां अनुदृश्यते ॥ ५४ ॥ <br>
<br>
<br>
इति श्रीमद्‍भागवते महापुराणे पारमहंस्यां <br>
संहितायां दशमस्कन्धे उत्तरार्धे <br>
&nbsp;हस्तिनपुरकर्षणरूपसंकर्षणविजयो नाम अष्टषष्टितमोऽध्यायः ॥ ६८ ॥ <br>
&nbsp;हरिः ॐ तत्सत् श्रीकृष्णार्पणमस्तु ॥ <br>
<br>
<br>
<br>
<br>
