<br>
मुरवधः भौमासुरवधः, भूमिकृता भगवत्स्तुतिः भौमाहृतषोडशसहस्रराजकन्यानां परिणयनं, पारिजातहरणं च <br>
<br>
श्रीराजोवाच - <br>
( अनुष्टुप् ) <br>
यथा हतो भगवता भौमो येने च ताः स्त्रियः । <br>
&nbsp;निरुद्धा एतदाचक्ष्व विक्रमं शार्ङ्गधन्वनः ॥ १ ॥ <br>
&nbsp;श्रीशुक उवाच - <br>
इन्द्रेण हृतछत्रेण हृतकुण्डलबन्धुना । <br>
&nbsp;हृतामराद्रिस्थानेन ज्ञापितो भौमचेष्टितम् । <br>
&nbsp;सभार्यो गरुडारूढः प्राग्ज्योतिषपुरं ययौ ॥ २ ॥ <br>
&nbsp;गिरिदुर्गैः शस्त्रदुर्गैः जलाग्न्यनिलदुर्गमम् । <br>
&nbsp;मुरपाशायुतैर्घोरैः दृढैः सर्वत आवृतम् ॥ ३ ॥ <br>
&nbsp;गदया निर्बिभेदाद्रीन् शस्त्रदुर्गाणि सायकैः । <br>
&nbsp;चक्रेणाग्निं जलं वायुं मुरपाशांस्तथासिना ॥ ४ ॥ <br>
&nbsp;शङ्खनादेन यन्त्राणि हृदयानि मनस्विनाम् । <br>
&nbsp;प्राकारं गदया गुर्व्या निर्बिभेद गदाधरः ॥ ५ ॥ <br>
&nbsp;पाञ्चजन्यध्वनिं श्रुत्वा युगान्तशनिभीषणम् । <br>
&nbsp;मुरः शयान उत्तस्थौ दैत्यः पञ्चशिरा जलात् ॥ ६ ॥ <br>
( मिश्र ) <br>
त्रिशूलमुद्यम्य सुदुर्निरीक्षणो <br>
&nbsp;&nbsp;&nbsp;&nbsp;&nbsp;युगान्तसूर्यानलरोचिरुल्बणः । <br>
&nbsp;ग्रसंस्त्रिलोकीमिव पञ्चभिर्मुखैः <br>
&nbsp;&nbsp;&nbsp;&nbsp;&nbsp;अभ्यद्रवत्तार्क्ष्यसुतं यथोरगः ॥ ७ ॥ <br>
&nbsp;आविध्य शूलं तरसा गरुत्मते <br>
&nbsp;&nbsp;&nbsp;&nbsp;&nbsp;निरस्य वक्त्रैर्व्यनदत् स पञ्चभिः । <br>
&nbsp;स रोदसी सर्वदिशोऽन्तरं महान् <br>
&nbsp;&nbsp;&nbsp;&nbsp;&nbsp;आपूरयन् अण्डकटाहमावृणोत् ॥ ८ ॥ <br>
&nbsp;तदापतद् वै त्रिशिखं गरुत्मते <br>
&nbsp;&nbsp;&nbsp;&nbsp;&nbsp;हरिः शराभ्यां अभिनत्त्रिधौजसा । <br>
&nbsp;मुखेषु तं चापि शरैरताडयत् <br>
&nbsp;&nbsp;&nbsp;&nbsp;&nbsp;तस्मै गदां सोऽपि रुषा व्यमुञ्चत ॥ ९ ॥ <br>
&nbsp;तामापतन्तीं गदया गदां मृधे <br>
&nbsp;&nbsp;&nbsp;&nbsp;&nbsp;गदाग्रजो निर्बिभिदे सहस्रधा । <br>
&nbsp;उद्यम्य बाहूनभिधावतोऽजितः <br>
&nbsp;&nbsp;&nbsp;&nbsp;&nbsp;शिरांसि चक्रेण जहार लीलया ॥ १० ॥ <br>
&nbsp;व्यसुः पपाताम्भसि कृत्तशीर्षो <br>
&nbsp;&nbsp;&nbsp;&nbsp;&nbsp;निकृत्तशृङ्गोऽद्रिरिवेन्द्रतेजसा । <br>
&nbsp;तस्यात्मजाः सप्त पितुर्वधातुराः <br>
&nbsp;&nbsp;&nbsp;&nbsp;&nbsp;प्रतिक्रियामर्षजुषः समुद्यताः ॥ ११ ॥ <br>
&nbsp;ताम्रोऽन्तरिक्षः श्रवणो विभावसुः <br>
&nbsp;&nbsp;&nbsp;&nbsp;&nbsp;वसुर्नभस्वानरुणश्च सप्तमः । <br>
&nbsp;पीठं पुरस्कृत्य चमूपतिं मृधे <br>
&nbsp;&nbsp;&nbsp;&nbsp;&nbsp;भौमप्रयुक्ता निरग धृतायुधाः ॥ १२ ॥ <br>
&nbsp;प्रायुञ्जतासाद्य शरानसीन् गदाः <br>
&nbsp;&nbsp;&nbsp;&nbsp;&nbsp;शक्त्यृष्टिशूलान्यजिते रुषोल्बणाः । <br>
&nbsp;तच्छस्त्रकूटं भगवान् स्वमार्गणैः <br>
&nbsp;&nbsp;&nbsp;&nbsp;&nbsp;अमोघवीर्यस्तिलशश्चकर्त ह ॥ १३ ॥ <br>
&nbsp;तान्पीठमुख्याननयद् यमक्षयं <br>
&nbsp;&nbsp;&nbsp;&nbsp;&nbsp;निकृत्तशीर्षोरुभुजाङ्घ्रिवर्मणः । <br>
&nbsp;स्वानीकपानच्युतचक्रसायकैः <br>
&nbsp;&nbsp;&nbsp;&nbsp;&nbsp;तथा निरस्तान् नरको धरासुतः ॥ १४ ॥ <br>
( वंशस्था ) <br>
निरीक्ष्य दुर्मर्षण आस्रवन्मदैः <br>
&nbsp;&nbsp;&nbsp;&nbsp;&nbsp;गजैः पयोधिप्रभवैर्निराक्रमात् । <br>
&nbsp;दृष्ट्वा सभार्यं गरुडोपरि स्थितं <br>
&nbsp;&nbsp;&nbsp;&nbsp;&nbsp;सूर्योपरिष्टात् सतडिद्‌घनं यथा । <br>
&nbsp;कृष्णं स तस्मै व्यसृजच्छतघ्नीं <br>
&nbsp;&nbsp;&nbsp;&nbsp;&nbsp;योधाश्च सर्वे युगपत् च विव्यधुः ॥ १५ ॥ <br>
&nbsp;तद्‌भौमसैन्यं भगवान् गदाग्रजो <br>
&nbsp;&nbsp;&nbsp;&nbsp;&nbsp;विचित्रवाजैर्निशितैः शिलीमुखैः । <br>
&nbsp;निकृत्तबाहूरुशिरोध्रविग्रहं <br>
&nbsp;&nbsp;&nbsp;&nbsp;&nbsp;चकार तर्ह्येव हताश्वकुञ्जरम् ॥ १६ ॥ <br>
( अनुष्टुप् ) <br>
यानि योधैः प्रयुक्तानि शस्त्रास्त्राणि कुरूद्वह । <br>
&nbsp;हरिस्तान्यच्छिनत् तीक्ष्णैः शरैरेकैक शस्त्रीभिः ॥ १७ ॥ <br>
&nbsp;उह्यमानः सुपर्णेन पक्षाभ्यां निघ्नता गजान् । <br>
&nbsp;गुरुत्मता हन्यमानाः तुण्डपक्षनखैर्गजाः ॥ १८ ॥ <br>
&nbsp;पुरमेवाविशन्नार्ता नरको युध्ययुध्यत । <br>
&nbsp;दृष्ट्वा विद्रावितं सैन्यं गरुडेनार्दितं स्वकं ॥ १९ ॥ <br>
&nbsp;तं भौमः प्राहरच्छक्त्या वज्रः प्रतिहतो यतः । <br>
&nbsp;नाकम्पत तया विद्धो मालाहत इव द्विपः ॥ २० ॥ <br>
&nbsp;शूलं भौमोऽच्युतं हन्तुं आददे वितथोद्यमः । <br>
&nbsp;तद्विसर्गात् पूर्वमेव नरकस्य शिरो हरिः । <br>
&nbsp;अपाहरद् गजस्थस्य चक्रेण क्षुरनेमिना ॥ २१ ॥ <br>
( मिश्र ) <br>
सकुण्डलं चारुकिरीटभूषणं <br>
&nbsp;&nbsp;&nbsp;&nbsp;&nbsp;बभौ पृथिव्यां पतितं समुज्ज्वलम् । <br>
&nbsp;हा हेति साध्वित्यृषयः सुरेश्वरा <br>
&nbsp;&nbsp;&nbsp;&nbsp;&nbsp;माल्यैर्मुकुन्दं विकिरन्त ईडिरे ॥ २२ ॥ <br>
&nbsp;ततश्च भूः कृष्णमुपेत्य कुण्डले । <br>
&nbsp;&nbsp;&nbsp;&nbsp;&nbsp;प्रतप्तजाम्बूनदरत्‍नभास्वरे । <br>
&nbsp;सवैजयन्त्या वनमालयार्पयत् <br>
&nbsp;&nbsp;&nbsp;&nbsp;&nbsp;प्राचेतसं छत्रमथो महामणिम् ॥ २३ ॥ <br>
( अनुष्टुप् ) <br>
अस्तौषीदथ विश्वेशं देवी देववरार्चितम् । <br>
&nbsp;प्राञ्जलिः प्रणता राजन् भक्तिप्रवणया धिया ॥ २४ ॥ <br>
&nbsp;भूमिरुवाच <br>
&nbsp;नमस्ते देवदेवेश शङ्खचक्रगदाधर । <br>
&nbsp;भक्तेच्छोपात्तरूपाय परमात्मन्नमोऽस्तु ते ॥ २५ ॥ <br>
&nbsp;नमः पङ्कजनाभाय नमः पङ्कजमालिने । <br>
&nbsp;नमः पङ्कजनेत्राय नमस्ते पङ्कजाङ्घ्रये ॥ २६ ॥ <br>
&nbsp;नमो भगवते तुभ्यं वासुदेवाय विष्णवे । <br>
&nbsp;पुरुषायादिबीजाय पूर्णबोधाय ते नमः ॥ २७ ॥ <br>
&nbsp;अजाय जनयित्रेऽस्य ब्रह्मणेऽनन्तशक्तये । <br>
&nbsp;परावरात्मन् भूतात्मन् परमात्मन् नमोऽस्तु ते ॥ २८ ॥ <br>
( मिश्र ) <br>
त्वं वै सिसृक्षुरज उत्कटं प्रभो <br>
&nbsp;&nbsp;&nbsp;&nbsp;&nbsp;तमो निरोधाय बिभर्ष्यसंवृतः । <br>
&nbsp;स्थानाय सत्त्वं जगतो जगत्पते <br>
&nbsp;&nbsp;&nbsp;&nbsp;&nbsp;कालः प्रधानं पुरुषो भवान् परः ॥ २९ ॥ <br>
&nbsp;अहं पयो ज्योतिरथानिलो नभो <br>
&nbsp;&nbsp;&nbsp;&nbsp;&nbsp;मात्राणि देवा मन इन्द्रियाणि । <br>
&nbsp;कर्ता महानित्यखिलं चराचरं <br>
&nbsp;&nbsp;&nbsp;&nbsp;&nbsp;त्वय्यद्वितीये भगवन्नयं भ्रमः ॥ ३० ॥ <br>
&nbsp;तस्यात्मजोऽयं तव पादपङ्कजं <br>
&nbsp;&nbsp;&nbsp;&nbsp;&nbsp;भीतः प्रपन्नार्तिहरोपसादितः । <br>
&nbsp;तत् पालयैनं कुरु हस्तपङ्कजं <br>
&nbsp;&nbsp;&nbsp;&nbsp;&nbsp;शिरस्यमुष्याखिलकल्मषापहम् ॥ ३१ ॥ <br>
&nbsp;श्रीशुक उवाच - <br>
( अनुष्टुप् ) <br>
इति भूम्यर्थितो वाग्भिः भगवान् भक्तिनम्रया । <br>
&nbsp;दत्त्वाभयं भौमगृहं प्राविशत् सकलर्द्धिमत् ॥ ३२ ॥ <br>
&nbsp;तत्र राजन्यकन्यानां षट्सहस्राधिकायुतम् । <br>
&nbsp;भौमाहृतानां विक्रम्य राजभ्यो ददृशे हरिः ॥ ३३ ॥ <br>
&nbsp;तं प्रविष्टं स्त्रियो वीक्ष्य नरवर्यं विमोहिताः । <br>
&nbsp;मनसा वव्रिरेऽभीष्टं पतिं दैवोपसादितम् ॥ ३४ ॥ <br>
&nbsp;भूयात् पतिरयं मह्यं धाता तदनुमोदताम् । <br>
&nbsp;इति सर्वाः पृथक् कृष्णे भावेन हृदयं दधुः ॥ ३५ ॥ <br>
&nbsp;ताः प्राहिणोद् द्वारवतीं सुमृष्टविरजोऽम्बराः । <br>
&nbsp;नरयानैर्महाकोशान् रथाश्वान् द्रविणं महत् ॥ ३६ ॥ <br>
&nbsp;ऐरावतकुलेभांश्च चतुर्दन्तांस्तरस्विनः । <br>
&nbsp;पाण्डुरांश्च चतुःषष्टिं प्रेरयामास केशवः ॥ ३७ ॥ <br>
&nbsp;गत्वा सुरेन्द्रभवनं दत्त्वादित्यै च कुण्डले । <br>
&nbsp;पूजितस्त्रिदशेन्द्रेण सहेन्द्र्याण्या च सप्रियः ॥ ३८ ॥ <br>
&nbsp;चोदितो भार्ययोत्पाट्य पारीजातं गरुत्मति । <br>
&nbsp;आरोप्य सेन्द्रान् विबुधान् निर्जित्योपानयत् पुरम् ॥ ३९ ॥ <br>
&nbsp;स्थापितः सत्यभामाया गृहोद्यानोपशोभनः । <br>
&nbsp;अन्वगुर्भ्रमराः स्वर्गात् तद् गन्धासवलम्पटाः ॥ ४० ॥ <br>
( मिश्र ) <br>
ययाच आनम्य किरीटकोटिभिः <br>
&nbsp;&nbsp;&nbsp;&nbsp;&nbsp;पादौ स्पृशन् अच्युतमर्थसाधनम् । <br>
&nbsp;सिद्धार्थ एतेन विगृह्यते महान् <br>
&nbsp;&nbsp;&nbsp;&nbsp;&nbsp;अहो सुराणां च तमो धिगाढ्यताम् ॥ ४१ ॥ <br>
( अनुष्टुप् ) <br>
अथो मुहूर्त एकस्मिन् नानागारेषु ताः स्त्रियः । <br>
&nbsp;यथोपयेमे भगवान् तावद् रूपधरोऽव्ययः ॥ ४२ ॥ <br>
( वंशस्था ) <br>
गृहेषु तासामनपाय्यतर्ककृत् <br>
&nbsp;&nbsp;&nbsp;&nbsp;&nbsp;निरस्तसाम्यातिशयेष्ववस्थितः । <br>
&nbsp;रेमे रमाभिर्निजकामसम्प्लुतो <br>
&nbsp;&nbsp;&nbsp;&nbsp;&nbsp;यथेतरो गार्हकमेधिकांश्चरन् ॥ ४३ ॥ <br>
( वसंततिलका ) <br>
इत्थं रमापतिमवाप्य पतिं स्त्रियस्ता <br>
&nbsp;&nbsp;&nbsp;&nbsp;&nbsp;ब्रह्मादयोऽपि न विदुः पदवीं यदीयाम् । <br>
&nbsp;भेजुर्मुदाविरतमेधितयानुराग <br>
&nbsp;&nbsp;&nbsp;&nbsp;&nbsp;हासावलोकनवसङ्गमजल्पलज्जाः ॥ ४४ ॥ <br>
&nbsp;प्रत्युद्‌गमासनवरार्हणपदशौच <br>
&nbsp;&nbsp;&nbsp;&nbsp;&nbsp;ताम्बूलविश्रमणवीजनगन्धमाल्यैः । <br>
&nbsp;केशप्रसारशयनस्नपनोपहार्यैः <br>
&nbsp;&nbsp;&nbsp;&nbsp;&nbsp;दासीशता अपि विभोर्विदधुः स्म दास्यम् ॥ ४५ ॥ <br>
<br>
<br>
इति श्रीमद्‍भागवते महापुराणे पारमहंस्यां <br>
संहितायां दशमस्कन्धे उत्तरार्धे <br>
&nbsp;पारिजातहरणनरकवधो नाम एकोनषष्टितमोऽध्यायः ॥ ५९ ॥ <br>
&nbsp;हरिः ॐ तत्सत् श्रीकृष्णार्पणमस्तु ॥ <br>
<br>
<br>
