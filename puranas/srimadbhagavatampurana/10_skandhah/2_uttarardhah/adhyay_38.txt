<br>
<br>
वेदस्तुति - <br>
<br>
श्रीपरीक्षिदुवाच - <br>
( अनुष्टुप् ) <br>
ब्रह्मन् ब्रह्मण्यनिर्देश्ये निर्गुणे गुणवृत्तयः । <br>
&nbsp;कथं चरन्ति श्रुतयः साक्षात् सदसतः परे ॥ १ ॥ <br>
&nbsp;श्रीशुक उवाच - <br>
बुद्धीन्द्रियमनःप्राणान् जनानां असृजत् प्रभुः । <br>
&nbsp;मात्रार्थं च भवार्थं च आत्मनेऽकल्पनाय च ॥ २ ॥ <br>
&nbsp;सैषा ह्युपनिषद्‌ ब्राह्मी पूर्वेशां पूर्वजैर्धृता । <br>
&nbsp;श्र्रद्धया धारयेद् यस्तां क्षेमं गच्छेदकिञ्चनः ॥ ३ ॥ <br>
&nbsp;अत्र ते वर्णयिष्यामि गाथां नारायणान्विताम् । <br>
&nbsp;नारदस्य च संवादं ऋषेर्नारायणस्य च ॥ ४ ॥ <br>
&nbsp;एकदा नारदो लोकान् पर्यटन् भगवत्प्रियः । <br>
&nbsp;सनातनमृषिं द्रष्टुं ययौ नारायणाश्रमम् ॥ ५ ॥ <br>
&nbsp;यो वै भारतवर्षेऽस्मिन् क्शेमाय स्वस्तये नृणाम् । <br>
&nbsp;धर्मज्ञानशमोपेतं आकल्पादास्थितस्तपः ॥ ६ ॥ <br>
&nbsp;तत्रोपविष्टं ऋषिभिः कलापग्रामवासिभिः । <br>
&nbsp;परीतं प्रणतोऽपृच्छद् इदमेव कुरूद्वह ॥ ७ ॥ <br>
&nbsp;तस्मै ह्यवोचद्‌भगवान् ऋषीणां श्रृणतामिदम् । <br>
&nbsp;यो ब्रह्मवादः पूर्वेषां जनलोकनिवासिनाम् ॥ ८ ॥ <br>
&nbsp;श्रीभगवानुवाच - <br>
स्वायम्भुव ब्रह्मसत्रं जनलोकेऽभवत् पुरा । <br>
&nbsp;तत्रस्थानां मानसानां मुनीनां ऊर्ध्वरेतसाम् ॥ ९ ॥ <br>
&nbsp;श्वेतद्वीपं गतवति त्वयि द्रष्टुं तदीश्वरम् । <br>
&nbsp;ब्रह्मवादः सुसंवृत्तः श्रुतयो यत्र शेरते । <br>
&nbsp;तत्र हायमभूत्प्रश्नस्त्वं मां यमनुपृच्छसि ॥ १० ॥ <br>
&nbsp;तुल्यश्रुततपःशीलाः तुल्यस्वीयारिमध्यमाः । <br>
&nbsp;अपि चक्रुः प्रवचनं एकं शुश्रूषवोऽपरे ॥ ११ ॥ <br>
&nbsp;श्रीसनन्दन उवाच - <br>
स्वसृष्टमिदमापीय शयानं सह शक्तिभिः । <br>
&nbsp;तदन्ते बोधयां चक्रुः तल्लिङ्गैः श्रुतयः परम् ॥ १२ ॥ <br>
&nbsp;यथा शयानं सम्राजं वन्दिनस्तत्पराक्रमैः । <br>
&nbsp;प्रत्यूषेऽभेत्य सुश्लोकैः बोधयन्त्यनुजीविनः ॥ १३ ॥ <br>
&nbsp;श्रीश्रुतय ऊचुः - <br>
( अवितथ गाथा - <br>
पुढील, म्हणजे १४ ते ४१ या श्लोकांना वेदस्तुति म्हणतात )<br>
जय जय जह्यजामजित दोषगृभीतगुणां <br>
&nbsp;&nbsp;&nbsp;&nbsp;&nbsp;त्वमसि यदात्मना समवरुद्धसमस्तभगः । <br>
&nbsp;अगजगदोकसामखिलशक्त्यवबोधक ते <br>
&nbsp;&nbsp;&nbsp;&nbsp;&nbsp;क्वचिदजयाऽऽत्मना च चरतोऽनुचरेन्निगमः ॥ १४ ॥ <br>
&nbsp;बृहदुपलब्धमेतदवयन्त्यवशेषतया <br>
&nbsp;&nbsp;&nbsp;&nbsp;&nbsp;यत उदयास्तमयौ विकृतेर्मृदि वाविकृतात् । <br>
&nbsp;अत ऋषयो दधुस्त्वयि मनोवचनाचरितं <br>
&nbsp;&nbsp;&nbsp;&nbsp;&nbsp;कथमयथा भवन्ति भुवि दत्तपदानि नृणाम् ॥ १५ ॥ <br>
&nbsp;इति तव सूरयस्त्र्यधिपतेऽखिललोकमल <br>
&nbsp;&nbsp;&nbsp;&nbsp;&nbsp;क्षपणकथामृताब्धिमवगाह्य तपांसि जहुः । <br>
&nbsp;किमुत पुनः स्वधामविधुताशयकालगुणाः <br>
&nbsp;&nbsp;&nbsp;&nbsp;&nbsp;परम भजन्ति ये पदमजस्रसुखानुभवम् ॥ १६ ॥ <br>
&nbsp;दृतय इव श्वसन्त्यसुभृतो यदि तेऽनुविधा <br>
&nbsp;&nbsp;&nbsp;&nbsp;&nbsp;महदहमादयोऽण्डमसृजन् यदनुग्रहतः <br>
&nbsp;पुरुषविधोऽन्वयोऽत्र चरमोऽन्नमयादिषु यः <br>
&nbsp;&nbsp;&nbsp;&nbsp;&nbsp;सदसतः परं त्वमथ यदेष्ववशेषमृतम् ॥ १७ ॥ <br>
&nbsp;उदरमुपासते य ऋषिवर्त्मसु कूर्पदृशः <br>
&nbsp;&nbsp;&nbsp;&nbsp;&nbsp;परिसरपद्धतिं हृदयमारुणयो दहरम् । <br>
&nbsp;तत उदगादनन्त तव धाम शिरः परमं <br>
&nbsp;&nbsp;&nbsp;&nbsp;&nbsp;पुनरिह यत्समेत्य न पतन्ति कृतान्तमुखे ॥ १८ ॥ <br>
&nbsp;स्वकृतविचित्रयोनिषु विशन्निव हेतुतया <br>
&nbsp;&nbsp;&nbsp;&nbsp;&nbsp;तरतमतश्चकास्स्यनलवत् स्वकृतानुकृतिः । <br>
&nbsp;अथ वितथास्वमूष्ववितथां तव धाम समं <br>
&nbsp;&nbsp;&nbsp;&nbsp;&nbsp;विरजधियोऽनुयन्त्यभिविपण्यव एकरसम् ॥ १९ ॥ <br>
&nbsp;स्वकृतपुरेष्वमीष्वबहिरन्तरसंवरणं <br>
&nbsp;&nbsp;&nbsp;&nbsp;&nbsp;तव पुरुषं वदन्त्यखिलशक्तिधृतोंऽशकृतम् । <br>
&nbsp;इति नृगतिं विविच्य कवयो निगमावपनं <br>
&nbsp;&nbsp;&nbsp;&nbsp;&nbsp;भवत उपासतेऽङ्‌घ्रिमभवम्भुवि विश्वसिताः ॥ २० ॥ <br>
&nbsp;दुरवगमात्मतत्त्वनिगमाय तवात्ततनोः <br>
&nbsp;&nbsp;&nbsp;&nbsp;&nbsp;चरितमहामृताब्धिपरिवर्तपरिश्रमणाः । <br>
&nbsp;न परिलषन्ति केचिदपवर्गमपीश्वर ते <br>
&nbsp;&nbsp;&nbsp;&nbsp;&nbsp;चरणसरोजहंसकुलसङ्गविसृष्टगृहाः ॥ २१ ॥ <br>
&nbsp;त्वदनुपथं कुलायमिदमात्मसुहृत्प्रियवत् <br>
&nbsp;&nbsp;&nbsp;&nbsp;&nbsp;चरति तथोन्मुखे त्वयि हिते प्रिय आत्मनि च । <br>
&nbsp;न बत रमन्त्यहो असदुपासनयात्महनो <br>
&nbsp;&nbsp;&nbsp;&nbsp;&nbsp;यदनुशया भ्रमन्त्युरुभये कुशरीरभृतः ॥ २२ ॥ <br>
&nbsp;निभृतमरुन्मनोऽक्षदृढयोगयुजो हृदि यत् <br>
&nbsp;&nbsp;&nbsp;&nbsp;&nbsp;मुनय उपासते तदरयोऽपि ययुः स्मरणात् । <br>
&nbsp;स्त्रिय उरगेन्द्रभोगभुजदण्डविषक्तधियो <br>
&nbsp;&nbsp;&nbsp;&nbsp;&nbsp;वयमपि ते समाः समदृशोऽङ्‌घ्रिसरोजसुधाः ॥ २३ ॥ <br>
&nbsp;क इह नु वेद बतावरजन्मलयोऽग्रसरं <br>
&nbsp;&nbsp;&nbsp;&nbsp;&nbsp;यत उदगादृषिर्यमनु देवगणा उभये । <br>
&nbsp;तर्हि न सन्न चासदुभयं न च कालजवः <br>
&nbsp;&nbsp;&nbsp;&nbsp;&nbsp;किमपि न तत्र शास्त्रमवकृष्य शयीत यदा ॥ २४ ॥ <br>
&nbsp;जनिमसतः सतो मृतिमुतात्मनि ये च भिदां <br>
&nbsp;&nbsp;&nbsp;&nbsp;&nbsp;विपणमृतं स्मरन्त्युपदिशन्ति त आरुपितैः । <br>
&nbsp;त्रिगुणमयः पुमानिति भिदा यदबोधकृता <br>
&nbsp;&nbsp;&nbsp;&nbsp;&nbsp;त्वयि न ततः परत्र स भवेदवबोधरसे ॥ २५ ॥ <br>
&nbsp;सदिव मनस्त्रिवृत्त्वयि विभात्यसदामनुजात् <br>
&nbsp;&nbsp;&nbsp;&nbsp;&nbsp;सदभिमृशन्त्यशेषमिदमात्मतयाऽत्मविदः । <br>
&nbsp;न हि विकृतिं त्यजन्ति कनकस्य तदात्मतया <br>
&nbsp;&nbsp;&nbsp;&nbsp;&nbsp;स्वकृतमनुप्रविष्टमिदमात्मतयावसितम् ॥ २६ ॥ <br>
&nbsp;तव परि ये चरन्त्यखिलसत्त्वनिकेततया <br>
&nbsp;&nbsp;&nbsp;&nbsp;&nbsp;त उत पदाक्रमन्त्यविगणय्य शिरो निर्‌ऋतेः । <br>
&nbsp;परिवयसे पशूनिव गिरा विबुधानपि तान् <br>
&nbsp;&nbsp;&nbsp;&nbsp;&nbsp;त्वयि कृतसौहृदाः खलु पुनन्ति न ये विमुखाः ॥ २७ ॥ <br>
&nbsp;त्वमकरणः स्वराडखिलकारकशक्तिधरः <br>
&nbsp;&nbsp;&nbsp;&nbsp;&nbsp;तव बलिमुद्वहन्ति समदन्त्यजयानिमिषाः । <br>
&nbsp;वर्षभुजोऽखिलक्षितिपतेरिव विश्वसृजो <br>
&nbsp;&nbsp;&nbsp;&nbsp;&nbsp;विदधति यत्र ये त्वधिकृता भवतश्चकिताः ॥ २८ ॥ <br>
&nbsp;स्थिरचरजातयः स्युरजयोत्थनिमित्तयुजो <br>
&nbsp;&nbsp;&nbsp;&nbsp;&nbsp;विहर उदीक्षया यदि परस्य विमुक्त ततः । <br>
&nbsp;न हि परमस्य कश्चिदपरो न परश्च भवेद् <br>
&nbsp;&nbsp;&nbsp;&nbsp;&nbsp;वियत इवापदस्य तव शून्यतुलां दधतः ॥ २९ ॥ <br>
&nbsp;अपरिमिता ध्रुवास्तनुभृतो यदि सर्वगताः <br>
&nbsp;&nbsp;&nbsp;&nbsp;&nbsp;तर्हि न शास्यतेति नियमो ध्रव नेतरथा । <br>
&nbsp;अजनि च यन्मयं तदविमुच्य नियन्तृ भवेत् <br>
&nbsp;&nbsp;&nbsp;&nbsp;&nbsp;सममनुजानतां यदमतं मतदुष्टतया ॥ ३० ॥ <br>
&nbsp;न घटत उद्‌भवः प्रकृतिपूरुषयोरजयोः <br>
&nbsp;&nbsp;&nbsp;&nbsp;&nbsp;उभययुजा भवन्त्यसुभृतो जलबुद्‌बुदवत् । <br>
&nbsp;त्वयि त इमे ततो विविधनामगुणैः परमे <br>
&nbsp;&nbsp;&nbsp;&nbsp;&nbsp;सरित इवार्णवे मधुनि लिल्युरशेषरसाः ॥ ३१ ॥ <br>
&nbsp;नृषु तव मयया भ्रमममीष्ववगत्य भृशं <br>
&nbsp;&nbsp;&nbsp;&nbsp;&nbsp;त्वयि सुधियोऽभवे दधति भावमनुप्रभवम् । <br>
&nbsp;कथमनुवर्ततां भवभयं तव यद्‌भ्रुकुटिः <br>
&nbsp;&nbsp;&nbsp;&nbsp;&nbsp;सृजति मुहुस्त्रिणमिरभवच्छरणेषु भयम् ॥ ३२ ॥ <br>
&nbsp;विजितहृषीकवायुभिरदान्तमनस्तुरगं <br>
&nbsp;&nbsp;&nbsp;&nbsp;&nbsp;य इह यतन्ति यन्तुमतिलोलमुपायखिदः । <br>
&nbsp;व्यसनशतान्विताः समवहाय गुरोश्चरणं <br>
&nbsp;&nbsp;&nbsp;&nbsp;&nbsp;वणिज इवाज सन्त्यकृतकर्णधरा जलधौ ॥ ३३ ॥ <br>
&nbsp;स्वजनसुतात्मदारधनधामधरासुरथैः <br>
&nbsp;&nbsp;&nbsp;&nbsp;&nbsp;त्वयि सति किं नृणां श्रयत आत्मनि सर्वरसे । <br>
&nbsp;इति सदजानतां मिथुनतो रतये चरतां <br>
&nbsp;&nbsp;&nbsp;&nbsp;&nbsp;सुखयति को न्विह स्वविहते स्वनिरस्तभगे ॥ ३४ ॥ <br>
&nbsp;भुवि पुरुपुण्यतीर्थसदनान्यृषयो विमदाः <br>
&nbsp;&nbsp;&nbsp;&nbsp;&nbsp;त उत भवत्पदाम्बुजहृदोऽघभिदङ्‌घ्रिजलाः । <br>
&nbsp;दधति सकृन्मनस्त्वयि य आत्मनि नित्यसुखे <br>
&nbsp;&nbsp;&nbsp;&nbsp;&nbsp;न पुनरुपासते पुरुषसारहरावसथान् ॥ ३५ ॥ <br>
&nbsp;सत इदं उत्थितं सदिति चेन्ननु तर्कहतं <br>
&nbsp;&nbsp;&nbsp;&nbsp;&nbsp;व्यभिचरति क्व च क्व च मृषा न तथोभययुक् । <br>
&nbsp;व्यवहृतये विकल्प इषितोऽन्धपरम्परया <br>
&nbsp;&nbsp;&nbsp;&nbsp;&nbsp;भ्रमयति भारती त उरुवृत्तिभिरुक्थजडान् ॥ ३६ ॥ <br>
&nbsp;न यदिदमग्र आस न भविष्यदतो निधनाद् <br>
&nbsp;&nbsp;&nbsp;&nbsp;&nbsp;अनु मितमन्तरा त्वयि विभाति मृषैकरसे । <br>
&nbsp;अत उपमीयते द्रविणजातिविकल्पपथैः <br>
&nbsp;&nbsp;&nbsp;&nbsp;&nbsp;वितथमनोविलासमृतमित्यवयन्त्यबुधाः ॥ ३७ ॥ <br>
&nbsp;स यदजया त्वजामनुशयीत गुणांश्च जुषन् <br>
&nbsp;&nbsp;&nbsp;&nbsp;&nbsp;भजति सरूपतां तदनु मृत्युमपेतभगः । <br>
&nbsp;त्वमुत जहासि तामहिरिव त्वचमात्तभगो <br>
&nbsp;&nbsp;&nbsp;&nbsp;&nbsp;महसि महीयसेऽष्टगुणितेऽपरिमेयभगः ॥ ३८ ॥ <br>
&nbsp;यदि न समुद्धरन्ति यतयो हृदि कामजटा <br>
&nbsp;&nbsp;&nbsp;&nbsp;&nbsp;दुरधिगमोऽसतां हृदि गतोऽस्मृतकण्ठमणिः । <br>
&nbsp;असुतृपयोगिनामुभयतोऽप्यसुखं भगवन्न् <br>
&nbsp;&nbsp;&nbsp;&nbsp;&nbsp;अनपगतान्तकादनधिरूढपदाद्‌भवतः ॥ ३९ ॥ <br>
&nbsp;त्वदवगमी न वेत्ति भवदुत्थशुभाशुभयोः <br>
&nbsp;&nbsp;&nbsp;&nbsp;&nbsp;गुणविगुणान्वयांस्तर्हि देहभृतां च गिरः । <br>
&nbsp;अनुयुगमन्वहं सगुण गीतपरम्परया <br>
&nbsp;&nbsp;&nbsp;&nbsp;&nbsp;श्रवणभृतो यतस्त्वमपवर्गगतिर्मनुजैः ॥ ४० ॥ <br>
&nbsp;द्युपतय एव ते न ययुरन्तमनन्ततया <br>
&nbsp;&nbsp;&nbsp;&nbsp;&nbsp;त्वमपि यदन्तराण्डनिचया ननु सावरणाः । <br>
&nbsp;ख इव रजांसि वान्ति वयसा सह यत् श्रुतयः <br>
&nbsp;&nbsp;&nbsp;&nbsp;&nbsp;त्वयि हि फलन्त्यतन्निरसनेन भवन्निधनाः ॥ ४१ ॥ <br>
&nbsp;श्रीभगवानुवाच - <br>
( अनुष्टुप् ) <br>
इत्येतद्‌ब्रह्मणः पुत्रा आश्रुत्यात्मानुशासनम् । <br>
&nbsp;सनन्दनमथानर्चुः सिद्धा ज्ञात्वाऽऽत्मनो गतिम् ॥ ४२ ॥ <br>
&nbsp;इत्यशेषसमाम्नाय पुराणोपनिषद्रसः । <br>
&nbsp;समुद्धृतः पूर्वजातैः व्योमयानैर्महात्मभिः ॥ ४३ ॥ <br>
&nbsp;त्वं चैतद्‌ब्रह्मदायाद श्रद्धयाऽऽत्मानुशासनम् । <br>
&nbsp;धारयंश्चर गां कामं कामानां भर्जनं नृणाम् ॥ ४४ ॥ <br>
&nbsp;श्रीशुक उवाच - <br>
एवं स ऋषिणाऽऽदिष्टं गृहीत्वा श्रद्धयात्मवान् । <br>
&nbsp;पूर्णः श्रुतधरो राजन् आह वीरव्रतो मुनिः ॥ ४५ ॥ <br>
&nbsp;श्रीनारद उवाच - <br>
नमस्तस्मै भगवते कृष्णायामलकीर्तये । <br>
&nbsp;यो धत्ते सर्वभूतानां अभवायोशतीः कलाः ॥ ४६ ॥ <br>
&nbsp;इत्याद्यमृषिमानम्य तच्छिष्यांश्च महात्मनः । <br>
&nbsp;ततोऽगाद् आश्रमं साक्षात् पितुर्द्वैपायनस्य मे ॥ ४७ ॥ <br>
&nbsp;सभाजितो भगवता कृतासनपरिग्रहः । <br>
&nbsp;तस्मै तद् वर्णयामास नारायणमुखाच्छ्रुतम् ॥ ४८ ॥ <br>
&nbsp;इत्येतद् वर्णितं राजन् यन्नः प्रश्नः कृतस्त्वया । <br>
&nbsp;यथा ब्रह्मण्यनिर्देश्ये नीऋगुणेऽपि मनश्चरेत् ॥ ४९ ॥ <br>
( शार्दूलविक्रीडित ) <br>
योऽस्योत्प्रेक्षक आदिमध्यनिधने योऽव्यक्तजीवेश्वरो <br>
&nbsp;&nbsp;&nbsp;&nbsp;&nbsp;यः सृष्ट्वेदमनुप्रविश्य ऋषिणा चक्रे पुरः शास्ति ताः । <br>
&nbsp;यं सम्पद्य जहात्यजामनुशयी सुप्तः कुलायं यथा <br>
&nbsp;&nbsp;&nbsp;&nbsp;&nbsp;तं कैवल्यनिरस्तयोनिमभयं ध्यायेदजस्रं हरिम् ॥ ५० ॥ <br>
<br>
<br>
इति श्रीमद्‍भागवते महापुराणे पारमहंस्यां <br>
संहितायां दशमस्कन्धे उत्तरार्धे <br>
&nbsp;वेदस्तुति नाम सप्ताशीतितमोऽध्यायः ॥ ८७ ॥ <br>
&nbsp;हरिः ॐ तत्सत् श्रीकृष्णार्पणमस्तु ॥ <br>
<br>
<br>
<br>
