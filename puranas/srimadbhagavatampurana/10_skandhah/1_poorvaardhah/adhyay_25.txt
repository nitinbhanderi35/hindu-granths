<br>
<br>
कोपान् मुसलधारावर्षं वर्षतीन्द्रे व्रजौकसां रक्षणार्थं गोवर्धनधारणम् - <br>
<br>
<br>
<br>
श्रीशुक उवाच - <br>
( अनुष्टुप् )<br>
इन्द्रस्तदाऽऽत्मनः पूजां विज्ञाय विहतां नृप । <br>
&nbsp;गोपेभ्यः कृष्णनाथेभ्यो नन्दादिभ्यश्चुकोप ह ॥ १ ॥ <br>
&nbsp;गणं सांवर्तकं नाम मेघानां चान्तकारिणाम् । <br>
&nbsp;इन्द्रः प्रचोदयत् क्रुद्धो वाक्यं चाहेशमान्युत ॥ २ ॥ <br>
&nbsp;अहो श्रीमदमाहात्म्यं गोपानां काननौकसाम् । <br>
&nbsp;कृष्णं मर्त्यमुपाश्रित्य ये चक्रुर्देवहेलनम् ॥ ३ ॥ <br>
&nbsp;यथादृढैः कर्ममयैः क्रतुभिर्नामनौनिभैः । <br>
&nbsp;विद्यां आन्वीक्षिकीं हित्वा तितीर्षन्ति भवार्णवम् ॥ ४ ॥ <br>
&nbsp;वाचालं बालिशं स्तब्धं अज्ञं पण्डितमानिनम् । <br>
&nbsp;कृष्णं मर्त्यमुपाश्रित्य गोपा मे चक्रुरप्रियम् ॥ ५ ॥ <br>
&nbsp;एषां श्रियावलिप्तानां कृष्णेनाध्मापितात्मनाम् । <br>
&nbsp;धुनुत श्रीमदस्तम्भं पशून् नयत सङ्‌क्षयम् ॥ ६ ॥ <br>
&nbsp;अहं चैरावतं नागं आरुह्यानुव्रजे व्रजम् । <br>
&nbsp;मरुद्‍गणैर्महावेगैः नन्दगोष्ठजिघांसया ॥ ७ ॥ <br>
&nbsp;श्रीशुक उवाच - <br>
इत्थं मघवताऽऽज्ञप्ता मेघा निर्मुक्तबन्धनाः । <br>
&nbsp;नन्दगोकुलमासारैः पीडयामासुरोजसा ॥ ८ ॥ <br>
&nbsp;विद्योतमाना विद्युद्‌भिः स्तनन्तः स्तनयित्‍नुभिः । <br>
&nbsp;तीव्रैर्मरुद्‍गणैर्नुन्ना ववृषुर्जलशर्कराः ॥ ९ ॥ <br>
&nbsp;स्थूणास्थूला वर्षधारा मुञ्चत्स्वभ्रेष्व-भीक्ष्णशः । <br>
&nbsp;जलौघैः प्लाव्यमाना भूः नादृश्यत नतोन्नतम् ॥ १० ॥ <br>
&nbsp;अत्यासारातिवातेन पशवो जातवेपनाः । <br>
&nbsp;गोपा गोप्यश्च शीतार्ता गोविन्दं शरणं ययुः ॥ ११ ॥ <br>
&nbsp;शिरः सुतांश्च कायेन प्रच्छाद्या सारपीडिताः । <br>
&nbsp;वेपमाना भगवतः पादमूलमुपाययुः ॥ १२ ॥ <br>
&nbsp;कृष्ण कृष्ण महाभाग त्वन्नाथं गोकुलं प्रभो । <br>
&nbsp;त्रातुमर्हसि देवान्नः कुपिताद् भक्तवत्सल ॥ १३ ॥ <br>
&nbsp;शिलावर्षानिपातेन हन्यमानमचेतनम् । <br>
&nbsp;निरीक्ष्य भगवान् मेने कुपितेन्द्रकृतं हरिः ॥ १४ ॥ <br>
&nbsp;अपर्त्त्वत्युल्बणं वर्षं अतिवातं शिलामयम् । <br>
&nbsp;स्वयागे विहतेऽस्माभिः इन्द्रो नाशाय वर्षति ॥ १५ ॥ <br>
&nbsp;तत्र प्रतिविधिं सम्यग् आत्मयोगेन साधये । <br>
&nbsp;लोकेशमानिनां मौढ्याद् हनिष्ये श्रीमदं तमः ॥ १६ ॥ <br>
&nbsp;न हि सद्‍भावयुक्तानां सुराणामीशविस्मयः । <br>
&nbsp;मत्तोऽसतां मानभङ्‌गः प्रशमायोपकल्पते ॥ १७ ॥ <br>
&nbsp;तस्मात् मच्छरणं गोष्ठं मन्नाथं मत्परिग्रहम् । <br>
&nbsp;गोपाये स्वात्मयोगेन सोऽयं मे व्रत आहितः ॥ १८ ॥ <br>
&nbsp;इत्युक्त्वैकेन हस्तेन कृत्वा गोवर्धनाचलम् । <br>
&nbsp;दधार लीलया कृष्णः छत्राकमिव बालकः ॥ १९ ॥ <br>
&nbsp;अथाह भगवान् गोपान् हेऽम्ब तात व्रजौकसः । <br>
&nbsp;यथोपजोषं विशत गिरिगर्तं सगोधनाः ॥ २० ॥ <br>
&nbsp;न त्रास इह वः कार्यो मद्धस्ताद्रिनिपातने । <br>
&nbsp;वातवर्षभयेनालं तत्त्राणं विहितं हि वः ॥ २१ ॥ <br>
&nbsp;तथा निर्विविशुर्गर्तं कृष्णाश्वासितमानसः । <br>
&nbsp;यथावकाशं सधनाः सव्रजाः सोपजीविनः ॥ २२ ॥ <br>
&nbsp;क्षुत्तृड्व्यथां सुखापेक्षां हित्वा तैर्व्रजवासिभिः । <br>
&nbsp;वीक्ष्यमाणो दधावद्रिं सप्ताहं नाचलत् पदात् ॥ २३ ॥ <br>
&nbsp;कृष्णयोगानुभावं तं निशम्येन्द्रोऽतिविस्मितः । <br>
&nbsp;निःस्तम्भो भ्रष्टसङ्‌कल्पः स्वान् मेघान् संन्यवारयत् ॥ २४ ॥ <br>
&nbsp;खं व्यभ्रमुदितादित्यं वातवर्षं च दारुणम् । <br>
&nbsp;निशम्योपरतं गोपान् गोवर्धनधरोऽब्रवीत् ॥ ॥ <br>
&nbsp;निर्यात त्यजत त्रासं गोपाः सस्त्रीधनार्भकाः । <br>
&nbsp;उपारतं वातवर्षं व्युदप्रायाश्च निम्नगाः ॥ २६ ॥ <br>
&nbsp;ततस्ते निर्ययुर्गोपाः स्वं स्वमादाय गोधनम् । <br>
&nbsp;शकटोढोपकरणं स्त्रीबालस्थविराः शनैः ॥ २७ ॥ <br>
&nbsp;भगवानपि तं शैलं स्वस्थाने पूर्ववत्प्रभुः । <br>
&nbsp;पश्यतां सर्वभूतानां स्थापयामास लीलया ॥ २८ ॥ <br>
( मिश्र )<br>
तं प्रेमवेगान् निभृता व्रजौकसो <br>
&nbsp;&nbsp;&nbsp;&nbsp;&nbsp;यथा समीयुः परिरम्भणादिभिः । <br>
&nbsp;गोप्यश्च सस्नेहमपूजयन् मुदा <br>
&nbsp;&nbsp;&nbsp;&nbsp;&nbsp;दध्यक्षताद्‌भिर्युयुजुः सदाशिषः ॥ २९ ॥ <br>
( अनुष्टुप् )<br>
यशोदा रोहिणी नन्दो रामश्च बलिनां वरः । <br>
&nbsp;कृष्णमालिङ्‌ग्य युयुजुः आशिषः स्नेहकातराः ॥ ३० ॥ <br>
&nbsp;दिवि देवगणाः सिद्धाः साध्या गन्धर्वचारणाः । <br>
&nbsp;तुष्टुवुर्मुमुचुस्तुष्टाः पुष्पवर्षाणि पार्थिव ॥ ३१ ॥ <br>
&nbsp;शङ्‌खदुन्दुभयो नेदुर्दिवि देवप्रचोदिताः । <br>
&nbsp;जगुर्गन्धर्वपतयः तुंबुरुप्रमुखा नृप ॥ ३२ ॥ <br>
( मिश्र )<br>
ततोऽनुरक्तैः पशुपैः परिश्रितो <br>
&nbsp;&nbsp;&nbsp;&nbsp;&nbsp;राजन् स्वगोष्ठं सबलोऽव्रजद्धरिः । <br>
&nbsp;तथाविधान्यस्य कृतानि गोपिका <br>
&nbsp;&nbsp;&nbsp;&nbsp;&nbsp;गायन्त्य ईयुर्मुदिता हृदिस्पृशः ॥ ३३ ॥ <br>
<br>
<br>
इति श्रीमद्‍भागवते महापुराणे पारमहंस्यां <br>
संहितायां दशमस्कन्धे पूर्वार्धे पञ्चविंशोऽध्यायः ॥ २५ ॥ <br>
&nbsp;हरिः ॐ तत्सत् श्रीकृष्णार्पणमस्तु ॥ <br>
<br>
