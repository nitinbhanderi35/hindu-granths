<p>श्रीमद्‌भागवत महापुराण
</p><p>अष्टमः स्कन्धः - सप्तदशोऽध्यायः
</p><p>व्रतसंतुष्टस्य भगवतो अदित्यै वरदानम्,&nbsp;
</p><p>
अदिति-गर्भस्थस्य भगवत् तेजसो ब्रह्मकर्तृकं स्तवनं च -</p><center></center><p>श्रीशुक उवाच -&nbsp;
</p><p>(अनुष्टुप्)&nbsp;
</p><p>इत्युक्ता सादिती राजन् स्वभर्त्रा कश्यपेन वै ।&nbsp;
</p><p>अन्वतिष्ठद् व्रतमिदं द्वादशाहं अतन्द्रिता ॥ १ ॥&nbsp;
</p><p>चिन्तयन्ति एकया बुद्ध्या महापुरुषमीश्वरम् ।&nbsp;
</p><p>प्रगृह्येन्द्रियदुष्टाश्वान् मनसा बुद्धिसारथिः ॥ २ ॥&nbsp;
</p><p>मनश्चैकाग्रया बुद्ध्या भगवति अखिलात्मनि ।&nbsp;
</p><p>वासुदेवे समाधाय चचार ह पयोव्रतम् ॥ ३ ॥&nbsp;
</p><p>तस्याः प्रादुरभूत् तात भगवान् आदिपुरुषः ।&nbsp;
</p><p>पीतवासाश्चतुर्बाहुः शंखचक्रगदाधरः ॥ ४ ॥&nbsp;
</p><p>तं नेत्रगोचरं वीक्ष्य सहसोत्थाय सादरम् ।&nbsp;
</p><p>ननाम भुवि कायेन दण्डवत् प्रीतिविह्वला ॥ ५ ॥&nbsp;
</p><p>सोत्थाय बद्धाञ्जलिरीडितुं स्थिता&nbsp;
</p><p>&nbsp;&nbsp;&nbsp;&nbsp; नोत्सेह आनन्दजलाकुलेक्षणा ।&nbsp;
</p><p>बभूव तूष्णीं पुलकाकुलाकृतिः&nbsp;
</p><p>&nbsp;&nbsp;&nbsp;&nbsp; तद् दर्शनात्युत्सवगात्रवेपथुः ॥ ६ ॥&nbsp;
</p><p>प्रीत्या शनैर्गद्‍गदया गिरा हरिं&nbsp;
</p><p>&nbsp;&nbsp;&nbsp;&nbsp; तुष्टाव सा देव्यदितिः कुरूद्वह ।&nbsp;
</p><p>उद्वीक्षती सा पिबतीव चक्षुषा&nbsp;
</p><p>&nbsp;&nbsp;&nbsp;&nbsp; रमापतिं यज्ञपतिं जगत्पतिम् ॥ ७ ॥&nbsp;
</p><p>अदितिरुवाच -&nbsp;
</p><p>यज्ञेश यज्ञपुरुषाच्युत तीर्थपाद&nbsp;
</p><p>&nbsp;&nbsp;&nbsp;&nbsp; तीर्थश्रवः श्रवणमंगलनामधेय ।&nbsp;
</p><p>आपन्नलोकवृजिनोपशमोदयाद्य&nbsp;
</p><p>&nbsp;&nbsp;&nbsp;&nbsp; शं नः कृधीश भगवन् असि दीननाथः ॥ ८ ॥&nbsp;
</p><p>विश्वाय विश्वभवनस्थितिसंयमाय&nbsp;
</p><p>&nbsp;&nbsp;&nbsp;&nbsp; स्वैरं गृहीतपुरुशक्तिगुणाय भूम्ने ।&nbsp;
</p><p>स्वस्थाय शश्वदुपबृंहितपूर्णबोध&nbsp;
</p><p>&nbsp;&nbsp;&nbsp;&nbsp; व्यापादितात्मतमसे हरये नमस्ते ॥ ९ ॥&nbsp;
</p><p>आयुः परं वपुरभीष्टमतुल्यलक्ष्मीः&nbsp;
</p><p>&nbsp;&nbsp;&nbsp;&nbsp; द्योभूरसाः सकलयोगगुणास्त्रिवर्गः ।&nbsp;
</p><p>ज्ञानं च केवलमनन्त भवन्ति तुष्टात्&nbsp;
</p><p>&nbsp;&nbsp;&nbsp;&nbsp; त्वत्तो नृणां किमु सपत्‍नजयादिराशीः ॥ १० ॥&nbsp;
</p><p>श्रीशुक उवाच -&nbsp;
</p><p>(अनुष्टुप्)&nbsp;
</p><p>अदित्यैवं स्तुतो राजन् भगवान् पुष्करेक्षणः ।&nbsp;
</p><p>क्षेत्रज्ञः सर्वभूतानां इति होवाच भारत ॥ ११ ॥&nbsp;
</p><p>श्रीभगवानुवाच -&nbsp;
</p><p>देवमातर्भवत्या मे विज्ञातं चिरकांक्षितम् ।&nbsp;
</p><p>यत् सपत्‍नैः हृतश्रीणां च्यावितानां स्वधामतः ॥ १२ ॥&nbsp;
</p><p>तान्विनिर्जित्य समरे दुर्मदान् असुरर्षभान् ।&nbsp;
</p><p>प्रतिलब्धजयश्रीभिः पुत्रैः इच्छसि उपासितुम् ॥ १३ ॥&nbsp;
</p><p>इन्द्रज्येष्ठैः स्वतनयैः हतानां युधि विद्विषाम् ।&nbsp;
</p><p>स्त्रियो रुदन्तीरासाद्य द्रष्टुमिच्छसि दुःखिताः ॥ १४ ॥&nbsp;
</p><p>आत्मजान् सुसमृद्धान् त्व प्रत्याहृतयशःश्रियः ।&nbsp;
</p><p>नाकपृष्ठं अधिष्ठाय क्रीडतो द्रष्टुमिच्छसि ॥ १५ ॥&nbsp;
</p><p>प्रायोऽधुना तेऽसुरयूथनाथा&nbsp;
</p><p>&nbsp;&nbsp;&nbsp;&nbsp; अपारणीया इति देवि मे मतिः ।&nbsp;
</p><p>यत्तेऽनुकूलेश्वरविप्रगुप्ता&nbsp;
</p><p>&nbsp;&nbsp;&nbsp;&nbsp; न विक्रमस्तत्र सुखं ददाति ॥ १६ ॥&nbsp;
</p><p>अथाप्युपायो मम देवि चिन्त्यः&nbsp;
</p><p>&nbsp;&nbsp;&nbsp;&nbsp; सन्तोषितस्य व्रतचर्यया ते ।&nbsp;
</p><p>ममार्चनं नार्हति गन्तुमन्यथा&nbsp;
</p><p>&nbsp;&nbsp;&nbsp;&nbsp; श्रद्धानुरूपं फलहेतुकत्वात् ॥ १७ ॥&nbsp;
</p><p>त्वयार्चितश्चाहमपत्यगुप्तये&nbsp;
</p><p>&nbsp;&nbsp;&nbsp;&nbsp; पयोव्रतेनानुगुणं समीडितः ।&nbsp;
</p><p>स्वांशेन पुत्रत्वमुपेत्य ते सुतान्&nbsp;
</p><p>&nbsp;&nbsp;&nbsp;&nbsp; गोप्तास्मि मारीचतपस्यधिष्ठितः ॥ १८ ॥&nbsp;
</p><p>(अनुष्टुप्)&nbsp;
</p><p>उपधाव पतिं भद्रे प्रजापतिं अकल्मषम् ।&nbsp;
</p><p>मां च भावयती पत्यौ एवं रूपमवस्थितम् ॥ १९ ॥&nbsp;
</p><p>नैतत् परस्मा आख्येयं पृष्टयापि कथञ्चन ।&nbsp;
</p><p>सर्वं संपद्यते देवि देवगुह्यं सुसंवृतम् ॥ २० ॥&nbsp;
</p><p>श्रीशुक उवाच -&nbsp;
</p><p>एतावदुक्त्वा भगवान् तत्रैवान्तरधीयत ।&nbsp;
</p><p>अदितिर्दुर्लभं लब्ध्वा हरेर्जन्मात्मनि प्रभोः ॥ २१ ॥&nbsp;
</p><p>उपाधावत् पतिं भक्त्या परया कृतकृत्यवत् ।&nbsp;
</p><p>स वै समाधियोगेन कश्यपस्तदबुध्यत ॥ २२ ॥&nbsp;
</p><p>प्रविष्टं आत्मनि हरेः अंशं हि अवितथेक्षणः ।&nbsp;
</p><p>सोऽदित्यां वीर्यमाधत्त तपसा चिरसम्भृतम् ।&nbsp;
</p><p>समाहितमना राजन् दारुण्यग्निं यथानिलः ॥ २३ ॥&nbsp;
</p><p>अदितेर्धिष्ठितं गर्भं भगवन्तं सनातनम् ।&nbsp;
</p><p>हिरण्यगर्भो विज्ञाय समीडे गुह्यनामभिः ॥ २४ ॥&nbsp;
</p><p>श्रीब्रह्मोवाच -&nbsp;
</p><p>जयोरुगाय भगवन् उरुक्रम नमोऽस्तु ते ।&nbsp;
</p><p>नमो ब्रह्मण्यदेवाय त्रिगुणाय नमो नमः ॥ २५ ॥&nbsp;
</p><p>नमस्ते पृश्निगर्भाय वेदगर्भाय वेधसे ।&nbsp;
</p><p>त्रिनाभाय त्रिपृष्ठाय शिपिविष्टाय विष्णवे ॥ २६ ॥&nbsp;
</p><p>त्वमादिरन्तो भुवनस्य मध्यं&nbsp;
</p><p>&nbsp;&nbsp;&nbsp;&nbsp; अनन्तशक्तिं पुरुषं यमाहुः ।&nbsp;
</p><p>कालो भवानाक्षिपतीश विश्वं&nbsp;
</p><p>&nbsp;&nbsp;&nbsp;&nbsp; स्रोतो यथान्तः पतितं गभीरम् ॥ २७ ॥&nbsp;
</p><p>त्वं वै प्रजानां स्थिरजंगमानां&nbsp;
</p><p>&nbsp;&nbsp;&nbsp;&nbsp; प्रजापतीनामसि सम्भविष्णुः ।&nbsp;
</p><p>दिवौकसां देव दिवश्च्युतानां&nbsp;
</p><p>&nbsp;&nbsp;&nbsp;&nbsp; परायणं नौरिव मज्जतोऽप्सु ॥ २८ ॥&nbsp;
</p><p>इति श्रीमद्‌भागवते महापुराणे पारमहंस्यां संहितायां&nbsp;
</p><p>अष्टमस्कन्धे वामनप्रादुर्भावे सप्तदशोऽध्यायः ॥ १७ ॥&nbsp;
</p><p>हरिः ॐ तत्सत् श्रीकृष्णार्पणमस्तु ॥&nbsp;
</p>
<!-- 
NewPP limit report
Parsed by mw2373
Cached time: 20231009023340
Cache expiry: 1814400
Reduced expiry: false
Complications: []
CPU time usage: 0.004 seconds
Real time usage: 0.005 seconds
Preprocessor visited node count: 1/1000000
Post‐expand include size: 0/2097152 bytes
Template argument size: 0/2097152 bytes
Highest expansion depth: 1/100
Expensive parser function count: 0/500
Unstrip recursion depth: 0/20
Unstrip post‐expand size: 0/5000000 bytes
Number of Wikibase entities loaded: 0/400
-->
<!--
Transclusion expansion time report (%,ms,calls,template)
100.00%    0.000      1 -total
-->

<!-- Saved in parser cache with key sawikisource:pcache:idhash:46910-0!canonical and timestamp 20231009023340 and revision id 106477. Rendering was triggered because: page-view
 -->
