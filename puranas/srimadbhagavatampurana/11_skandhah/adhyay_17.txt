<br>
वर्णधर्मनिरूपणम्, आश्रमेषु ब्रह्मचारी गृहस्थ धर्मवर्णं च - <br>
<br>
श्रीउद्धव उवाच -<br>
( अनुष्टुप् ) <br>
यस्त्वयाभिहितः पूर्वं धर्मस्त्वद्‍भक्तिलक्षणः ।<br>
&nbsp;वर्णाश्रमाचारवतां सर्वेषां द्विपदामपि ॥ १ ॥<br>
&nbsp;यथानुष्ठीयमानेन त्वयि भक्तिर्नृणां भवेत् ।<br>
&nbsp;स्वधर्मेणारविन्दाक्ष तत् समाख्यातुमर्हसि ॥ २ ॥<br>
&nbsp;पुरा किल महाबाहो धर्मं परमकं प्रभो ।<br>
&nbsp;यत्तेन हंसरूपेण ब्राह्मणेऽभ्यात्थ माधव ॥ ३ ॥<br>
&nbsp;स इदानीं सुमहता कालेनामित्रकर्शन ।<br>
&nbsp;न प्रायो भविता मर्त्य लोके प्राक् अनुशासितः ॥ ४ ॥<br>
&nbsp;वक्ता कर्ताविता नान्यो धर्मस्याच्युत ते भुवि ।<br>
&nbsp;सभायामपि वैरिञ्च्यां यत्र मूर्तिधराः कलाः ॥ ५ ॥<br>
&nbsp;कर्त्रावित्रा प्रवक्त्रा च भवता मधुसूदन ।<br>
&nbsp;त्यक्ते महीतले देव विनष्टं कः प्रवक्ष्यति ॥ ६ ॥<br>
&nbsp;तत्त्वं नः सर्वधर्मज्ञ धर्मः त्वद्‍भक्तिलक्षणः ।<br>
&nbsp;यथा यस्य विधीयेत तथा वर्णय मे प्रभो ॥ ७ ॥<br>
&nbsp;श्रीशुक उवाच -<br>
इत्थं स्वभृत्यमुख्येन पृष्टः स भगवान् हरिः ।<br>
&nbsp;प्रीतः क्षेमाय मर्त्यानां धर्मान् आह सनातनान् ॥ ८ ॥<br>
&nbsp;श्रीभगवानुवाच -<br>
धर्म्य एष तव प्रश्नो नैःश्रेयसकरो नृणाम् ।<br>
&nbsp;वर्णाश्रमाचारवतां तमुद्धव निबोध मे ॥ ९ ॥<br>
&nbsp;आदौ कृतयुगे वर्णो नृणां हंस इति स्मृतः ।<br>
&nbsp;कृतकृत्याः प्रजा जात्या तस्मात् कृतयुगं विदुः ॥ १० ॥<br>
&nbsp;वेदः प्रणव एवाग्रे धर्मोऽहं वृषरूपधृक् ।<br>
&nbsp;उपासते तपोनिष्ठा हंसं मां मुक्तकिल्बिषाः ॥ ११ ॥<br>
&nbsp;त्रेतामुखे महाभाग प्राणान् मे हृदयात् त्रयी ।<br>
&nbsp;विद्या प्रादुरभूत् तस्या अहमासं त्रिवृन्मखः ॥ १२ ॥<br>
&nbsp;विप्रक्षत्रियविट्शूद्रा मुखबाहूरुपादजाः ।<br>
&nbsp;वैराजात् पुरुषात् जाता य आत्माचारलक्षणाः ॥ १३ ॥<br>
&nbsp;गृहाश्रमो जघनतो ब्रह्मचर्यं हृदो मम ।<br>
&nbsp;वक्षःस्थलाद् वने वासो न्यासः शीर्षणि संस्थितः ॥ १४ ॥*<br>
&nbsp;वर्णानां आश्रमाणां च जन्मभूम्यनुसारिणीः ।<br>
&nbsp;आसन् प्रकृतयो नॄणां नीचैः नीचोत्तमोत्तमाः ॥ १५ ॥<br>
&nbsp;शमो दमस्तपः शौचं संतोषः क्षांतिरार्जवम् ।<br>
&nbsp;मद्‍भक्तिश्च दया सत्यं ब्रह्मप्रकृतयस्त्विमाः ॥ १६ ॥<br>
&nbsp;तेजो बलं धृतिः शौर्यं तितिक्षौदार्यमुद्यमः ।<br>
&nbsp;स्थैर्यं ब्रह्मण्यतैश्वर्यं क्षत्र प्रकृतयस्त्विमाः ॥ १७ ॥<br>
&nbsp;आस्तिक्यं दाननिष्ठा च अदंभो ब्रह्मसेवनम् ।<br>
&nbsp;अतुष्टिः अर्थोपचयैः वैश्य प्रकृतयस्त्विमाः ॥ १८ ॥<br>
&nbsp;शुश्रूषणं द्विजगवां देवानां चापि अमायया ।<br>
&nbsp;तत्र लब्धेन संतोषः शूद्र प्रकृतयस्त्विमाः ॥ १९ ॥<br>
&nbsp;अशौचमनृतं स्तेयं नास्तिक्यं शुष्कविग्रहः ।<br>
&nbsp;कामः क्रोधश्च तर्षश्च स्वभावोन्त्यावसायिनाम् ॥ २० ॥<br>
&nbsp;अहिंसा सत्यमस्तेयं अकामक्रोधलोभता ।<br>
&nbsp;भूतप्रियहितेहा च धर्मोऽयं सार्ववर्णिकः ॥ २१ ॥<br>
&nbsp;द्वितीयं प्राप्यानुपूर्व्यात् जन्मोपानयनं द्विजः ।<br>
&nbsp;वसन् गुरुकुले दान्तो ब्रह्माधीयीत चाहूतः ॥ २२ ॥<br>
&nbsp;मेखला अजिन दण्डाक्ष ब्रह्मसूत्रकमण्डलून् ।<br>
&nbsp;जटिलो अधौतदद्वासः अरक्तपीठः कुशान् दधत् ॥ २३ ॥<br>
&nbsp;स्नानभोजनहोमेषु जपोच्चारे च वाग्यतः ।<br>
&nbsp;न च्छिंद्यान् नखरोमाणि कक्ष-उपस्थगतान्यपि ॥ २४ ॥<br>
&nbsp;रेतो न अवकिरेत् जातु ब्रह्मव्रतधरः स्वयम् ।<br>
&nbsp;अवकीर्णे अवगाह्य अप्सु यतासुः त्रिपदीं जपेत् ॥ २५ ॥<br>
&nbsp;अग्न्यर्काचार्य-गो-विप्र गुरु-वृद्ध-सुरान् शुचिः ।<br>
&nbsp;समाहित उपासीत संध्ये च यतवाग्-जपन् ॥ २६ ॥<br>
&nbsp;आचार्यं मां विजानीयात् न-अवमन्येत कर्हिचित् ।<br>
&nbsp;न मर्त्यबुद्ध्यासूयेत सर्वदेवमयो गुरुः ॥ २७ ॥<br>
&nbsp;सायं प्रातः उपानीय भैक्ष्यं तस्मै निवेदयेत् ।<br>
&nbsp;यच्चान्यद् अपि अनुज्ञातं उपयुञ्जीत संयतः ॥ २८ ॥<br>
&nbsp;शुश्रूषमाण आचार्यं सदा-उपासीत नीचवत् ।<br>
&nbsp;यान शय्यासनस्थानैः नातिदूरे कृताञ्जलिः ॥ २९ ॥<br>
&nbsp;एवंवृत्तो गुरुकुले वसेद् ‍भोगविवर्जितः ।<br>
&nbsp;विद्या समाप्यते यावद् बिभ्रद् व्रतं अखण्डितम् ॥ ३० ॥<br>
&nbsp;यदि असौ छंदसां लोकं आरोक्ष्यन् ब्रह्मविष्टपम् ।<br>
&nbsp;गुरवे विन्यसेद् देहं स्वाध्यायार्थं बृहद्व्रतः ॥ ३१ ॥<br>
&nbsp;अग्नौ गुरावात्मनि च सर्वभूतेषु मां परम् ।<br>
&nbsp;अपृथग्धीः उपसीत ब्रह्मवर्चस्वी अकल्मषः ॥ ३२ ॥<br>
&nbsp;स्त्रीणां निरीक्षण स्पर्श संलाप क्ष्वेलनादिकम् ।<br>
&nbsp;प्राणिनो मिथुनीभूतान् अगृहस्थो अग्रतस्त्यजेत् ॥ ३३ ॥<br>
&nbsp;शौचं आचमनं स्नानं संध्योपासनमार्जवम् ।<br>
&nbsp;तीर्थसेवा जपोऽस्पृश्या अभक्ष्य संभाष्यवर्जनम् ॥ ३४ ॥<br>
&nbsp;सर्वाश्रमप्रयुक्तोऽयं नियमः कुलनंदन ।<br>
&nbsp;मद्‍भवः सर्वभूतेषु मनोवाक्-कायसंयमः ॥ ३५ ॥<br>
&nbsp;एवं बृहद्व्रतधरो ब्राह्मणोऽग्निः इव ज्वलन् ।<br>
&nbsp;मद्‍भक्तः तीव्रतपसा दग्धकर्माशयोऽमलः ॥ ३६ ॥<br>
&nbsp;अथ अनंतरं आवेक्ष्यन् यथा जिज्ञासितागमः ।<br>
&nbsp;गुरवे दक्षिणां दत्त्वा स्नायाद् गुर्वनुमोदितः ॥ ३७ ॥<br>
&nbsp;गृहं वनं वोपविशेत् प्रव्रजे द्वा द्विजोत्तमः ।<br>
&nbsp;आश्रमादाश्रमं गच्छेत् नान्यथा मत्परश्चरेत् ॥ ३८ ॥<br>
&nbsp;गृहार्थी सदृशीं भार्यां उद्वहेद् अजुगुप्सिताम् ।<br>
&nbsp;यवीयसीं तु वयसा यां सवर्णां अनुक्रमात् ॥ ३९ ॥<br>
&nbsp;इज्य-अध्ययन-दानानि सर्वेषां च द्विजन्मनाम् ।<br>
&nbsp;प्रतिग्रहो-अध्यापनं च ब्राह्मणस्यैव याजनम् ॥ ४० ॥<br>
&nbsp;प्रतिग्रहं मन्यमानः तपस्तेजोयशोनुदम् ।<br>
&nbsp;अन्याभ्यामेव जीवेत शिलैर्वा दोषदृक् तयोः ॥ ४१ ॥<br>
&nbsp;ब्राह्मणस्य हि देहोऽयं क्षुद्रकामाय नेष्यते ।<br>
&nbsp;कृच्छ्राय तपसे चेह प्रेत्यानन्तसुखाय च ॥ ४२ ॥<br>
( इंद्रवज्रा ) <br>
शिलोञ्छवृत्त्या परितुष्टचित्तो<br>
&nbsp;&nbsp;&nbsp;&nbsp;&nbsp;धर्मं महांतं विरजं जुषाणः ।<br>
&nbsp;मय्यर्पितात्मा गृह एव तिष्ठन्<br>
&nbsp;&nbsp;&nbsp;&nbsp;&nbsp;नातिप्रसक्तः समुपैति शांतिम् ॥ ४३ ॥<br>
( अनुष्टुप् ) <br>
समुद्धरंति ये विप्रं सीदंतं मत्परायणम् ।<br>
&nbsp;तान् उद्धरिष्ये न चिराद् आपद्‍भ्यो नौः इवार्णवात् ॥ ४४ ॥<br>
&nbsp;सर्वाः समुद्धरेद् राजा पितेव व्यसनात् प्रजाः ।<br>
&nbsp;आत्मानं आत्मना धीरो यथा गजपतिर्गजान् ॥ ४५ ॥<br>
&nbsp;एवंविधो नरपतिः विमानेनार्कवर्चसा ।<br>
&nbsp;विधूय इह अशुभं कृत्स्नं इंद्रेण सह मोदते ॥ ४६ ॥<br>
&nbsp;सीदन् विप्रः वणिक् वृत्त्या पण्यैः एवापदं तरेत् ।<br>
&nbsp;खड्गेन वा आपदाक्रांतो न श्ववृत्त्या कथञ्चन ॥ ४७ ॥<br>
&nbsp;वैश्यवृत्त्या तु राजन्यो जीवेत् मृगययापदि ।<br>
&nbsp;चरेद् वा विप्ररूपेण न श्ववृत्त्या कथञ्चन ॥ ४८ ॥<br>
&nbsp;शूद्रवृत्तिं भजेद् वैश्यः शूद्रः कारुकटक्रियाम् ।<br>
&nbsp;कृच्छ्रान् मुक्तो न गर्ह्येण वृत्तिं लिप्सेत कर्मणा ॥ ४९ ॥<br>
&nbsp;वेदाध्याय स्वधा स्वाहा बलि अन्नाद्यैः यथोदयम् ।<br>
&nbsp;देवर्षिपितृभूतानि मद् रूपाणि अन्वहं यजेत् ॥ ५० ॥<br>
&nbsp;यदृच्छया उपपन्नेन शुक्लेन उपार्जितेन वा ।<br>
&nbsp;धनेन अपीडयन् भृत्यान् न्यायेन एव आहरेत् क्रतून् ॥ ५१ ॥<br>
&nbsp;कुटुंबेषु न सज्जेत न प्रमाद्येत् कुटुंबी अपि ।<br>
&nbsp;विपश्चित् नश्वरं पश्येद् अदृष्टमपि दृष्टवत् ॥ ५२ ॥<br>
&nbsp;पुत्रदारा आप्तबंधूनां संगमः पांथसङ्गमः ।<br>
&nbsp;अनुदेहं वियन्त्येते स्वप्नो निद्रानुगो यथा ॥ ५३ ॥<br>
&nbsp;इत्थं परिमृशन् मुक्तो गृहेषु अतिथिवद् वसन् ।<br>
&nbsp;न गृहैः अनुबध्येत निर्ममो निरहङ्कृतः ॥ ५४ ॥<br>
&nbsp;कर्मभिः गृहमेधीयैः इष्ट्वा मामेव भक्तिमान् ।<br>
&nbsp;तिष्ठेद् वनं वोपविशेत् प्रजावान् वा परिव्रजेत् ॥ ५५ ॥<br>
&nbsp;यस्तु आसक्तमतिः गेहे पुत्रवित्तैषणा आतुरः ।<br>
&nbsp;स्त्रैणः कृपणधीः मूढो मम अहं इति बध्यते ॥ ५६ ॥<br>
&nbsp;अहो मे पितरौ वृद्धौ भार्या बालात्मजऽऽत्मजाः ।<br>
&nbsp;अनाथा मामृते दीनाः कथं जीवन्ति दुःखिताः ॥ ५७ ॥<br>
&nbsp;एवं गृहाशयाक्षिप्त हृदयो मूढधीः अयम् ।<br>
&nbsp;अतृप्तस्तान् अनुध्यायन् मृतोऽन्धं विशते तमः ॥ ५८ ॥<br>
<br>
<br>
इति श्रीमद्‍भागवते महापुराणे पारमहंस्यां <br>
संहितायां एकादशस्कन्धे सप्तदशोऽध्यायः ॥ १७ ॥<br>
&nbsp;हरिः ॐ तत्सत् श्रीकृष्णार्पणमस्तु ॥ <br>
<br>
