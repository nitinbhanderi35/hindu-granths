मार्कण्डेय उवाच<br>
श्राद्धे प्रतिष्ठितो लोकः श्राद्धे योगः प्रवर्तते ।<br>
हन्त ते वर्तयिष्यामि श्राद्धस्य फलमुत्तमम् ॥ १ ॥<br>
ब्रह्मदत्तेन यत् प्राप्तं सप्तजातिषु भारत ।<br>
त एव हि धर्मस्य बुद्धिर्निर्वर्तते शनैः ॥ २ ॥<br>
पीडयाप्यथ धर्मस्य कृते श्राद्धे परानघ ।<br>
यत् प्राप्तं ब्राह्मणैः पूर्वं तन्निबोध महामते ॥ ३ ॥<br>
ततोऽहं तानधर्मिष्ठान् कुरुक्षेत्रे पितृव्रतान् ।<br>
सनत्कुमारनिर्दिष्टानपश्यं सप्त वै द्विजान् ॥ ४ ॥<br>
दिव्येन चक्षुषा तेन यानुवाच पुरा विभुः ।<br>
वाग्दुष्टः क्रोधनो हिंस्रः पिशुनः कविरेव च ।<br>
खसृमः पितृवर्ती च नामभिः कर्मभिस्तथा ॥ ५ ॥<br>
