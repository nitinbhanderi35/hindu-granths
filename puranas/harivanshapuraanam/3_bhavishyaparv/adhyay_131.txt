वैशम्पायन उवाच<br>
गच्छन्नथ महाविप्णुः पुष्करं प्राप्य यादवैः ।<br>
अपश्यन्मुनिमुख्यांस्तु पुस्करस्थान् नृपोत्तम ॥ १ ॥<br>
ते समेत्य महादेवमृषयो वीतमत्सराः ।<br>
अर्घ्यादिसमुदाचारं कृत्वैनं यादवोत्तमम् ॥ २ ॥<br>
प्रोचुर्विश्वेश्वरं विष्णुं भूतभव्यभवत्प्रभुम् ।<br>
अत्यद्भुतमिदं विष्णो तव वीर्यं जनार्दन ॥ ३ ॥<br>
येन तौ निहतौ युद्धे हंसो डिम्भक एव च ।<br>
यो विचक्रो दुराधर्षो देवैरपि सुदुःसहः ॥ ४ ॥<br>
संगरे निहतो देव दुःसाध्य इति नो मतिः ।<br>
क्षेमो नः सर्वकार्येषु चरतां तप उत्तमम् ॥ ५ ॥<br>
निष्कल्मषा भविष्यामस्तव संस्मरणाद्धरे ।<br>
त्वं हि सर्वस्य दुःखस्य हर्ता त्वां ध्यायतां सदा ॥ ६ ॥<br>
त्वदनुस्मरणं जन्तोः सदा पुण्यप्रदं प्रभो ।<br>
त्वं हि नः सततं धाता विधाता तपसो हरे ॥ ७ ॥<br>
त्वमोंकारो वषट्कारस्त्वं यज्ञस्त्वं पितामहः ।<br>
त्वं ज्योतिर्ब्रह्मणो मूर्तित्वं ब्रह्मा रुद्र एव च ॥ ८ ॥<br>
प्राणस्त्वं सर्वभूतानामन्तरात्मेति कथ्यते ।<br>
उपास्यः सर्वभूतानां यज्ञैर्दानैर्जगत्पते ॥ ९ ॥<br>
नमो विश्वसृजे देव नमस्ते विश्वमूर्तये ।<br>
पाहि लोकमिमं देव हत्वा ब्रह्मद्विषः सदा ॥ 3.131.१० ॥<br>
स तथेति हरिर्विष्णुर्ययौ द्वारवतीं पुरीम् ।<br>
अवसद्वृष्णिभिः सार्ध स्तूयमानः समागधैः ॥ ११ ॥<br>
इयं च देवदेवस्य चेष्टा हि जनमेजय ।<br>
प्रोक्ता ते पृच्छते राजन्किमन्यच्छ्रोतुमिच्छसि ॥ १२॥<br>
इति श्रोमहाभारते खिलभागे हरिवंशे भविष्यपर्वणि द्वारकायां कृष्णस्य प्रत्यागमने एकत्रिंशदधिकशततमोऽध्यायः ॥ १३१ ॥<br>
<br>
