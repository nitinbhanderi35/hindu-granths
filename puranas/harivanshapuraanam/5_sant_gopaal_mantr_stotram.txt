( १) संतानगोपालमन्त्रविधिः<br>
<br>
श्रीगणेशाय नमः । <br>
अस्य श्रीसंतानगोपालमन्त्रस्य श्रीनारद ऋषिः,  अनुष्टु्प् छन्दः, श्रीकृष्णो देवता, ग्लौं बीजम्, नमः शक्तिः, पुत्रार्थे जपे विनियोगः ।<br>
अङ्गन्याम्<br>
द्वदेवकीसुत गोविन्द' हृदयाय नमः।<br>
'वासुदेव जगत्पते शिरसे स्वाहा । <br>
'देहि मे तनयं कृष्ण' शिखायै वषट् । <br>
'त्वामहं शरणं गतः' ।<br>
ॐ नमः' अस्त्राय फट् ।<br>
ध्यानम् - <br>
वैकुण्ठादागतं कृष्णं रथस्थं करुणानिधिम् ।<br>
किरीटिसारथिं पुत्रमानयन्तं परात्परम् ।। १ ।।<br>
आदाय तं जलस्थं च गुरवे वैदिकाय च ।<br>
अर्पयन्तं महाभागं ध्यायेत् पुत्रार्थमच्युतम् ।। २ ।।<br>
मूल मन्त्रम् - <br>
ॐ श्रीं ह्रीं क्लीं ग्लौं देवकीसुत गोविन्द वासुदेव जगत्पते । <br>
देहि मे तनयं कृष्ण त्वामहं शरणं गतः ।। <br>
( २) संतानगोपालमन्त्रः<br>
<br>
विनियोगः - <br>
अस्य श्रीसंतानगोपालमन्त्रस्य ब्रह्मा ऋषिर्गायत्रीच्छन्दः, श्रीकृष्णो देवता, क्लीं बीजम्, नमः शक्तिः पुत्रार्थे जपे विनियोगः ।<br>
अङ्गन्यासः<br>
ग्लौं हृदयाय नमः । क्लीं शिरसे स्वाहा । ह्रीं शिखायै वषट् । श्रीं कवचाय हुम् । ॐ अस्त्राय फट्<br>
<br>
ध्यानम् --<br>
शङ्खचक्रगदापद्मं दधानं सूतिकागृहे ।<br>
अङ्के शयानं देवक्याः कृष्णं वन्दे विमुक्तये ।।<br>
मूलमन्त्रम् --<br>
&nbsp;ॐ नमो भगवते जगदात्मसूतये नमः' ।<br>
विनियोगः --<br>
ॐ अस्य श्रीसंतानगोपालमन्त्रस्य श्रीनारद ऋषिः, अनुष्टुप् छन्दः, श्रीकृष्णो देवता, ग्लौं बीजम्, नमः शक्तिः., पुत्रार्थे जपे विनियोगः ।<br>
अङ्गन्यासम्<br>
देवकीसुत गोविन्द हृदयाय नमः । <br>
वासुदेव जगत्पते' शिरसे स्वाहा । <br>
'देहि मे तनयं कृष्ण शिखायै वषट् । <br>
त्वामहं शरणं गतः' कवचाय हुम् ।<br>
&nbsp;'देवकीसुत गोविन्द वासुदेव जगत्पते । <br>
देहि मे तनयं कृष्ण त्वामहं शरणं गतः ।। ' अस्त्राय फट् ।<br>
ध्यानम् --<br>
शङ्खचक्रगदापद्मं धारयन्तं जनार्दनम् ।<br>
अङ्के शयानं देवक्याः सूतिकामन्दिरे शुभे ।।<br>
एवं रूपं सदा कृष्ण सुतार्थं भावयेत् सुधीः ।।<br>
मन्त्रम् --<br>
ॐ देवकीसुत गोविन्द वासुदेव जगत्पते ।<br>
देहि मे तनयं कृष्ण त्वामहं शरणं गतः ।।<br>
<br>
संतानगोपालस्तोत्रम्<br>
श्रीशं कमलपत्राक्षं देवकीनन्दनं हरिम् ।<br>
सुतसम्प्राप्तये कृष्णं नमामि मधुसूदनम् ।। १ ।।<br>
नमाम्यहं वासुदेवं सुतसम्प्राप्तये हरिम् ।<br>
यशोदाङ्कगतं बालं गोपालं नन्दनन्दनम् ।। २ ।।<br>
अस्माकं पुत्रलाभाय गोविन्दं मुनिवन्दितम् ।<br>
नमाम्यहं वासुदेवं देवकीनन्दनं सदा ।। ३. ।।<br>
गोपालं डिम्भकं वन्दे कमलापतिमच्युतम् ।<br>
पुत्रसम्प्राप्तये कृष्णं नमामि यदुपुङ्गवम् ।। ४ ।।<br>
पुत्रकामेष्टिफलदं कञ्जाक्षं कमलापतिम् ।<br>
देवकीनन्दनं वन्दे सुतसम्प्राप्तये मम ।। ५ ।।<br>
पद्मापते पद्मनेत्र पद्मनाभ जनार्दन ।<br>
देहि मे तनयं श्रीश वासुदेव जगत्पते ।। ६ ।।<br>
यशोदाङ्कगतं बालं गोविन्दं मुनिवन्दितम् ।<br>
अस्माकं पुत्रलाभाय नमामि श्रीशमच्युतम् ।। ७ ।।<br>
श्रीपते देवदेवेश दीनार्तिहरणाच्युत ।<br>
गोविन्द मे सुतं देहि नमामि त्वां जनार्दन ।। ८ ।।<br>
भक्तकामद गोविन्द भक्तं रक्ष शुभप्रदं ।<br>
देहि मे तनयं कृष्ण रुक्मिणीवल्लभ प्रभो ।। ९ ।।<br>
रुक्मिणीनाथ सर्वेश देहि मे तनयं सदा ।<br>
भक्तमन्दार पद्माक्ष त्वामहं शरणं गतः ।। १० ।।<br>
देवकीसुत गोविन्द वासुदेव जगत्पते ।<br>
देहि मे तनयं कृष्ण त्वामहं शरणं गतः ।। ११ ।।<br>
वासुदेव जगद्वन्द्य श्रीपते पुरुषोत्तम ।<br>
देहि मे तनयं कृष्ण त्वामहं शरणं गतः ।। १२ ।।<br>
कञ्जाक्ष कमलानाथ परकारुणिकोत्तम ।<br>
देहि मे तनयं कृष्ण त्वामहं शरणं गतः ।। १३ ।।<br>
लक्ष्मीपते पद्मनाभ मुकुन्द मुनिवन्दित ।<br>
देहि मे तनयं कृष्ण त्वामहं शरणं गतः ।। १४ ।।<br>
कार्यकारणरूपाय वासुदेवाय ते सदा ।<br>
नमामि पुत्रलाभार्थं सुखदाय बुधाय ते ।। १५ ।।<br>
राजीवनेत्र श्रीराम रावणारे हरे कवे ।<br>
तुभ्यं नमामि देवेश तनयं देहि मे हरे ।। १६ ।।<br>
अस्माकं पुत्रलाभाय भजामि त्वां जगत्पते ।<br>
देहि मे तनयं कृष्ण वासुदेव रमापते ।। १७ ।।<br>
श्रीमानिनीमानचोर गोपीवस्त्रापहारक ।<br>
देहि मे तनयं कृष्ण वासुदेव जगत्पते ।। १८ ।<br>
अस्माकं पुत्रसम्प्राप्तिं कुरुष्व यदुनन्दन ।<br>
रमापते वासुदेव मुकुन्द मुनिवन्दित ।। १९ ।।<br>
वासुदेव सुतं देहि तनयं देहि माधव ।<br>
पुत्रं मे देहि श्रीकृष्ण वत्सं देहि महाप्रभो ।। २० ।।<br>
डिम्भकं देहि श्रीकृष्ण आत्मजं देहि राघव ।<br>
भक्तमन्दार मे देहि तनयं नन्दनन्दन ।। २१ ।।<br>
नन्दनं देहि मे कृष्ण वासुदेव जगत्पते ।<br>
कमलानाथ गोविन्द मुकुन्द मुनिवन्दित ।। २२ ।।<br>
अन्यथा शरणं नास्ति त्वमेव शरणं मम ।<br>
सुतं देहि श्रियं देहि श्रियं पुत्रं प्रदेहि मे ।। २३ ।।<br>
यशोदास्तन्यपानज्ञं पिबन्तं यदुनन्दनम् ।<br>
वन्देऽहं पुत्रलाभार्थं कपिलाक्षं हरिं सदा ।। २४ ।।<br>
नन्दनन्दन देवेश नन्दनं देहि मे प्रभो ।<br>
रमापते वासुदेव श्रियं पुत्रं जगत्पते ।। २५ ।।<br>
पुत्रं श्रियं श्रियं पुत्रं पुत्रं मे देहि माधव ।<br>
अस्माकं दीनवाक्यस्य अवधारय श्रीपते ।। २६ ।।<br>
गोपालडिम्भ गोविन्द वासुदेव रमापते ।<br>
अस्माकं डिम्भकं देहि श्रियं देहि जगत्पते ।। २७ ।।<br>
मद्वाञ्छितफलं देहि देवकीनन्दनाच्युत ।<br>
मम पुत्रार्थितं धन्यं .कुरुष्व यदुनन्दन ।।२८ ।।<br>
याचेऽहं त्वां श्रियं पुत्रं देहि मे पुत्रसम्पदम् ।<br>
भक्तचिन्तामणे राम कल्पवृक्ष महाप्रभो ।। २९ ।।<br>
आत्मजं नन्दनं पुत्रं कुमारं डिम्भकं सुतम् ।<br>
अर्भकं तनयं देहि सदा मे रघुनन्दन ।। ३० ।।<br>
वन्दे संतानगोपालं माधवं भक्तकामदम् ।<br>
अस्माकं पुत्रसंप्राप्त्यै सदा गोविन्दमच्युतम् ।। ३१ ।।<br>
ॐकारयुक्तं गोपालं श्रीयुक्तं यदुनन्दनम् ।<br>
क्लींयुक्तं देवकीपुत्रं नमामि यदुनायकम् ।। ३२ ।।<br>
वासुदेव मुकुन्देश गोविन्द माधवाच्युत ।<br>
देहि मे तनयं कृष्ण रमानाथ महाप्रभो ।। ३३ ।।<br>
राजीवनेत्र गोविन्द कपिलाक्ष हरे प्रभो ।<br>
समस्तकाम्यवरद देहि मे तनयं सदा ।। ३४ ।।<br>
अब्जपद्मनिभं पद्मवृन्दरूप जगत्पते ।<br>
देहि मे वरसत्पुत्रं रमानायक माधव ।। ३५ ।।<br>
नन्दपाल धरापाल गोविन्द यदुनन्दन ।<br>
देहि मे तनयं कृष्ण रुक्मिणीवल्लभ प्रभो ।। ३६ ।।<br>
दासमन्दार गोविन्द मुकुन्द माधवाच्युत ।<br>
गोपाल पुण्डरीकाक्ष देहि मे तनयं श्रियम् ।। ३७ ।।<br>
यदुनायक पद्मेश नन्दगोपवधूसुत ।<br>
देहि मे तनयं कृष्ण श्रीधरः प्राणनायक ।। ३८ ।।<br>
अस्माकं वाञ्छितं देहि देहि पुत्रं रमापते ।<br>
भगवन् कृष्ण सर्वेश वासुदेव जगत्पते ।। ३९ ।।<br>
रमाहृदयसम्भार सत्यभामामनःप्रिय ।<br>
देहि मे तनयं कृष्ण रुक्मिणीवल्लभ प्रभो ।। ४० ।।<br>
चन्द्रसूर्याक्ष गोविन्द पुण्डरीकाक्ष माधव ।<br>
अस्माकं भाग्यसत्पुत्रं देहि देव जगत्पते ।। ४१ ।।<br>
कारुण्यरूप पद्माक्ष पद्मनाभसमर्चित ।<br>
देहि मे तनयं कृष्ण देवकीनन्दनन्दन ।। ४२ ।।<br>
देवकीसुत श्रीनाथ वासुदेव जगत्पते ।<br>
समस्तकामफलद देहि मे तनयं सदा ।। ४३ ।।<br>
भक्तमन्दार गम्भीर शङ्कराच्युत माधव ।<br>
देहि मे तनयं गोपबालवत्सल श्रीपते ।। ४४ ।।<br>
श्रीपते वासुदेवेश देवकीप्रियनन्दन ।<br>
भक्तमन्दार मे देहि तनयं जगतां प्रभो ।। ४५ ।।<br>
जगन्नाथ रमानाथ भूमिनाथ दयानिधे ।<br>
वासुदेवेश सर्वेश देहि मे तनयं प्रभो ।। ४६ ।।<br>
श्रीनाथ कमलपत्राक्ष वासुदेव जगत्पते ।<br>
देहि मे तनयं कृष्ण त्वामहं शरणं गतः ।। ४७ ।।<br>
दासमन्दार गोविन्द भक्तचिन्तामणे प्रभो ।<br>
देहि मे तनयं कृष्ण त्वामहं शरणं गतः ।। ४८ ।।<br>
गोविन्द पुण्डरीकाक्ष रमानाथ महाप्रभो ।<br>
देहि मे तनयं कृष्ण त्वामहं शरणं गतः ।। ४९ ।।<br>
श्रीनाथ कमलपत्राक्ष गोविन्द मधुसूदन ।<br>
मत्पुत्रफलसिद्धयर्थं भजामि त्वां जनार्दन ।। ५० ।।<br>
स्तन्यं पिबन्तं जननीमुखाम्बुजं विलोक्य मन्दस्मितमुज्ज्वलाङ्गम् ।<br>
स्पृशन्तमन्यस्तनमङ्गुलीभिर्वन्दे यशोदाङ्कगतं मुकुन्दम् ।। ५१ ।।<br>
याचेऽहं पुत्रसंतानं भवन्तं पद्मलोचन ।<br>
देहि मे तनयं कृष्ण त्वामहं शरणं गतः ।। ५२ ।।<br>
अस्माकं पुत्रसम्पत्तेश्चिन्तयामि जगत्पते ।<br>
शीघ्रं मे देहि दातव्यं भवता मुनिवन्दित ।। ५३ ।।<br>
वासुदेव जगन्नाथ श्रीपते पुरुषोत्तम। <br>
कुरुं मां पुत्रदत्तं च कृष्ण देवेन्द्रपूजित।।५४।। <br>
कुरु मां पुत्रदत्तं च यशोदाप्रियनन्दन ।<br>
मह्यं च पुत्रसंतानं दातव्यं भवता हरे ।। ५५ ।।<br>
वासुदेव जगन्नाथ गोविन्द देवकीसुत ।<br>
देहि मे तनयं राम कौसल्याप्रियनन्दन ।। ५६ ।।<br>
पद्मपत्राक्ष गोविन्द विष्णो वामन माधव ।<br>
देहि मे तनयं सीताप्राणनायक राघव ।। ५७ ।।<br>
कञ्जाक्ष कृष्ण देवेन्द्रमण्डित मुनिवन्दित ।<br>
लक्ष्मणाग्रज श्रीराम देहि मे तनयं सदा ।। ५८ ।।<br>
देहि मे तनयं राम दशरथप्रियनन्दन ।<br>
सीतानायक कञ्जाक्ष मुचुकुन्दवरप्रद ।। ५९ ।।<br>
विभीषणस्य या लङ्का प्रदत्ता भवता पुरा ।<br>
अस्माकं तत्प्रकारेण तनयं देहि माधव ।। ६० ।।<br>
भवदीयपदाम्भोजे चिन्तयामि निरन्तरम् ।<br>
देहि मे तनयं सीताप्राणवल्लभ राघव ।। ६१ ।।<br>
राम मत्काम्यवरद      पुत्रोत्पत्तिफलप्रद ।<br>
देहि मे तनयं श्रीश कमलासनवन्दित ।। ६२ ।।<br>
राम राघव सीतेश लक्ष्मणानुज देहि मे ।<br>
भाग्यवत्पुत्रसंतानं दशरथात्मज श्रीपते ।। ६३ ।।<br>
देवकीगर्भसंजात यशोदाप्रियनन्दन ।<br>
देहि मे तनयं राम कृष्ण गोपाल माधव ।। ६४ ।।<br>
कृष्ण माधव गोविन्द वामनाच्युत शङ्कर ।<br>
देहि मे तनयं श्रीश गोपबालकनायक ।।६५ ।।<br>
गोपबाल महाधन्य गोविन्दाच्युत माधव ।<br>
देहि मे तनयं कृष्ण वासुदेव जगत्पते ।। ६६ ।।<br>
दिशतु दिशतु पुत्रं देवकीनन्दनोऽयं<br>
दिशतु दिशतु शीघ्रं भाग्यवत्पुत्रलाभम् ।<br>
दिशतु दिशतु श्रीशो राघवो रामचन्द्रो<br>
दिशतु दिशतु पुत्रं वंशविस्तारहेतोः ।। ६७ ।।<br>
दीयतां वासुदेवेन तनयो मत्प्रियः सुतः ।<br>
कुमारो नन्दनः सीतानायकेन सदा मम ।। ६८ ।।<br>
राम राघव गोविन्द देवकीसुत माधव ।<br>
देहि मे तनयं श्रीश गोपबालकनायक ।। ६९ ।।<br>
राघव! गोविन्द! देवकीपुत्र! माधव! श्रीपते!<br>
गोपबालकनायक श्रीकृष्ण! मुप्ते पुत्र दीजिये ।। ६९ ।।<br>
वंशविस्तारकं पुत्रं देहि मे मधुसूदन ।<br>
सुतं देहि सुतं देहि त्वामहं शरणं गतः ।। ७० ।।<br>
ममाभीष्टसुतं देहि कंसारे माधवाच्युत ।<br>
सुतं देहि सुतं देहि त्वामहं शरणं गतः ।। ७१ ।।<br>
चन्द्रार्ककल्पपर्यन्तं तनयं देहि माधव ।<br>
सुतं देहि सुतं देहि त्वामहं शरणं गतः ।। ७२ ।।<br>
विद्यावन्तं बुद्धिमन्तं श्रीमन्तं तनयं सदा ।<br>
देहि मे तनयं कृष्ण देवकीनन्दन प्रभो ।। ७३ ।।<br>
नमामि त्वां पद्मनेत्र सुतलाभाय कामदम् ।<br>
मुकुन्दं पुण्डरीकाक्षं गोविन्दं मधुसूदनम् ।। ७४ ।।<br>
भगवन् कृष्ण गोविन्द सर्वकामफलप्रद ।<br>
देहि मे तनयं स्वामिंस्त्वामहं शरणं गतः ।। ७५ ।।<br>
स्वामिंस्त्वं भगवन् राम कृष्ण माधव कामद ।<br>
देहि मे तनयं नित्यं त्वामहं शरणं गतः ।। ७६ ।।<br>
तनयं देहि गोविन्द कञ्जाक्ष कमलापते ।<br>
सुतं देहि सुतं देहि त्वामहं शरणं गतः ।। ७७ ।।<br>
पद्मापते पद्मनेत्र प्रद्युम्नजनक प्रभो ।<br>
सुतं देहि सुतं देहि त्वामहं शरणं गतः ।। ७८ ।।<br>
शङ्खचक्रगदाखड्गशार्ङ्गपाणे रमापते ।<br>
देहि मे तनयं कृष्ण त्वामहं शरणं गतः ।। ७९ ।।<br>
नारायण रमानाथ राजीवपत्रलोचन ।<br>
सुतं मे देहि देवेश पद्मपद्मानुवन्दित ।। ८० ।।<br>
राम राघव गोविन्द देवकीवरनन्दन ।<br>
रुक्मिणीनाथ सर्वेश नारदादिसुरार्चित ।। ८१ ।।<br>
देवकीसुत गोविन्द वासुदेव जगत्पते ।<br>
देहि मे तनयं श्रीश गोपबालकनायक ।। ८२ ।।<br>
मुनिवन्दित गोविन्द रुक्मिणीवल्लभ प्रभो ।<br>
देहि मे तनयं कृष्ण त्वामहं शरणं गतः ।। ८३ ।।<br>
गोपिकार्जितपङ्केजमकरन्दासक्तमानस ।<br>
देहि मे तनयं कृष्ण त्वामहं शरणं गतः ।। ८४ ।।<br>
रमाहृदयपङ्केजलोल माधव कामद ।<br>
ममाभीष्टसुतं देहि त्वामहं शरणं गतः ।। ८५ ।।<br>
वासुदेव रमानाथ दासानां मङ्गलप्रद ।<br>
देहि मे तनयं कृष्ण त्वामहं शरणं गतः ।। ८६ ।।<br>
कल्याणप्रद गोविन्द मुरारे मुनिवन्दित ।<br>
देहि मे तनयं कृष्ण त्वामहं शरणं गतः ।। ८७ ।।<br>
पुत्रप्रद मुकुन्देश रुक्मिणीवल्लभ प्रभो ।<br>
देहि मे तनयं कृष्ण त्वामहं शरणं गतः ।। ८८ ।।<br>
पुण्डरीकाक्ष गोविन्द वासुदेव जगत्पते ।<br>
देहि मे तनयं कृष्ण त्वामहं शरणं गतः ।। ८९ ।।<br>
दयानिधे वासुदेव मुकुन्द मुनिवन्दित ।<br>
देहि मे तनयं कृष्ण त्वामहं शरणं गतः ।। ९० ।।<br>
पुत्रसम्पत्प्रदातारं गोविन्दं देवपूजितम् ।<br>
वन्दामहे सदा कृष्णं पुत्रलाभप्रदायिनम् ।। ९१ ।।<br>
कारुण्यनिधये गोपीवल्लभाय मुरारये ।<br>
नमस्ते पुत्रलाभार्थं देहि मे तनयं विभो ।। ९२ ।।<br>
नमस्तस्मै रमेशाय रुक्मिणीवल्लभाय ते ।<br>
देहि मे तनयं श्रीश गोपबालकनायक ।। ९३ ।।<br>
नमस्ते वासुदेवाय नित्यश्रीकामुकाय च ।<br>
पुत्रदाय च सर्पेन्द्रशायिने रङ्गशायिने ।। ९४ ।।<br>
रङ्गशायिन् रमानाथ मङ्गलप्रद माधव ।<br>
देहि मे तनयं श्रीश गोपबालकनायक ।। ९५ ।।<br>
दासस्य मे सुतं देहि दीनमन्दार राघव ।<br>
सुतं देहि सुतं देहि पुत्रं देहि रमापते ।। ९६ ।।<br>
यशोदातनयाभीष्टपुत्रदानरतः सदा ।<br>
देहि मे तनयं कृष्ण त्वामहं शरणं गतः ।।९७ ।।<br>
मदिष्टदेव गोविन्द वासुदेव जनार्दन ।<br>
देहि मे तनयं कृष्ण त्वामहं शरणं गतः ।। ९८<br>
नीतिमान् धनवान् पुत्रो विद्यावांश्च प्रजायते ।<br>
भगवंस्त्वत्कृपायाश्च वासुदेवेन्द्रपूजित ।। ९९ ।।<br>
यः पठेत् पुत्रशतकं सोऽपि सत्पुत्रवान् भवेत्।<br>
श्रीवासुदेवकथितं स्तोत्ररत्नं सुखाय च ।। १००।।<br>
जपकाले पठेन्नित्यं पुत्रलाभं धनं श्रियम् ।<br>
ऐश्वर्यं राजसम्मानं सद्यो याति न संशयः ।।१० १।।<br>
।। इति श्रीसंतानगोपालस्तोत्रं सम्पूर्णं ।।<br>
<br>
