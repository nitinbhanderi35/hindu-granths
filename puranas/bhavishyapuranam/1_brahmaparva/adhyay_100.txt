ब्रह्मोवाच<br>
या तु मार्गशिरे मासि शुक्लपक्षे तु सप्तमी । <br>
नन्दा सा कथिता वीर सर्वानन्दकरी शुभा । । १<br>
पञ्चम्यामेकभक्तं तु षष्ठ्यां नक्तं प्रकीर्तितम् । <br>
सप्तम्यामुपवासं तु कीर्तयन्ति मनीषिणः । । २<br>
पारणान्यत्र वै त्रीणि शंसन्तीह मनीषिणः । <br>
मालतीकुसुमानीह सुगन्धं चन्दनं तथा । । ३<br>
कर्पूरागरुसम्मिश्रं धूपं चात्र विनिर्दिशेत् । <br>
दध्योदनं सखण्डं च नैवेद्यं भास्करप्रियम् । । ४<br>
तमेव दद्याद्विप्रेभ्योऽश्नीयाच्च तदनु स्वयम् । <br>
धूपार्थं भास्करस्यैष प्रथमे पारणे विधिः । । ५<br>
पलाशपुष्पाणि विभो धूपो यः शक्य एव च । <br>
कर्पूरं चन्दनं कुष्ठमगुरुः सिह्लकं तथा । । ६<br>
सग्रन्थि वृषणं भीम कुंकुमं गृञ्जनं तथा । <br>
हरीतकी तथा भीम एष पक्षक उच्यते । । ७<br>
धूपः प्रबोध आदिष्टो नैवेद्यं खण्डमण्डकाः । <br>
कृष्णागरुः सितं कञ्जं बालकं वृषणं तथा । । ८<br>
चंदनं तगरो मुस्ता प्रबोधशर्करान्विता । <br>
भोजयेद्ब्राह्मणांश्चापि खण्डखाद्यैर्गणाधिप । ।<br>
निम्बपत्रं तु सम्प्राश्य ततो भुञ्जीत वाग्यतः । । ९<br>
पारणस्य द्वितीयस्य विधिरेष प्रकीर्तितः । । 1.100.१०<br>
नीलोत्पलानि शुभ्राणि धूपं गौग्गुलमाहरेत् । <br>
नैवेद्यं पायसं देयं१ प्रीतये भास्करस्य तु । । ११<br>
विलेपनं चन्दनं तु प्राशने विधिरुच्यते । <br>
तृतीयस्यापि ते वीर कथितो विधिरुत्तमः । । १२<br>
शृणु नामानि देवस्य पावनानि नृणां सदा । <br>
विष्णुर्भगस्तथा धाता प्रीयतामुद्गिरेच्च वै । । १३<br>
अनेन विधिना यस्तु कुर्यात्प्रयतमानसः । <br>
सकामानिह सम्प्राप्य नन्दते शाश्वती समाः । । १४ ।<br>
ततः सूर्यसदो गत्या नन्दते नन्दवर्धन । <br>
एषा तु नन्दजननी तवाख्याता भया शिव । । १५<br>
यामुपोष्य ततो भुक्त्वा नन्दते हंसमाप्य वै । । १६<br>
