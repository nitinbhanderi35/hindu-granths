सुमंतुरुवाच ॥ ॥ <br>
दक्षः प्रजापतिश्चैव नमस्कारं चकार ह ॥ <br>
विद्योतमानो वपुषा सर्वाभरणभूषितः ॥ १ ॥ <br>
उपातिष्ठत देवेशं भानुं चर्षिगणैः सह ॥ <br>
ततो गंधर्वमुख्येषु प्रणदत्सु विहा यसि ॥ <br>
बहुभिः सह गंधर्वैः प्रगायत्सु महीपते ॥ २ ॥ <br>
एवं ते देवगंधर्वा उपागायंत भक्तितः ॥ <br>
उत्पन्नं द्वादशात्मानं भास्करं वारितस्करम् ॥ ३ ॥<br>
इन्द्रो विवस्वान्पूषा च त्वष्टा च सविता तथा ॥ <br>
भर्गोंऽशुमानर्यमार्कः पृश्निर्मार्तंड एव च ॥ <br>
इत्येकादश एवैते द्वादशो विष्णुरुच्यते ॥ ४ ॥ <br>
एवं द्वादशधा जातमंशुमंतं महाद्भुतम् ॥ <br>
स्तुवन्ति देवताः सर्वे गताश्च तरसा महीम् ॥ ५ ॥ <br>
मृगव्याधश्च शर्वश्च मृगांकांको महायशाः ॥ <br>
अजैकपादहिर्बुध्न्यः पतिः काचः परंतपः ॥ ६ ॥ <br>
दमनश्चेश्वरश्चैव कपाली च विशांपते ॥ <br>
स्थाणुर्भगश्च भगवान्रुद्राश्चैतेऽवतस्थिरे ॥ ७ ॥ <br>
अश्विनौ वसवश्चाष्टौ गरुडश्च महाबलः ॥ <br>
विश्वेदेवाश्च साध्याश्च तस्थुः प्रांजलयो नृप ॥ ८ ॥ <br>
नागराजो महाराज वासुकिः प्रांजलिः स्थितः ॥ <br>
अन्ये च बहवो नागा राक्षसाश्च महाबलाः ॥ ९ ॥ <br>
तार्क्ष्यश्चारिष्टनेमिश्च गरुडश्च महाबलः ॥ <br>
अरुणश्चारुणिश्चैव तत्र प्रांजलयः स्थिताः ॥1.159.१०॥<br>
पितामहश्च भगवान्स्वयमागम्य लोककृत् ॥ <br>
प्राह देवगुरुः श्रीमान्त्सुरैः सर्वैर्महर्षिभिः ॥११॥ <br>
यस्मात्प्रेक्षयते सर्वं प्रभविष्णुः सनातनः ॥ <br>
तस्माल्लोकेश्वरः श्रीमान्विवस्वांश्च भवत्विति ॥ १२ ॥ <br>
देवदानवयक्षाणां गंधर्वोरगरक्षसाम् ॥ <br>
यस्मादयमादिदेवस्तस्मादादित्य एव हि ॥ १३ ॥ <br>
एवमुक्त्वा तु भगवान्सार्धं देवर्षिभिः प्रभुः ॥ <br>
नमस्कृत्वा सुसंपूज्य ययौ तत्सदनं प्रति ॥ १४ ॥ <br>
या गतिर्यज्ञशीलानां या गतिः पुण्यकर्मणाम्॥ <br>
या गतिः सिद्धयोगानां या गतिश्च महात्मनाम् ॥ १५ ॥ <br>
यस्याष्टगुणमैश्वर्यं समभूद्देवसत्तमम्.॥ <br>
यं प्राप्य शाश्वतं विप्रा नावर्तंते भवार्णवे ॥ १६ ॥ <br>
वालखिल्यादयो ये च सर्वाश्रमनिवासिनः ॥ <br>
सेवंते यं यतात्मानो दुश्चरं व्रतमास्थिताः॥१७॥<br>
योऽनंत इव नागेषु यस्य ते सर्वयोगिनः ॥ <br>
सहस्रमूर्धा रक्ताक्षः शेषादिभिरनुत्तमैः ॥। ॥ १६ ॥ <br>
यो यज्ञ इति विप्रेंद्रैरर्च्यते सुखमीप्सुभिः ॥ <br>
सर्वे च यं यतप्राणा ध्यायन्ति ब्रह्मरूपिणम् ॥ १९ ॥ <br>
यं वेदविदो गायंति वेत्तारं यज्ञदायि नम् ॥ <br>
तं पुत्रं द्वादशात्मानं कश्यपः प्राप्य सत्तमम् ॥ 1.159.२० ॥ <br>
मुदं लेभे सहादित्या सुखं च परमं विभो ॥ <br>
लोकश्च मुमुदे सर्वो राक्षसा भयमाप्नु वन् ॥ २१ ॥ <br>
मधुपिंगलो महाबाहुः कंबुग्रीवो हसन्निव ॥ <br>
इंगुदीबद्धमुकुटो दिशः प्रज्वलयन्निव ॥ २२ ॥ <br>
स उवाच महातेजाः कश्यपं चर्षिसत्त मम् ॥ <br>
एषोहं तव पुत्रत्वं गतो गर्भस्य सिद्धये ॥ २३ ॥ <br>
दत्त्वा वरं पुरा विप्र विरंचस्य महात्मनः ॥ <br>
तस्मात्त्वमृषिशार्दूल कुरु सृष्टिमनौपमाम् ॥ ॥ २४ ॥ <br>
एवमाराध्य देवेशं ब्रह्मा सृष्टिमवाप्तवान् ॥ <br>
आराध्य कश्यपश्चापि भास्करं सुतमाप्तवान् ॥ २५ ॥ <br>
