शतानीक उवाच<br>
शरीरलेखनं१ भानोरुक्तं संक्षेपतस्त्वया । <br>
विस्तराच्छ्रोतुमिच्छामि तन्ममाचक्ष्व सुव्रत । । १<br>
सुमन्तुरुवाच<br>
पितुर्गृहं तु यातायां संज्ञायां कुरुनंदन । <br>
भास्करश्चिंतयामास संज्ञा मद्रूपकारिणी । । २<br>
एतस्मिन्नंतरे ब्रह्मा तत्रागत्य दिवाकरम् । <br>
अव्रवीन्मधुरां वाचं रवेः प्रीतिकरां शुभाम् । । ३<br>
आदिदेवोऽसि देवानां व्याप्तमेतत्त्वया जगत् । <br>
श्वशुरो विश्वकर्मा ते रूपं निर्वर्तयिष्यति । । ४<br>
एवमुक्त्वा रविं ब्रह्मा विश्वकर्माणमब्रवीत् । <br>
निवर्तस्य मार्तण्डं स्वरूपं तत्सुशोभनम् । । ५<br>
ततो ब्रह्मसमादेशाद्भ्र(भू?)मिमारोप्य भास्करम् । <br>
रूपं निर्वर्तयामास विश्वकर्मा शनैःशनैः । । ६<br>
ततस्तुष्टाव तं ब्रह्मा सर्वदेवगणैः सह । <br>
गुह्यैर्नानाविधैः स्तोत्रैर्वेदवेदाङ्गपारगैः । । ७<br>
स्वस्ति तेऽस्तु जगन्नाथ धर्मवर्षहिमाकर । <br>
शांतिस्ते सर्वलोकानां देवदेव दिवाकर । । ८<br>
ततो रुद्रश्च विष्ण्वाद्याः स्तुवंतस्तं दिवाकरम् । <br>
तेजस्ते वर्धतां देव लिख्यतेऽपि दिवस्पते । । ९<br>
इन्द्रश्चागत्य तं देवं लिख्यमानमथास्तुवत् । <br>
जय देव जयस्वेति तत्त्वदोऽसि जगत्पते ॥ 1.121.१०<br>
ऋषयस्तु ततः सप्त विश्वामित्रपुरोगमाः । <br>
तुष्टुवुर्विविधैः स्तोत्रैः स्वस्तिस्वस्तीतिवादिनः ॥ ११<br>
वेदोक्ताभिरथाशीर्भिर्वालखिल्याश्च तुष्टुवुः । <br>
त्वं नाथ मोक्षिणां मोक्षो ध्येयस्त्वं ध्यानिनामपि ॥ १२<br>
त्वं गतिः सर्वभूतानां त्वयि सर्वं प्रतिष्ठितम् । <br>
प्रजाभ्यश्चैव देवेश शं नोऽस्तु जगतः पते ॥ १३<br>
त्वत्तो भवति वै नित्यं जगत्संलीयते त्वयि । <br>
त्वमेकस्त्वं द्विधा चैव त्रिधा च त्वं न संशयः ॥ १४<br>
त्वयैकेन जगत्सृष्टं त्वयैकेन प्रबोधितम् । <br>
ततो विद्याधरगणा यक्षराक्षसपन्नगाः ॥ १५<br>
कृताञ्जलिपुटाः सर्वे शिरोभिः प्रणता रविम् । <br>
ऊचुरेवंविधा वाचो मनः श्रोत्रसुखप्रदाः ॥ १६<br>
सह्यं भवतु ते तेजो भूतानां भूतभावन । <br>
हाहा हूहूस्ततश्चैव तुम्बुरुर्नारदस्तथा ॥ १७<br>
उपगातुं समारब्धा गामुच्चैः कुशला रविम् । <br>
षड्जमध्यमगांधारग्रामत्रयविशारदाः ॥ १८<br>
मूर्च्छनाभिस्ततश्चैव तथा धैवतपञ्चमैः । <br>
नानानुभावमन्द्रैश्च अर्धमन्द्रैस्तथैव च ॥ १९<br>
त्रिसाधनैः प्रकारैस्तु वाद्यतालसमन्वितैः । <br>
विश्वाची च घृताची च उर्वशी च तिलोत्तमा ॥२०<br>
मेनका सहजन्या च रम्भा चाप्सरसां वरा । <br>
हावभावविलासैश्च कुर्वत्योऽभिनयान्बहून् ॥२ १<br>
ततोऽतीव कलं गेयं मधुरं च प्रवर्तते । <br>
सर्वेषां देवसंघानां मनः श्रोत्रसुखप्रदम् ॥२२<br>
प्रवाद्यं तु ततस्तत्र वीणावंशादि सुव्रत । <br>
पणवाः पुष्कराश्चैव मृदङ्गाः पटहास्तथा । । २३<br>
देवदुन्दुभयः शंखाः शतशोऽथ सहस्रशः । <br>
गायद्भिश्चैव गन्धर्वैर्नृत्यद्भिश्चाप्सरोगणैः । । २४<br>
तूर्यवादित्रघोषैश्च सर्वं कोलाहलीकृतम् । <br>
ततः कृतैः करपुटैः पद्यकुड्मलसन्निभैः । । २५<br>
ललाटोपरि विन्यस्तैः प्रणेमुः सर्वदेवताः । <br>
ततः कोलाहले तस्मिन्सर्वदेवसमागमे । । २६<br>
तेजसः शातनं चक्रे विश्वकर्मा शनैः शनैः । । २७<br>
इति हिमजलघर्मकालहेतोर्हरकमलासनविष्णुसंस्तुतस्य ।<br>
तदुपरि लिखनं निशम्य भानोर्व्रजति दिवाकरलोकमायुषोन्ते । । २८<br>
