ब्रह्मोवाच<br>
प्राप्ते मार्गशिरे मासि शुक्लषष्ठ्यां तु यो भवेत् । <br>
स ज्ञेयः कामदो वारः सदेष्टो भास्करस्य तु । । १<br>
तत्र यः पूजयेद्भानुं भक्त्या श्रद्धासमन्वितः । <br>
विमुक्तः सर्वपापैस्तु प्राप्नुते नन्दनाधिपम्१ ॥ २<br>
रक्तचन्दनमिश्राणि करवीराणि सुव्रत । <br>
धूपं घृताहुतिं वीर भास्करस्य प्रयोजयेत् । । ३<br>
नैवेद्यं चापि कृशरं सुगन्धं तीक्ष्णमेव च । <br>
कृत्वोपवासमथ वा नक्तं त्रिपुरसूदन । । ४<br>
इत्थं प्रपूजितो ह्यत्र भास्करो लोकभास्करः । <br>
कामान्ददाति सर्वान्वै अतोयं कामदः स्मृतः । । ५<br>
स पुत्र पुत्रकामस्य धनकामस्य वा धनम् । <br>
विद्यार्थिने शुभां विद्यामारोग्यं रोगिणे विभो । । ६<br>
अन्यांश्च विविधान्कामान्मन्त्रैः सम्पूजितो रविः । <br>
ददाति गणशार्दूल अतोयं कामदः स्मृतः । । ७<br>
दद्याद्यो मण्डकं चात्र गोपतेर्गोत्रभूषणः । <br>
गोत्रारितेजसा३ तुल्यो गोपतेर्गोपुरं व्रजेत् । । ८<br>
