ब्रह्मोवाच<br>
कृष्णपक्षस्य सप्तम्यां माघमासे भवेत्तु यः । <br>
सादित्याभिमुखो१ ज्ञेयः शृणु चास्य विधिं परम् । । १<br>
कृत्वैकभक्तं कृष्णस्य वारे त्रिपुरसूदन२ । <br>
प्रातः कृत्वा ततः स्नानं पूजयित्वा दिवाकरम् । । २<br>
आदित्याभिमुखस्तिष्ठेद्यावदस्तमनं रवेः । <br>
जपमानो महाश्वेतां लाभमाश्रित्य सुव्रत । । ३<br>
चतुर्हस्तमृजं श्लक्ष्णमव्रणं सुसमं दृढम् । <br>
रक्तचन्दनवृक्षस्य स्तम्भं कृत्वा गणाधिप । । ४<br>
तमाश्रित्य महाभक्त्या देवदेवं दिवाकरम् । <br>
पश्यमानो जपञ्श्वेतां तिष्ठेदस्तमनाद्रवेः । । ५<br>
गन्धपुष्पोपहारैस्तु पूजयित्वा दिवाकरम् । <br>
ब्राह्मणे दक्षिणां दत्त्वा ततो भुञ्जीत वाग्यतः । । ६<br>
इत्थमेतं तु यः कुर्यादादित्यप्रीतये नरः । <br>
भानुमांस्तस्य प्रीतः स्यात्सर्वं प्रीतो ददादि हि । । ७<br>
धनं धान्यं तथा पुत्रमारोग्यं भार्गवो यशः । <br>
तस्मात्सम्पूजयेदत्र गीर्वाणाधिपतिं हर । । ८<br>
