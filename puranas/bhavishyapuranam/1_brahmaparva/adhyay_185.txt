।। ।। आदित्य उवाच ।। ।। <br>
रात्रौ श्राद्धं न कुर्वीत राक्षसी कीर्तिता हि सा ।। <br>
सन्ध्ययोरुभयोर्वीर सूर्ये चैव तिरोहिते ।।१।। <br>
अकृत्वा मातृयज्ञं तु यः श्राद्धं परिवेषयेत् ।। <br>
तातस्य क्रोधसंयुक्तां हिंसामिच्छंति दारुणाम् ।।२।। <br>
।। अनूरुरुवाच ।। ।।<br>
मातृश्राद्धं कथं कार्यं काश्च ता मातरः स्मृताः।। <br>
नांदीमुखाश्च पितरः कथं पूजामवाप्नुयुः ।। ३ ।। <br>
।। आदित्य उवाच ।। ।। <br>
हन्त ते सम्प्रवक्ष्यामि मातृश्राद्धविधिं खग ।। <br>
शृणु त्वं खगशार्दूल गदतो मम कृत्स्नशः ।।४।। <br>
पूर्वाह्णे भोजयेद्विप्रानष्टौ सर्वान्प्रदक्षिणान् ।। <br>
तथान्यं नवमं विप्रं चतुरश्च खगाधिप ।। ५ ।। <br>
ऋजून्वै कृतपान्दत्त्वा सत्येन विधिवत्खग ।। <br>
कृत्वा यवैस्तिलार्थं तु दधिमिश्रं क्रमेण च ।।६।। <br>
गन्धपुष्पादिकं सर्वं कुर्याद्विप्रप्रदक्षिणम् ।। <br>
ब्राह्मणेभ्यस्ततो दद्यान्मधुरं भोजनं खग ।। ७ ।। <br>
गुडमिश्रं खगश्रेष्ठ सवस्त्रमोदनं परम् ।। <br>
रसानां मोदकांश्चैव न च तान्कटुकांस्तथा ।। ८ ।। <br>
एवं भुक्तेषु विप्रेषु दद्यात्पिंडा न्समाहितः ।।<br>
&nbsp;दध्यक्षतविमिश्रांस्तु बदरैश्च खगाधिप ।। ९ ।। <br>
कृत्वा तु मंडपं वीर चतुरस्रं प्रदक्षिणम् ।। <br>
पूर्वाग्रांश्च कुशान्दत्त्वा पुष्पाणां प्रकरं तथा ।। 1.185.१० ।। <br>
सव्येन पाणिना वीर विधिवत्खगसत्तम ।। <br>
मात्रे प्रमात्रे तन्मात्रे निर्वपेत्पूर्वतोमुखः ।। ११ ।। <br>
पितुर्मात्रे तु तन्मात्रे निर्वपेद्विधिव त्खग ।। <br>
वृद्धायै प्रपितामह्यै तथान्यं निर्वपेद्बुधः ।। १२ ।। <br>
एवमुद्दिश्य वै मातॄः षट् पिंडान्निर्वपेत्खग ।। <br>
अष्टाशयेद्द्विजान्वीर मातृश्राद्धे खगा धिप ।। <br>
नवमं सर्वदैवत्यं भोजयेद्विधिवत्खग ।। १३ ।। <br>
नांदीमुखांस्तानुद्दिश्य पितॄन्पंच द्विजोत्तमान् ।। <br>
भोजयेद्विधिच्छ्राद्धे वृद्धिश्राद्धे प्रदक्षिणम् ।। १४ ।। <br>
इत्थं श्राद्धद्वयं कुयाद्वृद्धौ कश्यपनंदन ।। <br>
तथान्यमपि ते वच्मि परं श्राद्धविधिं तव ।। १५ ।। <br>
अथैवं भोजयेच्छ्राद्धे तत्पूर्वं तु प्रवर्तयेत्।।<br>
अन्यथा तत्र लुंपंति सदेवासुरमानुषाः ।।१६।। <br>
अग्न्यभावे तु विप्रस्य पाणावेवोपपादयेत्।।<br>
यो ह्यग्निः स द्विजो वीन्द मंत्रदर्शिभिरुच्यते।। ।। १७ ।।<br>
&nbsp;पूर्व पात्रे यदन्नं च यच्चान्नमुपकल्पितम् ।। <br>
तेनैव सह भोक्तव्यं पृथग्भावो न विद्यते ।।१८।। <br>
द्वौ दैवेऽथर्वणौ विप्रौ प्राङ्मुखावुपवेशयेत्।। <br>
पित्र्ये त्रीनुदगास्यांश्च वृद्धौ चाध्वर्युसंगमान् ।। १९ ।। <br>
त्रीणि श्राद्धे पवित्राणि दौहित्रः कुतुपास्तिलाः ।। <br>
त्रीणि चात्र प्रशंसंति शौचमक्रोधमत्वरम् ।। 1.185.२० ।। <br>
दौहित्रं खंडमित्युक्तं ललाटाय प्रजापते ।। <br>
तत्र शृंगस्य यत्पात्रं तद्दौहित्रमिति स्मृतम् ।। २१ ।। <br>
सव्यादंसात्परिभ्रष्टं नाभिदेशे व्यवस्थितम् ।। <br>
एकवस्त्रं तु तं विद्याद्दैवे पित्र्ये च वर्जयेत् ।। २२ ।। <br>
पितृदेवमनुष्याणां पूजनं भोजनं तथा ।। <br>
नोत्तरीयं विना कार्यं कृतं स्यान्निष्फलं यतः ।। २३ ।। <br>
परिधानकृते स्कंधे गृहस्थो योऽर्चयेत्पितॄन् ।। <br>
न स तत्फलमाप्नोति यथा योगपटावृतः ।। २४ ।। <br>
वनस्थानां खगश्रेष्ठ यतीनां च महामते ।। <br>
सिद्धये कर्मणां वीर योगपट्टकमुच्यते ।। २५ ।। <br>
हस्तौ प्रक्षाल्य गंडूषं यः पिबेदविचक्षणः ।। <br>
स तु दैवं च पित्र्यं च आत्मानं चोपघा तयेत् ।। २६ ।। <br>
भोजनेष्वेव तिष्ठंति स्वस्ति कुर्वंति ये द्विजाः ।। <br>
आसुरं तद्भवेच्छ्राद्धं पितॄणां नोपतिष्ठते ।। २७ ।। <br>
दातारो नोभिवर्धंता वेदाः संत तिरेव च।। <br>
श्रद्धा च नो मा व्यगमद्बहुदेयं च नोऽस्त्विति ।।२८।। ।। <br>
