शतानीक उवाच<br>
तस्मिन्काले समारूढो लिख्यमानो दिवस्पतिः । <br>
ब्रह्मादिभिः स्तुतो देवैर्यथा वै तद्वदस्व मे । । १<br>
सुमन्तुरुवाच<br>
शृणुष्वैकमना राजन्यथा देवो दिवस्पतिः । <br>
ब्रह्मादिभिः स्तुतो देवैर्ऋषिभिश्च पुराऽनघ । । २<br>
प्रयत्नतः प्रणतहितानुकम्पिने स्वरूपतो लोकविभाविने नमः ।<br>
दिवस्पते कमलकुलावबोधिने नमस्तमः पटसपटावपायिने । । ३<br>
पावनातिशयपुण्यकर्मणे नैककामविभवप्रदायिने ।<br>
भासुरामलमयूखमालिने सर्वलोकहितकारिणे नमः । । ४<br>
अजाय लोकत्रयभावनाय भूतात्मने गोपतये प्रियाय ।<br>
नमो महाकारुणिकोत्तमाय सूर्याय लोकत्रयभावनाय । । ५<br>
विवस्वते ज्ञानकृतान्तरात्मने जगत्प्रतिष्ठाय जगद्धितैषिणे ।<br>
स्वयम्भुवे लोकसमस्तचक्षुषे सुरोत्तमायामिततेजसे नमः । । ६<br>
निजोदयाय सुरगणमौलिमणे जगता त्वं महितस्त्वमुरुमयूखसहस्रतपाः ।<br>
जगति विभो वतमसतुद वनतिमिरासवपावन मदाद्भवति विलोहितविग्रहतातिमिरविनाशिनमुग्रं सुतरां त्रिभुवनभाप्रकरैः । । ७<br>
रथामारुह्य१ समामयं भ्रमसि सदा जगतो हितदः । । ८<br>
इत्येवं संस्तुतो देवो भास्करो वेधसा पुरा । <br>
दैवतैश्च महाबाहो शिवविष्ण्वादिभिर्नृप । । ९<br>
