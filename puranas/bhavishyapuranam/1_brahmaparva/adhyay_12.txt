ब्रह्मोवाच<br>
व्रीहीणां कोद्रवाणां च सारधर्ममुदारकः १ । <br>
कङ्गुकोद्रवयोर्ज्ञेयो वरटः पञ्चभागकः । । १ <br>
पञ्चभागान्प्रियङ्गूनां शालीनां च त्रयोऽष्ट च । <br>
चणकानां तृतीयांशः समक्षुण्णं त्रयं विदुः । । २ <br>
पानीययवगोधूमं२ पिष्टधान्यचतुष्टयम् । <br>
तुल्यमेवावगन्तव्यं मुद्गा माषास्तिला यवाः । । ३ <br>
पञ्चभागादिका घृष्टा गोधूमाः सक्तवस्तथा । <br>
कुल्माषाः पिष्टमांसं च सम्यगर्धादिकं भवेत् । । ४ <br>
सिद्धं तदेव द्विगुणं पुन्नाको यावकस्तथा । <br>
कङ्गुकोद्रवयोरन्नं चणकोदारकस्य च । । ५ <br>
द्विगुणं ४ चीनकानां च व्रीहीणां च चतुर्गुणम् । <br>
शालेः पञ्चगुणं विद्यात्पुराणे त्वतिरिच्यते । । ६ <br>
क्रियापाकविशेषास्तु वृद्धिरेवोपदिश्यते । <br>
निमित्तस्य वरान्नस्य तद्वृद्धिर्द्विगुणा भवेत् । । ७ <br>
तस्माद्भूयो विरूढस्य चतुर्भागो विवर्धते । <br>
लाजा धानाः कलायाश्च भृष्टाद्द्विगुणवृद्धयः । । ८ <br>
भ्रष्टव्यानामतोऽन्येषां पञ्चभागोऽधिको मतः । <br>
चापकानां च पिष्टानां पादहीनाः कलायजाः । । ९<br>
मुद्गमाषमसूराणामर्धपादावरोभवेत् । <br>
क्लिन्नशुष्कवरान्नानां हानिर्वृद्धिर्विशिष्यते । । 1.12.१० <br>
तयार्धेन तु शोध्यानामाढक्या मुद्गमाषयोः । <br>
मसूराणां च जानीयात्क्षयं पञ्चमभागकम् । । ११ <br>
षड्भागेनातसीतैलं सिद्धार्थककपित्थयोः । <br>
तथा निम्बकदम्बादौ १ विद्यात्पञ्चमभागकम् । । १२ <br>
तिलेङ्गुदीमधूकानां २ नक्तमालकुसुम्भयोः । <br>
जानीयात्पादकं तैलं खलमन्यत्प्रचक्षते । । १३ <br>
क्षेत्रकालक्रियादिभ्यः क्षयादेर्व्यभिचारतः । <br>
प्रत्यक्षीकृत्य तान्सम्यगनुमित्यावधारयेत् । । १४ <br>
क्षीरदोषे गवां ३ प्रस्थं महिषीणां च सर्पिषः । <br>
पादाधिकमजावीनामुत्पादं तद्विदो विदुः । । १५ <br>
सुभूमितृणकालेभ्यो वृद्धिर्वा क्षीरसर्पिषाम् । <br>
अतस्तेषां विधातव्यो ह्यर्थादेव ४ विनिश्चयः । । १६ <br>
प्रत्यक्षीकृत्य यत्नेन पक्षमासान्तरे तथा । <br>
पयोर्वृत्तैर्गवादीनां कुर्यात्सम्भवनिर्णयम् । । १७ <br>
कार्पास कृमिकोशौमौर्णक क्षौमादिकर्तनम् । <br>
कुणिपङ्ग्वन्धयोषाभिर्विधवाभिश्च कारयेत् । । १८ <br>
बालवृद्धान्धकार्पण्ये यत्कर्तव्यमवश्यतः । <br>
विनियोगं नयेत्सर्वं प्रियोपग्रहपूर्वकम् । । १९ <br>
कर्मणामन्तरालेषु प्रोषिते चापि भर्तरि । <br>
स्वयं वै तदनुष्ठेयं नित्यानां चाविरोधतः । । 1.12.२०<br>
शूद्राणां स्थूलसूक्ष्मत्वं बहुत्वं च व्ययाव्ययौ । <br>
मत्वा विशेषं कुर्वीत चेतनप्रतिपत्तिषु । । २१ <br>
कारयेद्वस्त्रधान्यादि स्वाप्तवृद्धैरधिष्ठितम् १ । <br>
शूद्राणां क्षयवृद्ध्यादि मन्तव्यं वेतनानि च । । २२ <br>
क्षौमकार्पासयोर्विद्यात्सूत्रं पञ्चमभागकम् । <br>
देशकालादिभागात्तु प्रत्यक्षादेव निर्णयः । । २३ <br>
अवघातेन तूलस्य क्षयो विंशतिभागकः । <br>
छन्नां व्याप्तां तु वातेन तद्वदूर्णां प्रचक्षते । । २४ <br>
पञ्चाशद्भागिकीं हानिं सूत्रे कुर्वीत लक्षणात्२ । <br>
वृद्धिस्तु मण्डसम्पर्काद्दशकादशिका भवेत् । । २५ <br>
श्लक्ष्णमध्यमसूत्राणामर्धाधिकसमं भवेत् । <br>
स्थूलानां तु पुनर्मूल्यात्पादोनं बालचेतनम् । । २६ <br>
कर्मणो भूरिभेदत्वाद्देशकालप्रभेदतः । <br>
तद्विद्भ्य एव बोद्धव्यो बालचेतननिश्चयः । । २७ <br>
स्थूलं दिनत्रयं देयं मध्यमं च त्रिरात्रिकम् । <br>
सूक्ष्ममापक्षतो मृष्टं ४ मासात्तत्परिकर्मकम् । । <br>
यदत्र क्षत्रवृद्ध्यादि तदुत्सर्गात्प्रदर्शितम् । । २८ <br>
कालकर्त्रादिभेदेन व्यभिचारोऽपि दृश्यते । <br>
शय्यासनान्यनेकानि कम्बलाश्चतुराश्रिकाः । । २९ <br>
कम्बुकाश्चावकोषाश्च मध्या रक्ताश्च भूरिशः । <br>
गुरुबालादिवृद्धानामभ्यागतजनस्य च । । 1.12.३०<br>
भोगायानुगतो भर्त्ता कुर्याद्विविधमात्रकम् । <br>
यदस्य श्वशुरादीनां कल्पितं शयनादिकम् । । ३१ <br>
भर्तुश्चैव विशेषण तदन्येन न कारयेत् । <br>
वस्त्रं माल्यमलङ्कारं विधृतं देवरादिभिः । । ३२ <br>
न धारयेन्न चैतेषामाक्रमेच्छयनानि वा । <br>
पिण्याकनककुट्टाश्च ३ कालरूक्षाणि यानि च । । ३३ <br>
हेयं पर्युषिताद्यन्नं गोभक्तेनोपयोजयेत् । <br>
कुलानां बहुधेनूनां गोध्यक्षव्रजजीविनाम् । । ३४ <br>
किलाटगविकादीनां भक्तार्थमुपयोजनम् । <br>
दध्नः समाहरेत्सर्पिर्दुहेद्वत्सान्न पीडयेत् । । ३५ <br>
वर्षाशरद्वसन्तेषु द्वौ कालावन्यदा सकृत् । <br>
तक्रं वाप्युपयुञ्जीत श्ववराहादिपोषणे । । ३६ <br>
पिण्याकक्लेदनार्थं वा विक्रेयं वा तदर्हयेत् । <br>
वृत्तिं धान्यहिरण्येन गोपादीनां प्रकल्पयेत् । । ३ ७ <br>
ते हि क्षीरव्रता लोभादुपहन्युस्तदन्वयान् । <br>
दोहकालं गवां दोग्धानीतिवर्तेत वै द्विजाः । । ३८ <br>
प्रसरोदकयोर्गोपा मन्थकस्य च मन्थकाः । <br>
मासमेकं यथा स्तन्यं मासमेकं स्तनद्वयम् । । ३९ <br>
सततं पाययेदूर्ध्वं स्तनमेकं स्तनद्वयम् । <br>
तिलपिष्टाभिः पिण्डाभिस्तृणेन लवणेन च । ।<br>
वारिणा च यथाकालं पुष्णीयादिति वत्सकान् । ।1.12.४ ०<br>
जरद्गुर्गर्भिणी धेनुर्वत्सा वत्सतरी तथा । <br>
पञ्चानां समभागेन घासं यूथे प्रकल्पयेत् । । ४१ <br>
एको गोपालकस्तस्य त्रयाणामथ वा द्वयम् । <br>
पञ्चानां वत्सकश्चैकः प्रवरास्तु पृथक्पृथक् । । ४२ <br>
गोचरस्यानयनार्थं व्यालानां त्रासनाय १ च । <br>
घण्टा कर्णेषु बध्नीयुः शोभारक्षार्थमेव च । । ४३ <br>
पशव्ये व्यालनिर्मुक्ते देशे भूरितृणोदके । <br>
अभूतदुष्टे वारण्ये सदा कुर्वीत गोकुलम् । । ४४ <br>
सगुप्तमटवीवासं नित्यं कुर्यादजाविकम् । <br>
ऊर्णां वर्षे द्विरादद्याच्चैत्राश्वयुजमासयोः । । ४५ <br>
यूथे मृषा दशैतासां चत्वारः पञ्च वा गवाम् । <br>
अश्वोष्ट्रमहिषाणां च यथा स्युः सुखसेविताः । । ५६ <br>
विद्यात्कृषीवलादीना योगं कृषिककर्मसु । <br>
भक्तवेतनलाभं च कर्मकालानुरूपतः । । ४७ <br>
क्षेत्रकेदारवाटेषु भृत्यानां कर्म कुर्वताम् । <br>
खलेषु च  विजानीयात्क्रियायोगं प्रतिक्षणम् । । ४८ <br>
योग्यतातिशयं मत्वा कर्मयोगेषु कस्यचित् । <br>
ग्रासाच्छदशिरोभ्यङ्गैर्विशेषं तस्य कारयेत् । । ४९ <br>
पद्मशाकादिवापानां कन्दबीजादिजन्मनाम् । <br>
सङ्ग्रहः सर्वबीजानां काले वापः सुभूमिषु । । 1.12.५० <br>
जातानां रक्षणं सम्यग्रक्षितानां च संग्रहः । <br>
तेषां च संगृहीतानां यथावन्निवपक्रिया । । ५१<br>
गृहमूलं स्त्रियश्चैव धान्यमूलो गृहाश्रमः । <br>
तस्माद्धान्येषु भक्तेषु न कुर्यान्मुक्तहस्तताम् । । ५२ <br>
धान्यं तु सञ्चितं नित्यं मितो भक्तपरिव्ययः । <br>
न चान्ते मुक्तहस्तत्वं गृहिणीनां प्रशस्यते । । ५३ <br>
अल्पमित्येव नावज्ञां चरेदन्नेषु वै द्विजाः । <br>
मधुवल्मीकयोर्वृद्धिं क्षयं दृष्ट्वांजनस्य च । । ५४ <br>
ये केचिदिह निर्दिष्टा व्यापाराः पुरुषोचिताः । <br>
दाम्पत्योरैक्यमास्थाय तद्धिदानप्रसङ्गतः । । ५५ <br>
सन्त्येव पुरुषा लोके स्त्रीप्रधानाः सहस्रशः । <br>
तेषु तासां प्रयोक्तृत्वाददोष इति गृह्यताम् । । ५६ <br>
एवं योग्यतया युक्ता सौभाग्येनोद्यमेन च । <br>
सम्यगाराध्य भर्तारं तत्रैनं वशमानयेत् । । ५७ <br>
<br>
