रुद्र उवाच<br>
रथयात्रा कथं कार्या भास्करस्येह मानवैः । <br>
फलं च किं भवेत्तेषां यात्रां कुर्वन्ति ये रवेः १। । १<br>
विधिना केन कर्तव्या कस्मिन्काले सुरोत्तम । <br>
कथं च भ्रामयेद्देवं रथारूढं२ दिवाकरम् । । २<br>
देवस्य ये रथं भक्त्या भ्रामयन्ति वहन्ति च । <br>
तेषां च किं फलं प्रोक्तं ये च नृत्यकरा नराः । । ३<br>
भ्रमन्ति ये न च देवेन नृत्यगीतपरायणाः । <br>
प्रजागरं च कुर्वन्ति भक्त्या श्रद्धासमन्विताः । । ४<br>
तेषां च किं फलं प्रोक्तं. रथं यच्छन्ति ३ ये रवेः । <br>
बलिं भक्तं च ये भक्त्या दिशन्त्याहि(?)कभोजनम् । । ५<br>
एतन्मे ब्रूहि निखिलं सुरज्येष्ठ सविस्तरम् । <br>
लोकानां श्रेयसे देव परं कौतूहलं हि मे । । ६<br>
ब्रह्मोवाच<br>
साधु पृष्टोऽस्मि भूतेश गणेशोऽसि त्रिलोचन । <br>
शृणुष्वैकमना वच्मि यथाप्रश्नं सविस्तरम् । । ७<br>
देवस्य रथयात्रेयं भास्करस्य महात्मनः । <br>
इन्द्रोत्सवस्तथा रुद्र मया ह्येतौ प्रकीर्तितौ । । ८<br>
मर्त्यलोके शान्तिहेतोर्लोकानां लोकपूजित । <br>
प्रवर्तितावुभौ यस्मिन्देशे देवमहोत्सवौ । । ९<br>
न तत्रोपद्रवाः सन्ति राजतस्करसम्भवाः । <br>
तस्मात्कार्याविमौ भक्त्या दुर्भिक्षस्येह शान्तये । । 1.55.१०<br>
शुक्लपक्षे तु सप्तम्यां मासि भाद्रपदे हर । <br>
घृतेनाभ्यङ्गयेद्देवं पञ्चपूताङ्गजेन वै । । ११<br>
अभ्यङ्गयेद्महेशं यः सर्षपैः श्रद्धयान्वितः । <br>
दिने दिने जगन्नाथं प्रविष्टं वर्णके रविम् । । १२<br>
स गच्छेद्यानमारूढो गैरिकं किङ्किणीकृतम् । <br>
वैश्वानरपुरं दिव्यं गन्धर्वाप्सरशोभितम् । । १३<br>
शाल्योदनं खण्डमिश्रं वज्रं वज्रसमन्वितम् । <br>
वर्णभक्तं प्रयच्छेद्यो भास्कराय दिने दिने । । १४<br>
आरूढः स विमानं तु ज्वालामालाकुलं शुभम् । <br>
गच्छेन्मम पुरं देव स्तूयमानो महर्षिभिः । । १५<br>
तस्मात्सर्वप्रयत्नेन भास्कराय नरः शिव । <br>
वर्णभक्तं प्रदातव्यं प्रविष्टस्येह वर्णकम् । । १६<br>
घृतपूर्णं खण्डवेष्टं कासारं मोदकं पयः । <br>
दध्योदनं पायसं च संयावं गुडपूपकान् । । १७<br>
ये प्रयच्छन्ति देवस्य भास्करस्येह वर्णकम् । <br>
ते गच्छन्ति न सन्देहो नरा वै मन्दिरं मम । । १८<br>
अहन्यहनि यो भक्त्या भास्कराय प्रयच्छति । <br>
अभ्यङ्गाय घृतं देयं स याति परमां गतिम् । । १९<br>
तथा यो वर्णभक्तं च अहन्यहनि भक्तितः । <br>
स प्राप्येह शुभान्कामान्गच्छेत्स भवसालयम् । । 1.55.२०<br>
चूर्णमुद्वर्तनायेह यः प्रयच्छेच्छुभं रवेः । <br>
स याति परमं स्थानं यत्र देवो दिवाकरः । । २१<br>
ततस्तं स्नापयेद्देवं पौषे मासि विधानतः । <br>
सप्तम्यां शुक्लपक्षस्य शृणुष्वैकमनास्तथा । । २२<br>
तीर्थोदकमुपानीय अन्यद्वाथ जलं शुभम् । <br>
वेदोक्तेन विधानेन प्रतिमां स्थापयेद्बुधः । । २३<br>
यजेद्धि तीर्थनामानि मनसा संस्मरन्बुधः । <br>
प्रयागं पुष्करं देवं कुरुक्षेत्रं च नैमिषम् । । २४<br>
पृथूदकं चन्द्रभागां शौरं गोकर्णमेव च । <br>
ब्रह्मावर्तं कुशावर्तं बिल्वकं नीलपर्वतम् । । २५<br>
गङ्गाद्वारं तथा पुण्यं गङ्गासागरमेव च। <br>
कालप्रियं मित्रवनं शुण्डीरस्वामिनं तथा । । २६<br>
चक्रतीर्थं तथा पुण्यं रामतीर्थं तथा शिवम् । <br>
वितस्ता हर्षपंथा वै तथा वै देविका स्मृता । । २७<br>
गङ्गा सरस्वती सिन्धुश्चन्द्रभागा सनर्मदा । <br>
विपाशा यमुना तापी शिवा वेत्रवती तथा । । २८<br>
गोदावरी पयोष्णी च कृष्णा वेण्या तथा नदी । <br>
शतरुद्रा पुष्करिणी कौशिकी सरयूस्तथा । । २९<br>
तथान्ये सागराश्चैव सान्निध्यं कल्पयन्तु वै । <br>
तथाश्रमाः पुण्यतमा दिव्यान्यायतनानि च । । 1.55.३०<br>
एवं स्नानविधिं कृत्वा अर्चयित्वा प्रणम्य च । <br>
धूपमर्घ्यं प्रदत्त्वा तु प्रतिमामधिवासयेत् । । ३१<br>
त्रिरात्रं सप्तरात्रं वा मासं मासार्धमेव च । <br>
स्थितं स्नानगृहे देवं पूजयेद्भक्तितो नरः । । ३२<br>
चत्वरे लेपयेद्वेदिं चतुरस्रां शुभे कृताम् । <br>
चतुर्दिशं श्वेतकुम्भैर्वितानवरशोभिताम् । । ३३<br>
कृष्णपक्षे तु माघस्य सप्तम्यां त्रिपुरांतक । <br>
कृत्वाग्निकार्यं विधिवत्कृत्वा ब्राह्मणभोजनम् । । ३४<br>
शङ्खभेरीनिनादैस्तु ब्रह्मघोषैश्च पुष्कलैः । <br>
पुण्याहघोषविविधैर्ब्राह्मणान्स्वस्ति वाच्य च । । ३५<br>
ततोऽस्य परया भक्त्या सूर्यस्य परमात्मनः । <br>
रथेन दर्शनीयेन किङ्किणीजालमालिना । ।<br>
सूर्यश्च भ्रामयेद्देवं महोत्सवपुरःसरम् । । ३६<br>
शुक्लपक्षे तु माघस्य रथमारोपयेद्रविम् । <br>
कृत्वाग्निहोमं विधिवत्तथा ब्राह्मणभोजनम् । । ३७<br>
प्रीणयित्वा जनं सर्वं दक्षिणाभोजनादिना । <br>
प्रपूज्य ब्राह्मणान्दिव्यान्भौमांश्चापि सुवाचकान् । । ३८<br>
इतिहासपुराणाभ्यां वाचको ब्राह्मणोत्तमः । <br>
ततो देवश्च इष्टश्च सम्पूज्यो यत्नतस्तदा । । ३९<br>
माघस्य शुक्लपक्षस्य पञ्चम्यामेकभक्तकम् । <br>
अयाचितं चतुर्थ्यां तु षष्ठ्यां नक्तं प्रकीर्तितम् । । 1.55.४०<br>
सप्तम्यामुपवासं तु आश्रमाद्रोपयेद्रथम् । <br>
अग्निकार्यं तु वै कृत्वा रथस्य पुरतः शिव । । ४१<br>
षष्ठ्यां च रात्रौ भूतेश रथस्येहाधिवासनम् ।<br>
ब्राह्मणान्भोजयित्वा तु दिव्यान्भौमांश्च वाचकान् । । ४२<br>
रथमारोपयेद्देवं सप्तम्यां भूतभावनम् । <br>
सितायां माघमासे तु तस्य देवालयाग्रतः । । ४३<br>
तत्रस्थस्यैव देवस्य कुर्याद्रात्रौ प्रजागरम् । <br>
नानाविधैः प्रेक्षणकैर्दीपवृक्षोपशोभितैः । ।४४<br>
शंखतूर्यनिनादैश्च ब्रह्मघोषैश्च पुष्कलैः । <br>
कुर्यात्प्रजागरं भक्त्या देवस्य पुरतो निशि । ।४५<br>
ततोऽष्टम्यां च यत्नेन देवं रथगतं नयेत् । <br>
नगरस्योत्तरं द्वारं शङ्खभेरी निनादितम् । । ४६<br>
ततः पूर्वं दक्षिणं च द्वारं चापि तथा परम् । <br>
एवं हि क्रियमाणायां यात्रायां वत्सरावधौ । । ४७<br>
मानवाः सुखमेधन्ते राजा जयति चाहितान् । <br>
नीरुजश्च जनाः सर्वे गवां शान्तिर्भवेत्तथा । ।४८<br>
कर्तारभ्रापि यात्रायाः स्यर्गभागो भवन्ति हि । <br>
वोढारश्च तथा वत्स सूर्यलोकं यजन्ति वै । । ४९<br>
रुद्र उवाच<br>
कथं सञ्चाल्यते ब्रह्मन्स्थापिता प्रतिभा सकृत् । <br>
एतन्मे वद देवेश सुमहान्संशयो हि मे । । 1.55.५०<br>
ब्रह्मोवाच<br>
पूर्वमेव सहस्रांशोर्यानहेतोर्महात्मनः । <br>
संवत्सरस्यावयवैः १कल्पितोऽस्य रथो मया । । ५१<br>
सर्वेषां तु रथानां वै स रथः प्रथमः स्मृतः । <br>
तं दृष्ट्वा तु ततस्त्वन्ये स्यन्दना विश्वकर्मणा । । ५२<br>
कल्पिताः सर्वदेवानां सोमादीनामनेकशः । <br>
विश्वकर्मकृतं प्राप्य रथं देवेन पुत्रक । । ५३<br>
पूजार्थमात्मनो दत्तं मनवे सत्कुलोद्वह । <br>
मनुनेक्ष्वाकवे दत्तं मर्त्यैः सम्पूज्यतां रविः । । ५४<br>
अतस्तु रथयानेन १चालनं विहितं रवेः । <br>
तस्मान्न चालने दोषः सवितुश्चल एव सः । । ५५<br>
यस्माद्रथेन पर्येति भास्करः पृथिवीमिमाम् । <br>
गच्छन्न दृश्यते चैतन्मण्डलं सवितुस्तथा । । ५६<br>
अदृष्टं चलते यस्मात्तस्माद्वै पार्वतीप्रिय । <br>
तदेवं रथयात्रासु दृष्टं भानोर्मनीषिभिः । । ५७<br>
अन्येषां चालनं नेष्टं देवानां पार्वतीप्रिय । <br>
ब्रह्मविष्णुशिवादीनां स्थापितानां विधानतः । । ५८<br>
तस्माद्रथेन देवस्य यात्रा कार्या विधानतः । <br>
प्रजानामिह शान्त्यर्थं प्रतिसंवत्सरं सदा । । ५९<br>
काञ्चनो वाथ रौप्यो वा दृढदारुमयोऽपि वा । <br>
दृढाक्षयुगचक्रश्च रथः कार्यः सुयन्त्रितः । । 1.55.६०<br>
तस्मिन् रथवरे श्रेष्ठे कल्पिते सुमनोरमे । <br>
आरोप्य प्रतिमां यत्नाद्योजयेद्वाजिनः शुभान् । । ६१<br>
हरिल्लक्षणसम्पन्नान्सुमुखान्वशवर्तिनः । <br>
कुङ्कुमेन समालब्धांश्चामरस्रग्विभूषितान् । । ६२<br>
सदश्वान्योजयित्वा तु रथस्यार्घ्यं प्रदाय च । <br>
विबुधाम्पूजयित्या तु धूपमाल्यानुलेपनैः । । ६३<br>
आहारैर्विविधैश्चापि भोजयित्वा द्विजोत्तमान् । <br>
दीनान्धकृपणादींश्च सर्वान्संतर्प्य शक्तितः२ । । ६४<br>
न कञ्चिद्विमुखं कुर्यादुत्तमाधममध्यमम् । <br>
सूर्यक्रतौ तु वितते एवमाहुर्मनीषिणः । । ६५<br>
यश्चिन्तयति भग्नाशः क्षुधावातप्रपीडितः । <br>
अदातुर्हि पितॄंस्तेन स्वर्गस्थानपि पातयेत् । । ६६<br>
यज्ञश्च दक्षिणाहीनः सवितुर्न प्रशस्यते १ । <br>
तस्मान्नानाविधैः कामैर्भक्ष्यलेह्यसमन्वितैः । । ६७<br>
पूजयित्वा जनं सर्वमिममुच्चारयेन्मनुम् । <br>
बलिं गृह्णन्तु मे देवा आदित्या वसवस्तथा । । ६८<br>
मरुतोथाश्विनौ रुद्राः सुपर्णाः पन्नगा ग्रहाः । <br>
असुरा यातुधानाश्च२ रथस्था यास्तु देवताः । । ६९<br>
दिग्पाला लोकपालाश्च ये च विघ्नविनायकाः । <br>
जगतः स्वस्ति कुर्वंतु ये च दिव्या महर्षयः । । 1.55.७०<br>
मा विघ्नं मा च मे पापं मा च मे परिपन्थिनः । <br>
सौम्या भवन्तु तृप्ताश्च देवा भूतगणास्तथा । । ७१<br>
वामदेव्यैः पवित्रैश्च मानस्तोकरथन्तरैः । <br>
आकृष्णेन रजसा ऋचमेकामुदाहरेत् । । ७२<br>
ततः पुण्याहशब्देन कृतवादित्रनिःस्वनैः । <br>
रथक्रमणकं कुर्याद्वर्त्मना सुसमेन तु । ।<br>
पुरुषैश्चापि वोढव्यः सूर्यभक्तिसमन्वितैः । । ७३<br>
सुकृतैः च ३प्रग्रहैर्दान्तैर्बलीवर्द्दैरथापि वा । <br>
यथा पर्यटनं च स्याद्विषमे पथि गच्छतः । । ७४<br>
उपवासस्थितैर्विप्रैर्दिव्यैर्भौमैश्च सुव्रतैः । <br>
त्रिंशद्भिः षोडशैर्वापि प्रतिमां भास्करस्य तु । । ७५<br>
स्थानात्प्रचाल्यं वै रुद्र रथमारोपयेच्छनैः । <br>
राज्ञी च निक्षुभा रुद्र भार्ये तस्य महात्मनः । । ७६<br>
शनैरारोपयेद्रुद्र उभयोः पार्श्वयो रथे । <br>
निक्षुभां दक्षिणे पार्श्वे राज्ञीं चाप्युत्तरे तथा । ७७<br>
द्वावेव ब्राह्मणौ तस्मिन्दिव्यो भौमश्च पार्श्वयोः । <br>
ब्रह्मकल्पस्तथा भौमः कूबरस्योपरि स्थितः । ७८<br>
गरुडं पृष्ठतश्चास्य वल्गमानं प्रकल्पयेत् । <br>
आतपत्रं तथा श्वेतं स्वर्णदण्डमनौपमम् । । ७९<br>
सुवर्णबिन्दुभिश्चित्रं मणिमुक्ताफलोज्ज्वलम् । <br>
ततस्त्विन्द्रधनुःप्रख्यं स्वर्णदण्डमथाव्रणम् । । 1.55.८०<br>
ध्वजं प्रकल्पयेत्तस्य पताकाभिरलङ्कृतम् । <br>
भूतेशनानावर्णाभिस्सप्तभिः कामनाशनः । । ८१<br>
ध्वजोपरिचरं१ व्योम अरुणाधिष्ठितं भवेत् । <br>
रथतुण्डगतान्विप्रान्नयेद्रथवरं रवेः । । ८२<br>
सारथ्यं रुद्र कुर्याद्वै श्रेयोऽर्थमात्मनः सदा । <br>
नारुहेत रथेऽश्रद्धो यदीच्छेच्छ्रेय आत्मनः । । ८३<br>
रथमारोहतस्तस्य क्षयं गच्छति सन्ततिः । <br>
स रथो देवदेवस्य वोढव्यो ब्राह्मणैः सदा । । ८४<br>
क्षत्रियैश्चापि वैश्यैश्च न तु शूद्रैः कदाचन । <br>
ये त्वन्यदेवताभक्ता ये च मद्यप्रवर्तकाः । । ८५<br>
नैतैः शूद्रैश्च वोढव्य इतरैस्तु सदोह्यते । <br>
उपवासव्रतोपेतैर्वोढव्यः पार्वतीप्रिय । । ८६<br>
स्वस्थानाच्चलितो रुद्र पूर्वद्वारं व्रजेत३ वै । <br>
दिनमेकं वसेत्तत्र पूज्यमानो नृपेण वै । । ८७<br>
नानाविधैः प्रेक्षणकैः पुराणश्रवणेन च । <br>
नानाविधैर्ब्रह्मघोषैर्ब्राह्मणानां च तर्पणैः । । ८८<br>
स्थित्वा तु तत्राष्टम्यन्तं नवम्यां चलते पुनः । <br>
व्रजेत दक्षिणं द्वारं नगरस्य त्रिलोचन । । ८९<br>
तत्रापि दिनमेकं तु तिष्ठन्तेन्धकसूदन । <br>
स्थितेऽत्र तैः पूज्यमानो यथा राज्ञा तथा नृपैः । । 1.55.९०<br>
तस्मादपि चलेद्भद्र द्वारं पश्चात्ततोत्तरम् । <br>
तत्रापि पूज्यः शूद्रैस्तु विधिवत्प्रियदर्शन । । ९१<br>
तस्माच्च चलते रुद्र व्रजेन्मध्यं पुरस्य तु । <br>
तत्रस्थं पूजयन्ति स्म ब्राह्मणाः श्रद्धयान्विताः । । ९२<br>
शंखवादित्रनिर्घोषैस्तथा प्रेक्षणकैर्वरैः । <br>
ब्रह्मघोषैश्च विविधैः समन्ताद्दीपकैः शुभैः । । ९३<br>
नानाविधैर्वित्तदानैर्ब्राह्मणानां च तर्पणैः । <br>
दीनान्धकृपणानां च तर्पणैस्त्रिपुरान्तक । । ९४<br>
पुरमध्यात्तु चलितस्तिष्ठेत्प्राप्य स्वमंदिरम् । <br>
इत्थं प्राप्य स्थितो देवः पुरतो मंदिरस्य तु । । ९५<br>
तत्र स्थितः पूजनीयो भवेत्पौरेण कृत्स्नशः । <br>
पूज्यमानस्त्वहोरात्रं रथारूढस्तु तिष्ठति । । ९६<br>
अपरे दिने व्रजेत्स्थानं तच्चिरन्तनमादरात् । <br>
त्रयोदश्यां व्यतीतायां चतुर्दश्यां त्रिलोचन । । ९७<br>
सदैवं भ्रामयेद्देवं ग्रहेशं दुरितापहम् । <br>
परिवारयुतं रुद्र सानुगं परमेश्वरम् । । ९८<br>
