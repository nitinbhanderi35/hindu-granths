ब्रह्मोवाच<br>
शृण्विदानीं महाबाहो स्त्रीलक्षणमनुत्तमम् । <br>
यन्मयोक्तं पुरा वीर नारदस्य महात्मनः । । १<br>
तत्त्वं विज्ञायते येन शुभाशुभमवस्थितम् । <br>
निन्दितं च प्रशस्तं च स्त्रीणां वक्ष्यामि लक्षणम् । । २<br>
मातरं पितरं चैव भ्रातरं मातुलं तथा । <br>
द्वौ तु बिम्बौ परीक्षेत समुद्रस्य वचो यथा । । ३<br>
मुहूर्ते तिथिसम्पन्ने नक्षत्रे चाभिपूजिते । <br>
द्विजैस्तु सह वागम्य कन्यां वीक्षेत शास्त्रवित् । । ४<br>
हस्तौ पादौ परीक्षेत अङ्गुलीर्नखमेव च । <br>
१पाणिमेव च जङ्घे च कटिनासोरु एव च । । ५<br>
जघनोदरपृष्ठं च स्तनौ कर्णौ भुजौ तथा । <br>
जिह्वां चोष्ठौ च दन्ताश्च कपोलं गलकं तथा । । ६<br>
चक्षुर्नासा ललाटं च शिरः केशांस्तथैव च । <br>
रोमराजिं१ स्वरं वर्णमावर्तानि तु वा पुनः । । ७<br>
यस्यास्तु रेखाग्रीवायां या२ च रक्तान्तलोचना । <br>
यस्य सा गृहमागच्छेत्तद्गृहं सुखमेधते । । ८<br>
ललाटे दृश्यते यस्यास्त्रिशूलं देवनिर्मितम् । <br>
बहूनां स्त्रीसहस्राणां स्वामिनीं तां विनिर्दिशेत् । । ९<br>
राजहंसगतिर्यस्या मृगाक्षी मृगवर्णिका । <br>
समशुक्लाग्रदन्ता च कन्यां तामुत्तमां विदुः । । 1.28.१०<br>
मण्डूककुक्षी या कन्या न्यग्रोधपरिमण्डला । <br>
एकं जनयते पुत्रं सोऽपि राजा भविष्यति । । ११<br>
हंसस्वरा मृदुवचा या कन्या मधुपिङ्गला । <br>
अष्टौ जनयते पुत्रान्धनधान्यविवर्धिनी । । १२<br>
आयतौ श्रवणौ यस्याः सुरूपा चापि नासिका । <br>
भ्रुवौ चेन्द्रायुधाकारौ सात्यन्तं सुखभागिनी । । १३<br>
तन्वी श्यामा तथा कृष्णा स्निग्धाङ्गी मृदुभाषिणी । <br>
शङ्खकुन्देन्दुदशना भवेदैश्वर्यभागिनी । । १४<br>
विस्तीर्णं जघनं यस्या वेदिमध्या तु या भवेत् । <br>
आयते विपुले नेत्रे राजपत्नी तु सा भवेत् । । १५<br>
यस्याः पयोधरे वामे हस्तेकर्णे गलेऽपि वा । <br>
मशकं तिलकं वापि सा पूर्वं जनयेत्सुतम् । । १६<br>
गूढगुल्फाङ्गुलिशिरा अल्पपार्ष्णिः सुमध्यमा । <br>
रक्ताक्षी रक्तचरणा सात्यन्तं सुखभागिनी । । १७<br>
कूर्मपृष्ठायतनखौ स्निग्धभावविवर्जितौ । <br>
वक्राङ्गुलितलौ पादौ कन्यां तां परिवर्जयेत् । । १८<br>
येन केनचिदंशेन मांसं यस्या विवर्धते । <br>
रासभीं तादृशीं विद्यान्न सा कल्याणमर्हति । । १९<br>
पादे प्रदेशिनी यस्या अङ्गुष्ठं समतिक्रमेत् । <br>
दुःशीला दुर्भगा ज्ञेया कन्यां तां परिवर्जयेत् । । 1.28.२०<br>
पादे मध्यमिका यस्याः क्षितिं न स्पृशते यदि । <br>
रमते सा न कौमारे स्वच्छन्दा१ कामचारिणी । । २१<br>
पादे अनामिका यस्याः क्षितिं न स्पृशते यदि । <br>
द्वितीयं पुरुषं हत्वा तृतीये सा प्रतिष्ठिता । । २२<br>
पादे कनिष्ठा यस्यास्तु क्षितिं न स्पृशते यदि । <br>
द्वितीयं पुरुषं हत्वा तृतीये सा प्रतिष्ठिता । । २३<br>
न देविका न धनिका न धान्यप्रतिनामिका । <br>
गुल्मवृक्षसनाम्नी  च कन्यां तां परिवर्जयेत् । । २४<br>
इन्द्रचन्द्रादिपुरुषसनाम्नी च यदा भवेत् । <br>
नैताः पतिषु रज्यन्ते याश्च नक्षत्रनामिकाः । । २५<br>
आवर्तः पृष्ठतो यस्या नाभिं समनुविन्दति । <br>
तदपत्यं भवेद् ध्रस्वं ह्रस्वायुश्च विनिर्दिशेत् । । २६<br>
पृष्ठावर्ता पतिं हन्ति नाभ्यावर्ता पतिव्रता । <br>
कट्यावर्ता तु स्वच्छन्दा न कदाचिद्विरज्यते । । २७<br>
यस्यास्तु हसमानाया गण्डे जायेत् कूपकम् । <br>
रमते सा न कौमारे स्वच्छन्दा कार्यकारिणी । । २८<br>
यस्यास्तु गच्छमानायाष्टिट्टीकायति जङ्घिका । <br>
पुत्रं व्यवस्येत्सा कर्तुं पतित्वे नात्र संशयः । । २९<br>
स्थूलपादा च या कन्या सर्वांगेषु च लोमशा । <br>
स्थूलहस्ता च या स्याद्वै दासीं तां निर्दिशेद्बुधः । । 1.28.३०<br>
यस्याश्चोत्कटकौ२ पादौ मुखं च विकृतं भवेत् । <br>
उत्तरोष्ठे च रोमाणि सा क्षिप्रं भक्षयेत्पतिम् । । ३१<br>
त्रीणि यस्याः प्रलम्बन्ते ललाटमुदरं स्फिचौ । <br>
त्रीणि भक्षयते सा तु देवरं श्वसुरं पतिम् । । ३२<br>
समुद्भूषितचारित्रा गुरुभक्ता पतिव्रता । <br>
देवब्राह्मणभक्ता च मानुषीं तां विनिर्दिशेत् ।।३ ३<br>
नित्यं स्नाता सुगन्धा च नित्यं च प्रियवादिनी । <br>
अल्पाशिन्यल्परोषा च देवतां तां विनिर्दिशेत् ।। ३४<br>
प्रच्छन्नं कुरुते पापमपवादं च रक्षति । <br>
हदयं स्याच्च दुर्ग्राह्यं मार्जारी तां विनिर्दिशेत् ।।३५<br>
हसते क्रीडते चैव क्रुद्धा चैव प्रसीदति । <br>
नीचेषु रमते नित्यं रासभी तां विनिर्दिशेत् ।। ३६<br>
प्रतिकूलकरी नित्यं बन्धूनां भर्तुरेव च । <br>
स्वच्छन्दे ललितां चैव आसुरीं तां विनिर्दिशेत् ।।३७<br>
१बह्वाशी बहुवाक्या च नित्यं चाप्रियवादिनी । <br>
हिनस्ति स्वपतिं या तु राक्षसीं तां विनिर्दिशेत् ।। ३८<br>
शौचाचारपरिभ्रष्टा रूपभ्रष्टा भयङ्करा । <br>
प्रस्वेदमलपङ्का च पिशाचीं तां विनिर्दिशेत् ।।३९<br>
नित्यं स्नातां सुगन्धां च मांसमद्यप्रियादिनीम् । <br>
वृक्षोद्यानप्रसक्ता च गान्धर्वीं तां विनिर्दिशेत् ।।1.28.४०<br>
चपला चञ्चला चैव नित्यं पश्येद्दिशस्तथा । <br>
चलस्वभावा लुब्धा च वानरीं तां विनिर्दिशेत् ।।४ १<br>
चन्द्राननां शुभाङ्गीं तु मत्तवारणगामिनीम् । <br>
आरक्तनखहस्तां तु विद्याद्विद्याधरीं बुधः ।।४२<br>
वीणावादित्रशब्देन वंशगीतरवेण च । <br>
पुष्पधूपप्रसक्तां च गान्धर्वीं तां विनिर्दिशेत् ।।४३<br>
सुमन्तुरुवाच<br>
इत्येवमुक्त्वा स महानुभावो जगाम वेधा निजमन्दिरं वै ।<br>
स्त्रीणां तथा पुंस्त्ववतां च वीर यल्लक्षणं पार्थिव लोकपूज्यम् । । ४४<br>
<br>
