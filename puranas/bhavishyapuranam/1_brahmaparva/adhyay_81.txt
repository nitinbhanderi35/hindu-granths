ब्रह्मोवाच<br>
जया च विजया चैव जयन्ती चापराजिता । <br>
महाजवा च नन्दा च भद्रा चान्या प्रकीर्तिता । । १<br>
शुक्लपक्षस्य सप्तम्यां सूर्यवारो भवेद्यदि । <br>
सप्तमी विजया नाम तत्र दत्तं महाफलम् । । २<br>
स्नानं दान तथा होमं उपवासस्तथैव च। <br>
सर्वं विजयसप्तम्यां महापातकनाशनम् । । ३<br>
पञ्चम्यामेकभक्तं स्यात्पष्ठ्यां नक्तं प्रचक्षते । <br>
उपवासस्तु सप्तम्यामष्टम्यां पारणं भवेत् । । ४<br>
केचिद्देवमुशन्त्येव नेति चान्ये गणाधिप । <br>
अभिप्रेतस्तु मे १ षष्ठ्यामुपवासो गणोत्तम । । ५<br>
चतुर्थ्यामेकभक्तं तु पञ्चम्यां नक्तमादिशेत् । <br>
उपवासस्तु षष्ठ्यां स्यात्सप्तम्यां पारणं भवेत् । १६<br>
उपवासपरः षष्ठ्यामब्देशं पूजयेद्बुधः । <br>
गन्धपुष्पोपहारैश्च भक्त्या श्रद्धासमन्वितः । । ७<br>
प्रकल्प्य पूजां भूमौ तु देवस्य पुरतः स्वपेत् । <br>
जपमानस्तु२ गायत्रीं सौरसूक्तमथापि वा । । ८<br>
अक्षरं वा महाश्वेतं षडक्षरमथापि वा । <br>
विबुद्धस्त्वथ सप्तम्यां कृत्वा स्नानं गणाधिप । । ९<br>
ग्रहेशं पूजयित्वा तु होमं कृत्वा विधानतः । <br>
ब्राह्मणान्भोजयेद्भक्त्या शक्त्या च गणनायक । । 1.81.१ ०<br>
शाल्योदनमपूपाश्च खण्डवेष्टांश्च शक्तितः । <br>
सघृतं पायसं दद्यात्तथा विप्रेषु शक्तितः । । ११<br>
दत्त्वा च दक्षिणा भक्त्या १ ततो विप्रान्विसर्जयेत् । <br>
इत्येषा कथिता देव पुण्या विजयसप्तमी ।  १२<br>
यामुपोष्य नरो गच्छेत्पदं वैरोचनं परम् । <br>
करवीराणि रक्तानि कुङ्कुमं च विलेपनम् । । १३<br>
विजयं धूपमस्यां तु भानोस्तुष्टिकराणि वै । <br>
एषा पुण्या पापहरा महापातकनाशिनी । । १४<br>
अत्र दत्तं हुतं चापि क्षीयते न गणाधिप । <br>
स्नानं दानं तथा होमः पितृदेवाभिपूजनम् । । १५<br>
सर्वं विजयसप्तम्यां महापातकनाशनम् । <br>
आदित्यवारेण युता स्मृता विजयसप्तमी  ।१६<br>
इत्येषा कथिता वीर सर्वकामप्रदायिनी । <br>
धन्यं यशस्यमायुष्यं कीर्तितं श्रवणं तथा । । १७<br>
स्मरणं तु तथास्यां तु पुण्यदं त्रिपुरान्तक । । १८<br>
