ब्रह्मोवाच<br>
आराध्यानां हि सर्वेषामयमाराधने विधिः । <br>
चित्त१ ज्ञानानुवृत्तिश्च हितैषित्वं च सर्वदा । । १ <br>
कन्या पुनर्भूर्वेश्या च त्रिविधा एव योषितः । <br>
प्रिया मध्याप्रिया चैव योग्या मध्येतरा तथा । । २<br>
समा श्रेष्ठा च नीचा च भूयोपि त्रिविधाः पुनः । <br>
पूर्ववत्परयोर्वृत्तिरिष्टानुक्त्या १ प्रियाप्रिये । । ३ <br>
अधमाप्रिययोरत्र पतिपत्न्यादिका मता । <br>
निषिद्धानां तु भक्ष्यादि तद्धि यत्नाद्विधीयते । । ४ <br>
एकद्वित्वबहुत्वाद्या२ ये भेदाः समुदाहृताः । <br>
ज्येष्ठादिवृत्ते वक्ष्यामस्तानशेषान्द्विजोत्तमाः । । ५ <br>
वृत्तं च द्विविधं स्त्रीणां बाह्यमाभ्यन्तरं तथा । <br>
भर्तुरन्यजने बाह्यं तस्याः शारीरमान्तरम् । । ६ <br>
ज्ञातीतरविभागेन तद्बाह्यं द्विविधं पुनः । <br>
पूज्यं तुल्यं कनिष्ठं च तत्प्रत्येकं पुनस्त्रिधा । । ७ <br>
रहोरतं प्रकाशं च शारीरमपि तत्त्रिधा । <br>
भर्तुश्चित्तानुकूल्येन प्रयोक्तव्यं यथोचितम् । । ८ <br>
माता पिता स्वसा भ्राता पितृव्याचार्यमातुलाः । <br>
सभार्या ३ भगिनी भर्ता भर्तृमातृपितृष्वसा । । ९ <br>
धात्री वृद्धाङ्गनादिश्च यस्तत्रास्ता समो जनः । <br>
प्रथमोढा सपत्नी च स्त्रीणां मान्यतमो गणः ४ । । 1.10.१० <br>
एषामेव त्वपत्यादिभगिनीभ्रातरस्तथा । <br>
कनिष्ठा भर्तुरित्यादिभार्याश्चाप्तसमो मतः । । ११ <br>
हीनोऽन्यः शासनीयस्तु तत्र तावन्न विद्यते । <br>
योग्यता सुतसौभाग्यैर्न यावत्स्यात्प्रतिष्ठिता । । १२ <br>
यत्रापि गुरु भर्तॄणामानुकूल्येन सर्वदा । <br>
वृत्तिः प्रशस्यते स्त्रीणां पूजाचाराविरोधिनी५ । । १३<br>
देवरैः पतिमित्रैश्च परिहासक्रियोचितैः । <br>
विविक्तदेशावस्थानं वर्जयेदिति नर्म च । । १४ <br>
प्रायशो हि कुलस्त्रीणां शीलविध्वंसहेतवः । <br>
दुष्टयोगो रहो नित्यं स्वातन्त्र्यमतिनर्मता । । १५ <br>
दुष्टसङ्गे त्वरा स्त्रीणां युवभिर्नर्म नोचितम् । <br>
निर्भेषता स्वतन्त्राणां साफल्यं रहसि यजेत् । । १६ <br>
पुंसो दुष्टेङ्गिताकारान्दुष्टभावप्रयोजितान् । <br>
भ्रातृवत्पितृवच्चैतान्पश्यती परिवर्जयेत् । । १७ <br>
पुंसोऽ न्याग्रहमालापस्मितविप्रेक्षितानि च । <br>
करान्तरेण १ द्रव्याणां निबन्धं ग्रहणार्पणम् । । १८ <br>
द्वारप्रदेशावस्थानं राजमार्गावलोकनम् । <br>
प्रेक्षोद्यानादिशीलत्वं निरुष्याद्देशमालयम् । । १९ <br>
बहूनां दर्शने स्थानं दृष्टिवाक्कायचापलम् । <br>
ष्ठीवनत्वं ससीत्कारमुच्चैर्हसितजल्पितम् । । 1.10.२० <br>
साङ्गत्यं लिङ्गिदुष्टस्त्रीभिघृणीक्षणिकादिभिः । <br>
मन्त्रमण्डलदीक्षायां सक्तिः संवसनेषु च । । २१ <br>
इत्येवमादिदुर्वृत्तं प्रायोदुष्टजनोचितम् । <br>
वर्जयेत्परिरक्षन्ती कुलत्रितयवाच्यताम् । । २२ <br>
<br>
