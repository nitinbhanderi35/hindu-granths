ब्रह्मोवाच<br>
इदं श्रुणु मयाख्यातं तर्कपूर्वमिदं वचः । <br>
युष्माकं संशये जाते कृते वै जातिकर्मणोः । । १<br>
पुनर्वच्मि निबोधध्वं समासान्न तु विस्तरात् । <br>
संसिद्धिं यान्ति मनुजा जातिकर्मसमुच्चयात् । । २<br>
सिद्धिं गच्छेद्यथा कार्यं दैवकर्मसमुच्चयात् । <br>
एवं संसिद्धिमायाति पुरुषो जातिकर्मणोः । । ३<br>
इत्येवमुक्तवान्पूर्वं शिष्याणां बोधने पुरा । <br>
योगीश्वरो महातेजाः समासान्न तु विस्तरात् । । ४<br>
सुमन्तुरुवाच<br>
इति पृष्टः पुरा ब्रह्मा ऋषीन्प्रोवाच भारत । <br>
सवितर्कमिदं वाक्यं विप्रर्षे जातिकर्मणोः । । ५<br>
तस्मात्त्वया महाबाहो न कार्यो विस्मयो नृप । <br>
कार्तिकेयं प्रति सदा देवानां दुर्विदा गतिः । । ६<br>
<br>
