ब्रह्मोवाच<br>
कृष्णपक्षे तु माघस्य सर्वाप्तिं सप्तमीं शृणु । <br>
यामुपोष्य समाप्नोति सर्वान्कामांस्तथा परान् । । १<br>
पाखण्डादिभिरालापं न कुर्याद्भानुतत्परः । <br>
पूजयेत्प्रणतो देवमेकाग्रमनसा शुभम् । । २<br>
माघाद्यैः पारणं मासैः षड्भिः सांक्रान्तिकं स्मृतम् । <br>
मार्तण्डः प्रथमं नाम द्वितीयं कः प्रकीर्तितम् । । ३<br>
तृतीयं चित्रभानुश्च विभावसुरतः परम् । <br>
भगेति पञ्चमं ज्ञेयं षष्ठं हंसः स उच्यते । ।४<br>
पूर्णेषु षट्सु मासेषु पञ्चगव्यमुदाहृतम् । <br>
स्नाने च प्राशने चैव प्रशस्तं पापनाशनम् । । ५<br>
प्रणामं देवदेवस्य कृत्वा पूजां यथाविधि । <br>
विप्राय दक्षिणां दद्याच्छ्रद्दधानश्च शक्तितः । । ६<br>
पारणान्ते च देवस्य प्रीणनं भक्तिपूर्वकम् । <br>
कुर्वीत भक्त्या विधिवद्रविभक्त्या तु गृह्यते । । ७<br>
नक्तभोजी तथा विष्णो तैलक्षारविवर्जितः । <br>
कृष्ण जागरणं रात्रौ सप्तम्यामथ वा दिने । । ८<br>
एतामुषित्या धर्मज्ञो हंसप्रीणनतत्परः । <br>
सर्वान्कामानवाप्नोति सर्वपापैः प्रमुच्यते । । ९<br>
यतः सर्वमवाप्नोति यद्यदिच्छति चेतसा । <br>
अतो लोकेषु विख्याता सर्वार्थावाप्तिसप्तमी । । 1.108.१०<br>
कृताभिलषिता ह्येषा प्रारब्धा धर्मतत्परैः । <br>
पूरयत्यखिलान्कामान्संश्रुता च दिनेदिने । । ११<br>
तमाराधयस्व रविं तथाथ गरुडध्वज । <br>
यथाराधितवान्भानुं भगणाधिपतिः पुरा । । १२<br>
