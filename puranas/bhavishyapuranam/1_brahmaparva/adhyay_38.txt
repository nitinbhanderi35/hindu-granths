<br>
॥ ॥ सुमंतुरुवाच ॥ ॥ <br>
तथा चाश्वयुजे मासि पञ्चम्यां कुरुनंदन ॥ <br>
कृत्वा कुशमयान्नागान्गंधांद्यैः संप्रपूजयेत् ॥ १ ॥ <br>
घृतोदकाभ्यां पयसा स्नपयित्वा विशांपते ॥ <br>
गोधूमैः पयसा स्विन्नैर्भक्ष्यैश्च विविधैस्तथा ॥ २ ॥ <br>
यस्त्वस्यां विधिवन्नागाञ्छुचिर्भक्त्या समन्वितः ॥ <br>
पूजयेत्कुरुशार्दूल तस्य शेषादयो नृप ॥३॥ <br>
नागाः प्रीता भवंतीह शांतिमाप्नोति वा विभो ॥ <br>
स शांतिलोकमासाद्य मोदते शाश्वतीः समाः ॥ ४ ॥ <br>
इत्येष कथितो वीर पञ्चमीकल्प उत्तमः । <br>
यत्रायमुच्यते मंत्रः सर्वसर्पनिषेधकः ॥ ९॥  <br>
ॐ कुरुकुल्ले फट् स्वाहा।॥ <br>
इति श्रीभविष्ये महापुराणे शतार्द्धसाहस्र्यां  संहितायां ब्राह्मे पर्वणि पंचमीकल्पे समाप्तिकथनं नामाष्टत्रिंशोऽध्यायः ॥३८॥ ॥छ॥ <br>
<br>
