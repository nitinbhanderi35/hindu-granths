ब्रह्मोवाच<br>
एवं स्त्रीषु मनुष्याणां वृत्तिरुक्ता समासतः । <br>
साम्प्रतं च मनुष्येषु स्त्रीणां समुपदिश्यते । । १<br>
सम्यगाराधनात्पुंसां रतिर्वृत्तिश्च योषितः । <br>
पुत्राः स्वर्गाद्यदृष्टं च तस्मादिष्टो हि तद्विधिः । । २ <br>
कर्तव्यं नाम यत्किञ्चित्सर्वं १ विधिमपेक्षते । <br>
व्यक्तिमायाति वैफल्यं तदेवारब्धमन्यथा । । ३ <br>
विध्यपेक्षीणि सर्वाणि कार्याण्यविफलान्यपि । <br>
हेतुभूतास्त्रिवर्गस्य महारम्भा विशेषतः । ।४ <br>
सर्वसाध्याविधिज्ञानमागमैकनिबन्धनम् । <br>
साध्यं दृष्टमदृष्टं च द्वयं विधिनिषेधयोः । । ५ <br>
शास्त्राधिकारो न स्त्रीणां न ग्रन्थानां च धारणे । <br>
तस्मादिहान्ये मन्यन्ते तच्छासनमनर्थकम् । । ६ <br>
आगमैकक्रियायोगे स्त्रीणामध्यधिकारिता । <br>
मृते भर्तरि साध्वी स्यादित्यादौ स्मृतिभाषितम् । । ७ <br>
तस्मात्कार्यमकार्यं वा विज्ञाय प्रभुरागमात् । <br>
गुणदोषेषु ताः सम्यक्छास्ति राजा प्रजा इव । । ८ <br>
सत्येव प्रमदाः काश्चिद्विशेषाधिगतागमाः । <br>
यत्तु शास्त्राधिकारित्वं वचनं स्यान्निरर्थकम् । । ९ <br>
केचिद्वेदविदो विप्राः कृत्यैर्वेषक्रियापराः । <br>
तथापि ४ जातिमात्रेण त एवात्राधिकारिणः । । 1.9.१० <br>
क्रियन्ते वेदशास्त्रज्ञैः प्रयोगाः शास्त्रलौकिकाः ।<br>
स्थितमेषामदूरेऽपि शास्त्रमेव निबन्धनम् । । ११ <br>
व्याधधीवरगोपालप्रभृतीनां च दृश्यते । <br>
विष्ट्यं गारकसौर्यादिदिनानां परिवर्जनम् । । १२ <br>
गम्यागम्यादिकार्येयं नियताचारसंस्थितिः । <br>
लोकानां शास्त्रवाक्यानां प्राणाः स्वेष्टनिबन्धनाः ।। १३<br>
तस्माच्चतुर्णां वर्णानामाश्रमाणां च सर्वशः । <br>
मुख्यगौणादिभेदानां ज्ञेया शास्त्राधिकारिता । । १४ <br>
पौर्वापर्यं तु विज्ञातुमशक्यं लोकशास्त्रयोः । <br>
तच्छास्त्रमेव मन्तव्यं यथा कर्मशरीरवत् । । १५ <br>
आगमे च पुराणे च द्विधैव नास्तिकग्रहम् । <br>
मार्गं महद्भिराचीर्णं प्रपद्येताविकल्पधीः । । १६ <br>
मूलं गृहस्थधर्माणां यस्मान्नार्यः पतिव्रताः । <br>
तस्मादासां प्रवक्ष्यामि भर्तुराराधने विधिम् । । १७ <br>
<br>
