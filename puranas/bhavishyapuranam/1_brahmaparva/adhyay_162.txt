।। सुमंतुरुवाच ।। ।। <br>
भानुं प्रतिष्ठाप्य नरः सर्वदेवमयं विभुम् ।। <br>
प्राप्नोत्यमरतां वीर तेजसा रविसन्निभः ।। १ ।। <br>
यो भानुं द्वेष्टि संमोहात्सर्वदेवनम स्कृतम् ।। <br>
नरो नरकगामी स्यात्तस्यसंभाषणादपि ।। २ ।। <br>
भानुमिष्टं प्रतिष्ठाप्य सर्वयत्नैर्विधानतः ।। <br>
यत्पुण्यफलमाप्नोति तदेकाग्रमनाः शृणु ।। ।। ३ ।। <br>
सर्वयज्ञतपोदानतीर्थदेवेषु यत्फलम् ।। <br>
तत्फलं कोटिगुणितं स्थाप्य भानुं लभेन्नरः ।। ४ ।। <br>
यो भानुं स्थापयेद्भक्त्या विधिपूर्वं नराधिप ।। <br>
सर्वांगमुदितं पुण्यं लभेत्कोटिगुणं नरः ।। ५ ।। <br>
मातृजान्पितृजांश्चैव यत्र चोद्वहते स्त्रियम् ।। <br>
कुलत्रयं समुद्धृत्य शक्रलोके महीयते ।।६।। <br>
भुक्त्वा विपुलान्भोगान्प्रलये समुपस्थिते ।। <br>
ज्ञानयोगं समासाद्य तत्रैव प्रविमुच्यते ।। ७ ।। <br>
अथ वा राज्यमाकांक्षेज्जायते संभवांतरे ।। <br>
सप्तद्वीमसमुद्रायाः क्षितेरधिपतिर्भवेत् ।। ८ ।। <br>
यत्कृत्वा पार्थिवं ब्योम्नि अर्चयेत्सर्वदेवकम् ।। <br>
समूलमखिलं तेन त्रैलोक्यं पूजितं भवेत् ।। ९ ।। <br>
इहैव धनवाञ्च्छ्रीमा न्सोंतेऽर्कत्वमवाप्नुयात् ।। <br>
त्रिसंध्यं कीर्तयेद्व्योम कृत्वा बिंबेन पार्थिवम् ।। 1.162.१० ।। <br>
शतैकादशकं यावत्तस्य पुण्यफलं शृणु ।। <br>
अनेन सह देहेन भानुः संतिष्ठते क्षितौ ।। ११ ।। <br>
पापहा सर्वमर्त्यानां दर्शनात्स्पर्शनादपि ।। <br>
उद्धारयेच्च संस्थाप्य कुलानामेकविंशतिम् ।। १२ ।। <br>
गीर्वाणैः सहितो नित्यं मोदते दिवि सूरवत् ।। <br>
योऽपि पिष्टमयं व्योम सर्वगंधोपशोभितम् ।। १३ ।। <br>
कुसुमैः सुसुगंधैश्च फलैश्च विविधैर्नृप ।। <br>
भक्ष्यलेह्यरसैश्चैव कृतदीपैरलंकृतैः ।। १४ ।। <br>
नानारसमायुक्तं नानागंधसमन्वितम् ।। <br>
तस्य दक्षिणपार्श्वे तु विन्यसेदगुरुं बुधः ।। १५ ।। <br>
दद्याद्वै पश्चिमे भागे श्रीखंडं चंदनं शुभम् ।। <br>
उत्तरे चंदनं दद्याद्रक्तं दद्याच्च पूर्वतः ।। १६ ।। <br>
एवं वित्तानुसारेण कृत्वा विभवविस्तरम् ।। <br>
कृष्णपक्षे तु सप्तम्यां भास्क रस्य निवेदयेत् ।। १७ ।। <br>
सकृदेव तु यः कुर्याद्व्योम भरतसत्तम ।। <br>
यत्फलं हि भवेत्तस्य तन्मे निगदतः शृणु ।। १८ ।। <br>
सर्वपापविनिर्मुक्तः सर्वदुःखविवर्जितः ।। <br>
निष्कलः सर्वगो भूत्वा प्रविशेत्परमव्ययम् ।। <br>
तेजसा रविसंकाशः प्रभयार्कसमप्रभः ।। १९ ।। <br>
पांसुना क्रीडमानो यः कुर्याद्व्योम ह्यकार्यतः ।। <br>
स राजन्भवते राजा पर्वतेषु समंततः ।। 1.162.२० ।। <br>
सर्वेषामेव पात्राणां परं पात्रं विभावसुः।। <br>
एतत्संतारयेद्यस्मादतीव नरकार्णवात् ।। २१ ।। <br>
तस्य पात्रस्य माहात्म्यं ध्रुवमक्षयमादिशेत् ।। <br>
तस्मात्तस्मै सदा देयमप्रमेयफलार्थिभिः ।। २२ ।। <br>
रवौ दत्तं हुतं जप्तं बलिं पूजां निवेदयेत् ।। <br>
अनंतफलमादिष्टं ब्रह्मादिसुरसत्तमैः ।। २३ ।। <br>
भक्त्या वित्तानुसारेण यः कुर्यादालयं रवेः ।। <br>
सोग्नेयं यानमारुह्य मोदते सह भानुना ।। २४ ।। <br>
महाविभवसारोपि यः कुर्याद्भक्तिवर्जितम्।। <br>
अल्पे महति वा तुल्यं फलमाढ्यदरिद्रयोः ।। २५ ।। <br>
वित्तशाठ्येन यः कुर्याद्वित्तवानपि मानवः ।। <br>
न स फलमवाप्नोति प्रलोभाक्रांतमानसः ।। २६ ।। <br>
तस्मात्त्रिभागं वित्तस्य जीवनाय प्रकल्पयेत् ।। <br>
भागद्वयं च धर्मार्थे अनित्यं जीवनं यतः ।। २७ ।। <br>
भक्त्या प्रचोदितं कुर्यादल्पवित्तोऽपि यो नरः ।। <br>
महाविभवसारोऽपि न कुर्याद्भक्तिवर्जितः ।। २८ ।।<br>
सर्वस्वमपि यो दद्यादर्के भक्तिविवर्जितः ।। <br>
न तेन धर्मभागी स्याद्भक्तिरेवात्र कारणम् ।। २९ ।। <br>
न तपोभिर्विभोरुग्रैर्न च सर्वैर्महामखैः ।। <br>
गच्छेदेकं पुरं दिव्यमर्के भक्तियुतो नृप ।। 1.162.३० ।। <br>
रुचिरं शुभशैलोत्थं कुर्यायस्तु रवेर्गृहम् ।। <br>
त्रिसप्तकुलसंयुक्तः सूर्यलोकमवाप्नुयात् ।। ३१ ।। <br>
यन्मया कोटिगुणितं कृतं स्यादिष्टकाम्यया ।। <br>
द्विपरार्धगुणं पुण्यं शैलजेऽपि विदुर्बुधाः ।। ३२ ।। <br>
मृच्छैलेन समं ज्ञेयं पुण्यमाढ्यदरिद्रयोः ।। <br>
यत्र तत्र गतः कुर्याद्भक्त्या पुण्यं भगालयम् ।। ३३ ।। <br>
शैलोत्थमिष्टकाभिर्वा दृढं दारुमयं शुभम्।। <br>
स गच्छेत्परमं स्थानं भानोरमिततेजसः ।। <br>
गैरिकं यानमारुह्य यः कुर्याद्धृतभूषणः ।। ३४ ।। <br>
क्रीडमानोऽपि यः कुर्याद्बालभावेऽर्कमंदिरम्।। <br>
सोऽर्कलोकमवाप्नोति विमानवरमास्थितः ।। ३५ ।। <br>
पुष्पमालाकुलं दिव्यं धूपगंधादिवासितम् ।। <br>
अप्सरोगणसंकीर्णं सर्वकाममुखप्रदम् ।। ३६ ।। <br>
तत्र रूढो महाराज वत्सरं वृन्दमुत्तमम् ।। <br>
उषित्वा भास्करपुरे पूज्यमानस्तु दैवतैः ।। ३७ ।। <br>
क्रमादागत्य लोकेऽस्मिन्राजा भवति धार्मिकः ।। <br>
धर्मार्थकामसंपन्नो यशसा च नराधिप ।।३८।। <br>
पश्यन्परिहरञ्जंतून्मार्जन्या मृदुसूक्ष्मया ।। <br>
शनैः संमार्जनं कुर्याच्चांद्रायणफलं भवेत् ।।३९।। <br>
पुत्रार्थं देहजीर्णाया वन्ध्यायाश्च विशेषतः ।। <br>
रोगार्तानां च भूतानामारोग्यार्थं प्रपूजयेत् ।। 1.162.४० ।। <br>
गृहीत्वा गोमयं स्वच्छं स्थाने च पतितं शुभे ।। <br>
उपर्युपरि संत्यज्य प्रत्यग्रं जन्तुवर्जितम् ।। ४१ ।। <br>
वस्त्रपूतगोमयेन यः कुर्यादुपलेपनम् ।। <br>
पश्येत्तु सुखिताञ्जंतूंश्चांद्रायणशतं लभेत् ।। ४२ ।। <br>
यः कुर्यात्सर्वकार्याणि वस्त्रपूतेन वारिणा ।। <br>
स मुनिः स महासाधुः स गच्छेत्परमां गतिम् ।। ४३ ।। <br>
क्षरंति सर्वदानानि यज्ञहोमबलिक्रियाः ।। <br>
अक्षरं तु महादानं सुखदं सर्वदेहिनाम् ।। ४४ ।। <br>
नैरंतर्येण यः कुर्यात्पक्षं संमार्जनार्चनम् ।। <br>
वर्षमेकं शतं दिव्यं सुरलोके महीयते ।। ४५ ।। <br>
तस्यांते च चतुर्वेद सुरूपः प्रियदर्शनः ।। <br>
आद्यः सर्वगुणोपेतो राजा भवति धार्मिकः ।। ४६ ।। <br>
संपर्केणापि यः कुर्यान्नरः कर्म भगालये ।। <br>
सोपि सौमनसं गत्वा पुरं क्रीडति नित्यशः ।।४७।। <br>
तावद्भ्रमंति संसारे दुःखशोकपरिप्लुताः ।। <br>
न भजंति रविं भक्त्या यावत्सर्वेऽपि देहिनः ।। ४८ ।। <br>
समासक्तं तथा चित्तं जन्तोर्विषयगोचरे ।। <br>
यद्यर्को न भवद्देवः को मुञ्चेदेव बन्धनात् ।। ४९ ।। <br>
यः कुर्यात्कुट्टिमां भूमिं दर्पणोदरसन्निभाम् ।। <br>
नानावर्णविचित्रां च विचित्र कुसुमोज्ज्वलाम्।। 1.162.५० ।। <br>
क्वचित्कलशविन्यस्तां पंकजैरुपशोभिताम्।। <br>
रम्यां मनोरमां सौम्यामर्कायतनसंसदि ।। ५१ ।। <br>
यावद्दंडा भवेद्भूमिः समंताच्च सुशोभना ।। <br>
तावद्युगसहस्राणि सूरलोके महीयते ।। ५२ ।। <br>
कारयेच्चित्रशास्त्रज्ञैश्चित्रकर्मार्कमंदिरे ।। <br>
विचित्रं यानमारुह्य चित्रभानोर्गृहं व्रजेत्।।५३।। <br>
यावत्स देवरूपाणि ग्रहरूपाणि लेखयेत् ।। <br>
तावद्युगसहस्राणि स्वर्गलोके महीयते ।। ५४ ।। <br>
भवेद्भूमिः समंताच्च यः कुर्यादर्कमंदि रम् ।। <br>
आरामावसथादीनां लभेदामूल्यकं फलम् ।। ५५ ।। ।। <br>
