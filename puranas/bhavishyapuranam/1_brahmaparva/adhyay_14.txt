ब्रह्मोवाच<br>
प्रेषिते मण्डनं स्त्रीणां पत्यौ मङ्गलमात्रकम् । <br>
निष्पादनं च यत्नेन तदारब्धस्य कर्मणः । । १<br>
शय्यामुपार्जनमर्थानां व्ययानां परिहापणम् । । २<br>
व्रतोपवासतात्पर्यं तद्वार्तापरिमार्गणम् । <br>
दैवज्ञेक्षणिकप्रश्नो देवानामुपयाचनम् । । ३<br>
नित्यं तस्यागमाशंसा क्षेमार्थं देवपूजनम् । <br>
न चात्युज्ज्वलवेषत्वं न सदा तैलधारणम् । ।४<br>
ज्ञातिवेश्म न गन्तव्यं सकामगमनेन १ च । <br>
गुरूणामाज्ञया यावद्भर्तुराप्तजनैः सह । । ५<br>
तत्रापि न चिरं तिष्ठेत्स्नानादीन्वापि नाचरेत् । <br>
यावदर्थं क्षणं स्थित्वा ततः शीघ्रं समाचरेत् । । ६<br>
आगते प्रकृतिस्थैव कृत्वा तात्कालिकं विधिम् । <br>
मुक्तप्रवासने पथ्ये स्नाते भुक्तवति प्रिये । । ७<br>
आत्मानं समलङ्कृत्य सविशेषं मुदान्विता । <br>
देवपूजोपहारादीन्दद्यात्प्रागुपपादितान् । । ८<br>
कनिष्ठामातृवज्ज्येष्ठां तदपत्यानि चात्मवत् । <br>
पश्येत्तत्परिवर्गं तु नित्यं स्वपरिवर्गवत् । । ९<br>
तत्पुरोनासने तिष्ठेत्पतिं नामंत्रयेत च । <br>
तदभिप्रायतः कुर्यात्प्रवृत्तिं सर्वकर्मसु । । 1.14.१०<br>
न संसृजेत तद्द्विष्टैः सख्यं कुर्वीत  तत्प्रियैः । <br>
जनमाप्ततमं तस्य सदाभर्तुश्च मानयेत् । । ११<br>
पैतृकात्समुपानीतं वसुसौगंधिकादिकम् । <br>
तस्मै निवेद्यात्मतया तदा तदुपयोजयेत् । । १२<br>
सोपि तत्प्रीतये किंचिदादद्यादल्पमूल्यकम् । <br>
संगोप्य मातृवत्स्थेयं तत्तथैवोपयोजयेत् । । १३<br>
तत्प्रीत्यर्थं गृहीतं यद्वैलक्ष्यादिनिवृत्तये । <br>
सविशेषं प्रसंगेन तस्यैतत्प्रतिपादयेत् १ । । १४<br>
स्त्रीणां यदेतत्सापत्न्यं परं मात्सर्यकारणम्  ।<br>
तस्मात्तत्परिहर्तव्यं परमोदारचर्यया२ । । १५<br>
तथा कल्पितनेपथ्या भर्तुः पर्यायवासरे । <br>
ह्रियमादयमानेव३ पतिं गच्छेद्विसर्जिता । । १६<br>
गत्वा रहसि भर्तारं तत्कालोचितसंभ्रमैः । <br>
तद्भावानुगतैस्तैस्तैः सविशेषमुपाचरेत् । । १७<br>
प्रतिबुध्य ततः काले सविशेषं त्रपान्विता । <br>
ज्येष्ठाय वसतिं गच्छेद्विशेषेण तथा पुनः । । १८<br>
अप्रातिकूल्यं ज्येष्ठाया हितमन्यत्र योषितः । <br>
ततः शनैस्त्ववच्छिद्य पतिं स्ववशमानयेत् । । १९<br>
बहिष्पाकादियोगेन चतुःषष्ट्या रहोगतम् । <br>
ज्येष्ठामतिशयानेव भर्तारमुपरञ्जयेत् । । 1.14.२०<br>
प्रागल्भ्यं रहसि स्त्रीणां लज्जाधिक्यं ततोऽन्यदा । <br>
चित्तज्ञानानुवृत्तिश्च पत्यौ संसेवनं परम् । । २१<br>
एवमाराध्य भर्तारं गृहमाक्रम्य च क्रमात् । <br>
गौरवं प्रतिपत्तिं वा ज्येष्ठादिषु न हापयेत् । । २२<br>
गृहव्यापारदानेषु पतिं गुढं तधा वदेत् । <br>
अधिकुर्यादनिच्छन्ती ज्येष्ठैवेनां यथा बलात् । । २३<br>
सापि विज्ञाय भर्तारं कनिष्ठाकृष्टमानसम् । <br>
विश्रामं प्रार्थयेदेनामधिकुर्यात्सुतामिव । । २४<br>
मत्वा भर्तुरभिप्रेतं रक्षन्ती निजगौरवम् । <br>
कृतं भर्त्रनुकूलं स्यात्तदिष्टायानुमोदयेत् । । २५<br>
स्थानिनो यदभिप्रेतं भृत्यैः किं क्रियतेऽन्यथा । <br>
क्लिश्यते तत्र मूढात्मा परतन्त्रो वृथा जनः । । २६<br>
तस्मात्सर्वास्ववस्थासु मनोवाक्कायकर्मभिः । <br>
हितं स्वाम्यनुकूलत्वं नारीणां तु विशेषतः । । २७<br>
सापि ज्येष्ठापतिं चैव गृहतन्त्रं च सर्वदा । <br>
समावर्ज्य १ गुणैर्धीरा प्रागवस्थां न विस्मरेत् । । २८<br>
न सौभाग्यमदं कुर्यान्न चौद्धत्यादिविक्रियाम् । <br>
नितरामानतिं गच्छेत्सदानार्यभयादिव । । २९<br>
यथा योग्यतया पत्यौ सौभाग्यमभिवर्धते । <br>
स्पर्धयेच्य कुलस्त्रीणां प्रश्रयोपाधिकं तथा । । 1.14.३०<br>
एवमाराध्य भर्तारं तत्कार्येष्वप्रमादिनी । <br>
पूज्यानां पूजने नित्यं भृत्यानां भरणेषु च । । ३१<br>
गुणानामर्जने नित्यं शीलवत्परिरक्षणे । <br>
प्रेत्य चेह च निर्द्वन्द्वं सुखमाप्नोत्यनुत्तमम् । । ३२<br>
<br>
