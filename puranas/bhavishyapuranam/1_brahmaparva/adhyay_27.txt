कार्तिकेय उवाच<br>
संक्षेपतो मम विभो लक्षणानि नृपस्य तु । <br>
शुभानि चाङ्गजातानि ब्रूहि मे वदतां वर । । १<br>
ब्रह्मोवाच<br>
शृणु वक्ष्येङ्गजातानि पार्थिवस्य शुभानि च । <br>
पार्थिवो ज्ञायते यैस्तु नराणां मध्यभागतः । । २<br>
त्रीणि यस्य महाबाहो विपुलानि नरस्य तु । <br>
उद्यतानि तथा षड् वै गम्भीराणि च त्रीणि वै । । ३<br>
चत्वारि चापि ह्रस्वानि सप्त रक्तानि वा विभो । <br>
दीर्घाणि चापि सूक्ष्माणि भवन्ति यस्य पञ्च वा । । ४<br>
नाभिः संधिः स्वनश्चेति गम्भीराणि च त्रीणि वै । <br>
वदनं च ललाटं च दन्तोत्तम उरस्तथा । । ५<br>
विस्तीर्णमेतस्त्रितयं वीर यस्य नरस्य तु । <br>
स राजा नात्र सन्देहः शृणुष्वेवोन्नतानि च । । ६<br>
कृकाटिका तधा चास्यं नखा वक्षोऽथ नासिका । <br>
कक्षे चापि महाबाहो षडेतानि विदुर्बुधाः । । ७<br>
लिङ्गं पृष्ठं तथा ग्रीवा जङ्घा ह्रस्वानि सुव्रत । <br>
नेत्रान्ते हस्तपादौ तु ताल्वोष्ठौ च सुरोत्तम । ।<br>
जिह्वा रक्ता नखाश्चैव सप्तैतानि महामते । । ८<br>
त्वचः कररुहाः केशा दशना ऋभवोत्तम । <br>
सूक्ष्माण्येतानि च गुह पञ्च चापि विदुर्बुधाः । । ९<br>
नासिकालोचने बाहू स्तनयोरन्तरं हनुः । <br>
इति दीर्घमिदं प्रोक्तं पञ्चकं भूभुजां नृप । । 1.27.१०<br>
क्षुतं राज्ञां सकृद्द्विस्त्रिर्नादितं ह्रादितं तथा । <br>
दीर्घायुषां प्रयुक्तं ते हसितं च विदुर्बुधाः । । ११<br>
पद्मपत्रनिभे नेत्रे धनिनां शिवनन्दन । <br>
भार्गवीमाप्नुयात्सोऽपि रक्तान्ते यस्य लोचने । । १२<br>
मधुपिङ्गैर्महात्मानो नरा ज्ञेयाः सुराधिप । <br>
भीरवो हि कृशाक्षास्तु चौरा मण्डलचक्रकैः । । १३<br>
हयः केकरनेत्रास्तु गम्भीरैरर्थसम्पदः । <br>
नीलोत्पलाभैर्वेदविदो भृशं कृष्णैस्तथार्थिता । ।<br>
मन्त्रित्वं स्थूलसुदृशो वदन्ति भुवि तद्विदः । । १४<br>
श्यामाक्षाः सुभगा ज्ञेया दीनाक्षैभ्र दरिद्रता । <br>
विस्तीर्णैर्भोगिनो श्रेया विपुलैश्च तथा गुह । । १५<br>
अभ्युन्नताभिर्ह्रस्वायुर्विशालाभिः सुखी भवेत् । <br>
दरिद्रो विषमाभिस्तु ततो ज्ञेयः सुरोत्तम । । १६<br>
भ्रुवो बालेन्दुसदृशा धनिनामार्भवोत्तम । <br>
दीर्घाभिर्निर्धनो ज्ञेयः संसक्ताभिस्तु सुव्रत । । १७<br>
क्षीणाभिरर्थहीनाः स्युर्नरा ज्ञेयाः सुरोत्तम । <br>
मध्ये नतभ्रुवो ये च परदाररतास्तु ते । । १८<br>
विरलैरुन्नतैः शंखैर्धन्याः१ स्युर्नात्र संशयः । <br>
निम्नैः स्तुत्यर्थसंसक्ता२ उन्नतैश्च जनाधिपाः । । १९<br>
विषमललाटा विधनाः सदा स्युर्देवसत्तम । <br>
आचार्याः शुक्तिसदृशैर्नराः स्युर्नात्र संशयः । । 1.27.२०<br>
उन्नतशिरोभिराढ्या नरा ज्ञेयाः सदा गुह । <br>
वधबन्धभागिनो वीरा नरा निन्नललाटिनः । ।<br>
भृशमुन्नतैश्च  मूर्खाश्च कृपणाश्च तथा नतैः । । २१<br>
शुभावहं मनुष्याणां वदनं स्याद्यथा शृणु । <br>
अदीनमाननं स्निग्धं सस्मितं च विशेषतः । । २२<br>
साश्रुदीनं तथा रूक्षमस्निग्धं निन्दितं४ गुह । <br>
असम्भाव्यं मुखं ज्ञेयं नराणां नगदारण । । २३<br>
अकम्पं गुभदं ज्ञेयं नराणां हसितं गुह । <br>
निमीलिताक्षं पापस्य हसितं चार्भवोत्तम । । २४<br>
आमण्डलं शिरो यस्य स गवाढ्यो नरो भवेत् । <br>
छत्राकृति शिरो यस्य स भवेन्नृपतिर्नरः । । २५<br>
चिपिटाकारितशिरा हन्याद्वै पितरौ नरः । <br>
घण्टाकृति शिरोध्वानमसकृत्सेवते नरः । ।<br>
निम्नं शिरोनर्थदं स्यान्नराणामर्भवोत्तम । । २६<br>
गुडैः स्निग्धैस्तथा कृष्णैरभिन्नाग्रैस्तथैव हि । <br>
केशैर्न चातिबहुलैर्मृदुभिः पार्थिवो भवेत् । । २७<br>
बहुलाः कपिलाः स्थूला विषमाः स्फुटितास्तथा । <br>
परुषा ह्रस्वातिकुटिला दरिद्राणां कचाः घनाः । । २८<br>
इत्युक्तं लक्षणं नॄणां शुभं वाशुभमेव च । <br>
योषितां तदिदानीं ते लक्षणं वच्मि भीमज । । २९<br>
<br>
