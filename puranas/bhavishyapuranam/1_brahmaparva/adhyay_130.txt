शतानीक उवाच<br>
कथं साम्बेन विप्रेन्द्र प्रतिष्ठा कारिता रवेः । <br>
कस्य वा वचनात्तेन प्रासादः कारितो रवेः । । १<br>
सुमन्तुरुवाच<br>
अत्र ते वच्मि राजेन्द्र यथा साम्बेन धीमता । <br>
प्रतिष्ठा कारिता भानोः प्रसादश्च महीपते । । २<br>
सुलब्ध्वा प्रतिमां भानोश्चिन्तयामास नारदम् । <br>
स चापि चिन्तितश्चागाद्यत्र जाम्बवतीसुतः । । ३<br>
तमागतमभिप्रेक्ष्य नारदं मुनिसत्तमम् । <br>
सम्पूज्य विधिवत्सांबो नारदं वाक्यमब्रवीत् । ।४<br>
प्रासादं कारयेद्यस्तु भास्करस्य नरो द्विज । <br>
किं फलं तस्य देवर्षे प्रतिष्ठां यश्च कारयेत् । । ५<br>
नारद उवाच<br>
प्रासादं शोभने देशे यस्तु कारयते रवेः । <br>
स याति नरशार्दूल सूर्यलोकं न संशयः । । ६<br>
साम्ब उवाच<br>
कथं कुर्यादायतनं कस्मिन्देशे द्विजोत्तम । <br>
कीदृक्छस्तं चायतनं देवदेवस्य१ वै द्विज । । ७<br>
नारद उवाच<br>
यत्र प्रभूतं सलिलमागमे च विनाशने । <br>
देवतायतनं कुर्याद्यशोधर्मविवृद्धये । । ८<br>
इष्टापूर्तेन लभते लोकांस्तांश्च१ विभूषितान् । <br>
देवानामालयं कार्यं द्वयं यत्र च दृश्यते । । ९<br>
सलिलाद्यं च आरामः कृतेष्वायतनेषु च । <br>
स्थानेष्वेतेषु सान्निध्यमुपगच्छन्ति देवताः । । 1.130.१०<br>
सरःसु नलिनीच्छन्ननिरस्तरविरश्मिषु । <br>
हंससंक्षिप्तकह्लारवीथीविमलवारिषु । । ११<br>
हंसकारण्डवक्रौञ्चचक्रवाकविराविषु । <br>
पर्यन्तविमलच्छायाविश्रान्तजनचारिषु । । १४<br>
क्रौञ्चकाञ्चीसुलापाश्च कलहंसकलस्वनाः । <br>
नद्यस्तोयांशुका यत्र शफरीकृतमेखलाः । । १३<br>
फुल्लद्रुमोत्तमावासाः सङ्गमश्रोणिमण्डलाः । <br>
पुलिनाद्युन्नतोरस्का रसहासाश्च निम्नगाः । । १४<br>
वनोपान्तनदीशैलसंस्करोपान्तभूमिषु । <br>
रमन्ते देवता नित्यं पुरेषूद्यानवत्सु च । । १५<br>
भूमयो ब्राह्मणादीनां याः प्रोक्ता वास्तुकर्मणि । <br>
ता एवं तेषां शस्यन्ते देवतायतनेष्वपि । । १६<br>
चतुःषष्टिपदं कुर्याद्देवतायतनं सदा । <br>
द्वारं च मध्यमं तस्मिन्समदिक्सम्प्रशस्यते । १७<br>
यो विस्तारो भवेत्तस्य द्विगुणा तत्समुन्नतिः । <br>
उच्छ्रायस्तु तृतीयोऽथ तेन तुल्या कटिर्भवेत् । । १८<br>
विस्तारार्धो भवेद्गर्भो भिन्नयोन्याः समन्ततः । <br>
गर्भपादोनविस्तीर्णं द्वारं द्विगुणमुच्छ्रितम् । । १९<br>
उच्छ्रयात्पादविस्तीर्णा शाखा तद्वदुदुम्बरी । <br>
विस्तारात्पादप्रतिमाद्बाहुल्यं शेषयोः स्मृतम् । । 1.130.२०<br>
नृपं सप्तनवभिः शाखाभिस्तत्प्रशस्यते । <br>
अथ शाखाचतुर्भागे प्रतिहारौ निवेशयेत् । । २१<br>
शैलमङ्गल्यविहगः श्रीवृक्षः स्वस्तिकैर्घटैः । <br>
मानाष्टमेन१ भागेन प्रतिमा स्यात्सपिण्डिका । । २२<br>
द्विभागा प्रतिमा तत्र तृतीयो भागपिण्डिका । <br>
पूर्वे मेरुर्महाबाहो कैलासश्च तथापरे । । २३<br>
भवन्ति चापरे वीर विमानच्छदनं तथा । <br>
समुद्रपद्मगरुडनन्दिवर्द्धनकुञ्जराः । । २४<br>
गृहराजो वृषो हंसः सर्वतोभद्रको घटः । <br>
सिंहो वृषश्चतुष्कोणः षोडशाष्टाश्रयस्तथा । । २५<br>
इत्येते विंशतिः प्रोक्ताः प्रासादा यदुनन्दन । <br>
यथोक्तानुक्रमेणैव लक्षणानि वदामि ते । । २६<br>
नवत्रिंशदुच्छ्रितमेरुर्द्वादशभौमो विविधकुहरश्च । द्वारैर्युतश्चतुभिर्द्वात्रिंशद्धस्तविस्तीर्णः । । २७<br>
त्रिंशद्धस्तायामो दशभौमः सप्त मन्दरः । <br>
शिखरयुतः कैलासोऽपि शिखरवानष्टाविंशोष्टभौमश्च । । २८<br>
जालगवाक्षैर्युक्तो विमानसंज्ञस्त्रिसप्तकायामः । <br>
नन्दन इति वै भौमो द्वात्रिंशत्षोडशाङ्गयुतः । । २९<br>
वृत्तः समुद्गनामा पद्माकृतिरयं चाष्टौ । <br>
शृङ्गेणैकेन भवेदेकेन च भूमिका तस्य । । 1.130.३०<br>
गरुडाकृतिश्च गरुडो नन्दी वै षष्टिविस्तीर्णः । <br>
कायश्च सप्तभौमो विभूषितोंऽगैश्च सप्तविंशतिभिः । । ३१<br>
कुञ्जर इति गजपृष्ठः षोडशाहस्तोच्छ्रितो मध्ये । <br>
गृहराजः षोडशकस्त्रिचक्रशाला भवेद्वलभी । । ३२<br>
वृष एवं मृमिशृङ्गो द्वावशहस्तः समुन्नतो वृत्तः । <br>
हंसो हंसाकारो घटोऽष्टसहस्रकलशरूपः । । ३३<br>
द्वारैर्युतश्चतुर्भिर्बहुशिखरो भवति सर्वतोभद्रः । <br>
बहुरुचिरचन्द्रशालः षप्तविंशद्भागभूमिश्च । । ३४<br>
सिंहः सिंहाकारो१ द्वादशकोणोऽष्टहस्तश्च । । ३५<br>
सहस्रत्रितयं चैव कथितं विश्वकर्मणा । <br>
प्राहुः स्थापयतश्चात्र मतमेकं विपश्चितः । । ३६<br>
कपोतपालिनीयुक्तमतो गच्छति तुल्यताम् । । ३७<br>
साम्ब उवाच<br>
य एते कथिता विप्र प्रासादा विंशतिस्त्वया । <br>
तेषां सूर्यस्य कः कार्यः प्रासादो भास्करस्य तु । । ३ ८<br>
स्थानानि यानि चोक्तानि प्रासादस्य द्विजोत्तम । <br>
तेषां त्वयोक्तं हि पुरं व्ययवद्भिर्नरैर्युतम् । । ३ ९<br>
तस्मिन्प्रदेशे वै कार्यं भानोर्मन्दिरमुत्तमम् । <br>
दिशां भागे च कतमे ब्रूहि शेषं द्विजोत्तम । । 1.130.४०<br>
नारद उवाच<br>
पुरमध्यं समाश्रित्य कुर्यादायतनं रवेः । <br>
दिशां भागेऽथ वा पूर्वे पूर्वद्वारसमीपतः । । ४१<br>
भूमिं परीक्ष्य पूर्वं तु कुर्यादायतनं ततः ' । <br>
इष्टगन्धरसोपेता निम्ना२ भूमिः प्रशस्यते । ४२<br>
शर्करातुषकेशास्थिक्षाराङ्गारविवर्जिता । <br>
मेघदुन्दुभिनिर्घोषा सर्वबीजप्ररोहिणी । । ४३<br>
शुक्ला रक्ता तथा पीता कृष्णा च कथिता क्षितिः । <br>
द्विजराजन्यवंश्यानां शूद्राणां च यथाक्रमम् । । ४४<br>
परीक्षितायां तस्यां तु मध्ये तस्याः प्रमाणतः । <br>
उपलिप्य चतुर्हस्तं चतुरस्रं च समन्ततः । । ४५<br>
हस्तमात्रमधः कृत्वा मध्ये तस्या दशाङ्गुलम् । <br>
गर्तमुत्कीर्य तेनैव पांसुना प्रतिपूरयेत् । । ४६<br>
समे समगुणा ज्ञेया हीने हीनगुणा भवेत् । <br>
वर्धमाने तु वै पांसौ भवेद्वृद्धिकरी क्षितिः । । ४७<br>
नित्यं सम्मुखमर्कस्य कदाचित्पश्चिमामुखम् । <br>
स्थापनीयं गृहं सम्यक्प्राङ्मुखस्थानकल्पनात् । । ४८<br>
भवनाद्दक्षिणे पार्श्वे रवेः स्नानगृहं भवेत् । <br>
अग्निहोत्र गृहं कार्यं रवेरुत्तरतः शुभम् । ।<br>
उदङ्मुखं भवेच्छम्भोर्मातॄणां गृहमेव च । । ४९<br>
ब्रह्मा पश्चिमतः स्थाप्यो विष्णुरुत्तरतस्तथा । <br>
निम्बस्तु  दक्षिणे पार्श्वे वामे राज्ञी प्रकीर्तिता । । 1.130.५०<br>
पिंगलो पक्षिणे७ भानोर्वामतो दण्डनायकः । <br>
श्रीमहाश्वेतयोः स्थानं पुरतस्त्वंशुमालिनः । । ५१<br>
ततःस्थाप्याश्विनोः स्थानं पूर्वदेवगृहाद्वहिः । <br>
द्वितीयायां तु कक्षायां राज्ञास्रौषौ व्यवस्थितौ । । ५२<br>
तृतीयायां तु कक्षायां स्थितौ कल्माषपक्षिणौ । <br>
जण्डकामचरौ१ स्थाप्यौ दक्षिणां दिशमाश्रितौ । । ५३<br>
उदीच्यां स्थापनीयस्तु कुबेरो लोकपूजितः । <br>
उत्तरेण ततस्तस्य रेवतः सविनायकः । । ५४<br>
यत्र वा विद्यते स्थानं दिक्षु सर्वा गुहादयः । <br>
द्वे मण्डलेऽर्घ्यदानार्थं कार्ये सव्यापसव्यतः । । ५५<br>
दद्यादुदयवेलायामर्घं सूर्याय दक्षिणे । <br>
उत्तरे मण्डले दद्यादर्घ्यमस्तमने रवेः । । ५६<br>
चक्राकृतां तथान्यस्मिन्देवस्य प्रतिमां रवेः । <br>
स्थापयेद्विधिवद्वीर चतुर्भिः कलशैः शुभैः । । ५७<br>
नानातूर्यनिनादैश्च शङ्खशब्दैश्च पुष्कलैः । <br>
तृतीये मण्डले ह्येव पूजनीयो दिवाकरः । । ५८<br>
चतुरस्रं चतुःशृङ्गं व्योम देवगृहाग्रतः । <br>
प्रतिमायास्तु सूत्रेण कार्यं मध्येऽस्य मण्डलम् । । ५९<br>
दिण्डी स्थाप्यः पुरस्तस्मादादित्याभिमुखः स्थितः । <br>
यदेतत्कथितं व्योम सर्वदेवमयं मया । । 1.130.६०<br>
मध्याह्ने तस्य दातव्यमर्घ्यमत्र यदूत्तम । <br>
अथ वा मण्डलं चान्यत्तृतीयं चक्रसम्मितम५ । । ६१<br>
स्थापयित्वा तु देवेशं दातव्योऽर्घः सुपण्डितैः । <br>
देवस्य पुरतः कार्यं व्योमस्थानं समीपतः । ।<br>
पुस्तकवाचनस्थानमथ वा यत्र रोचते । । ६२<br>
एष स्थानविधिः प्रोक्तो देवतानां यथाक्रमम् । <br>
गृहराज्ञोऽथ रुद्रस्तु द्वावेतौ भास्करप्रियौ । । ६३<br>
