ब्रह्मोवाच<br>
अत्राख्यानमुशन्तीह संवादं गणपुङ्गव । <br>
पितामहकुमाराभ्यां पुण्यं पापहरं शिवम् । । १<br>
स्रष्टारं सर्वलोकानां सुखासीनं पितामहम् । <br>
प्रणम्य शिरसा देवं श्रद्धाभक्तिसमन्वितः । । २<br>
कुमारो देवशार्दूल इदं वचनमब्रवीत् । <br>
गतोऽहमद्य भगवन्द्रष्टुं देवं दिवाकरम् । । ३<br>
कृत्वा प्रदक्षिणं देवः स मया पूजितो रविः । <br>
प्रणम्य शिरसा भक्त्या परया श्रद्धया विभो । । ४<br>
अनुज्ञातस्ततस्तेन सुखासीनो ह्यहं स्थितः । <br>
आसीनेन मया तत्र दृष्टमाश्चर्यमद्भुतम् । । ५<br>
काञ्चनेन विमानेन किङ्किणीजालमालिना । <br>
मणिमुक्ताविचित्रेण वैदूर्यवरवेदिना । । ६<br>
आगतं पुरुषं तत्र दृष्ट्वा देवो दिवाकरः१ । <br>
ससम्भ्रमं समुत्थाय आसनादेव सत्तम । । ७<br>
गृहीत्वा१ दक्षिणे पाणौ पुरतः प्राप्य तं नरम् । <br>
शिरस्याघ्राय देवेश पूजयामास वै रविः । । ८<br>
उपविष्टं तु तं भानुरिदं वचनमब्रवीत् । <br>
सुस्वागतं भद्र सुखकृता प्रीतास्त्वया वयम् । । ९<br>
समीपे मम तिष्ठ त्वं यावदाभूतसंप्लवम् । <br>
पुनर्यास्यसि तत्स्थानं यत्र ब्रह्मा स्वयं स्थितः । । 1.94.१०<br>
एतस्मिन्नंतरे चान्यो विमानवरमास्थितः । <br>
आगतः पुरुषो देवो यत्र तिष्ठति भास्करः । । ११<br>
स चाप्येवं नरो देव पूजितो भानुना तदा । <br>
सामपूर्वं तथोक्तस्तु प्रश्रयावनतः स्थितः । । १२<br>
तत्र मे कौतुकं जातं दृष्ट्वा पूजां कृतां तयोः । <br>
भानुना देवशार्दूल पृष्टो भानुर्मया ततः । । १३<br>
किमनेन कृतं देव योऽयं पूर्वमिहागतः । <br>
नरस्तत्र सकाशं वै यस्य तुष्टो भवादृशाम् । । १४<br>
यदस्य भवता पूजा कृता हि स्वयमेव तु । <br>
अत्र मे कौतुकं जातं विस्मयश्च विशेषतः । । १५<br>
तथैवास्य कृता पूजा द्वितीयस्य नरस्य च । <br>
सर्वथा पुण्यकर्माणाविमौ नरवरोत्तमौ । । १६<br>
ब्रह्मविष्णुशिवाद्यैस्तु पूज्यते भगवान्सदा । <br>
यस्त्वमाभ्यां परं पूजां कृतवान्देवसत्तम । । १७<br>
कथ्यतां मम देवेश किमेतौ कर्म चक्रतुः । <br>
यस्येदृक्परमं पुण्यं फलं दिव्यमवापतुः । ।<br>
श्रुत्वा तद्वचनं देव इदं वचनमब्रवीत् । । १८<br>
सूर्य उवाच<br>
साधु पृष्टोऽस्मि भवता कर्मणो निर्णयं परम् । । १९<br>
यदनेन कृतं कर्म नरेण मुनिसत्तम । <br>
योऽसौ सूर्यमिहायातस्तच्छृणुष्व महामते । । 1.94.२०<br>
येयं मदंशसम्भूतैः पार्थिवैः पालिता सदा । <br>
अयोध्या नाम नगरी प्रख्याता पृथिवीतले । । २१<br>
तत्रासौ वैश्यजातीयो धनपाल इति स्मृतः । <br>
तस्याः पुर्यां द्विजश्रेष्ठ दिव्यमायतनं व्यधात्१ । । २२<br>
तस्मिन्नायतने दिव्ये ह्याम्नायार्थं तथाश्रितः । <br>
ब्राह्मणानां विशिष्टानां पूजयित्या कदम्बकम् । । २३<br>
इतिहासपुराणाभ्यां वाचकं च विशेषतः । <br>
पूजयित्वा द्विजश्रेष्ठं मुनश्रेष्ठं महामुनिम् । । २४<br>
पुस्तकं चापि सम्पूज्य गन्धपुष्पोपहारतः । <br>
तस्य विप्रकदम्बस्य व्यासस्य च यथाग्रतः । । २५<br>
प्रकल्प्योक्तो द्विजोऽनेन पाठको२ वाचकोत्तमः । <br>
एष तिष्ठति देवेशः सहस्रकिरणो रविः । । २६<br>
चातुर्वर्ण्यमिदं वापि श्रोतुकामं कदम्बकम् । <br>
तिष्ठ चेह द्विजश्रेष्ठ कुरु पुस्तकवाचनम् । । २७<br>
येन मे वरदो भानुः३ सप्त  जन्मानि वै भवेत् । <br>
यावत्संवत्सरं विप्र प्रगृह्य वृत्तिमुत्तमाम् । । २८<br>
स्वर्णनिष्कशतं विप्र ततो दास्ये तथापरम् । <br>
पूर्णे वर्षे द्विजश्रेष्ठ श्रेयोऽर्थमहमात्मनः । । २९<br>
एवं प्रवर्तिते तस्मिन्पुण्ये पुस्तकवाचने । <br>
षण्मासागतमात्रे तु काले सुरवरोत्तम । ।<br>
तथैवान्तरतश्चायं कालधर्ममुपेयिवान् । । 1.94.३०<br>
मया चास्य विमानं तु प्रेषितं कुर्वतो व्रतम् । <br>
इत्येषा कर्मणस्तुष्टिः पुण्याख्यानकजार्चिता । । ३१<br>
गन्धपुष्पोपहारैस्तु न तथा जायते मम । <br>
प्रीतिर्देववर श्रेष्ठ पुराणश्रवणे यथा । । ३२<br>
गोसुवर्णहिरण्यानां वस्त्राणां चापि कृत्स्नशः । <br>
ग्रामाणां नगराणां च दानं प्रीतिकरं मम । । ३३<br>
न तथा स्यात्सुरश्रेष्ठ यथा प्रीतिकरं गुह । <br>
इतिहासपुराणाभ्यां श्रवणं सुरसैन्यप ।। ३४<br>
श्राद्धं कुर्वन्ति ये मह्यं भक्ष्यभोज्यैरनेकशः । <br>
न करोति तथा प्रीतिर्यथा पुस्तकवाचनम् । । ३५<br>
कर्णश्राद्धे यथा प्रीतिर्मम स्यात्सुरसत्तम । <br>
न तथा जायते प्रीतिर्भोज्यश्राद्धे तथैव च । । ३६<br>
अथ किं बहुनोक्तेन नान्यत्प्रीतिकरं मम । <br>
पुण्याख्यानादृते देव गुह्यमेतत्प्रकीतितम् । । ३७<br>
यश्चायमपरो विप्र इहायतो नरोत्तमः । <br>
अयमासीद्दिवजश्रेष्ठस्तस्मिन्नेव पुरोत्तमे । । ३८<br>
एकदा तु गतश्चायं धर्मश्रवणमुत्तमम् । <br>
श्रोतुं भक्त्या द्द्विजश्रेष्ठ श्रद्धया परया वृतः । । ३९<br>
श्रुत्वा तत्र ततो भक्त्या पुण्याख्यानमनुत्तमम् । <br>
कृत्वा प्रदक्षिणं तस्य वाचकस्य महात्मनः । ।<br>
एष विप्रोऽमरश्रेष्ठ दत्तवान्स्वर्णमाषकम् । । 1.94.४०<br>
दत्त्वा तु दक्षिणां तस्मै वाचकायामितौजसे १ । <br>
आनन्दमगमद्विप्रः प्राप्तवान्काञ्चनं यथा ।४ १<br>
एतद्धि सफलं चास्य न चान्यत्कृतवानयम् । <br>
यदनेन कृता पूजा वाचकस्य महात्मनः । ।<br>
फलं हि कर्मणस्तस्य यन्मया पूजितः स्वयम् । । ४२<br>
वाचकं पूजयेद्यस्तु श्रद्धाभक्तिसमन्वितः । <br>
तेनाहं पूजितः स्यां वै को विष्णुः शङ्करस्तथा । । ४३<br>
वाचकं भोजयेद्यस्तु भक्त्या भोज्येरनुत्तमैः । <br>
तेनाहं पूजितः स्यां वै दश वर्षाणि पञ्च च ।।४४<br>
न यमो न यमी चापि न मन्दो न मनुस्तथा । <br>
तपती न तथान्विष्टा यथेष्टो वाचको मम ।।४५<br>
वाचके सत्कृते देव भोजिते सुरसैन्यप । <br>
तृप्तिर्भवति मे देव संवत्सरशतद्वयम् ।।४६<br>
न केवलं मम प्रीतिर्वाचके भोजिते भवेत् । <br>
कृत्स्नशो देवतानां च इन्द्रादीनां तथा भवेत् ।।४७<br>
ब्रह्मविष्णुशिवादीनां स चेष्ठो वाचको मम । <br>
प्रीते तस्मिन्देवताः स्युः सर्वाः प्रीता न संशयः ।।४८<br>
इत्येतत्कथितं सर्वमाभ्यां कर्म महाबल ।।४९<br>
न चान्यच्चक्रतुः कर्म किमन्यच्छ्रोतुमिच्छसि । <br>
एतद्दृष्ट्वाहमाश्चर्यं तवाभ्याशमिहागतः ।।<br>
किमत्र तथ्यं देवेश कथ्यतां कौतुकं मम ।।1.94.५०<br>
श्रुत्वा कुमारवचनं सर्वलोकपितामहः ।।५१<br>
ब्रह्मोवाच<br>
हन्त भोः साधु पुण्योऽसि नास्ति तुल्यस्त्वयापरः । <br>
यद्दृष्टौ भवता तौ हि सुपुण्यौ पुण्यकारिणौ ।।५२<br>
यदुक्तं भानुना वत्स तत्तथा नान्यथा भवेत् । <br>
यदासीन्मे मुखं पुत्र प्रथमं लोकपूजितम् ।।५३<br>
तस्मादेतानि सर्वाणि निर्गतानि समन्ततः । <br>
इतिहासपुराणानि लोकानां हितकाम्यया ।।५४<br>
यथैतानि ममेष्टानि पुराणानि महामते । <br>
न तथा वै चतुर्वेदी न चाङ्गिनि महामते ।।५५<br>
शृण्वन्त्येतानि ये भक्त्या नित्यं श्रद्धासमन्विताः । <br>
दत्त्वा तु वाचके वृत्तिं ते गच्छन्ति परं पदम् ।।५६<br>
धर्मार्थकाममोक्षाणां स्पष्टीकरणमुत्तमम् । <br>
इतिहासपुराणानि मया सृष्टानि सुव्रत । । ५७<br>
चत्वारो य इमे वेदा गूढार्थाः सततं स्मृताः । <br>
अतस्त्वेतानि सृष्टानि बोधायैषां महामते । । ५८<br>
यस्तु कारयते नित्यं धर्मश्रवणमुत्तमम् । <br>
आदित्याद्भास्करं प्राप्य याति तत्परमं पदम् । । ५९<br>
दत्त्वा तु दक्षिणां तत्र आदित्यस्य पुरं व्रजेत् । <br>
किमाश्चर्यं सुरश्रेष्ठ दानपात्रं हि तत्परम् । । 1.94.६०<br>
यथा देववरो लेखो यथा हेतिः परं पविः । <br>
ब्राह्मणानां तथा श्रेष्ठो वाचको नात्र संशयः । । ६१<br>
हेतिर्यथा तेजसां तु सरसां सागरो यथा । <br>
तथा सर्वद्विजेभ्यस्तु वाचकः प्रवरः स्मृतः । । ६२<br>
वाचकं पूजयेद्यस्तु नरो भक्तिपुरः सरम् । <br>
पूजितं सकलं तेन जगत्यान्नात्र संशयः । । ६३<br>
सत्यमुक्तं न सन्देहो भानुना मत्कुलोद्वह । <br>
वाचकेन समं पात्रं न जात्वन्यद्भवेत्क्वचित् । । ६४<br>
तच्छ्रुत्वा ब्रह्मणो वाक्यं कुमारो वाक्यमब्रवीत् । । ६५<br>
अहो हि धन्यता तस्य पुण्यश्रवणकारिणः । <br>
दानं च ददतोऽत्यर्थं पुण्यता वाचकाय वै । । ६६<br>
ब्रह्मोवाच<br>
इत्थं दिण्डे सदा यस्तु देवदेवस्य मन्दिरे । <br>
कुर्यात्तु धर्मश्रवणं स याति परमां गतिम् । । ६७<br>
