वासुदेव उवाच<br>
नैमित्तिकं ततो वक्ष्ये यज्ज्ञात्वा च समासतः । <br>
सप्तम्यां ग्रहणे चैव संक्रान्तिषु विशेषतः । । १<br>
शुक्लपक्षस्य सप्तम्यां हविर्भुक्त्वैकदा दिवा । <br>
सम्यगाचम्य सन्ध्यायां वारुणं प्रणिपत्य च । । २<br>
इन्द्रियाणि च संयम्य कृतं ध्यात्वा स्वपेदधः । <br>
दर्भशय्यागतो रात्रौ प्रातः स्नातः सुसंयतः । । ३<br>
ततः सन्ध्यामुपास्याथ पूर्वोक्तं च मनुं जपेत् । <br>
जुहुयाच्च तदा वह्निं सूर्याग्नी परिकल्प्य च । ।४<br>
सूर्याग्निकरणं वक्ष्ये तर्पणं च समासतः । <br>
अर्चनागारमुल्लिख्य प्रविश्यार्च्य जनैर्जनम् । । ५<br>
प्रक्षिप्यास्तीर्य दर्भश्च पात्राद्यालभ्य च क्रमात् । <br>
पवित्रं द्विकुशं कृत्वा साग्रं प्रादेशसम्मितम् । । ६<br>
तेन पात्राणि सम्प्रोक्ष्य संशोध्याध विलोक्य च । <br>
उदगग्रे स्थिते पात्रे प्रज्वाल्याथोल्मुकेन च । । ७<br>
पर्यग्निकरणं कृत्वा तथाज्योत्यवनं त्रिधा । <br>
परिमृज्य स्रुवादींश्र दर्भैः सम्प्रोक्षयेत्ततः । । ८<br>
जुहुयात्प्रोक्ष्य तान्वह्नौ तत्रार्कं पूर्ववद् व्रजेत् । <br>
अभूमौ स्थितपात्रेण विष्टरेण तु पाणिना । ।<br>
दानेन यदुशार्दूल नान्तरिक्षे स्थले क्वचित् । । ९<br>
दक्षिणेन स्रुवं गृह्य जुहुयात्पावकं बुधः । <br>
हदयेन क्रियाः सर्वाः कर्तव्याः पूर्वचोदिताः । । 1.50.१०<br>
अर्कादारभ्य संज्ञार्थं दद्यात्तूष्णीं हुतिं स्थितः । <br>
वरुणाय शतैर्माघे सप्तम्यां वरुणं यजेत् । । ११<br>
यथाशक्त्या तु विप्रेभ्यः प्रदद्यात्खण्डवेष्टकान् । <br>
दद्याच्च दक्षिणां शक्त्या प्राप्नोति याचितं फलम् । । १२<br>
एवं वै फाल्गुने सूर्यं चैत्रे वैशाख एव च । <br>
वैशाखे मासि धातारमिन्द्रं ज्येष्ठे यजेद्रविम् । । १३<br>
आषाढे श्रावणे मासि नभं भाद्रपदे यमम् । <br>
तथाश्वयुजि पर्जन्यं त्वष्टारं कार्तिके यजेत् । । १४<br>
मार्गशीर्षे च मित्रं च पौषे विष्णुं यजेद्यदि । <br>
संवत्सरेण यत्प्रोक्तं फलमिष्टं दिनेदिने । ।<br>
तत्सर्वमाप्नुयात्क्षिप्रं भक्त्या श्रद्धान्वितो व्रती । । १५<br>
एवं संवत्सरे पूर्णे कृत्वा वै काञ्चनं रथम् । <br>
सप्तभिर्वाजिभिर्युक्तं नानारत्नोपशोभितम् । । १६<br>
आदित्यप्रतिमां मध्ये शुद्धहेम्ना कृतां शुभाम् । <br>
रत्नैरलङ्कृतां कृत्वा हेमपद्मोपरिस्थिताम् । । १७<br>
तस्मिन् रथवरे कृत्वा सारथिं चाग्रतः स्थितम् । <br>
वृतं द्वादशभिर्विप्रैः क्रमान्मासाधिपात्मभिः । । १८<br>
मध्ये कृत्वा स्वमाचार्यं   पूजयित्वा यथाश्रुतिः । <br>
सञ्चिन्त्यादित्यवर्णं वै वस्त्ररत्नादिनार्हयेत् । । १९<br>
एवं मासाधिपान्विप्रान्सम्पूज्याथ निवेदयेत् । <br>
आचार्याय रथं छत्रं ग्रामं गाश्च महीं शुभाम् । । 1.50.२०<br>
अश्वान्मासाधिपेभ्यस्तु द्वादशभ्यो निवेदयेत् । <br>
एवं भक्त्या यथाशक्त्या हेमरत्नादिभूषणम् । । २१<br>
दत्त्वा तस्य नमस्कृत्य व्रतं पूर्णं निवेदयेत् । <br>
अत ऊर्ध्वं न दोषोऽत्र व्रतस्याकरणेष्वपि ॥ २२<br>
एवमस्त्विति विप्रेन्द्रैः सहाचार्यः पुनः पुनः । <br>
बह्वीश्चैवाशिषो दत्त्वा प्रवदेत्प्रीयतामिति । । २३<br>
आदित्यो येन कामेन त्वया आराधितो व्रतैः । <br>
तुभ्यं ददातु तं कामं सम्पूर्णं भवतु व्रतम् । । २४<br>
आचार्यान्विप्ररूपैस्तु प्रविष्टो भास्करः स्वयम् । <br>
दास्यत्येव परं कर्तुमित्युक्तं भानुना स्वयम् । । २५<br>
विप्रेभ्यो गुणवद्भ्यश्च निस्वेभ्यश्च विशेषतः । <br>
दीनान्धकृपणेभ्यश्च शक्त्या दत्त्वा च दक्षिणाम् । ।<br>
ब्राह्मणान्भोजयित्वा च व्रतमेतत्समापयेत् । । २६<br>
कृत्वैवं सप्तमीमब्दं राजा भवति धार्मिकः । <br>
पुरुषः स्त्री भवेद्राज्ञां तादृशामथ वल्लभा । । २७<br>
शतयोजनविस्तीर्णं निःसपत्नमकण्टकम् । <br>
निष्पन्नमण्डलं भुङ्क्ते साग्रं वर्षशतं सुखी । । २८<br>
वित्तहीनोऽपि यो १ भक्त्या कृत्त्वा ताम्रमयं रथम् । <br>
दद्याद्व्रतावसाने तु कृत्वा सर्वं यथोदितम् । ।<br>
सोऽशीतियोजनं भुङ्क्ते विस्तीर्णं मण्डलं नृपः । । २९<br>
एवं पिष्टमयं योऽपि वित्तहीनः करोति ना । <br>
आषष्टियोजनं भुङ्क्ते दीर्घायुर्नीरुजः सुखी । ।<br>
सूर्यलोके च कल्पान्तं यावत्स्थित्वेदमाप्नुयात् । । 1.50.३०<br>
मनसापि च यो भक्त्या यजेदर्कमतन्द्रितः । <br>
सर्वावस्थासु सोऽप्यत्र व्याधिभिर्मुच्यते भृशम् । । ३१<br>
आपदो न स्पृशन्त्येनं नीहारा इव भास्करम् । <br>
किं पुनर्व्रतसम्पन्नं भक्तं १ मन्त्रैश्च रक्षितम् । । ३२<br>
यत एवं ततो ज्ञात्वा विधानं कल्पचोदितम् । <br>
सुखेन फलसिद्ध्यर्थं कुर्यात्सर्वमशेषतः । । ३३<br>
इत्येतत्कथितं साम्ब पुरा सूर्येण मे शुभम् । <br>
कल्पोऽयं प्रथमे कल्पे सर्वदा गोपितो मया । । ३४<br>
अनेन विधिना वत्स विशुद्धेनान्तरात्मना । <br>
भानुमाराधयेत्क्षिप्रं यदीच्छेत्फलमुत्तमम् । । ३५<br>
मयास्यैव प्रसादेन प्राप्ताः पुत्राः सहस्रशः । <br>
असुरा निर्जिताश्चैव सुराः सर्वे वशीकृताः । । ३६<br>
त्वयाप्ययं गोपितव्यः कल्पः सूर्यस्य सम्मतः । <br>
प्रसादादस्य कल्पस्य सदा सन्निहितो रविः । ।<br>
चक्रेऽस्मिन्निर्जिता येन सुरा सुरनरोरगाः । । ३७<br>
यदिनाधिष्ठितं चक्रमिदं सूर्यांशुभिः स्वयम् । <br>
सततं स्यात्प्रभायुक्तं कथमध्याहतं भवेत् । । ३८<br>
अहमेतं जपन्नित्यं यजन्ध्यायंश्च शक्तितः । <br>
जातोऽस्मि सर्वकामानां पूज्यः श्रेष्ठश्च तेजसा । ३९<br>
त्वमभ्यस्यैव मनसा वाचा वा कर्मणापि वा । <br>
कुरु भक्तिमनेनैव विधिना फलसिद्धये । । 1.50.४०<br>
शृणुयाद्भक्तियुक्तो यो नरः श्रद्धासमन्वितः । <br>
विधानमादितः पुत्र सप्तमीं कुरुते च यः । । ४१<br>
सेह १ प्राप्याऽखिलं काममारोग्यं च जयं तथा । <br>
भार्गव्या परया युक्तो गच्छेद्वैरोचनं सदः । । ४२<br>
