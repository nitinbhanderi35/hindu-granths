।। ।। सप्ताश्वतिलक उवाच ।। ।। <br>
अयने विषुवे वारे संक्रांतौ ग्रहणे तथा ।। <br>
पूजयेत्सततं भानुं सप्तम्यां तु विशेषतः ।। १ ।। <br>
वैनतेय निबोध त्वं विधानं सप्तमीव्रते ।। <br>
एतद्धि परमं गुह्यं रवेराराधनं परम् ।। २ ।। <br>
सिद्धार्थकैस्तु प्रथमा द्वितीया चार्कसंपुटैः ।।<br>
तृतीया मरिचैः कार्या चतुर्थी तिल सप्तमी ।। ३ ।। <br>
सप्तमी चौदनैर्वीर सप्तमी परिकीर्तिता ।। <br>
इत्येताः सप्त सप्तम्यः कर्तव्या भूतिमिच्छता ।। ४ ।। <br>
तथा चानुक्रमे तासां लक्षणं कथया म्यहम् ।। <br>
माघे वा मार्गशीर्षे वा कार्या शुक्ला तु सप्तमी ।। ५ ।। <br>
आर्तस्य तु न नियमः पक्षमासकृतो भवेत् ।। <br>
अर्धप्रहरशेषे तु कुर्याद्वै दंतधाव नम् ।। ६ ।। <br>
पञ्चम्यां तत्र ये वृक्षाः कामितास्तान्वदाम्यहम् ।। <br>
मधूके पुत्रलाभः स्याद्दुःखहा मार्कवो भवेत् ।। ७ ।। <br>
बदर्या च बृहत्या च क्षिप्रं रोगात्प्रमुच्यते ।। <br>
ऐश्वर्यं च भवेद्बिल्वैः खदिरेण च संचयः ।। ८ ।। <br>
शत्रुक्षयः कदंबेषु अर्थलाभोतिमुक्तके ।। <br>
गुरुतां याति सर्वत्र आटरूषकसंभवैः ।। ९ ।। <br>
ज्ञातिप्रधानतां याति अश्वत्थो यच्छते यशः ।। <br>
करवीरात्परिज्ञानमचलं स्यान्न संशयः ।। 1.193.१० ।। <br>
श्रियं प्राप्नोति विपुलां शिरीषस्य निवे शने ।। <br>
प्रियंगुं सेव्यमानस्य सौभाग्यं परमं भवेत् ।। ११ ।। <br>
अभीप्सितार्थसिद्ध्यर्थं सुखासीनोथ वाग्यतः ।। <br>
कामं यथेष्टहृदये कृत्वा  समभि मंत्र्य  च ।। <br>
मंत्रेणानेन मतिमानश्नीयाद्दन्तधावनम्।। १२ ।। <br>
वरं दत्त्वाभिजानासि कामदं च वनस्पते ।। <br>
सिद्धिं प्रयच्छ मे नित्यं दंतकाष्ठ नमोऽस्तु ते ।। १३ ।। <br>
त्रीन्वारान्परिजप्यैवं भक्षयेद्दंतधावनम् ।। <br>
पश्चात्प्रक्षाल्य काष्ठं तु शुचौ देशे विनिक्षिपेत् ।। १४ ।। <br>
ऊर्ध्वे निपतिते सिद्धिस्तथा चाभि मुखे स्थिते ।। <br>
अतोन्यथा तु पतिते आनीय पुनरुत्सृजेत् ।। १५ ।। <br>
पराङ्मुखं यदि भवेत्त्रीन्वारान्दंतधावनम् ।। <br>
असिद्धां तु विजानीयान्न ग्राह्या सा तु सप्तमी ।। १६ ।। <br>
ब्रह्मचारी तु तां रात्रिं स्वप्यान्मंगलसेवया ।। <br>
बिभ्रद्वासोनुपहतं शुचिराचारसंयुतः ।। १७ ।। <br>
तस्यां रात्र्यां व्यतीतायां प्रात रुत्थाय वै खग ।। <br>
प्रक्षालयेन्मुखं धीमानश्नीयाद्दन्तधावनम् ।। १८ ।। <br>
उपविश्य शुचिर्भूत्वा प्रणम्य शिरसा रविम् ।। <br>
जपं यथेष्टं कृत्वा तु जुहुयाच्च हुताशने ।। १९ ।। <br>
ततोपराह्नसमये स्नात्वा मृद्गोमयांबुभिः ।। <br>
विधिवन्नियमं कृत्वा मौनी शुक्लांबरः शुचिः ।। 1.193.२० ।। <br>
पूजयित्वा विधिं भक्त्या देवदेवं दिवाकरम् ।। <br>
स्वप्याद्देवस्य पुरतो गायत्रीजपतत्परः ।। २१ ।। <br>
