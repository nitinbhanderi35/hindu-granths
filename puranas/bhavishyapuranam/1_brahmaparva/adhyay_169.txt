॥ सुमंतुरुवाच ॥ ॥ <br>
मृन्मयं दारुजं शैलं पक्वेष्टकमथापि वा ॥ <br>
कृत्वा मठं गृहं वापि यथा विभ वसंभवात् ॥ १ ॥ <br>
सर्वोपकरणोपेतं सर्वधान्यसमन्वितम् ॥ <br>
सूर्यायेत्थं गृहं दद्यात्सर्वान्कामानवाप्नुयात् ॥ २ ॥ <br>
कृत्वैकभक्तं हेमंते माघमासमतं द्रितः ॥ <br>
मासांतेन रथं कुर्याच्चित्रवस्त्रोपशोभितम् ॥ ३ ॥ <br>
श्वेतैश्चतुर्भिः संयुक्तं तुरगैः समलंकृतम् ॥ <br>
श्वेतध्वजपताकाभिश्छत्रचामरदर्पणैः ॥ ॥ ४ ॥ <br>
तंडुलाढकपिष्टेन कृत्वा भानुं नराधिप ॥ <br>
विन्यस्य तं रथोपस्थे संज्ञया सह भूपते ॥ ५ ॥ <br>
तं रात्रौ राजमार्गेण शंखभेर्यादिनिस्वनैः ॥ <br>
भ्रमयित्वा शनैः पश्चात्सूर्यायतनमाविशेत् ॥ ६ ॥ <br>
तत्र जागरपूजाभिः प्रदीपावलिशोभितैः ॥ <br>
प्रेक्षणीयैः प्रदानैश्च क्षपयित्वा शनैः क्षपाम् ॥७ ॥ <br>
प्रभाते स्नपनं कृत्वा मधुक्षीरघृतेन च ॥ <br>
दीनांधकृपणेभ्योऽन्नं यथाशक्त्या च दक्षिणाम् ॥ ८ ॥ <br>
रथं संवाहनोपेतं भास्कराय निवेदयेत्॥ <br>
भुक्त्वा च बांधवैः सार्धं प्रणम्यार्कगृहं व्रजेत् ॥९॥ <br>
सर्वव्रतानां प्रवरं मंत्रधर्मान्वितः सदा ॥ <br>
व्रतं सूर्यव्रतं  नामसर्वकामार्थसिद्धये ॥1.169.१०॥ <br>
सर्वव्रतेषु यत्पुण्यं सर्वयज्ञेषु यत्फलम् ॥ <br>
सर्वं सूर्यरथेनेह तत्पुण्यं लभते नृप ॥ ११ ॥ <br>
सूर्यायुतप्रतीकाशैर्विमानैः सार्वकामिकैः ॥ <br>
त्रिसप्तकुलजैः सार्धं सूर्यलोके महीयते ॥ १२ ॥ <br>
भुक्त्वा तु विपुलान्भोगान्सर्वलोकेष्वनुक्रमात् ॥ <br>
कल्पायुतशतं साग्रं ततो राजा भवेत्क्षितौ ॥ १३ ॥ <br>
पंचबलिसमायुक्तं मृदु षड्वास्तुकल्पितम् ॥ <br>
सर्वोपकरणोपेतं सूर्यं संज्ञां प्रकल्पयेत् ॥ १४ ॥ <br>
संज्ञादेवीसमायुक्तं पैष्टाशाढ्यं निवेदयेत्॥ <br>
सौरज्ञानार्थतत्त्वज्ञमाचार्यमुदयान्वितम् ॥ १५ ॥ <br>
संपूज्य गंधपुष्पाद्यैर्वस्त्रालंकारचामरैः ॥ <br>
भक्ष्य भोज्यैरशेषैश्च ततः शय्यां निवेदयेत् ॥ १६ ॥ <br>
तदूर्णातूलवस्त्राणां परिसंख्या तु यावती ॥ <br>
तावद्वर्षसहस्राणि सूर्यलोके महीयते ॥ १७ ॥ <br>
सुरादिसर्वलोकेषु भुक्त्वा भोगानशेषतः ॥ <br>
कामादागत्य लोकेऽस्मिन्राजा भवति धार्मिकः ॥ १८ ॥ <br>
दश गोभिः सह वृषं ता वृषैकादशाः स्मृताः ॥ <br>
सूर्याय विनिवेद्येह यत्फलं लभते शृणु ॥ १९ ॥ <br>
द्वादशादित्यतुल्यात्मा अणिमादिगुणैर्युतः ॥ <br>
सर्वत्र मोदते राजन्सूर्यस्यानुचरो भवेत् ॥ २० ॥ ॥ <br>
