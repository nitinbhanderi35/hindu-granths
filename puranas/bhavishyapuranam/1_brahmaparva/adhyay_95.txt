ब्रह्मोवाच<br>
त्रिभिः प्रदक्षिणां कृत्वा यो नमस्कुरुते रविम् । <br>
भूमौ गतेन शिरसा स याति परमां गतिम् । । १<br>
सोपानत्को देवगृहमारोहेद्यस्तु मानवः । <br>
स याति नरकं घोरं तामिस्रं नाम नामतः । । २<br>
श्लेष्ममूत्रपुरीषाणि समुत्सृजति यस्तु वै । <br>
देवस्यायतने भानोः स गच्छेन्नरकं क्रमात् । । ३<br>
घृतं मधु पयस्तोयं तथेक्षुरसमुत्तमम् । <br>
स्नपनार्थं तु देवस्य ये ददतीह मानवाः । ।<br>
सर्वकामानवाप्येह ते यान्ति हेलिमण्डलम् । । ४<br>
स्नाप्यमानं रविं भक्त्या ये पश्यन्ति वृषध्वज । <br>
तेऽश्वमेधफलं प्राप्य लयं यान्ति वृषध्वजे । । ५<br>
स्नपनं ये च कुर्वंति भानोर्भक्तिसमन्विताः । <br>
लभन्ते तत्फलं भीम राजसूयाश्वमेधयोः । । ६<br>
यथा न लङ्घयेत्कश्चित्स्नपनं भास्करस्य तु । <br>
तथा कार्यं प्रयत्नेन लङ्घितं ह्यसुखावहम् । । ७<br>
तामिस्रं नरकं याति लङ्घयेच्च स रौरवान् । <br>
तस्मात्सर्वप्रयत्नेन कार्यं स्नपनमादितः । । ८<br>
घृतेन स्नापयेद्देवं कञ्जमाप्नोति मानवः । <br>
मधुना प्रियमायाति तोयेनापि घृतौकसम् । । ९<br>
इक्षुरसेन संस्नाप्य पयसा कञ्जशध्वजम् । <br>
एवमेभिः स्नापयेद्वै रविमीहितमाप्नुयात् । । 1.95.१०<br>
