।। सूत उवाच ।। ।। <br>
पुष्पारामप्रतिष्ठां तु वक्ष्ये शृण्वंतु वै द्विजाः ।। <br>
मध्ये वेदिं त्रिहस्तां च कृत्वा संस्थापयेद्घटम् ।। १ ।। <br>
अधिवासस्य पूर्वेद्युर्यथावद्विप्रभोजनम् ।। <br>
कृत्वा घटे गणेशं च सूर्यं सोमं हुताशनम् ।। २ ।। <br>
नारायणं स्थंडिले च जुहुयान्मधुपायसम्।। <br>
विधिवद्यूपमारोप्य गोधूमान्सेचयेद्गुरौ ।। ३ ।। <br>
वेष्टयेद्रक्तसूत्रैश्च प्रदद्याच्चेति दक्षिणाम् ।। <br>
एतद्धाराजलेनैव यवान्नं सगुडं पयः ।। ४ ।। <br>
ऐशान्यां यूपमारोप्य विधिवद्द्विजसत्तमाः ।। <br>
कर्णवेधं समारोप्य स्नापयेत्कुशवारिणा ।। ५ ।। <br>
धान्यं यवं च गोधूमं दद्याद्विप्राय दक्षिणाम् ।। <br>
शतधारजलेनैव वेष्टयेत्परितो द्विजाः ।। ६ ।। ।। <br>
इति श्रीभविष्ये महापुराणे मध्यम पर्वणि तृतीयभागे चतुर्दशोऽध्यायः ।। १४ ।।<br>
