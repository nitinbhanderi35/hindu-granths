।। सूत उवाच ।। ।। <br>
क्षुद्रारामप्रतिष्ठां च वक्ष्ये च द्विजसत्तम ।। <br>
अमंडले शुभे स्थाने द्विहस्तम यस्थंडिले ।। १ ।। <br>
स्थापयेत्कलशं तत्र सोमं विष्णुं समर्चयेत् ।। <br>
आचार्यमात्रं वरयेन्निशासूत्रैः प्रवेष्टयेत् ।। २ ।। <br>
वृक्षान्माल्यैरलंकृत्य भूषयेद्भूषणादिना ।। <br>
दोहदं च ततो दद्यात्स्थापयेच्छितधारया ।। ३ ।। <br>
भोजयेत्पंचविप्रांश्च पुरतोंऽते विशेषतः ।। <br>
कर्णवेधं ततः कृत्वा उत्सृजेद्वास्यपूर्वकम्।। ।। ४ ।। <br>
दद्याद्यूपं मध्यदेशे रोपयेत्कदलीं ततः ।। <br>
रंभां च रोपयेद्दिक्षु स्थालीपाकविधानतः ।। ५ ।। <br>
अष्टावष्टौ च जुहुयादन्येषां च घृतेन तु ।। <br>
एकैकामाहुतिं दद्यात्स्विष्टकृत्तदनंतरम् ।। ६ ।। <br>
दक्षिणां च ततो दद्यात्पूर्णां दद्याद्गृहं व्रजेत् ।। ७ ।। <br>
।। इति श्रीभविष्ये महापुराणे मध्यमपर्वणि तृतीयभागे षष्ठोऽध्यायः ।। ६ ।।<br>
