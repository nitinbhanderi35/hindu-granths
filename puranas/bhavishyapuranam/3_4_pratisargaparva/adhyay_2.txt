।। सूत उवाच ।। ।। <br>
वयहानिर्महीपालो मध्यदेशे स्वकं पदम् ।। <br>
गृहीत्वा ब्रह्मरचितमजमेरमवासयत् ।। १ ।। <br>
अजस्य ब्रह्मणो मा च लक्ष्मीस्तत्र रमा गता ।। <br>
तया च नगरं रम्यमजमेरमजं स्मृतम् ।। २ ।। <br>
दशवर्षं कृतं राज्यं तोमरस्तत्सुतोऽभवत् ।। <br>
पार्थिवैः पूजयामास वर्षमात्रं महेश्वरम् ।। ३ ।। <br>
इंद्रप्रस्थं ददौ तस्मै प्रसन्नो नगरं शिवः ।। <br>
तदन्वये च ये जातास्तोमराः क्षत्रियाः स्मृताः ।। ४ ।। <br>
तोमरावरजश्चैव चयहानिसुतः शुभः ।। <br>
नाम्ना सामलदेवश्च प्रश्रितोऽभून्महीतले ।। ५ ।। <br>
सप्तवर्षं कृतं राज्यं महादेवस्ततोऽभवत् ।। <br>
पितुस्तुल्यं कृतं राज्यमजयश्च ततो भवत् ।। ६ ।। <br>
पितुस्तुल्यं कृतं राज्यं वीरसिंहस्ततोऽभवत् ।। <br>
शतार्द्धाब्दं कृतं राज्यं ततो बिंदुसुरोऽभवत् ।। ७ ।। <br>
पितुरर्द्धं कृतं राज्यं मध्यदेशे महात्मना ।। <br>
तस्माच्च मिथुनं जातं वीरा वीरविहात्तकः ।। ८ ।। <br>
विक्रमाय ददौ वीरां पिता वेदविधानतः ।। <br>
स्वपुत्राय स्वकं राज्यं मध्यदेशान्तरं मुदा ।। ९ ।। <br>
पितुस्तुल्यं कृतं राज्यं माणिक्यस्तत्सुतोभवत् ।। <br>
शतार्द्धाब्दं कृतं राज्यं महासिंहस्ततोऽभवत् ।। 3.4.2.१० ।। <br>
पितुस्तुल्यं कृतं राज्यं चंद्रगुप्तस्ततोऽभवत्।। <br>
पितुर्द्धं कृतं राज्यं तत्सुतश्च प्रतापवान् ।। ११ ।। <br>
पितुस्तुल्यं कृतं राज्यं मोहनस्तत्सुतोऽभवत् ।। <br>
त्रिंशदब्दं कृतं राज्यं श्वेतरायस्ततोऽभवत् ।।१२।। <br>
पितुस्तुल्यं कृतं राज्यं नागवाहस्ततोऽभवत् ।। <br>
पितुस्तुल्यं कृतं राज्यं लोहधारऽस्ततोभवत् ।। ।। १३ ।। <br>
पितुस्तुल्यं कृतं राज्यं वीरसिंहस्ततोऽभवत् ।। <br>
पितुस्तुल्यं कृतं राज्यं विबुधस्तत्सुतोऽभवत् ।। १४ ।। <br>
शतार्द्धाब्दं कृतं राज्यं चंद्रराय स्ततोभवत् ।। <br>
पितुस्तुल्यं कृतं राज्यं ततो हरिहरोऽभवत् ।।१५।। <br>
पितुस्तुल्यं कृतं राज्यं वसंतस्तस्य चात्मजः ।। <br>
पितुस्तुल्यं कृतं राज्यं बलांग स्तनयोऽभवत् ।। १६ ।। <br>
पितुस्तुल्यं कृतं राज्यं प्रमथस्तत्सुतोऽभवत् ।। <br>
पितुस्तुल्यं कृतं राज्यमंगरायस्ततोऽभवत् ।। १७ ।। <br>
पितुस्तुल्यं कृतं राज्यं विशालस्तस्य चात्मजः ।। <br>
पितुस्तुल्यं कृतं राज्यं शार्ङ्गदेवस्ततोऽभवत् ।। १८ ।। <br>
पितुस्तुल्यं कृतं राज्यं मंत्रदेवस्ततोऽभवत् ।। <br>
पितुस्तुल्यं कृतं राज्यं जयसिंहस्ततोऽभवत् ।।१९।। <br>
आर्यदेशाश्च सकला जितास्तेन महात्मना ।। <br>
तद्धनैः कारयामास यज्ञं बहुफलप्रदम् ।। 3.4.2.२० ।। <br>
ततश्चानंद देवो हि जातः पुत्रः शुभाननः ।। <br>
शतार्द्धाब्दं कृतं राज्यं जयसिंहेन धीमता ।। २१ ।। <br>
तत्सुतेन पितुस्तुल्यं कृतं राज्यं महीतले ।। <br>
सोमेश्वरस्तस्य सुतो महाशूरो बभूव ह ।। २२ ।। <br>
अनंगपालस्य सुतो ज्येष्ठां वै कीर्तिमालिनीम् ।। <br>
तामुद्वाह्य विधानेन तस्यां पुत्रानजीजनत् ।। २३ ।। <br>
धुंधुकारश्च वै ज्येष्ठो मथुराराष्ट्रसंस्थितः ।। <br>
मध्यः कुमाराख्यसुतः पितुः पदसमास्थितः ।।२४।। <br>
महीराजस्तु बलवांस्तृतीयो देहलीपतिः ।। <br>
सहोद्दीनस्य नृपतेर्वशमाप्य मृतिं गतः ।। २५ ।। <br>
चपहानेश्च स कुलं छाययित्वा दिवं ययौ ।। <br>
तस्य वंशे तु राजन्यास्तेषां पत्न्यः पिशाचकैः ।।२६।। <br>
म्लेच्छैश्च भुक्तवत्यस्ता बभूबुर्वर्णसंकराः ।। <br>
न वै आर्या न वै म्लेच्छा जट्टा जात्या च मेहनाः ।। २७ ।। <br>
मेहना म्लेच्छजातीया जट्टा आर्यमयाः स्मृताः ।। <br>
क्वचित्कचिच्च ये शेषाः क्षत्रियाश्चपहानिजाः ।। २८ ।। <br>
<br>
