<br>
।। युधिष्ठिर उवाच ।। ।। <br>
भगवन्केन तपसा व्रतेन नियमेन वा ।। <br>
दानेन केन वा लोके प्रोज्ज्वल्त्वं प्रजायते ।। १ ।। <br>
अतितेजो महद्दीप्तं दीप्तांशुकिरणोज्ज्वलम् ।। <br>
शरीरं जायते येन तन्मे वक्तुमथार्हसि ।। २ ।। <br>
।। श्रीकृष्ण उवाच ।। ।। <br>
मथुरायां पुरा पार्थ पिङ्गलो नाम तापसः ।। <br>
आगतः स च मे पत्न्या जाम्बवत्या प्रपूजितः ।। ३ ।। <br>
प्रष्टश्च प्रश्रमेवैतं स चावोचद्यथातथम् ।। <br>
तयापि मे समाख्यातं तत्सर्वं ते वदाम्यहम् ।। ४ ।। <br>
यदायदा नृपश्रेष्ठ पुण्यकालः प्रपद्यते ।। <br>
संक्रातौ सूर्यग्रहणे चन्द्रपर्वणि वैधृतौ ।। ५ ।। <br>
उत्तरे त्वयने प्राप्ते दक्षिणे विषुवे तथा ।। <br>
एकादश्यां शुक्लपक्षे चतुर्दश्यां दिनक्षये ।। ६ ।। <br>
सप्तम्यामथ वाष्टम्यां स्नात्वा व्रतपरो नरः ।। <br>
नारी वा भूमिदेवेभ्यः प्रयच्छेत्प्रयतांगणे ।। <br>
घृतकुंभेन दीपेन प्रज्वलंतं प्रदीपकम् ।। ७ ।। <br>
।। युधिष्टिर् उवाच ।। ।। <br>
भूमिदेवा इति प्रोक्तं यत्त्वया मधुसूदन ।।<br>
किमेतत्कौतुकं मेऽस्ति संशयं छेत्तुमर्हसि ।। ८ ।। <br>
।। श्रीकृष्ण उवाच ।। ।। <br>
पुरा कृतयुगस्यादौ त्रिशंकुर्नाम पार्थिवः ।। <br>
स स्वर्गं गन्तुकामोऽभूच्छरीरेण नरोत्तम ।। <br>
ततश्चण्डालतां नीतो वशिष्ठेन महात्मना ।। ९ ।। <br>
त्रिशंकुः सर्वमाचख्यौ विश्वामित्राय धीमते ।। <br>
सोऽपि मन्युवशाद्यज्ञं चकाराहूय देवताः ।। 4.130.१० ।। <br>
न ता हविः प्रत्यगृह्णंस्ततः क्रुद्धः कुशात्मजः ।। <br>
विश्वामित्रस्तु कोपेन चकारान्यान्सुरोत्तमान् ।। ११ ।। <br>
शृंगाटका न्नालिकेरान्पचनानानजौडकान् ।। <br>
मेधारथदवार्ताकतारिकूष्मण्डकोद्रवान्।। १२ ।। <br>
उष्ट्रान्मनुजदेवांश्च क्रोधान्मुनिरवासृजत् ।। <br>
चकारान्यान्सप्त ऋषीन्प्रतिमासं सुरोत्तमान् ।। १३ ।। <br>
ततः शक्रः समागम्य विश्वामित्रं प्रसाद्य वै ।। <br>
सृष्टिं निवारयामास ये सृष्टास्ते तथापि च ।। १४ ।। <br>
मर्त्य लोके च ते सर्वे देवा देवकुलेष्वथ ।। <br>
मंत्रैर्निबद्धाः पिण्डीषु स्थिता मूर्तिभृतो यथा ।।१५।। <br>
ब्रह्मा विष्णुस्तथा रुद्रो ये चान्ये देवतागणाः ।। <br>
लोकानामुपकाराय मर्त्यलोकमुपागताः ।। १६ ।। <br>
प्रतिमासु स्थिताः शश्वद्भोगान्भुञ्जति शाश्वतान् ।। <br>
वरप्रदाश्च भक्तानामिति ते गुह्यमीरितम् ।। १७ ।।। <br>
तेभ्यः पुरस्ताद्दातव्यो दीप्यमानः प्रदीपकः ।। <br>
सूर्याय रक्तवस्त्रेण पूर्णवर्तिं घृतैर्युताम् ।। <br>
चतुःप्रस्थैः प्रज्वलन्तीं मंत्रेणानेन दापयेत् ।। १८ ।। <br>
<i>तद्वि ष्णोः परमं पदं सदा पश्यंति सूरयः ।। <br></i>
दिवीव चक्षुराततम्<i> ।। १९ ।। <br></i>
पीतवस्त्रेण कृष्णाय श्वेतवस्त्रेण शूलिने ।। <br>
कौसुंभवस्त्रेणाढ्येन गौरीमुद्दिश्य दापयेत् ।।4.130.२० ।।                   वर्ति<br>
लाक्षारक्तेन दुर्गायै पूर्णवर्ति प्रबोधयेत् ।। <br>
नीलवस्त्रेण कामाय गणनाथाय खादिरैः ।।२१।। <br>
नागेभ्यः कृष्णवस्त्रेण ग्रहेभ्य इषिका युधाम् ।। <br>
देवांगना पितृभ्यस्तु पितृवर्तिं प्रबोधयेत् ।।२२।। <br>
विशेषं शृणु सूर्याय पूर्णवर्तिर्निगद्यते ।। <br>
शिवायेश्वरवर्तीति भोगवर्तिर्जनार्दने ।। २३ ।। <br>
पद्मवर्तिर्विरिंचाय गौर्य्यै सौभाग्यवर्तिका ।। <br>
नागेभ्यो नागवर्तीति ग्रहवर्तिर्युधिष्ठिर ।। २४ ।। <br>
नेत्रपट्टेन मधुना घृतेन मधुकुंडके ।। <br>
अर्चिते चर्चिते चैव ललितायै प्रबोधयेत् ।। २५ ।। <br>
मंत्रेणानेन राजेन्द्र तन्निशामय वैदिकम् ।। २६ ।। <br>
<sup id="cite_ref-1" class="reference"><a href="#cite_note-1">[१]</a></sup>अग्रे त्वां काम्यया गिरा तुभ्यं ता गिरसस्तु विश्वाः ।। <br>
सुक्षितयः पृथक्पृथक् ।। २७ ।। <br>
<sup id="cite_ref-2" class="reference"><a href="#cite_note-2">[२]</a></sup>अग्ने कामाय जेगिरे अग्निप्रियेषु धामसु ।। <br>
कामो भूतस्य भव्यस्य सम्राडेको विराजति ताभ्यां नाम स्वाहा<i> ।। ।। २८ ।। <br></i>
एवमेतेन विधिना यः प्रयच्छति दीपकम् ।। <br>
विस्तीर्णे विपुले पात्रे घृतकुम्भे नियोजितम् ।। २९ ।। <br>
यांति ते ब्रह्मसदनं विमानेनार्कवर्चसा ।। <br>
तिष्ठंति द्योतमानास्ते यावदाभूतसंप्लवम् ।। 4.130.३० ।। <br>
सदीपे तु यथा देशे चक्षूंषि बलवन्ति हि ।। <br>
तथा दीपस्य दातारो भवंति सफलेक्षणाः।। ।। ३१ ।। <br>
यथैवोर्ध्वं गतिर्नित्यं राजन्दीपशिखासु वै ।। <br>
दीपदातुस्तथैवोर्ध्वं गतिर्भवति शोभना ।। ३२ ।। <br>
घृतेन दीपो दातव्यो राजंस्तैलेन वा पुनः ।। <br>
वसामज्जादिभिर्देयो न तु दीपः कथञ्चन ।। ३३ ।। <br>
दीपस्तैलेन कर्तव्यो न तु कर्म विजानता ।। <br>
निर्वापणं च दीपस्य हिंसनं च विगर्हितम् ।। ३४ ।। <br>
यः कुर्यात्कर्मणा तेन स्यादसौ पुष्पितेक्षणः ।। <br>
दीपहर्ता भवत्यंधः काणो निर्वापको भवेत् ।। ३५ ।। <br>
पद्मसूत्रोद्भवां वर्तिं गंधतैलेन दीपिताम् ।। <br>
विरोगः सुभगश्चैव दत्त्वा भवति मानवः ।। ३६ ।। <br>
प्रज्वाल्य देवदेवस्य कर्पूरेण तु दीपकम् ।। <br>
अश्वमेधमवाप्नोति कुलं चैव समुद्धरेत्।। ३७ ।। <br>
एतन्मयोक्तं तव दीपदानफलं समग्रं कुरुवंशचन्द्र ।। <br>
श्रुत्वा यथावत्सततं हि देया दीपास्त्वया विप्रसुरालयेषु ।। ३८ ।। <br>
अत्राप्युदाहरन्तीममितिहासं पुरातनम् ।। <br>
दीपदानाल्ललितया यदवाप्तं पुराऽनघ ।। ३९ ।। <br>
आसीच्चित्ररथोनाम विदर्भेषु महीपतिः ।। <br>
तस्य पुत्रशतं राज्ञो जज्ञे पञ्चदशोत्तरम् ।। 4.130.४० ।। <br>
एकैव कन्या तस्यासील्ललिता नाम नामतः ।। <br>
सर्वलक्षणसम्पन्ना रूपेणाप्रतिमा भुवि ।। ४१ ।। <br>
तां ददौ काशिराजाय चार्वंगीं चारुधर्मणे ।। <br>
शतान्यन्यानि भार्याणां त्रीण्यासंश्चारुधर्मणः ।। ४२ ।। <br>
तासां मध्येऽग्रमहिषी ललिता साप्यथाभवत् ।। ४३ ।। <br>
विष्णोरायतने सा तु सहस्रं परिदीपकान् ।। <br>
प्रज्वालयन्त्यनुदिनं दिवारात्रमनिर्वृतम्।। ४४ ।। <br>
तामिस्रमाश्वयुक्पक्षं शुक्लपक्षं च कार्त्तिकम् ।। <br>
तस्याः प्रज्वलितो दीप उच्चस्थानकृतः शुभः ।। ४५ ।। <br>
तस्मिन्काले तथा नित्यं ब्राह्मणावसथे च सा ।। <br>
व्यग्रा भवति सायाह्ने दीपप्रेषणतत्परा ।। ४६ ।। <br>
चतुष्पथेषु रथ्यासु देवतायतनेषु च ।। <br>
चैत्यवृक्षेषु गोष्ठेषु पर्वतानां च मूर्द्धसु ।। ४७ ।। <br>
पुलिनेषु नदीनां च कूपमूलेषु पांडव ।। <br>
तां सपत्न्योऽथ संगम्य पप्रच्छुरिदमादृताः ।। ४८।। <br>
ललिते वद भद्रं ते ललितं वचनं तथा ।। <br>
न  तथा बलिपुष्पेषु न तथा द्विजपूजने ।। ४९ ।। <br>
भवत्याः सुमहान्यत्नो दीपप्रज्वालने यथा ।। <br>
तदेतत्कथयास्माकं ललिते कौतुकं परम् ।। 4.130.५० ।। <br>
मन्यामहे त्वयावश्यं दीपदानफलं श्रुतम्।। <br>
।। ललितोवाच ।। ।। <br>
नाहं मत्सरिणी भद्रा न च रागादिदूषिता ।। ५१ ।। <br>
एकपत्याश्रिताः साध्व्यो भवत्यो मम मानदाः ।। <br>
अपृथग्धर्मचरणाः शृण्वन्तु गदितं मम ।। ५२ ।। <br>
मयैतद्दीपदानस्य यथेष्टं भुज्यते फलम् ।। <br>
हिरण्यदयिता भार्या शैलराजसुता वरा ।। ५३ ।। <br>
उमादेवीति मद्रेषु देविका सा सरिद्वरा ।। <br>
नराणामनुकम्पार्थं ब्रह्मणा ह्यवतारिता ।। <br>
श्रुता किं भवतीभिः सा देविका पापनाशिनी ।। ५४ ।। <br>
तस्यां स्नात्वा सकृन्नद्यां गाणपत्यमवाप्नुयात्।। <br>
तस्यामथ नृसिंहाख्यं तीर्थं कल्मषनाशनम् ।। <br>
हरिणा नृसिंहवपुषा यत्र स्नानं कृतं पुरा ।। ५५।। <br>
सौवीरराजस्य पुरा मैत्रेयोभूत्पुरोहितः ।। <br>
तेन चायतनं विष्णोः कारितं देविकातटे ।। ५६ ।। <br>
अहन्यहनि शुश्रूषां पुष्पधूपानुलेपनैः ।। <br>
दीपदानादिभिश्चैव चक्रे तत्र  स वै द्विजः ।। ५७ ।। <br>
कार्त्तिक्यां दीपकस्तत्र प्रदत्तस्तेन चैकदा  ।। <br>
आसीन्निर्वाणभूयिष्ठो देवार्चासु रतो निशि ।। ५८ ।।<br>
देवतायतनेऽवात्सं तत्राहमपि मूषिका ।। <br>
प्रदीपवर्तिहरणे कृतबुद्धिर्वराननाः ।। ५९ ।। <br>
गृहीताथ मया वर्तिर्वृकदंशो ररास च ।। <br>
नष्टा चाहं ततस्तस्य मार्जारस्य भयातुरा ।। 4.130.६० ।। <br>
वक्त्रप्रांतेन पश्यंत्या स दीपः प्रेरितो मया ।। <br>
जज्वाल पूर्ववद्दीप्त्या तस्मिन्नायतने पुनः ।। ६१ ।। <br>
मृताहं च पुनर्जाता वैदर्भे राजकन्यका ।। <br>
जातिस्मरा महीपस्य महिषी चारुधर्मणः ।। ६२ ।। <br>
एष प्रभावो दीपस्य कार्त्तिके मासि शोभनः ।। <br>
दत्तस्यायतने विष्णो र्यस्येयं व्युष्टिरुत्तमा ।। ६३ ।। <br>
असंकल्पितमध्यस्य प्रेरणं यन्मया कृतम् ।। <br>
केशवे बालदीपस्य तस्येदं भुज्यते फलम् ।। ६४ ।। <br>
एतस्मात्कार णाद्दीपानहमेतानहर्निशम् ।। <br>
प्रयच्छामि हरेर्गेहे जातमस्य महाफलम् ।। ६५।। <br>
एवमुक्त्वा सपत्नीः सा दीपदानपरायणा ।। <br>
बभूव देवदेवस्य केशव स्य गृहे सदा ।। ६६ ।। <br>
ततः कालेन महता सह राज्ञा महात्मना ।। <br>
विष्णुलोकमनुप्राप्ता पंचत्वं प्राय मानदा ।। ६७ ।। <br>
तं लोकमासाद्य नृपेण सार्द्धं सा राजपत्नी कमलाभनेत्रा ।। <br>
रेमे महीपालमुदा समेता दीपप्रदानात्सकलार्तिहीना ।। ६८ ।। <br>
दीपप्रदानमपि पुण्यतरं वदंति विप्राग्निगोसुरकुलैकगृहांगणेषु ।। <br>
तद्दानदीप्तवपुषाथ पथोंधकारे गच्छन्नरः पतति न स्खलते कदाचित् ।। ६९ ।। <br>
