।। श्रीकृष्ण उवाच ।। ।। <br>
तथैवान्यत्प्रवक्ष्यामि सर्वकामफलप्रदम् ।। <br>
सौभाग्यशयनं नाम यत्पुराणविदो विदुः ।। १ ।। <br>
पुरा दग्धेषु लोकेषु भूर्भुवःस्वर्महादिषु ।। <br>
सौभाग्यं सर्वलोकानामेकस्थमभवत्तदा ।। २ ।। <br>
तच्च वैकुण्ठमासाद्य विष्णोर्वक्षस्थले स्थितम् ।। <br>
ततः कालेन महता पुनः सर्गविधौ नृप ।। ३ ।। <br>
अहंकारावृते लोके प्रधानपुरुषान्विते ।। <br>
स्पर्द्धायां च प्रवृत्तायां कमलासनकृष्णयोः ।। ४ ।। <br>
पिंगाकारा समुद्भूता ज्वाला वक्षस्थली तदा ।। <br>
तयाभितप्तस्य हरेर्वक्षसस्तद्विनिःसृतम् ।। ५ ।। <br>
यद्वक्षस्थलमाश्रित्य विष्णोः सौभाग्यमास्थितम् ।। <br>
रसरूपतया तावत्प्राप्नोति वसुधातलम् ।। ६ ।। <br>
उत्क्षिप्तमन्तरिक्षस्थं ब्रह्मपुत्रेण धीमता ।। <br>
दक्षेण पीतमात्रं तु रूपलावण्यकारणम् ।। ७ ।। <br>
बलं तेजो महज्जातं दक्षस्य परमेष्ठिनः ।। <br>
शेषं यदपतद्भूमावष्टधा तदजायत ।। ८ ।। <br>
इक्षवस्तवराजं च निष्पावाजाजिधान्यकम् ।। <br>
विकारवच्च गोक्षीरं कुसुम्भं कुंकुमं तथा ।। <br>
लवणं चाष्टमं तत्र सौभाग्याष्टकमुच्यते ।। ९ ।। <br>
पीतं यद्ब्रह्मपुत्रेण योगज्ञानविदा तथा ।। <br>
दुहितास्याभवत्तस्माद्या सतीत्यभिधीयते ।। <br>
लोकानतीत्य लालित्याल्ललिता तेन चोच्यते ।। 4.25.१० ।। <br>
त्रैलोक्यसुंदरीमेनामुपयेमे पिनाकधृक् ।। <br>
त्रिविश्वसौभाग्यमयी भुक्ति मुक्तिफलप्रदा ।। ११ ।। <br>
आराध्य तामुमां भक्त्या स्त्री राजन्किन्न विन्दति ।। १२ ।। <br>
।। युधिष्ठिर उवाच ।। ।। <br>
कथमाराधनं तस्या जगद्धात्र्या जनार्दन ।। <br>
यद्विधानं च तत्सर्वं जगन्नाथ वदस्व मे ।। १३ ।। <br>
।। श्रीकृष्ण उवाच ।। ।। <br>
वसंतमासमासाद्य तृतीयायां युधिष्ठिर ।। <br>
शुक्लपक्षस्य पूर्वाह्ने तिलैः स्नानं समाचरेत् ।। १४ ।। <br>
तस्मिन्नहनि सा देवी किल विश्वात्मना सती ।। <br>
पाणिग्रहणकैर्मन्त्रैरुद्वाह्या वरवर्णिनी।।१५।। <br>
तथा सहैव देवेशं तृतीयायामथार्चयेत् ।। <br>
फलैर्नानाविधैर्धूपदीपनैवेद्यसंयुतैः ।। १६ ।। <br>
पञ्चगव्येनानुमासं तथा गंधोदकेन च ।। <br>
स्नपयित्वा र्चयेद्गौरीमिन्दुशेखरसंयुताम् ।। १७ ।। <br>
पाटलां शंभुसहितां पादयोस्तु प्रपूजयेत् ।। <br>
त्रियुगां शिवसंयुक्तां गुल्फयोरुभयोरपि ।। १८ ।। <br>
भद्रेश्वरेण सहितां विजयां जानुनोर्युगे ।। <br>
ईशानीं हरिकेशं च कट्यां संपूजयेद्बुधः ।। १९ ।। <br>
कोटनीं शूलिनं कुक्षौ मंगलां शर्वसंयुताम् ।। <br>
उदरे पूजयेद्राज न्नुमां रुद्रं कुचद्वये ।। 4.25.२० ।। <br>
अनंतां त्रिपुरघ्रं च पूजयेत्करसंपुटे ।। <br>
कंठे भवं भवानीं च मुखे गौरीं हरं तथा ।। २१ ।। <br>
सर्वात्मना च सहितां ललितां मस्तकोपरि ।। <br>
ओंकारपूर्वकैरेतैर्न्नमस्कारांतयोजितैः ।। <br>
पूजयेद्भक्तिसहितो गन्धमाल्यानुलेपनैः ।। २२ ।। <br>
एवमभ्यर्च्य विधिवत्सौभाग्याष्टकमग्रतः ।। <br>
स्थापयेत्स्विन्ननिष्पावान्कुसुंभं क्षीरजीरकम् ।। २३ ।। <br>
तवराजेक्षुलवणं कुंकुमं च तथाष्टमम् ।। <br>
दत्तं सौभाग्यकं यस्मात्सौभाग्याष्ट कमुच्यते ।। २४ ।। <br>
एवं निवेद्य तत्सर्वं शिवयोः प्रीयतामिति ।। <br>
चैत्रे शृंगोदकं प्राश्य स्वप्याद्भूमावरिंदम ।।२५ ।। <br>
ततः प्रातः समुत्थाय कृतप्राण जयः शुचिः ।। <br>
संपूज्य द्विजदांपत्यं माल्यवस्त्रविभूषणैः ।। <br>
सौभाग्याष्टकसंयुक्तं सौवर्णचरणद्वयम् ।। २६ ।। <br>
प्रीयतामत्र ललिता ब्राह्मणाय निवे दयेत्।। <br>
एवं संवत्सरं यावत्तृतीयायां सदा नृप ।। २७ ।। <br>
प्राशने नाममंत्रे च विशेषोऽयं निबोध मे ।। <br>
गोशृंगोदकमाद्ये स्याद्वैशाखे गोमयं पुनः ।। २८ ।। <br>
ज्येष्ठे मंदारपुष्पं च बिल्वपत्रं शुचौ स्मृंतम् ।। <br>
श्रावणे दधि संप्राश्यं नभस्ये च कुशोदकम् ।। २९ ।। <br>
क्षीरमाश्वयुजे तद्वत्कार्तिके पृष दाज्यकम् ।। <br>
मृगोत्तमांगे गोमूत्रं पौषे संप्राशयेद्घृतम् ।।4.25.३०।। <br>
माघे कृष्णतिलांस्तद्वत्पञ्चगव्यं च फाल्गुने ।। <br>
ललिता विजया भद्रा भवानी कुमुदा श्रिता ।।३१।। <br>
वासुदेवी तथा गौरी मङ्गला कमला सती ।। <br>
उमा च दानकाले तु प्रीयतामिति कीर्तयेत् ।।३२।। <br>
मल्लिकाशोककमलकदंबोत्पलमालति ।। <br>
कुड्मलं करवीरं च बाणमम्लानकुंकुमम् ।। <br>
सिंदुवारं च मासेषु सर्वेषु क्रमशः स्मृतम् ।। ३३ ।। <br>
जपाकुसुंभकुसुमं मालती शतपत्रिका ।। <br>
यथालाभं प्रदेयानि करवीरं च सर्वदा ।। ३४ ।। <br>
एवं संवत्सरं यावदुपोष्य विधिवन्नरः ।। <br>
स्त्री नक्ते तु कुमारी वा शिवामभ्यर्च्य शक्तितः ।। <br>
व्रतांते शयनं दद्यात्सर्वोपस्करसंयुतम् ।। ३५ ।। <br>
उमामहेश्वरं हैमं वृषभं च गवा सह ।। <br>
स्थापयित्वा तु शयने ब्राह्मणाय निवेदयेत् ।। ३६।। <br>
अन्यान्यपि यथाशक्ति मिधुनान्यंबरादिभिः ।। <br>
धान्यालंकरणैर्दानैरन्यैश्च धनसंचयैः ।। <br>
वित्तशाठ्येन रहितः पूजयेद्गतविस्मयः ।। ३७ ।। <br>
एवं करोति यः सम्यक्सौभाम्यशयनव्रतम् ।। <br>
सर्वान्कामानवाप्नोति पदं चानन्त्यमश्नुते ।। ३८ ।। <br>
सौभाग्यारोग्यरूपायुर्वस्त्रालंकारभूषणैः ।। <br>
न वियुक्तो भवेद्राजन्वर्षायुतशतत्रयम् ।। ३९ ।। <br>
यस्तु द्वादश वर्षाणि सौभाग्यशयनं व्रतम् ।। <br>
करोति सप्त चाष्टौ वा श्रीकण्ठभुवनेश्वरैः ।। <br>
पूज्यमानो भवेत्सम्य ग्यावत्कल्पायुतत्रयम् ।। 4.25.४० ।। <br>
नारी वा कुरुते या तु कुमारी वा नरेश्वर ।। <br>
सापि तत्फलमाप्नोति देव्यनुग्रहलालिता ।। ४१ ।। <br>
शृणुयादपि यश्चैतत्प्रदद्यादथ वा मतिम् ।। <br>
सोऽपि विद्याधरो भूत्वा स्वर्गलोके चिरं वसेत् ।। ४२ ।। <br>
इदमिह मदनेन पूर्वमिष्टं चरितमिदं शशबिंदुना व्रतं वै ।। <br>
सुरपतिधनदेशवायुसोमैश्चरितदिदं करुणेन बंदिना च ।। ४३ ।। <br>
यानीह दत्तानि पुरा नरेंद्रैर्दानानि धर्मार्थयशस्कराणि ।। <br>
निर्माल्यवंति प्रतिमानि तानि स नाम साधुः पुनराददानः ।। ४४ ।। <br>
