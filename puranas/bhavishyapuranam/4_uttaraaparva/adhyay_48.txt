॥ युधिष्ठिर उवाच ॥ <br>
भगवन्दुर्गसंसारसागरोत्तारकारकम् ॥ <br>
किञ्चिद्व्रतं समाचक्ष्व स्वर्गारोग्यसुखप्रदम् ॥ १ ॥ <br>
॥ श्रीकृष्ण उवाच ॥ ॥ <br>
यदा तु शुक्लसप्तम्यामादि त्यस्य दिनं भवेत् ॥ <br>
तदा सा तु महापुण्या विजया तु निगद्यते ॥२॥ <br>
प्रातर्गव्येन पयसा स्नानमस्यां समाचरेत् ॥ <br>
शुक्लांबरधरः पद्ममक्षतैः परिक ल्पयेत् ॥३॥ <br>
प्राङ्मुखोष्टदलं मध्ये तद्विचित्रां च कर्णिकाम् ॥ <br>
सर्वेष्वपि दलेष्वेव विन्यसेत्पूर्वतः क्रमात् ॥४॥ <br>
पूर्वेण तपनायेति मार्तण्डायेति वै नमः ॥ <br>
याम्ये दिवाकरायेति विधात्रे नैर्ऋतेन च ॥५॥ <br>
पश्चिमे वरुणायेति भास्करायेति वानिले ॥ <br>
सौम्ये च वरुणायेति रवयेत्यऽष्टमे दले ॥६॥ <br>
आदावंते च तन्मध्ये नमोऽस्तु परमात्मने ॥ <br>
मंत्रैरेवं समभ्यर्च्य नमस्कारांतदीपितैः ॥७॥ <br>
शुक्लवस्त्रफलैर्भक्ष्यैर्धूपमाल्यानुलेपनैः ॥ <br>
स्थंडिले पूजयेद्भक्त्या गुडेन लवणेन च ॥८॥ <br>
ततो व्याहृतिहोमेन विभज्य द्विजपुङ्गवान् ॥ <br>
शक्तितस्तर्पयेद्भक्त्या गुडक्षीरघृतादिभिः ॥९॥ <br>
तिलपात्रं हिरण्यं च गुरवे च निवेदयेत् ॥ <br>
एवं नियमकृत्स्नात्वा प्रातरुत्थाय मानवः ॥4.48.१०॥ <br>
कृतस्नानजपो विप्रैः सहैव घृतपायसम् ॥ <br>
भुक्त्वा च वेदविद्वद्भिर्बैडालव्रतव र्जितैः ॥ ११ ॥ <br>
एवं संवत्सरस्यांते कृत्वैतदखिलं नृप ॥ <br>
उद्यापयेद्यथाशक्ति भास्करं संस्मरन्हृदि ॥ १२ ॥ <br>
घृतपात्रं सकरकं सोदकुम्भं निवेद येत् ॥ <br>
वस्त्रालंकारसंयुक्तां सुवर्णास्यां पयस्विनीम् ॥ १३ ॥ <br>
एकामपि प्रदद्याद्गां वित्तहीनो विमत्सरः ॥ <br>
वित्तशाठ्यं न कुर्वीत ततो मोहात्पत त्यधः ॥ १४ ॥ <br>
अनेन विधिना यस्तु कुर्यात्कल्याणसप्तमीम् ॥ <br>
शृणुयाद्वा पठेद्वापि सोऽपि पापैः प्रमुच्यते ॥ १५ ॥ <br>
यश्चाष्टपत्रकमलोदरकर्णिकायां संपूजयेत्कुसुमधूपविलेपनायैः ॥ <br>
षष्ठ्याः परेहनि नवार्तिहरं दिनेशं कल्याणभाजनमसौ भवते हि जंतुः ॥ १६ ॥ <br>
