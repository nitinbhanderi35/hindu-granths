व्यासानुगमनं पूर्वं ब्रह्मांडस्य समुद्भवः ।। <br>
माया च वैष्णवी यस्मात्संसारे दोषकीर्तनम् ।। १ <br>
पापभेदस्ततस्तस्माच्छुभाशुभविनिर्णयः ।। <br>
शकटव्रतमाहात्म्यं तिलकव्रतकीर्तनम् ।। २ ।। <br>
अशोककरवीराख्यं व्रतं तस्माच्च कोकिलम् ।।<br>
बृहत्तपोव्रतं नाम रुद्रोपोषणमेव च ।। ३ ।। <br>
द्वितीयाव्रतमाहात्म्यमशून्य शयनं तथा ।। <br>
कामाख्या तु तृतीया च मेघपालीव्रतं तथा ।। ४ ।। <br>
पंचाग्निसाधना रम्या तृतीयाव्रतमुत्तमम् ।। <br>
त्रिरात्रं गोष्पदं नाम हरकाली व्रतं तथा ।। ५ ।। <br>
ललिताख्या तृतीया च योगाख्या च तथापरा।। <br>
उमामहेश्वरं नाम तथा रंभातृतीयकम् ।। ६ ।। <br>
सौभाग्याख्या तृतीया च आर्द्रानंदकरी था ।। <br>
चैत्रे भाद्रपदे माघे तृतीयाव्रतमुच्यते ।। ७ ।। <br>
अनंतरी तृतीया च गणशांतिव्रतं तथा ।। <br>
सारस्वतव्रतं नाम पंचमीव्रत मुच्यते ।। ८ ।। <br>
तथा श्रीपंचमी नाम षष्ठी शोकप्रणाशिनी ।। <br>
फलषष्ठी च मंदारषष्ठीव्रतमथोच्यते ।। ९ ।। <br>
ललिताव्रतषष्ठी च षष्ठी कार्तिकसंज्ञिता ।। <br>
महत्तपः सप्तमी च विभूषा सप्तमी तथा ।। 4.208.१० ।। <br>
आदित्यमंडपविधिस्त्रयोदशीति सप्तमी ।। <br>
कृकवाकुप्लवङ्गा च तथैवाभयसप्तमी ।। ११ ।।। <br>
कल्याणसप्तमी नाम शर्करासप्तमीव्रतम् ।। <br>
सप्तमी कमलाख्या च तथान्या शुभसप्तमी ।। १२ ।। <br>
स्नपनव्रतसप्तम्यौ तथैवाचल सप्तमी ।। <br>
बुधाष्टमीव्रतं नाम तथा जन्माष्टमीव्रतम् ।। १३ ।। <br>
दूर्वाकृष्णाष्टमी प्रोक्ता अनयाव्रतमष्टमी ।। <br>
अष्टम्यर्काष्टमी चाथ वृक्षनवमीव्रतम्।। ।।। १४ ।। <br>
ध्वजाख्या नवमी चैव उल्काख्या नवमी तथा ।। <br>
दशावतारव्रतकं तथाशादशमीव्रतम् ।। १५ ।। <br>
रोहिणींहरिशंभुब्रह्मसूर्यावियोगकम्।।<br>
गोवत्सद्वादशीनाम व्रतमुक्तं ततः परम् ।। १६ ।। <br>
नीराजनद्वादशी च भीष्मपंचकमेव च ।। <br>
मल्लिकाख्या द्वादशी च भीमा द्वादशिकोत्तमा ।। ।। १७ ।। <br>
श्रवणद्वादशी नाम संप्राप्तिद्वादशीव्रतम् ।। <br>
गोविन्दद्वादशीनाम व्रतमुक्तं ततः परम्।।१८।। <br>
अखंडद्वादशीनाम तिलद्वादश्यतः परम् ।। <br>
सुकृतद्वादशी नाम धरणीव्रतमेव च ।। १९ ।। <br>
विशोकद्वादशी नाम विभूतिद्वादशीव्रतम् ।। <br>
पुष्यर्क्षद्वादशी चैव द्वादशी श्रवणर्क्षगा ।। 4.208.२० ।। <br>
अनंगद्वादशी चैव अङ्गपादव्रतं तथा ।। <br>
निम्बार्ककरवीराथ यमा दर्शत्रयोदशी ।। <br>
अनंगद्वादशी चापि पालिरम्भाव्रते तथा ।। २१ ।। <br>
चतुर्दशीव्रतं प्रोक्तं ततोऽनन्तचतुर्दशी ।। <br>
श्रावणीव्रतनक्तं च चतुर्दश्यष्टमीदिने ।। २२।। <br>
व्रतं शिवचतुर्दश्यां फलत्यागचतुर्दशी ।। <br>
वैशाखी कार्तिकी माघी व्रतमेतदनंतरन् ।। २३ ।। <br>
कार्तिक्यां कृत्तिकायोगे कृत्तिकाव्रतमीरितम् ।। <br>
फाल्गुने पूर्णिमायां तु व्रतं पूर्णमनोरथम् ।। २४ ।। <br>
अशोकपूर्णिमा नाम अनंतव्रतमेव च ।। <br>
व्रतं हि सांभरायिण्यं नक्षत्रपुरुषव्रतम् ।। २५ ।। <br>
शिवनक्षत्रपुरुषं संपूर्णं येन मुच्यते ।। <br>
कामदानव्रतं नाम वृन्ताकविधिरेव च ।। २६ ।। <br>
आदित्यस्य दिने नक्तं संक्रात्युद्यापने फलम् ।। <br>
भद्राव्रतमगस्त्यार्घो नवचन्द्रार्कमेव च ।। २७ ।। <br>
अर्घः शुक्रबृहस्पत्योः पंचाशीति व्रतानि च ।। <br>
माघस्नानं नित्यस्नानं रुद्रस्तानविधिस्तथा ।। २८ ।। <br>
चंद्रार्कग्रहणे स्नानं विधिश्चान्नाशने तथा ।। <br>
वापीकूपतडागानामुत्सर्गो वृक्षयाजनम् ।। २९ ।। <br>
देवपूजादीपदानवृषोत्सर्गविधिस्तथा ।। <br>
फाल्गुन्युत्सवकं नाम तथान्यः सदनोत्सवः ।। 4.208.३० ।। <br>
भूतमाता च श्रावण्यां रक्षाबंधविधिस्तथा ।। <br>
विधिस्तथा नवम्यास्तु तथा चन्द्रमहोत्सवः ।। ३१ ।। <br>
दीपालिकायां तु होमो लक्षहोमविधिस्तथा ।। <br>
कोटिहोमो महाशीतिर्गणनाथस्य शातिका ।। ३२ ।। <br>
तथा नक्षत्रहोमोथ गोदानविधिरेव च ।। <br>
गुडधेनुघृतधेनुतिलधेनुव्रतं तथा ।। ३३ ।। <br>
जलधेनुविधिः प्रोक्तो लवणस्य तथा परा ।। <br>
धेनुः कार्यासमंज्ञात्वा नवनीतस्य चापरा ।। <br>
सुवर्णधेनुश्च तथा देवकार्यं चिकीर्षुभिः ।। ३४ ।। <br>
इति श्रीभविष्ये महापुराण उत्तरपर्वणि श्रीकृष्णयुधिष्ठिरसंवादे संक्षिप्तानुक्रमणिकाकथनं नामाष्टोत्तरद्विशततमोऽध्यायः ।। २०८ ।।<br>
