॥ श्रीकृष्ण उवाच ॥ ॥ <br>
ये मानवास्त्रिदशमूर्तिनिकेतनानि कुर्वंति साधुजनदृष्टिमनोहराणि ॥ <br>
तेषां मृतेऽथ परमार्थमये शरीरे लोके परिभ्रमति कीर्तिमयं शरीरम् ॥ १ ॥ <br>
यः कारयेद्द्वारसिताभ्रगौरमुत्तुंगसौधधवलायतनं सुराणाम् ॥ <br>
चंद्रावदातभवने दिवि लब्धसौख्यो  राज्यश्रियं स भुवि बोधयुतामुपैति ॥ २ ॥ <br>
ये कारयंति सुरसद्मसु देवतानामर्चाः सुवर्णरजतायसशैलताम्राः ॥ <br>
सामंतमौलिमणिरश्मिसममर्चितास्ते सिंहासनेऽङ्गदकिरीटभृतोऽवभांति ॥ ३ ॥ <br>
ये मेरुमौलिसुरसंघकृताभिषेकाः पञ्चामृतैः सुरवरानभिषेचयंति ॥<br>
ते दिव्यकल्पमभिधार्य सुरेश्वरत्वं राज्याभिषेकमतुलं पुनराप्नुवंति ॥ ४ ॥ <br>
ये शैलराजमलयोद्भवचंदनेन सत्कुंकुमेन च सुराननुलेपयंति ॥ <br>
ते दिव्यगन्धपटवाससुगंधिदेहा नंदंति नंदनवनेषु सहाप्सरोभिः ॥ ५ ॥ <br>
गंधाढ्यजातिकमलोत्पलदिव्यपुष्पैर्देवान्नवैरनुदिनं ननु येऽर्चयंति ॥ <br>
पुष्पोत्तमैर्नरपतित्वमवाप्य तेऽपि यास्यंति कुंदधवलामचिरेण सिद्धिम् ॥ ६ ॥ <br>
आमोदिभिर्हिमतुरुष्कसुगन्धधूपैर्ये मानवाः सुरवरानपि धूपयंति ॥ <br>
कर्पूरधारनिभगन्धवरा भिरामे स्वर्गे विमानवति ते भवने रमंते ॥ ७ ॥ <br>
दोधूयते कनकदंडविराजितैश्च सच्चामरैर्धवलकुण्डलसुन्दरीभिः ॥ <br>
दिव्यांबरस्रगनुलेपनभूषि ताङ्गां कृत्वा सुरेशभवनांबरवस्त्रपूजाम् ॥८॥ <br>
देदीप्यते दिनकरोज्ज्वलपद्मरागरत्नप्रभाच्छुरितहेममये विमाने ॥ <br>
दिव्यांगनापरिवृतो नयनाभिरामः प्रज्वाल्य दीपममलं भवने सुराणाम् ॥ ९ ॥ <br>
यो जागरं सुरवराभिमतो ददाति चैत्रोत्सवादिदिवसेष्वपि तूर्यनादैः ॥ <br>
वीणासुवेणुमधुरस्वरभाषि णीभिः संगीयते च स कृशोदरकिन्नरीभिः ॥ 4.129.१० ॥ <br>
कुर्वति ये सदुपलेनधातुरागसंमार्जनं सुरवरायतनेऽनुरक्ताः ॥ <br>
मुक्ताकलापमपि कांचनभक्ति चित्रैर्वैडूर्यकृट्टिमतले दिवि ते वसंति ॥ ११ ॥ <br>
दद्याच्च यः परमभक्तियुतः सुराणां घण्टावितानवरचामरमातपत्रम् ॥ <br>
केयूरहारमणिकुण्डलभूषि तोसौ रत्नाधिपो वसति भूतलचक्रवर्ती ॥ १२ ॥ <br>
अभ्यर्चयेत्प्रतिवचः कुसुमैर्विचित्रैर्देवाधिदेवपरिसंस्तुतपादपद्मान् ॥ <br>
भक्त्या प्रहृष्टमनसः प्रणमंति देवांस्ते भूर्भुवः स्वर्महिमाप्तफला भवंति ॥ १३ ॥ <br>
