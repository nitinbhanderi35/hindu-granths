।। श्रीकृष्ण उवाच ।। ।। <br>
अथान्यत्संप्रवक्ष्यामि व्रतं श्रेयस्करं परम्।। <br>
शिवलोकप्रदं पुण्यं विधिवन्मे निबोधताम्।।१।। <br>
वारे सोमे सिताष्टम्यां पक्षे सोमं समर्चयेत्।।<br>
विधिना चन्द्रचूडालं प्राप्यमेतत्स चन्द्रकम् । । २ <br>
दक्षिणार्धे हरिं ध्यात्वा मध्ये तु परितः प्रभुम् । <br>
पञ्चामृतादिना देवं स्थापयित्वा यतव्रती । । ३ <br>
चन्दनेनेन्दुयुक्तेन दक्षिणार्धं विलेपयेत् । <br>
हरभागं नीलरक्तं शिवस्योपरि मौक्तिकम् । । ४ <br>
पश्चात्पुष्पैः समभ्यर्च्य सितं रक्तैरनुत्तमैः । <br>
नीराजनं पुनः कुर्यात्पञ्चविंशतिदीपकैः । । <br>
अथ  सिद्धैः शुभैर्भक्ष्यैनेवद्यं विनिवेदयेत् । । ५ <br>
एवंकृतोपवासस्तु प्रभाते पूर्ववच्छिवम् । <br>
सम्पूज्याज्यं तिलैर्मिश्रं जुहुयाज्जातवेदसि । । ६ <br>
व्रतिनो ब्राह्मणान्पश्चाद्भोजयित्वा विधानतः । <br>
मिथुनानि तु सम्भोज्य यथाशक्त्यनुपूजयेत् । । ७<br>
आवर्त्य पितरावर्च्य विधिना तेन सुव्रत ।। <br>
संवत्सरांते कर्तव्यं यत्तत्सर्वं निबोध मे ।। ८ ।। <br>
प्रागुक्वविधिना पूज्या सितपीतयुगद्वयम् ।। <br>
दद्याद्वितानकं चैव पताकां घटकीं तथा ।। ९ ।। <br>
धूपगंधारसी चापि दीपवृक्षं सुशोभनम् ।। <br>
एवमादीनि योज्यानि पूर्ववद्भोज्यमाचरेत् ।। 4.59.१० ।। <br>
चतुरस्रं त्रिकोणं च मण्डलं कारयेत्ततः ।। <br>
त्रिकोणे पार्वतीं ध्यायेच्चतुरस्रे महेश्वरम् ।। ११ ।। <br>
संकल्प्य द्विजदांपत्यं वासोभिर्भूषणैस्तथा ।। <br>
पूजयित्वा यथाशक्त्या कुर्यान्नीराजनं शुभैः ।। <br>
दीपकैः पञ्चविंशद्भिर्भोजयित्वा विसर्जयेत् ।। १२ ।। <br>
अब्दपञ्चकमेकं वा एवं यः कुरुते नरः ।। <br>
उभाभ्यां लोकमासाद्य पदं यास्यत्यनामयम् ।। १३ ।। <br>
आ देहपतनाद्यस्तु नित्यमेतत्समाचरेत् ।। <br>
इहैव स हरिः साक्षान्नररूपो विभाव्यते ।। १४ ।। <br>
न स्पृशंत्यापदस्तस्य न दुःखी भवति क्वचित् ।। <br>
ज्वरग्रहादिभिर्नैव पीड्यतेऽसौ कदाचन ।। १५ ।। <br>
।। श्रीकृष्ण उवाच ।। ।। <br>
अथ वा तेन मार्गेण तामवेहि सिताष्टमीम् ।। <br>
संप्राप्यादित्ययोगेन प्राग्विधानेन चाभ्यसेत् ।। १६ ।। <br>
किंतु दक्षिणतंत्रस्थं भास्करं वार्चयेद्बुधः ।। <br>
पद्मरागेण दिव्येन सुवर्णेन च पार्वतीम् ।। १७ ।। <br>
कुंकुमेन समालभ्य चन्दनेन शिवं तथा ।। <br>
अभावे सर्वरत्नानां हेम सर्वत्र योजयेत् ।। १८ ।। <br>
रुद्रबीजं परं पूतं प्रियं रुद्रस्य सर्वदा ।। <br>
रक्तमाल्यांबरधरं नैवेद्यं घृतपाचितम् ।। १९ ।। <br>
शेषः पूर्वविधानेन कर्तव्यो विधिविस्तरः ।। <br>
तिथौ पूर्णे च कुर्वीत गव्येनानघ पारणम् ।। ।। 4.59.२० ।। <br>
एतत्प्राक्च विधायाब्दं पञ्चाब्दानेवमेव च ।। <br>
कृत्वा सूर्यादिलोकेषु भुक्त्वा भोगान्व्रजेत्परम् ।। २१ ।। <br>
पतंगवत्प्रतापी स्याददीनश्च जन प्रियः ।। <br>
अस्मिन्रोगो न बाधेत धनवान्पुत्रवान्भवेत् ।। २२ ।। <br>
यद्यष्टमी भवति सोमयुता कदाचिदर्केण वा कुरुकुलोद्वह तामुपोष्य ।। <br>
पूज्यो मया सह हरं हरिणांकचिह्नं भक्त्यायुषां पदमुपैति पदं पुरारेः ।। २३ ।। ।। <br>
