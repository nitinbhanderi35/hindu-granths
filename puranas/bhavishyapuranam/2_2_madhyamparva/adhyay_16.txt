।। सूत उवाच ।। ।। <br>
प्रतिष्ठायाः पूर्वदिने कुर्याद्देवाधिवासनम् ।। <br>
धान्यप्रतिष्ठां तस्यैव यूपं चापि यथाविधि ।। १ ।। <br>
रात्रौ मूलाग्रे च घटे स्थापयेद्गणनायकम् ।। <br>
संपूज्य च विधानेन दिगीशांश्च तथा ग्रहान् ।। २ ।। <br>
ब्रह्माणं च तडागेषु वरुणं शान्तियागके ।। <br>
सोमं च मंडले सूर्यं पादे विष्णुं तथैव च ।। ३ ।। <br>
शैवे शैवं तथा प्रोक्तं प्रपायामथ वारुणम् ।। <br>
आरामे चैव ब्रह्माणं पाद्याद्यैरपि चार्चयेत् ।। ४ ।। <br>
द्रुपदादीति मन्त्रेण स्नापयेत्प्रथमं बुधः ।। <br>
गायत्र्या च ततः पश्चाद्गन्धद्वारेति तैलकम् ।। ५ ।। <br>
सुनाभेति च मंत्रेण द्वाभ्यामेव विशिष्यते ।। <br>
श्रीश्च ते इति कुसुमं फलिनीति च वै फलम् ।। ६ ।। <br>
कांडादिति च मंत्रेण दद्याद्दूर्वाशतं ततः ।। <br>
सिंदोरिवेति सिंदूरं विश्वामिति च मार्जनम् ।। ७ ।। <br>
समिच्छेत्यञ्जनं दद्याद्दुःस्थं सुरासुरा जपन् ।। <br>
चन्दनं यज्वभिर्जप्त्वा मानस्तोकेति चन्दनम् ।। ८ ।। <br>
यूपे चैव विशेषोयमुत्तराग्रं प्रविन्यसेत् ।। <br>
अद्यैव तेन मंत्रेण स्थापयेदथ वारिणा ।। ९ ।। <br>
गायत्र्या प्रथमं चैव आपो हिष्ठेति वै जपन् ।। <br>
शन्नो देवीति द्रुपदां स्नापयेत्तदनन्तरम् ।। 2.2.16.१० ।। <br>
अभिमन्त्र्याथ ब्रह्मेति त्रिरात्रं मंत्रमीरयन् ।। <br>
योगं योगदृढं जप्त्वा पवित्रं विन्यसेत्ततः ।। ११ ।। <br>
त्वं गन्धर्वेति मन्त्रेण तथा सुभाभ इत्यपि ।। <br>
द्वाभ्यां तैलगंधयुतं श्रीसूक्तेनापि पुष्पकम् ।। १२ ।। <br>
धूरसीति च तथा धूपमास्रज्योतिर्भिर्दीपकम् ।। <br>
अनुमीमहताति दद्याद्दूर्वाक्षतं ततः ।। १३ ।। <br>
विश्वामीति च निम्न्यंतकांडादिति तथाक्षतम् ।। <br>
सिंदोरिवेति सिन्दूरं समिधेति तथाञ्जनम् ।। १४ ।। <br>
पादोऽस्येत्यथ भुक्तं स्याद्याः फलिनीति पुनः फलम् ।। <br>
रूपं नेति दहेद्रूपं न सोचिति च पूजनम् ।। १५ ।। <br>
युवा सुवासेति वस्त्रं नागगन्धेति चन्दनम् ।। <br>
ततो यमगृहाद्बाह्ये मण्डपांतरमाश्रितः ।।१६।। <br>
सुनातीति वचो दद्यात्ततश्चावाहयेत्प्रभुम् ।। <br>
तत्राधिवासनं कुर्याद्रक्षयेच्च सुरक्षिभिः ।।१७।। <br>
आचार्यो यजमानश्च ऋत्विग्भोजनमाचरेत् ।। <br>
अक्षारलवणान्यासी दधि विश्वं तिलांस्त्यजेत् ।।१८।। <br>
आधारणं चाधिवासं वक्ष्ये तत्रानुसारतः ।। <br>
सुनातेति वचो दद्यात्तैलं चैव शिवे त्रिभिः ।। १९ ।। <br>
पञ्चभिर्ब्राह्मणैः सार्धं गन्धर्वा इति विस्मरन् ।। <br>
दद्याद्गन्धं तैलयुतं गन्धद्वारेत्यृचा पुनः ।। 2.2.16.२० ।। <br>
याः फलिनीति च फलं पूगतानामवर्जनम् ।। <br>
कौशिकीरुत्तमोसीति दद्यात्खड्गं सुतीक्ष्णकम् ।। २१ ।। <br>
रूपेन वेति मन्त्रेण मुद्गरं च निवेदयेत् ।। <br>
श्रीश्च ते इति कुसुमं विश्वानीति च संपठन् ।। २२ ।। <br>
निर्मथनं ततः कार्यमिति साधारणो विधिः ।। <br>
ततोधिवासकल्पे तु प्रदेशे तु समाचरेत् ।। २३ ।। <br>
विनाधिवासनं विप्राः प्रतिष्ठानं समाचरेत् ।। <br>
न तत्फलमवाप्नोति विवाहे शरणं दिशेत् ।। २४ ।। <br>
ततः प्रयत्नतः कार्यं पूर्वाह्ने रात्रियोगतः ।। <br>
नित्ये नैमित्तिके काम्ये कारयेत्कुण्डमण्डपम् ।। २५ ।। <br>
स्थंडिले हस्त मात्रेण वालुकानिर्मितेऽपि च ।। <br>
त्रयोदशांगुले हस्ते द्विहस्ते चापि वर्द्धते ।। २६ ।। <br>
एकैकांगुलको विप्राः पीठे नास्ति विचारणा ।। <br>
नवपञ्चक कुण्डे च लक्षादावपि शंकया ।। २७ ।। <br>
ततो दशांगुले पक्षे दशांगं शृणुत द्विजाः ।। <br>
काष्ठं पत्त्रं च पुष्पं च मोदकं पिष्टकं तथा ।। २८ ।। <br>
अन्नं च परमान्नं च ह्यवेक्ष्यं तिलमेव च ।। <br>
एतद्वै गृहपक्षे च विष्णुपक्षे तिलादितः।।२९।।<br>
शैवे यवादितः कार्या शाक्ते पुष्पादितो भवेत् ।। <br>
सूर्ये पक्षे पिष्टकादि गोपाले कृशरादितः ।। 2.2.16.३० ।। <br>
कृष्णे च करवीरादि श्रीफलानि च त्रैपुरे ।। <br>
सारस्वते च श्रीवृक्षे मोक्षकामे निगद्यते ।। ३१ ।। ।। <br>
इति श्रीभविष्ये महापुराणे मध्यमपर्वणि द्वितीयभागे षोडशोऽध्यायः ।। १६ ।।<br>
