।। सूत उवाच ।। ।। <br>
अथ वक्ष्यामि सच्चैषां देवानां ध्यानमुत्तमम् ।। <br>
अस्य यज्ञे परिज्ञानाज्जिह्वा सम्यक्फलप्रदा ।।१।। <br>
हिरण्यवर्णां प्रथमां वह्निजिह्वां महाद्युतिम् ।। <br>
कनकाढ्यकरां देवीं हिरण्याख्येष्टसिद्धये ।। २ ।। <br>
कनकां द्विभुजां शुक्लां हस्ताभ्यां दर्भसंयुताम् ।। <br>
कमंडलुं च बिभ्राणां नुमः साधकसिद्धिदाम् ।। ३ ।। <br>
उद्यदिन्दुनिभां रक्तां चतुर्भिर्भुजप ल्लवैः ।। <br>
शंखचक्राभयवरान्दधतीं प्रणमाम्यहम् ।। ४ ।। <br>
भिन्नांजनचयप्रख्यां स्वर्णकुंभं तु वामतः ।। <br>
दक्षिणेन वरारक्तां धारयंतीं नमाम्यहम् ।। ९ ।। <br>
सुप्रभामण्डलाभा च कराभ्यां तत्कृताञ्जलिः ।। <br>
पद्मासनस्था कौशेयवसना मे प्रसीदतु ।। ६ ।। <br>
जपाकुसुमसंकाशा बहुरूपा सखे मम ।। <br>
शुभदा स्याद्भुजैः शुभ्रा सहस्रं दधती परान् ।। ७ ।। <br>
नीलोत्पलनिभे देवि वह्निवर्णपराभवे ।। <br>
जपापुष्पधरे नित्यं सतीरूपे प्रसीद मे ।। ८ ।। <br>
मूलेन वीक्षयेत्स्थानं मंत्रेण खननं मतम् ।। <br>
त्रिसूत्रीकरणं कुर्याच्चतुःसूत्रं निपातयेत् ।। ९ ।। ।। <br>
इति श्रीभविष्ये महापुराणे मध्यम पर्वणि द्वितीयभागे पञ्चदशोऽध्यायः ।। १५ ।। <br>
<br>
