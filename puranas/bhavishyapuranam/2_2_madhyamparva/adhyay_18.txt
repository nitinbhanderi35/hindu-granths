॥ सूत उवाच ॥ ॥ <br>
माघादिमासेष्वपि षट्सु कार्या योगप्रतिष्ठा ऋषिभिः प्रणीता ॥ <br>
देवादिसंस्थापनमा हुरत्र यावन्न सुप्तो मधुसूदनश्च ॥ १ ॥ <br>
वारे भृगोर्देवगुरोर्बुधस्य सोमस्य सर्वाः शुभदा भवंति ॥ <br>
लग्ने शुभस्थे शुभवीक्षिते वा कार्या प्रतिष्ठा च जलाशयानाम् ॥ २ ॥ <br>
शुद्धा द्वितीया च तथा तृतीया त्रयोदशी चापि तथैव विप्राः ॥ <br>
तथापि सप्तम्यपि पौर्णमासी दशम्यसौ चाप्यथ पंचमी च ॥ ३ ॥ <br>
प्राणप्रतिष्ठा च जलाशयादेरेताः प्रशस्तास्तिथयो भवंति ॥ <br>
अप्राप्य चैतानि शुभानि यानि कार्या प्रतिष्ठा विषुवद्वये च ॥ ४ ॥ <br>
षडशीतिलोकाप्ययनद्वयेन युगादिके पुण्यादिने शुभे च ॥ <br>
कार्या तडागादिजलाशयस्य प्राच्यां प्रतिष्ठा अथ चोत्तरे वा ॥ ५ ॥ <br>
सुचारु ईषत्प्रवणे च देशे सुवर्तुलः षोडशहस्तमंडपः ॥ <br>
द्वारैश्चतुर्भिः प्रथितैरुपेतश्चतुर्मुखश्चापि भवेत्सुरेताः ॥ ६ ॥ <br>
पूर्वादिद्वारेषु चतुष्टयेषु प्लक्षादिभिस्तोरणकैः सुरेशः ॥ <br>
प्लक्षस्तथोदुंबरपिप्पलौ च न्यग्रोधकं चापि यथाक्रमेण ॥७॥ <br>
ऊर्ध्वे च हस्तानमितानि यानि विचित्रमाल्यांबरभूषितानि ॥ <br>
भूमौ यथा प्रीति च हस्तकानि भवंति   चैतान्यपि तोरणानि ॥८॥ <br>
सर्वत्र यागेपि हि मंडपस्य कार्या ध्वजा दिक्षु विदिक्षु शुभ्राः॥ <br>
दिक्पालवर्णाभपताकयुक्ता मध्ये च वै नीलपताकयुक्ताः ॥ ९ ॥ <br>
ध्वजाश्च यस्मिन्दशहस्तसम्मितास्तस्मिन्पताका अपि पञ्चहस्ताः ॥ <br>
अरत्निमात्रा यदि मूलभागे पंचांगु लाग्रे विनिबद्धगूढाः ॥ 2.2.18.१० ॥ <br>
द्वारे च तस्मिंश्च निरूपिता वा रंभा सुपुष्पा सुखशाड्वलाश्च ॥ <br>
वचाभिवृक्षोत्तरपंचहस्ताः सपंचशाखा अपि तोर णानि ॥११॥ <br>
मुंजोद्भवैर्बर्हिसमुद्भवैर्वा सुरंजितश्चेत्त्रितपद्मपल्लवैः ॥ <br>
पुष्टद्वये सूत्रितं वेष्टयेच्च तथेक्षुकाण्डैरथ यागमण्डपम्॥१२॥ <br>
वेदिस्तथा मंडप मध्यभागे कार्या च कोणेस्थितुषादिहीना॥ <br>
हस्तोच्छ्रिता रेरववती सुरेखपरिष्कृता हस्तचतुष्टयेन ॥ १३ ॥ <br>
वेद्यां परित्यज्य दशांगुलानि ऐशान्यत स्त्रीणि तथा पराणि ॥ <br>
कुंडाय दद्याच्चतुरस्रमेकमवस्थितं त्र्यंगुलमेखलोज्ज्वलम्॥१४॥<br>
प्रासादे च तडागे च महारामे तथैव च ॥<br>
मंडलं सर्वतोभद्रं प्रयत्नेनैव कारयेत् ॥१५॥ <br>
कुंडं चापि प्रकुर्वीत यथाभ्यन्तरमेखलम् ॥ <br>
बहिर्योनिगतं श्वेतं निश्चित्रं समसूत्रकम् ॥१६॥ <br>
कुंडानि कुर्यान्नव कुंडपक्षे वेद्यास्तथोच्चैरविदिक्षु चैव। <br>
सर्वाणि सर्वत्र च मेखलानि षडस्रपंचास्रसमेखलानि॥१७॥<br>
अष्टास्रजान्यब्जत्रिकोणकानि तथार्द्धचन्द्रं चतुरस्रकं च॥ <br>
कुण्डस्य पूर्वोत्तरदिग्विभागे स्थाप्यो घटश्चन्दनचारुलिप्तः ॥ १८ ॥ <br>
माल्याम्बराच्छादितपूर्णपाथाः सवृत्तपत्रश्च सुवर्णगर्भः ॥ १९ ॥ <br>
॥ <br>
इति श्रीभविष्ये महापुराणे मध्यमपर्वणि द्वितीयभागे अष्टादशोऽध्यायः ॥ १८ ॥<br>
