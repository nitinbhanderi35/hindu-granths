॥ सूत उवाच ॥ ॥ <br>
वैशाखशुक्लपक्षे तु तृतीयागुरुवासरे ॥ <br>
सुदर्शनो जनैः सार्द्धमयोध्यामगमत्पुनः ॥ १ ॥ <br>
मायादेवीप्रभावेण पुरं सर्वं मनोहरम् ॥ <br>
महावृद्धियुतं प्राप्तं बह्वन्नं सर्वरत्नकम् ॥ २ ॥ <br>
दशवर्ष सहस्राणि राज्यं कृत्वा सुदर्शनः ॥ <br>
प्राप्तवाञ्छाश्वतं लोकं दिलीपस्तत्सुतोऽभवत् ॥ ३ ॥ <br>
नन्दिनीवरदानेन तत्पुत्रो रघुरुत्तमः ॥ <br>
दशवर्षसहस्राणि दिलीपो राज्यसत्कृतः ॥ ४ ॥ <br>
राज्यं कृतं च रघुणा दिलीपान्ते पितुस्समम् ॥ <br>
रघुवंशस्ततः ख्यातस्त्रेतायां भृगुनन्दन ॥ ५ ॥ <br>
विप्रस्य वरदानेन तत्पुत्रोऽज इति स्मृतः ॥ <br>
पितुस्तुल्यं कृतं राज्यं तस्माद्दशरथोऽभवत् ॥ ६ ॥ <br>
पितुस्तुल्यं कृतं राज्यं तस्माद्रामो हरिः स्वयम् ॥ <br>
एकादश सहस्राणि रामराज्यं प्रकीर्तितम् ॥ ७ ॥ <br>
तस्य पुत्रः कुशो नाम राज्यं दशसहस्रकम् ॥ <br>
अतिथिर्नाम तत्पुत्रः कृतं राज्यं पितुः समम् ॥ ८ ॥ <br>
निबन्धो नाम तत्पुत्रः कृतं राज्यं पितुस्समम् ॥ <br>
तस्माज्जातो नलो नाम त्रेतायां शक्तिपूजकः ॥९॥ <br>
पितुस्तुल्यं कृतं राज्यं तस्मान्नाभः सुतोऽभवत् ॥ <br>
पितुस्तुल्यं कृतं राज्यं पुंडरीकः सुतोऽभवत् ॥ 3.1.2.१० ॥ <br>
पितुस्तुल्यं कृतं राज्यं क्षेमधन्वा तु तत्सुतः ॥ <br>
पितुस्तुल्यं कृतं राज्यं द्वारको नाम तत्सुतः ॥ ११ ॥ <br>
पितुस्तुल्यं कृतं राज्यं तस्माज्जातो ह्यहीनजः ॥ <br>
पितुस्तुल्यं कृतं राज्यं कुरुर्नाम सुतस्ततः ॥१२॥ <br>
कुरुक्षेत्रं कृतं तेन त्रेतायां शतयो जनम् ॥ <br>
त्रेतापादस्समाप्तोऽयं प्रथमो भारतेऽन्तरे ॥ १३ ॥ <br>
पितुस्तुल्यं कृतं राज्यं पारियात्रः सुतोऽभवत् ॥ <br>
पितुस्तुल्यं कृतं राज्यं दलपालस्सुतस्ततः ॥ १४ ॥ <br>
पितुस्तुल्यं कृतं राज्यं छद्मकारी तु  तत्सुतः ॥ <br>
पितुस्तुल्यं कृतं राज्यं तस्मादुक्थः सुतोऽभवत् ॥ १५ ॥ <br>
पितुस्तुल्यं कृतं राज्यं वज्रनाभिस्ततोऽभवत् ॥ <br>
पितुस्तुल्यं कृतं राज्यं शंखनाभिस्ततोऽभवत् ॥ १६ ॥ <br>
पितुस्तुल्यं कृतं राज्यं व्युत्थनाभिस्ततोऽभवत् ॥ <br>
पितुस्तुल्यं कृतं राज्यं विश्वपालस्ततोऽभवत् ॥ १७ ॥ <br>
पितुस्तुल्यं कृतं राज्यं स्वर्णनाभिस्तु तत्सुतः ॥ <br>
पितुस्तुल्यं कृतं राज्यं पुष्पसेनस्तु तत्सुतः ॥ ॥ १८ ॥ <br>
पितुस्तुल्यं कृतं राज्यं ध्रुवसंधिस्तु तत्सुतः ॥ <br>
पितुस्तुल्यं कृतं राज्यमपवर्मा तु तत्सुतः ॥ १९ ॥ <br>
पितुस्तुल्यं कृतं राज्यं शीघ्रगन्ता तु तत्सुतः ॥ <br>
पितुस्तुल्यं कृतं राज्यं मरुपालस्तु तत्सुतः ॥ 3.1.2.२० ॥ <br>
पितुस्तुल्यं कृत राज्यं प्रसूवश्रुत उच्यते ॥ <br>
पितुस्तुज्यं कृतं राज्यं सुसंधिस्तनयोऽभवत् ॥ <br>
त्रेतापादः समाप्तोऽयं प्रथमो भारतेंतरे ॥ २१ ॥ <br>
उदयादुदयं यावद्राज्ञा तत्र सुसंधिना ॥ <br>
पितुस्तुल्यं कृतं राज्यं मामर्बस्तनयस्ततः ॥ २२ ॥ <br>
पितुस्तुल्यं कृतं राज्यं महाऽश्वस्तनयोऽभवत् ॥ <br>
पितुस्तुल्यं कृतं राज्यं बृहद्बालः सुतस्ततः ॥ २३ ॥ <br>
पितुस्तुल्यं कृतं राज्यं बृहदैशान एव तत् ॥ <br>
पितुस्तुल्यं कृतं राज्यमुरुक्षेपस्ततोऽभवत्॥२४॥ <br>
पितुस्तुल्यं कृतं राज्यं वत्सपालस्तु तत्सुतः॥<br>
पितुस्तुल्यं कृतं राज्य वत्सव्यूहस्ततोऽभवत् ॥ २५ ॥ <br>
पितुस्तुल्यं कृतं राज्यं प्रतिव्योमा ततो नृपः ॥ <br>
पितुस्तुल्यं कृतं राज्यं सुतो देवकरस्ततः ॥ २६ ॥ <br>
पितुस्तुल्यं कृतं राज्यं सहदेवस्ततोऽभवत् ॥ <br>
पितुस्तुल्यं कृतं राज्यं बृहदश्वस्ततो नृपः ॥ २७ ॥ <br>
पितुस्तुल्यं कृतं राज्यं भानुरत्नस्ततोऽभवत् ॥ <br>
पितुस्तुल्यं कृतं राज्यं सुप्रतीकस्ततोऽभवत् ॥ २८ ॥ <br>
पितुस्तुल्यं कृतं राज्यं मरुदेवस्सुतस्ततः ॥ <br>
पितुस्तुल्यं कृतं राज्यं सुनक्षत्रस्ततोऽभवत् ॥ २९ ॥ <br>
पितुस्तुल्यं कृतं राज्यं सुतः केशीनरस्ततः ॥ <br>
पितुस्तुल्यं कृतं राज्यमन्तरिक्षस्ततो नृपः ॥ 3.1.2.३० ॥ <br>
पितुस्तुल्यं कृतं राज्यं सुवर्णांगो नृपोऽभवत् ॥ <br>
पितुस्तुल्यं कृतं राज्यं तस्य पुत्रो ह्यमित्रजित् ॥ ३१ ॥ <br>
पितुस्तुल्यं कृतं राज्यं बृहद्राजस्ततोऽभवत् ॥ ३२ ॥ <br>
पितुस्तुल्यं कृतं राज्यं धर्मराजस्ततो नृपः ॥ <br>
पितुस्तुल्यं कृतं राज्यं तस्माज्जातः कृतञ्जयः ॥ ३३ ॥ <br>
पितुस्तुल्यं कृतं राज्यं तस्माज्जातो रणञ्जयः ॥ <br>
पितुस्तुल्यं कृतं राज्यं सञ्जयस्तत्सुतः स्मृतः ॥ ३४ ॥ <br>
पितुस्तुल्यं कृतं राज्यं तत्पुत्रः शाक्यवर्धनः ॥ <br>
पितुस्तुल्यं कृतं राज्यं क्रोधदानस्तु तत्सुतः ॥ ॥ ३५ ॥ <br>
पितुस्तुल्यं कृतं राज्यं तस्मादतुलविक्रमः ॥ <br>
पितुस्तुल्यं कृतं राज्यं तस्माज्जातः प्रसेनजित् ॥ ३६ ॥ <br>
पितुस्तल्यं कृतं राज्यं तत्पुत्रः शूद्रकः स्मृतः ॥ <br>
पितुस्तुल्यं कृतं राज्यं सुरथस्तत्सुतोऽभवत् ॥ ३७ ॥ <br>
पितुरर्द्धं कृतं राज्यं सर्वे तु रघुवंशजाः ॥ <br>
पञ्चषष्टिमिता भूपा देवीपूजनतत्पराः ॥ ३८ ॥ <br>
हिंसायज्ञपराः सर्वे स्वर्गलोकमितो गताः ॥ <br>
बुद्धा जाताश्च ये पुत्रास्ते सर्वै वर्णसंकराः ॥ ३९ ॥ <br>
त्रेतातृतीयचरणप्रारम्भेन  नवतां गताः ॥ <br>
इन्द्रेण प्रेषितो भूमौ चन्द्रमा रोहिणीपतिः ॥ 3.1.2.४० ॥ <br>
प्रयागनगरे रम्ये भूमिराजयमचीकरत्॥ <br>
विष्णुभक्तश्चन्द्रमाश्च शिवपूजनतत्परः ॥ ४१ ॥ <br>
मायादेवीप्रसन्नार्थे शतं यज्ञमचीकरत् ॥ <br>
अष्टादशसहस्राणि राज्यं कृत्वा दिवं गतः ॥४२ ॥ <br>
तस्य पुत्रो बुधो नाम मेरुदेवस्य वै सुतः ॥ <br>
इलामुद्वाह्य धर्मेण तस्माज्जातः पुरूरवाः ॥४३॥ <br>
चतुर्दशसहस्राणि भूमिराज्यमचीकरत्॥ <br>
उर्वशीं सोऽपि स्वर्वेश्यां समयेनैव भोग्यवान् ॥ ४४ ॥ <br>
आयुर्नाम सुतो जातो धर्मात्मा विष्णुतत्परः ॥ <br>
षट्त्रिंशच्च सहस्राणि राज्यं कृत्वा पुरूरवाः ॥ ४५ ॥ <br>
गंधर्वलोकं संप्राप्य मोदते दिवि देववत् ॥ <br>
पितुस्तुल्यं कृतं राज्यमायुषो नहुषस्सुतः ॥ ४६ ॥ <br>
पितुस्तुल्यं कृतं राज्यं ततः शक्रत्वमागतः ॥ <br>
त्रिलोकीं स्ववशं चक्रे वर्षमेकसहस्रकम् ॥ ४७॥ <br>
मुनेर्दुवाससः शापान्नृपोऽजगरतां गतः ॥ <br>
पञ्च पुत्रा ययातेश्च त्रयो म्लेच्छत्वमागताः ॥ ४८ ॥ <br>
द्वौ तथार्यत्वमापन्नौ यदुज्येष्ठः पुरुर्लघुः ॥ <br>
तपोबलप्रभावेण राज्यं लक्षाब्दसंमितम् ॥ ४९ ॥ <br>
कृत्वा विष्णुप्रसादेन ततो वैकुण्ठमागतः ॥ <br>
यदोः पुत्रः स्मृतः क्रोष्टा राज्यं षष्टिसहस्रकम् ॥ 3.1.2.५० ॥ <br>
वृजिनघ्नस्सुतस्तस्माद्राज्यं विंशत्सहस्रकम् ॥ <br>
तस्मात्स्वाहार्चनः पुत्रः कृतं राज्यं पितुस्समम् ॥ ५१ ॥ <br>
तस्माच्चित्ररथः पुत्रः कृतं राज्यं पितुस्समम् ॥ <br>
अरविंदस्सुतस्तस्मात्कृतं राज्यं पितुः समम् ॥ ५२ ॥ <br>
अथ श्रवास्ततो जातस्तेजस्वी विष्णुतत्परः ॥ <br>
पितुरर्थं कृतं राज्यं तत्पुत्रस्तामसः स्मृतः ॥ ५३ ॥ <br>
पितुस्तुल्यं कृतं राज्यं तस्मादुशनस्सुतः ॥ <br>
पितुस्तुल्यं कृतं राज्यं शीतांशुकनृपोऽभवत् ॥ ॥ ५४ ॥ <br>
पितुस्तुल्यं कृतं राज्यं कमलांशुस्ततोऽभवत् ॥ ५५ ॥ <br>
पितुस्तुल्यं कृतं राज्यं पारावतसुतस्ततः ॥ <br>
पितुस्तुल्यं कृतं राज्यं जामघस्त त्सुतोऽभवत् ॥ ५६ ॥ <br>
पितुस्तुल्यं कृतं राज्यं विदर्भस्तत्सुतोऽभवत् ॥ <br>
पितुस्तुल्यं कृतं राज्यं क्राथो नाम सुतस्ततः ॥ ५७ ॥ <br>
पितुस्तुल्यं कृतं राज्यं कुन्तिभोजस्तु तत्सुतः ॥ <br>
पुरुर्देत्यसुतापुत्रः पाताले वृषपर्वणः ॥ ५८ ॥ <br>
उषित्वा नगरे तस्मिन्मायाविद्यस्ततोऽभवत् ॥ <br>
प्रयागस्य प्रतिष्ठाने पुरे राज्यमथाकरोत् ॥ ५९ ॥ <br>
दशवर्षसहस्राणि राज्यं कृत्वा दिवं गतः ॥ <br>
देवीभक्तः स नृपतिस्तत्पुत्रो जनमेजयः ॥ 3.1.2.६० ॥ <br>
पितुस्तुल्यं कृतं राज्यं प्रचिन्वांस्तत्सुतोऽभवत् ॥ <br>
पितुस्तुल्यं कृतं राज्यं प्रवीरस्तनयोऽभवत् ॥ ६१ ॥ <br>
पितुस्तुल्यं कृतं राज्यं नभस्यस्तनयोऽभवत् ॥ <br>
पितुस्तुल्यं कृतं राज्यं भवदस्तत्सुतस्स्मृतः ॥ ६२ ॥ <br>
पितुस्तुल्यं कृतं राज्यं सुद्युम्नस्तनयोऽभवत् ॥ <br>
पितुस्तुल्यं कृतं राज्यं पुत्रो बाहुगरः स्मृतः ॥ ॥ ६३ ॥ <br>
पितुस्तुल्यं कृतं राज्यं संयातिस्तनयोऽभवत् ॥ <br>
पितुस्तुल्यं कृतं राज्यं धनयातिस्ततोऽभवत् ॥ ६४ ॥ <br>
पितुस्तुल्यं कृतं राज्यमैन्द्राश्वस्तनयोऽभवत् ॥ <br>
पितुस्तुल्यं कृतं राज्यं तस्माद्रंतिनरः सुतः ॥ ६५ ॥ <br>
पितुस्तुल्यं कृतं राज्यं तत्पुत्रः सुतपाः स्मृतः॥ <br>
पितुस्तुस्यं कृतं राज्यं संवरणस्तनयस्ततः ॥ ६६ ॥ <br>
हिमालयगिरौ प्राप्ते तपः कर्तुं मनो दधत् ॥ <br>
शतवर्षं ततः सूर्यस्तपतीं नाम कन्यकाम् ॥ ६७ ॥ <br>
संवरणाय ददौ तुष्टो रविलोकं नृपो गतः ॥ <br>
ततो मायाप्रभावेन युगं प्रलयमागतम् ॥ ६८ ॥ <br>
चत्वारः सागरा वृद्धा भारतं क्षयतां गतम् ॥ <br>
द्विवर्षे सागरे भूमिरुषित्वा भूधरैस्सह ॥ ६९ ॥ <br>
महावायुप्रभावेन सागराः शुष्कतां गताः ॥ <br>
अगस्त्यतेजसा भूमिः स्थली भूत्वा प्रदृश्यते ॥ 3.1.2.७० ॥ <br>
पञ्चवर्षांतरे भूमिर्वृक्षदूर्वादिसंयुता ॥ <br>
सूर्याज्ञया च संवर्णस्तपत्या मुनिना सह ॥ ७१ ॥ <br>
वशिष्ठेन त्रिवर्णैश्च मुख्यैः सार्द्धं समागतः ॥ ७२ ॥ <br>
इति श्रीभविष्ये महापुराणे प्रतिसर्गपर्वणि चतुर्युगखण्डापरपर्याये त्रेतायुगभूपाख्यानं नाम द्वितीयोध्यायः ॥ २ ॥<br>
<br>
