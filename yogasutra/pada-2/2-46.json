{
  "results": [
    {
      "book": "YogaSutras",
      "id": "64100",
      "key": "2-46",
      "order": 97,
      "tags": [
        "Pada 2",
        "Sutra 46"
      ],
      "text": "स्थिरसुखमासनम् ॥ २-४६ ॥"
    }
  ],
  "related": [
    {
      "book": "YS_Com_YogaChandrika",
      "id": "66794",
      "key": "2-46",
      "order": 246,
      "tags": [
        "2-46",
        "Pada 2",
        "Sutra 46",
        "Yoga Sutra Commentary"
      ],
      "text": "\nस्थिरसुखमासनम् ॥ ४६ ॥\nआसनमाह स्थिरेति । आस्यतेऽनेनेत्यासनं पद्मस्वस्तिकादि । तद्यदा स्थिरं निष्कम्पं सुखमनुद्वेजनीयं तदा योगाङ्गम् ॥ ४६ ॥\n"
    },
    {
      "book": "YS_Com_YogaSudhakara",
      "id": "66581",
      "key": "2-46",
      "order": 246,
      "tags": [
        "2-46",
        "Pada 2",
        "Sutra 46",
        "Yoga Sutra Commentary"
      ],
      "text": "\nइत्थं सावान्तरफलान्यमनियमान्निरूप्य क्रमप्राप्तमासनं तत्साधनं तत्फलं च तावदाह –\nस्थिरसुखमासनम् ॥ ४६ ॥\nपद्मस्वस्तिकादिणा यादृशेन देहस्थापनेन यश्च पुरुषस्यावयवव्यथानुत्पत्तिलक्षणं सुखं देहचलनराहित्यलक्षणं स्थैर्यं च सम्पद्यते, तदेव मुख्यमासनम् । पद्मासनादिस्वरूपं तु याज्ञवल्क्येन निरूपितम् – ’ऊर्वोरुपरि विपेन्द्र कृत्वा पादतले शुभे । अङ्गुष्ठौ च निबध्नीयाद्धस्ताभ्यां व्युत्क्रमेण तु । पद्मासनं भवेदेतत्सर्वेषामभिपूजितम् ’ इत्यादिना ॥\n"
    },
    {
      "book": "YS_Com_Vritti",
      "id": "66404",
      "key": "2-46",
      "order": 246,
      "tags": [
        "2-46",
        "Pada 2",
        "Sutra 46",
        "Yoga Sutra Commentary"
      ],
      "text": "\nआसनमाह –\nस्थिरसुखमासनम् ॥ ४६ ॥\nयदेव स्थिरं सुखकरं च तदेवासनं कार्यमित्यर्थः ॥ ४६ ॥\n"
    },
    {
      "book": "YS_Com_SutrarthaBodhini",
      "id": "66175",
      "key": "2-46",
      "order": 246,
      "tags": [
        "2-46",
        "Pada 2",
        "Sutra 46",
        "Yoga Sutra Commentary"
      ],
      "text": "\nएवं नियमासिद्धीः प्रदर्श्य आसनसिद्धिप्रदर्शनार्थमासनस्वरूपमाह –\nस्थिरसुखमासनम् ॥ ४६ ॥\nनिश्चितं सुखावहं च यत्तदासनमित्यर्थः । आस्यतेऽनेनेति आसनं द्विविधं बाह्यशारीरभेदेन । बाह्यं चैलाजिनकुशोत्तरम् । शारीरं पद्मस्वस्तिकाद्यनेकविधम् ॥ ४६ ॥\n"
    },
    {
      "book": "YS_Com_SiddhantaChandrika",
      "id": "66073",
      "key": "2-46",
      "order": 246,
      "tags": [
        "2-46",
        "Pada 2",
        "Sutra 46",
        "Yoga Sutra Commentary"
      ],
      "text": "\nइतः परं सकलरोगादिनिवृत्तिद्वारा हठयोगस्योपायमासनमाह –\nस्थिरसुखमासनम्॥४६॥\nस्थिरं निश्चलं सुखकरं च यत्तदासनम्। आस्यते आस्तेः वाऽनेन प्रकारेणेत्यासनमित्यर्थः। तच्च, पद्म १ सिद्ध २ भद्र ३ वीर ४ स्वस्तिक ५ सिंह ६ दण्ड ७ सोपाश्रय ८ पर्य्यङ्क ९ मयूर १० कुक्कुटोत्तान-कुक्कुट ११-१२ पश्चिमतान १३ मत्स्येन्द्रपीठ १४ चक्र १५ गोमुख १६ कूर्म १७ धनुर्मृगस्वस्तिका-ऽर्द्धचन्द्रा-ऽञ्जलिक १८-१९-२०-२१ पीठ २२ वज्र २३ मुक्त २४ चन्द्रा-ऽर्द्धप्रसारित २५-२६ शव २७ कपाल २८ गरुडा-ऽद्धासन २९-३० कमल ३१ क्रौञ्च्चनिषदन ३२ हस्तिनिषदनोष्ट्रनिषदन् ३३-३४ कपिनिषदन् ३५ योगासन ३६ योन्यासन ३७ समस्थाना ३८ऽऽदिभेदेन चतुरशीतिप्रकारम्। एतेषां लक्षणानि योगप्रदीपादावुक्तानि। तत्र पद्मासनस्य –\nअङ्गुष्ठौ सन्निबध्नीयाद्धस्ताभ्यां व्युत्क्रमेण च।\nऊर्वौरुपरि विप्रेन्द्रकत्वा पादतले उभे॥\nपद्मासनं भवेदेतत् सर्वेषामेव पूजितम्।\nउत्तनौ चरणौ कृत्वा ऊरुसंस्थौ प्रयत्नतः॥\nऊरुमध्ये तथोत्तानौ पाणी कृत्वा समौ दशौ।\nनासाग्रे विन्यसेद्राजन् दन्तमूलं तु जिह्वया॥\nउन्नम्य चिबुकं वक्षस्युत्थाप्य पवनं शनैरिति वा॥१॥\nअथ सिद्धासनस्य –\nयोनिस्थानकमङ्घ्रिमूलघटितं कृत्वा दृढं विन्यसे\nन्मेढ्रे पादमथैकमेकहृदयः कृत्वा समं विग्रहम्॥\nस्थाणुः संयमितेन्द्रियोऽचलदृशा पश्येद् भ्रुवोरन्तरं \nत्वेतन्मोक्षकपाटभेदनकरं सिद्धासनं प्रोच्यते॥\nदक्षिणोत्तरगुल्फेन सीविनीं पीडयेच्छिराम्।\nअधस्ताद्दण्डयोः सूक्ष्मां सव्योपरि च दक्षिणाम्॥\nजङ्घोर्वोरन्तरं गार्गि नश्छिद्रं बन्धयेद् दृढम्।\nसमग्रीवशिरस्कन्धः समपृष्ठसहोदरः॥\nनेत्राभ्यां दक्षिणं गुल्फं लोकयन्नुपरि स्थितम्।\nएतत् सिद्धासनं नाम शीघ्रसिद्धिविधायकमिति वा॥\nएतदेव, योगाऽऽसनपदेनोच्यते श्रुतिषु। अनायासेन योगसाधनत्वात्॥२॥\nअथ भद्रस्य –\nगुल्फौ च वृषणस्याधः सीवन्याः पार्श्वयोः क्षिपेत्।\nपार्श्वपादौ च पाणिभ्यां दृढं  बद्ध्वा सुनिश्चलः॥\nभद्रासनं भवेदेतत् सर्वव्याधिविषापहम्॥३॥\nअथ वीरासनस्य –\nएकं पादमथैकस्मिन् विन्यस्योरुणि सत्तमः।\nइतरस्मिँस्तथा चोरुं वीरासनमुदाहृतम्॥४॥\nअथ स्वस्तिकस्य –\nजानूर्वोरन्तरे सम्यक् कृत्वा पादतले उभे।\nऋजुकायः सुखासीनः स्वस्तिकं तत् प्रचक्षते॥\nसीवन्या आत्मनः पार्श्वे गुल्फौ निक्षिप्य पादयोः।\nसव्ये दक्षिणगुल्फं तु दक्षिणे दक्षिणोत्तरम्॥\nएतत् स्वस्तिकमाख्यातं सर्वपापप्रणाशनमिति, च॥५॥\nअथ सिंहासनस्य –\nगुल्फौ च वृषणस्याधः सीवन्याः पार्श्वयोः क्षिपेत्।\nदक्षिणं सव्यगुल्फेन दक्षिणेन तथोत्तरम्॥\nहस्तौ जानूपरिस्थाप्य स्वाङ्गुलीः सम्प्रसार्य च।\nव्यात्तवक्त्रो निरीक्षेत नासाग्रं सुसमाहितः॥\nसिंहासनं भवेदेतत् पूजितं योगिभिः सदा॥६॥\nअथ दण्डासनस्य –\nसुखप्रसारितौ पादौ सुश्लोष्टौ भुवि संस्थितौ।\nउपवेश्यार्द्धकायं तु दण्डासनमिति स्मृतम्॥७॥\nअथ सोपाश्रयस्य –\nपादौ द्वौ द्विगुणीकृत्य तिर्यगूर्ध्वं यथाक्रमम्।\nन्यसेत् पाणी योगपट्टे स्थितः श्लिष्टाङ्गुली नखौ॥\nयोगपट्टासनं ह्येतत् सर्वेषामपि पूजितम्॥८॥\nअथ पर्य्यङ्कस्य –\nजानुप्रसारितं बाह्वोः शयनं पृष्ठयोगतः॥\nकेचित्तु –\nपर्य्यङ्कं योगपट्टेन बन्धीयात् पृष्ठयोगतः।\nआकुञ्च्य जानुनी सम्यक् पादं कृत्वा तु दक्षिणम्॥\nबाह्यतो वामजङ्घायां वामसव्यादधो बहिः।\nकिञ्चिद्विनिर्गतं कृत्वा सन्तिष्ठेन्नान्य वै कटिम्॥\nपर्य्यङ्कमिति व्याख्यातमासनं योगसिद्धिदम्, इति स्मृतेः।\nपर्य्यङ्कासनं योगपट्टासनं चैकमवेति वदन्ति॥९॥\nअथ मयूरस्य –\nअवष्टभ्य धरां सम्यक् तलाभ्यां करयोर्द्वयोः।\nहस्तयोः कूर्परे चापि स्थापयेन्नाभिपार्श्वयोः॥\nसमुन्नतशिरःपादो दण्डवद् व्योम्नि संस्थितः।\nमयूरासनमेतद्वै सर्वपापप्रणाशनम्॥\nसर्वे चाभ्यान्तरा रोगा विनश्यन्ति विषाणि च॥१०॥\nअथ कुक्कुटस्य –\nपद्मासनं तु संयोज्य जानूर्वोरन्तरे करौ।\nनिवेश्य भूमौ संस्थाप्य व्योमस्थं कुक्कुटासनम्॥११॥\nअथोत्तानकुक्कुटस्य –\nकुक्कुटासनबन्धस्थो दोर्भ्यां सम्बद्ध्य कन्धराम्।\nभवेत् कूर्म्मवदुत्तानमेतदुत्तानकुक्कुटम्॥\nउत्तानकूर्म्मकमिति केचित्॥१२॥\nअथ पश्चिमतानस्य –\nप्रसार्य पादौ भुवि दण्डरूपौ द्वाभ्याञ्च पादद्वितयं गृहीत्वा।\nजानूपरिन्यस्तललाटदेशोऽभ्यस्येदिदं पश्चिमतानमाहुः॥\nउदयं जठरानलस्य कुर्यादुदरे कार्श्यमरोगितां च पुंसाम्॥१३॥\nअथ मत्स्येन्द्रपीठस्य –\nवामोरुमूलार्पितदक्षपादं जान्वोर्बहिर्वेष्टितदक्षदोष्णा। \nप्रगृह्य तिष्ठेत् परिवर्त्तिताङ्गः श्रीमत्स्यनाथोदितमसनं स्यात्॥\nमत्स्येन्द्रपीठं जठरप्रवृद्धिं प्रचण्डरुङ्मण्डलखण्डनास्त्रम्।\nअभ्यासतः कुण्डलिनीप्रबोधं दण्डे स्थिरत्वं प्रददाति पुंसाम्॥१४॥\nअथ चक्रासनस्य –\nशवासनस्थौ द्वौ पादौ कुर्य्यान्मस्तकतः परौ।\nव्युत्क्रमेण ततः शीघ्रमेतत् सर्वस्य साधनम्॥\nचक्रासनं गुल्मप्लीहवातरोगादिनाशनम्॥१५॥\nअथ गोमुखस्य –\nसव्ये दक्षिणगुल्फं तु पृष्ठपार्श्वे निवेशयेत्॥\nदक्षिणेऽपि तथा सव्ये गोमुखं गोमुखं यथा॥१६॥\nअथ कूर्मस्य-\nगुदं नियम्य गुल्फाभ्यां व्युत्क्रमेण समाहितः॥\nकूर्मासनं भवेदेतदिति योगविदो विदुः॥१७॥\nअथ धनुषः-\nपादाङ्गुष्ठौ च पाणिभ्यां गृहीत्वा श्रवणावधि॥\nधनुराकर्षणं कृत्वा धनुरासनमीरितम्, इति॥१८॥\nअथ मृगस्वस्तिकस्य –\nस्थातव्ये भूतले पादावासनस्थेन योगिना।\nदक्षिणं वामभागे तु वामपादं तु दक्षिणे॥\nअन्योन्याभिमुखम् कृत्वा मृगशीर्षकरद्वयम्।\nयोगसंसिद्धिहेतुस्तु मृगस्वस्तिकमुच्यते॥१९॥\nअथार्द्धचन्द्रस्य –\nतलपादेन वामेन जानुना दक्षिणेन च॥\nस्थित्वा हस्तपुटं कार्यमर्द्धचन्द्रासनं विदुः॥२०॥\nअथाञ्जलिकस्य –\nभुवि स्थित्वा तु जानुभ्यां तावन्मात्रेण योगिना॥\nहृदि हस्तपुटं कार्यं ज्ञेयमञ्जलिकासनम्॥२१॥\nअथ पीठासनस्य –\nआसनस्थेन पादौ द्वौ न्यस्य तौ भूतले समौ॥\nजानुद्वये हस्ततलं कृत्वा पीठासनं भवेत्॥२२॥\nअथ वज्रस्य –\nसव्येन गुल्फेन गुदं निपीड्य सव्येतरेणैव निरुध्य सन्धिम्।\nसव्ये करे न्यस्तकरेतरस्मिन् शिखां समालोकय पावकस्य॥\nएतद्वजासनं प्राहुर्गुप्तासनमथो विदुः॥२३॥\nअथ मुक्तस्य –\nमेढ्रादुपरि विन्यस्य सव्यं गुल्फं तथोपरि॥\nगुल्फान्तरं तु विन्यस्य मुक्तासनमिदं भवेत्॥\nएतद्द्वयं सिद्धासनस्यैवाऽऽन्तरभेदः॥२४॥\nअथ चन्द्रार्द्धस्य –\nतद्वत्पादद्वयं कृत्वा सुतलान्योन्यसंस्थितम्।\nचन्द्रार्द्धमेवं कथितं योगसाधनमुत्तमम्॥\nतद्वत् पद्मासनवत् द्विगुणपादद्वयं कृत्वेत्यर्थः॥२५॥\nअथ प्रसारितस्य –\nतद्वत् पादद्वयं कुर्य्यात्तन्मुखं तु प्रणामितम्।\nपृष्ठतोऽप्युपधानस्थं सम्प्रसार्य करद्वयम्॥\nप्रसरितासनं त्वेतत् कथितं योगसिद्धिदम्।\nअत्रापि तद्वत् पद्मासनवदित्यर्थः॥२६॥\nअथ शवस्य-\nउत्तानं शववद् भूमौ शवासनमिदं स्मृतम्।\nशवासनं श्रान्तिहरं चित्तविश्रान्तिसाधनम्॥२७॥\nअथ कपालासनस्य –\nभूमौ स्वमस्तक स्थाप्य हस्तयोः कूर्परे तथा॥\nपादौ स्वे दण्डवत् कुर्यात् कपालासनमीरितम्॥२८॥\nतथ गरुडासनस्य –\nगरुडस्येवावस्थितिः॥२९॥\nअथार्द्धासनस्य –\nएकपादमथैकस्मिन् विन्यस्योरुणि सत्तमः॥\nआसीतार्द्धासनमिदं योगसाधनमुत्तम्॥३०॥\nअथ कमलासनस्य –\nदक्षिणोरुगतं वामपादं वामोरुसंस्थितम्।\nदक्षिणं तु समाकृष्य तज्जङ्घे तु परस्परम्॥\nएतद्धि कमलं नाम विधेरासनमुत्तमम्॥\nअत एव पद्मासनाद् भेदः। कगङ्गुष्ठयोर्योगानपेक्षणात्॥३१॥\nअथ क्रौञ्चनिषदनं – क्रौञ्चस्येवावस्थितिः॥३२॥\nएवं हस्तिनिषदनादीनि हस्त्यादीनां निषण्णानां संस्थानदर्शनात् प्रत्येतव्यानि, सम्प्रदायाच्चाऽवगतव्यानि। प्रचरदवस्थेषु ग्रन्थेषु तेषामनुपलब्धेः॥३३॥३४॥३५॥\nअथ योगासनस्य\nदक्षजानोः सव्यगुल्फं सव्ये दक्षिणमेव च।\nकृत्वा समोपविष्टस्य भ्रूमध्याद् दृष्टिरुच्यते॥\nवैपरीत्येन वा योगाद् योगसाधनमुत्तमम्।\nयोगासनमिदं प्रोक्तं सर्वयोगिनिषेवितम्॥३६॥\nअथ योन्यासनस्य –\nगुह्यस्थानकमङ्घ्रिमूलघटितं कृत्वा दृढं विन्यसेत्।\nसीवन्यामथ पादमेकहृदयः कृत्वा समं विग्रहम्॥\nजाणुन्यस्तकराग्रदृष्टिरचलः स्याद् योग्निमुद्रान्वितः।\nइदमपि सिद्धासनस्यैवाऽवान्तरभेदः॥३७॥\nअथ समसंस्थानस्य –\nबाह्याग्रप्रपदाभ्यां द्वयोराकुञ्चितयोरन्योन्यसंपीडनम्॥३८॥\nएवं येन संस्थानविशेषेणावस्थितस्य स्थैर्यं सुखं च सिद्ध्यति तदासनं स्थिरसुखम्। तेषु सर्वेषु, सिद्धं पद्मं भद्रं स्वस्तिकं चेति चतुष्टयं सारभूतमुक्तममृतबिन्दूपनिषदि –\nसिद्धं पद्मं स्वस्तिकं वा भद्रासनमथापि वा।\nबद्ध्वा योगासनं सम्यगुत्तराभिमुखः स्थितः, इति॥\nपद्मसिद्धयोर्झटिति कुम्भकसाधकत्वाद् भद्रस्य च उदरलाघवद्वारा व्याधिनाशकत्वात् सिंहस्याधिभौतिकोअद्रवनिवारकत्वात्। अत एव हठप्रदीपिकायान्तु स्वस्तिकं विहाय सिंहासनमादाय चतुष्टयमुक्तम्। यथा –\nचतुराशीत्यासनानि शिवेन कथितानि वै। \nतेभ्यश्चतुष्कमादाय सारभूतं ब्रवीम्यहम्॥\nसिद्धं पद्मं तथा भद्रं सिंहं चेति चतुष्टयम् इति।\nएतेष्वपि सिद्धं पद्मं चेति द्वयं श्रेष्ठम्॥\nतदुक्तं गोरक्षेण –\nआसनेभ्यः समस्तेभ्यो द्वयमेतदुदाहृतम्।\nएकं सिद्धासनं प्रोक्तं द्वितीयं पद्मासनम्, इति संक्षेपः॥४६॥\n"
    },
    {
      "book": "YS_Com_Pradipika",
      "id": "65761",
      "key": "2-46",
      "order": 246,
      "tags": [
        "2-46",
        "Pada 2",
        "Sutra 46",
        "Yoga Sutra Commentary"
      ],
      "text": "\nप्रसिद्धत्वात्सिद्धिद्वयं व्याख्याय संपदं स्वयं विवृणोति –\nरूपलावण्यबलवज्रसंहननत्वानि कायसंपत् ॥ ४६ ॥\nवज्रवद्दृढः संघातो यस्येति वज्रसंहननः । शेषं स्पष्टम् ॥ ४५ ॥\n"
    },
    {
      "book": "YS_Com_ManiPrabha",
      "id": "65645",
      "key": "2-46",
      "order": 246,
      "tags": [
        "2-46",
        "Pada 2",
        "Sutra 46",
        "Yoga Sutra Commentary"
      ],
      "text": "\nएवं यमनियामान् सह सिद्धिभिर्निरूप्यासनस्वरूपमाह- \nस्थिरसुखमासनम् ॥ ( ४६ )\nनिश्चलं सुखवाहं च यदासनं तद्योगाङ्गमित्यर्थः । आस्यतेस्नेनेत्यासनम् । तद् द्विविधम्- बाह्यं शारीरं च । तत्र चैलाजिनकुशोत्तरं बाह्यं शारीरं, पद्मस्वस्तिकादीति विशेषः । तत्र पद्मासनं प्रसिद्धम् । सव्यमाकुञ्चितचरणं दक्षिणजङ्घोर्वन्तरे निक्षिपेदिति स्वस्तिकासनम् । द्वे पादतले वृषणसमीपे सम्पुटीकृत्य संपुटोपरिपाणिसंपुटिकां न्यसेदिति भद्रासनं (द्रष्टव्यम्) योगपट्टेन सोपाश्रयासनम् । जानुप्रसारितबाहोःशयनं पर्यङ्कासनम् । क्रोञ्चोष्ट्रगजादिवत् उपवेशनं क्रोञ्चाद्यासनम् (द्रष्टव्यम्) ।।\n"
    },
    {
      "book": "YS_Com_VyasaBhashya",
      "id": "65464",
      "key": "2-46",
      "order": 246,
      "tags": [
        "2-46",
        "Pada 2",
        "Sutra 46",
        "Yoga Sutra Commentary"
      ],
      "text": "\nउक्ताः सह सिद्धिभिर्यमनियमाः। आसनादीनि वक्ष्यामः। तत्र –\nस्थिरसुखमासनम् ॥ ४६ ॥ \nतद्यथा पद्मासनं भद्रासनं स्वस्तिकं दण्डासनं सोपाश्रयं पर्यङ्कं क्रौञ्चनिषदनं हस्तिनिषदनमुष्ट्रनिषदनं समसंस्थानं स्थिरसुखं यथासुखं चेत्येवमादीनि ॥ ४६ ॥ \n"
    },
    {
      "book": "YS_Com_RajaMartandaBhashya",
      "id": "65082",
      "key": "2-46",
      "order": 246,
      "tags": [
        "2-46",
        "Pada 2",
        "Sutra 46",
        "Yoga Sutra Commentary"
      ],
      "text": "\nयमनियमानुक्त्वाऽऽसनमाह –\nस्थिरसुखमासनम् ॥ ४६ ॥ \nआस्यतेऽनेनेत्यासनं पद्मासनदण्डासनस्वस्तिकासनादि। तद्यदा स्थिरं निष्कम्पं सुखमनुद्वेजनीयं च भवति तदा योगाङ्गतां भजते।\n"
    }
  ]
}