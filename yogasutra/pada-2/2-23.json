{
  "results": [
    {
      "book": "YogaSutras",
      "id": "64033",
      "key": "2-23",
      "order": 74,
      "tags": [
        "Pada 2",
        "Sutra 23"
      ],
      "text": "स्वस्वामिशक्त्योः स्वरूपोपलब्धिहेतुः संयोगः ॥ २-२३ ॥"
    }
  ],
  "related": [
    {
      "book": "YS_Com_YogaChandrika",
      "id": "66767",
      "key": "2-23",
      "order": 223,
      "tags": [
        "2-23",
        "Pada 2",
        "Sutra 23",
        "Yoga Sutra Commentary"
      ],
      "text": "\nस्वस्वामिशक्त्योः स्वरूपोपलब्धिहेतुः संयोगः ॥ २३ ॥\n"
    },
    {
      "book": "YS_Com_YogaSudhakara",
      "id": "66512",
      "key": "2-23",
      "order": 223,
      "tags": [
        "2-23",
        "Pada 2",
        "Sutra 23",
        "Yoga Sutra Commentary"
      ],
      "text": "\nइत्थं दृश्यद्रष्टारौ व्याख्याय तत्संयोगं व्याख्यातुमाह –\nस्वस्वामिशक्त्योः स्वरूपोपलब्धिहेतुः संयोगः ॥ २३ ॥\nस्वशक्तिर्दृश्यस्वभावः, स्वामिशक्तिदृक्स्वभावः । तयोश्चैत्तचेतनत्वेन व्यवस्थितयोः स्वरूपोपलब्धिर्भोगापवर्गरूपा । तस्या हेतुः प्रत्ययः संयोगो द्रष्टृदृश्यभावो विद्याकृत इति व्याख्यातम् । एवं च यस्याभावे दृग्दृश्ययोः स्वरूपोपलब्धिर्न भवति, यद्भावे सा भवति, स संयोगः कार्यैकोन्नेय इत्युपदिष्टं भवति ॥ २३ ॥\n"
    },
    {
      "book": "YS_Com_Vritti",
      "id": "66339",
      "key": "2-23",
      "order": 223,
      "tags": [
        "2-23",
        "Pada 2",
        "Sutra 23",
        "Yoga Sutra Commentary"
      ],
      "text": "\nअत्र तयोः संयोगमाह –\nस्वस्वामिशक्त्योः स्वरूपोपलब्धिहेतुः संयोगः ॥ २३ ॥\nप्रलये भोग्यभोक्तृत्वाभावाच्छक्तिग्रहणम् । स्वं भोग्यं, स्वामी भोक्ता । स्वरूपयोः दृश्यपुरुषस्वरूपयोः उपलब्धिर्विषयभोगात्मदर्शनरूपा तस्या हेतुर्यः स्वस्वबुद्धिजन्माख्यः स एव जातोऽहमित्यादिबुद्धिविषयत्वरूपः संयोगः इत्यर्थः । संयोगसामान्यस्य सार्वकालिकत्वेन हेयाहेतुत्वाद्वक्ष्यमाणज्ञाननिवत्यत्वासंभवाच्चेति भावः । सम्यग्दर्शनाद्भोगकारणाविद्यानाशे भोगाभावरूपो बन्धाभाव एव मोक्षः । अत आत्मदर्शनमपि संयोगहेतुकमेवेति दिक् ॥ २३ ॥\n"
    },
    {
      "book": "YS_Com_SutrarthaBodhini",
      "id": "66140",
      "key": "2-23",
      "order": 223,
      "tags": [
        "2-23",
        "Pada 2",
        "Sutra 23",
        "Yoga Sutra Commentary"
      ],
      "text": "\nदृश्यद्रष्टारौ व्याख्याय हेयहेतुं संयोगं निरूपयति –\nस्वस्वामिशक्त्योः स्वरूपोपलब्धिहेतुः संयोगः ॥ २३ ॥\nस्वं दृश्यं, तस्य शक्तिर्जडत्वेन दृश्यत्वयोग्यता । स्वामी पुरुषस्तस्य शक्तिश्चेतनत्वेन साक्षित्वयोग्यता स्वरूपात्मिकैव । तयोः स्वस्वामिस्वरूपयोर्विविधशब्दाद्याकारदृश्य-बुद्धिस्वरूपोपलब्धिर्भोगः । स्वामिस्वरूपस्योपलब्धिरपवर्गः । तद्धेतुः संयोगो भोक्तृभोग्यभावः स्वस्वामिभावाख्यापरपर्यायः । स च संयोगः कार्येणैव ज्ञेयः । कार्ये च तत्स्वरूपोपलब्धिरेव ॥ २३ ॥\n"
    },
    {
      "book": "YS_Com_SiddhantaChandrika",
      "id": "65974",
      "key": "2-23",
      "order": 223,
      "tags": [
        "2-23",
        "Pada 2",
        "Sutra 23",
        "Yoga Sutra Commentary"
      ],
      "text": "\nद्रष्टृदृश्यौ व्याख्याय हेयहेतुं संयोगं निरूपयति-\nस्वस्वामिशक्त्योः स्वरूपोपलब्धिहेतुः संयोगः॥२३॥\nस्वं दृश्यम्। तस्य शक्तिः जडत्वेन भोगयोग्यता। स्वामी पुरुषस्तस्य शक्तिश्चेतनत्वेन भोक्तृयोग्यता, स्वरूपात्मिकैव। तयोः स्वस्वामिस्वरूपयोः शक्त्योः स्वरूपोपलब्धिहेतुःस्वरूपेण भोक्तृभोग्यभावेन चोपलब्धौ हेतुः कारणं भोक्तृभोग्यभावेन सन्निधानं संयोगः इत्यर्थः। अथवा, सुखदुःखाद्याकारदृश्यबुद्धिस्वरूपस्योपलब्धिर्भोगः। स्वामिस्वरूपस्य सच्चिन्मात्रस्योपलब्धिहेतुरपवर्गहेतुर्ज्ञानम्। तद्धेतुः संयोग इत्यर्थः।\nअथवा स्वशक्तिर्दृश्यं भोग्यतायोग्यत्वात् स्वामिशक्तिर्द्रष्टृभोक्तृयोग्यत्वात्। तयोः स्वरूपोपलब्धौ हेतुर्यः संयोगविशेषः स एव द्रष्टृदृश्यसंयोगोऽत्र हेयहेतुरुक्तो, न सम्बन्धमात्रम्। प्रलयमोक्षसाधारण्यादिति भावः। सूत्रे स्वरूपपदं विवेकख्यातिपर्यन्तस्य दर्शनसामान्यस्य संयोगजन्यत्वज्ञापनेन हेयपक्षे प्रवेशज्ञापनाय। तदुक्तं- त्यज धर्ममधर्मं च उभे सत्यानृते त्यज* उभे सत्यानृते त्यक्त्वा येन त्यजसि तं त्यजेति। एवं विवेकखात्यन्त्ये कार्ये जनिते कृतकृत्येन जीवेन प्रधानादेर्दर्शनात् तं प्रति नष्टत्वेन दर्शनरूपकार्यावसान एव संयोग इत्यतो दृष्टस्वरूपोपलब्धिर्द्रष्टृदृश्ययोर्वियोगकारणमित्यपि ज्ञापितम्॥२३॥\n"
    },
    {
      "book": "YS_Com_Pradipika",
      "id": "65818",
      "key": "2-23",
      "order": 223,
      "tags": [
        "2-23",
        "Pada 2",
        "Sutra 23",
        "Yoga Sutra Commentary"
      ],
      "text": "\nमैत्र्यादिषु बलानि ॥ २३ ॥\nमैत्र्यादिषु संयमान्मैत्र्यादितत्त्वसाक्षात्कारपर्यन्ताद्बलानि अवन्ध्यानि वीर्याणि भवन्ति । परेषु मैत्र्याद्यर्थं प्रयत्नो निष्फलो न भवतीति यावत् । आदिशब्देन करुणामुदितयोः प्रथमपादोक्तयोर्ग्रहणम् ॥ २२ ॥\n"
    },
    {
      "book": "YS_Com_ManiPrabha",
      "id": "65629",
      "key": "2-23",
      "order": 223,
      "tags": [
        "2-23",
        "Pada 2",
        "Sutra 23",
        "Yoga Sutra Commentary"
      ],
      "text": "\nएवं दृश्यद्रष्टारौ व्याख्याय हेयहेतुं संयोगं निरूपयति-\nस्वस्वामिशक्त्योः स्वरूपोपलब्धिहेतुः संयोगः ॥ ( २३ )\nस्वं – दृश्यं तस्य शक्तिः जडत्वेन दृश्यत्वयोग्यता, स्वामी तु पुरुषः तस्य शक्तिः चेतनत्वेन द्रष्टृत्वयोग्यता, स्वरूपात्मिकैव । तयोः स्वस्वामिस्वरूपयोः शक्त्योः विविधशब्दाद्याकारदृश्यबुद्धिस्वस्वरूपस्योपलब्धिर्भोगः । स्वामिस्वरूपस्योपलब्धिरपवर्गः । तद्धेतुः संयोगः स्वस्वामिभावाख्यः स एवं द्रष्टृद्श्यभावो भोक्तृभोग्यभाव इत्याख्यायते । यस्याभावे दृग्दृश्ययोः स्वरूपोपलब्धिर्न भवति, यद्भावे सा भवति, स संयोगः कार्येणैव ज्ञेय इत्युपदिष्टं भवति ॥\n"
    },
    {
      "book": "YS_Com_VyasaBhashya",
      "id": "65361",
      "key": "2-23",
      "order": 223,
      "tags": [
        "2-23",
        "Pada 2",
        "Sutra 23",
        "Yoga Sutra Commentary"
      ],
      "text": "\nसंयोगस्वरूपाभिधित्सयेदं सूत्रं प्रववृते-\nस्वस्वामिशक्त्योः स्वरूपोपलब्धिहेतुः संयोगः ॥ २३ ॥ \nपुरुषः स्वामी दृश्येन स्वेन दर्शनार्थं संयुक्तः। तस्मात्संयोगादृश्यस्योपलब्धिर्या स भोगः। या तु द्रषुः स्वरूपोपलब्धिः सोऽपवर्गः। दर्शनकार्यावसानः संयोग इति दर्शनं वियोगस्य कारणमुक्तम्। दर्शनमदर्शनस्य प्रतिद्वंद्वीत्यदर्शनं संयोगनिमित्तमुक्तम्। नात्र दर्शनं मोक्षकारणमदर्शनाभावादेव बन्धाभावः स मोक्ष इति। दर्शनस्य भावे बन्धकारणस्यादर्शनस्य नाश इत्यतो दर्शनं ज्ञानं कैवल्यकारणमुक्तम्।\nकिं चेदमदर्शनं नाम, किं गुणानामधिकार आहोस्विद्दृशिरूपस्य स्वामिनो दर्शितविषयस्य प्रधानचित्तस्यानुत्पादः। स्वस्मिन्दृश्ये विद्यमाने यो दर्शनाभावः।\nकिमर्थवत्ता गुणानाम्। अथाविद्या स्वचित्तेन सह निरुद्धा स्वचित्तस्योत्पत्तिबीजम्। किं स्थितिसंस्कारक्षये गतिसंस्काराभिव्यक्तिः। यत्रेदमुक्तं प्रधानं स्थित्यैव वर्तमानं विकाराकरणादप्रधानं स्यात्।\nतथा गत्यैव वर्तमानं विकारनित्यत्वादप्रधानं स्यात्। उभयथा चास्य वृत्तिः प्रधानव्यवहारं लभते नान्यथा। कारणान्तरेष्वपि कल्पितेष्वेव समानश्चर्चः। दर्शनशक्तिरेवादर्शनमित्येके, “प्रधानस्याऽऽत्मख्यापनार्था प्रवृत्तिः” इतिश्रुतेः। सर्वबोध्यबोधसमर्थः प्राक्प्रवृत्तेः पुरुषो न पश्यति सर्वकार्यकरणसमर्थं दृश्यं तदा न दृश्यत इति। उभयस्याप्यदर्शनं धर्म इत्येके। तत्रेदं दृश्यस्य स्वात्मभूतमपि पुरुषप्रत्ययापेक्षं दर्शनं दृश्यधर्मत्वेन भवति। तथा पुरुषस्यानात्मभूतमपि दृश्यप्रत्ययापेक्षं पुरुषधर्मत्वेनेवादर्शनमवभासते। दर्शनं ज्ञानमेवादर्शनमिति केचिदभिदधति। इत्येते शास्त्रगता विकल्पाः। तत्र विकल्पबहुत्वमेतत्सर्वपुरुषाणां गुणानां संयोगे साधारणविषयम् ॥ २३ ॥ \n"
    },
    {
      "book": "YS_Com_RajaMartandaBhashya",
      "id": "65079",
      "key": "2-23",
      "order": 223,
      "tags": [
        "2-23",
        "Pada 2",
        "Sutra 23",
        "Yoga Sutra Commentary"
      ],
      "text": "\nदृश्यद्रष्टारौ व्याख्याय संयोगं व्याख्यातुमाह –\nस्वस्वामिशक्त्योः स्वरूपोपलब्धिहेतुः संयोगः ॥ २३ ॥ \nकार्यद्वारेणास्य लक्षणं करोति स्वशक्तिर्दृश्यस्य स्वभावः स्वामिशक्तिर्द्रष्टुः स्वरूपं तयोर्द्वयोरपि संवेद्यसंवेदकत्वेन व्यवस्थितयोर्या स्वरूपोपलब्धिस्तस्याः कारणं यः स संयोगः। स च सहजभोग्यभोग्क्तृभावस्वरूपान्नान्यः। न हि तयोर्नित्ययोर्व्यापकयोश्च स्वरूपादतिरिक्तः कश्चित् संयोगः। यदेव भोग्यस्य भोग्यत्वं भोक्तृश्च भोक्तृत्वमनादिसिद्धं स एव संयोगः।\n"
    }
  ]
}