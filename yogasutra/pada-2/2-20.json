{
  "results": [
    {
      "book": "YogaSutras",
      "id": "63997",
      "key": "2-20",
      "order": 71,
      "tags": [
        "Pada 2",
        "Sutra 20"
      ],
      "text": "द्रष्टा दृशिमात्रः शुद्धोऽपि प्रत्ययानुपश्यः ॥ २-२० ॥"
    }
  ],
  "related": [
    {
      "book": "YS_Com_YogaChandrika",
      "id": "66689",
      "key": "2-20",
      "order": 220,
      "tags": [
        "2-20",
        "Pada 2",
        "Sutra 20",
        "Yoga Sutra Commentary"
      ],
      "text": "\nद्रष्टा दृशिमात्रः शुद्धोऽपि प्रत्ययानुपश्यः ॥ २० ॥\n"
    },
    {
      "book": "YS_Com_YogaSudhakara",
      "id": "66510",
      "key": "2-20",
      "order": 220,
      "tags": [
        "2-20",
        "Pada 2",
        "Sutra 20",
        "Yoga Sutra Commentary"
      ],
      "text": "\nइत्थं हेयं दृश्यं प्रथमं निरूप्य उपादेयं द्रष्टारं निरूपयितुमाह –\nद्रष्टा दृशिमात्रः शुद्धोऽपि प्रत्ययानुपश्यः ॥ २० ॥\nद्रष्टा पुरुषो दृशिमात्रश्चिन्मात्रो न ज्ञानादिधर्मकः, तद्धर्मकत्वे तस्य वृत्तिरूपतया विनाशशीलत्वात् ’उपयन्नपयन्धर्मो विकरोति हि धर्मिणम्’ इति न्यायेनात्मनः कौटस्थ्यं हीयते । अतः शुद्धः अपरिणाम्यपि प्रत्ययं बौद्धमनुपश्यति । तमनुपश्यन्नतदात्मापि तदात्मभूत इव प्रतिभासत इत्यर्थः ॥ २० ॥\n"
    },
    {
      "book": "YS_Com_Vritti",
      "id": "66308",
      "key": "2-20",
      "order": 220,
      "tags": [
        "2-20",
        "Pada 2",
        "Sutra 20",
        "Yoga Sutra Commentary"
      ],
      "text": "\nअथ द्रष्टृपदार्थमाह –\nद्रष्टा दृशिमात्रः शुद्धोऽपि प्रत्ययानुपश्यः ॥ २० ॥\nदृषिमात्रो ज्ञानमात्ररूपः । एतेन ज्ञानधर्मकत्वं निरस्तम् । स बुद्धेः प्रतिसंवेदी तदविभागापन्न इति यावत् । अविभाग एव च प्रतिबिम्ब इत्युच्यते । स च तया नात्यन्तमभिन्नः । कदाचिदेव तत्तद्विषयाकारताधारणेन तस्याः परिणामिनीत्वात्। संप्रज्ञातव्युत्थानयोः सदा ज्ञातविषयत्वेनापरिणामित्वात्पुरुषस्य । परिणामी तु न सद्। ज्ञानविषयो यथा श्रोत्रादिः । किञ्च बुद्धिः परार्था क्लेशकर्मवासनाविषयेन्द्रियादिभिः सह पुरुषार्थकारित्वात्, शय्यादिवत् । पुरुषस्तु नैवमिति नात्यन्ताभेदः । नात्यन्तभिन्नो व्युत्थानदशायां यतः शुद्धोऽप्यपरिणाम्यपि प्रत्ययं बौद्धं प्रत्ययं वृत्तिजातमनुकुर्वन्निव पश्यति विषयजातमित्यर्थः । तमनुकुर्वन्नतदात्मापि तदात्मक इव भाति । तदुक्तं – ’प्राप्तचैतन्याभेदाया बुद्धिवृत्तेरनुकारणम् । तदविशिष्टः स आख्यायत’ इति भाष्ये । वृत्तेः स्वेनैव ग्रहणे कर्तृकर्मविरोधः, वृत्तिप्रवाहकल्पने चानवस्थाऽतस्तत्साक्षी तदविभागमापन्नः पुरुषः सिध्यति । वृत्तेरर्थग्रहणं ह्यर्थाकारतारूपो विकारः । तद्दृष्टान्तेन पुरुषस्यापि वृत्तिग्रहणं वृत्त्याकारतैव । सा चोक्तप्रतिबिम्बरूपा वृत्त्यनुकारितैवेति दिक् ॥ २० ॥\n"
    },
    {
      "book": "YS_Com_SutrarthaBodhini",
      "id": "66119",
      "key": "2-20",
      "order": 220,
      "tags": [
        "2-20",
        "Pada 2",
        "Sutra 20",
        "Yoga Sutra Commentary"
      ],
      "text": "\nएवं दृश्यं निरूप्य द्रष्टारं निरूपयति –\nद्रष्टा दृशिमात्रः शुद्धोऽपि प्रत्ययानुपश्यः ॥ २० ॥\nद्रष्टा पुरुषो दृशिमात्रश्चिन्मात्रो, न ज्ञानादिधर्मकः । अतः शुद्धोऽपरिणाम्यपि प्रत्ययं बुद्धिवृत्तिमनुसृत्य पश्यतीति प्रत्ययाऽनुपश्यः । स्वस्य बुद्ध्यविवेकाद् वृत्तिभिरेकीभूतः शब्दादीन् पश्यतीत्यर्थः ॥ २० ॥\n"
    },
    {
      "book": "YS_Com_SiddhantaChandrika",
      "id": "66012",
      "key": "2-20",
      "order": 220,
      "tags": [
        "2-20",
        "Pada 2",
        "Sutra 20",
        "Yoga Sutra Commentary"
      ],
      "text": "\nदृश्यं निरूप्य द्रष्टारं निरूपयति-\nद्रष्टा दृशिमात्रः शुद्धोऽपि प्रत्ययानुपश्यः॥२०॥\nद्रष्टा पुरुषो दृशिमात्रश्चिन्मात्रो न ज्ञानादिधर्मकः। ज्ञानं नैवात्मनो धर्मो न गुणो वा कथञ्चन* ज्ञानस्वरूप एवात्मा नित्यः सर्वगतः शिव इत्यादिस्मृतेः। एतेन मतान्तराभिमतस्वरूपतनिरासः। मात्रपदेन गुणान्तरस्यापि व्यवच्छेदः। अतः शुद्धोऽपि पारार्थ्याचेतनत्वपरिणामित्वादिरूपाशुद्धिरहितोऽपि। एतेन भूतेन्द्रियाद्यन्तर्भावव्यावृत्तिः॥प्रत्ययानुपश्यः॥प्रत्ययं बुद्धिवृत्तिमनुसृत्य पश्यतीति प्रत्ययानुपश्यः। स्वस्य बुद्ध्यविवेकाद् वृत्तिभिरेकीभूतः सन् शब्दादीन् पश्यतीत्यर्थः एतेन द्रष्टरि प्रमाणं सूचितम्। चेतनं विना जगतो भानानुपपत्तेरिति भावः॥२०॥\n"
    },
    {
      "book": "YS_Com_Pradipika",
      "id": "65745",
      "key": "2-20",
      "order": 220,
      "tags": [
        "2-20",
        "Pada 2",
        "Sutra 20",
        "Yoga Sutra Commentary"
      ],
      "text": "\nन च तत्सालम्बनं तस्याविषयीभूतत्वात् ॥ २० ॥\n\n"
    },
    {
      "book": "YS_Com_ManiPrabha",
      "id": "65590",
      "key": "2-20",
      "order": 220,
      "tags": [
        "2-20",
        "Pada 2",
        "Sutra 20",
        "Yoga Sutra Commentary"
      ],
      "text": "\nएवं दृश्यं निरूप्य द्रष्टारं निरूपयति- \nद्रष्टा दृशिमात्रः शुद्धोस्पि प्रत्ययानुपश्यः ॥ (२० )\nद्रष्टा- पुरुषः । दृशिमात्रः- चिन्मात्रः न ज्ञानादिधर्मकः । अतः शुद्धः अपरिणाम्यपि प्रत्ययं बुद्धिवृत्तिमनुसृत्य पश्यतीति प्रत्ययानुपश्यः । स्वस्व बुद्ध्यविवेकाद् वृत्तिभिरेकीभूतः शब्दादीन् पश्यतीत्यर्थः । तदुक्तम्- वृत्तिसारूप्यमितरत्र इति ।।\n"
    },
    {
      "book": "YS_Com_VyasaBhashya",
      "id": "65405",
      "key": "2-20",
      "order": 220,
      "tags": [
        "2-20",
        "Pada 2",
        "Sutra 20",
        "Yoga Sutra Commentary"
      ],
      "text": "\nव्याख्यातं दृश्यमथ द्रष्टुः स्वरूपावधारणार्थमिदमारभ्यते –\nद्रष्टा दृशिमात्रः शुद्धोऽपि प्रत्ययानुपश्यः ॥ २० ॥ \nदृशिमात्र इति दृक्शक्तिरेव विशेषणापरामृष्टेत्यर्थः। स पुरुषो बुद्धेः प्रतिसंवेदी। स बुद्धेर्न सरूपो नात्यन्तं विरूप इति। न तावत्सरूपः। कस्मात्। ज्ञाताज्ञातविषयत्वात्परिणामिनी हि बुद्धिः। तस्याश्च विषयो गवादिर्घटादिर्वा ज्ञातश्चाज्ञातश्चेति परिणामित्वं दर्शयति। सदाज्ञातविषयत्वं तु पुरुषस्यापरिणामित्वं परिदीपयति। कस्मात्। नहि बुद्धिश्च नाम पुरुषविषयश्च स्यादगृहीता गृहीता चेति सिद्धं पुरुषस्य सदाज्ञातविषयत्वं ततश्चापरिणामित्वमिति।\nकिं च परार्था बुद्धिः संहत्यकारित्वात्, स्वार्थः पुरुष इति। तथा सर्वार्थाध्यवसायकत्वात्त्रिगुणा बुद्धिस्त्रिगुणत्वादचेतनेति। गुणानां तूपद्रष्टा पुरुष इत्यतो न सरूपः।\nअस्तु तर्हि विरूप इति। नात्यन्तं विरूपः। कस्मात्, शुद्धोऽप्यसौ प्रत्ययानुपश्यो यतः। प्रत्ययं बौद्धमनुपश्यति, तमनुपश्यन्नतदात्माऽपि तदात्मक इव प्रत्यवभासते। तथा चोक्तम् - अपरिणामिनी हि भोक्तृशक्तिरप्रतिसंक्रमा च परिणामिन्यर्थे प्रतिसंक्रान्तेव तद्वृत्तिमनुपतति, तस्याश्च प्राप्तचैतन्योपग्रहरूपाया बुद्धिवृत्तेरनुकारमात्रतया बुद्धिवृत्त्यविशिष्टा हि ज्ञानवृत्तिरित्याख्यायते ॥ २० ॥ \n"
    },
    {
      "book": "YS_Com_RajaMartandaBhashya",
      "id": "65029",
      "key": "2-20",
      "order": 220,
      "tags": [
        "2-20",
        "Pada 2",
        "Sutra 20",
        "Yoga Sutra Commentary"
      ],
      "text": "\nएवं हेयत्वेन दृश्यस्य प्रथमं ज्ञातव्यात्वात्तदवस्थासहितं व्याख्यायोपादेयं द्रष्टारं व्याकर्तुमाह –\nद्रष्टा दृशिमात्रः शुद्धोऽपि प्रत्ययानुपश्यः ॥ २० ॥ \nद्रष्टा पुरुषो दृशिमात्रश्चेतनामात्रः। मात्रग्रहणं धर्मधर्मिनिरासार्थम्। केचिद्धि चेतनामात्मनो धर्ममिच्छन्ति। स शुद्धोऽपि परिणामित्वाद्यभावेन स्वप्रतिष्ठोऽपि प्रत्ययानुपश्यः प्रत्यया विषयोपरक्तानि ज्ञानानि तानि अनु अव्यवधानेन प्रतिसंक्रमाद्यभावेन पश्यति। एतदुक्तं भवति जातविषयोपरागायामेव बुद्धौ संनिधिमात्रेणैव पुरुषस्य दृष्टृत्वमिति।\n"
    }
  ]
}