{
  "results": [
    {
      "book": "YogaSutras",
      "id": "63976",
      "key": "1-38",
      "order": 38,
      "tags": [
        "Pada 1",
        "Sutra 38"
      ],
      "text": "स्वप्ननिद्राज्ञानालम्बनं वा ॥ १-३८ ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66872",
      "key": "1-38",
      "order": 138,
      "tags": [
        "1-38",
        "Pada 1",
        "Sutra 38",
        "Yoga Sutra Commentary"
      ],
      "text": "\nस्वप्ननिद्राज्ञानालम्बनं वा ॥ ३८ ॥ \nस्वप्ननिद्रासूत्रोक्तविषये स्वाप्निकविषयस्मरणं जाग्रत्समये चित्तस्थैर्यसंपादकमिति यत्सूत्रकारेणोक्तं तत् सुस्वप्नविषयमेव न तु दुःस्वप्नषयमिति निर्धार्यम् । स्वप्नपदं स्वप्नकालीनानुभूतविषयपरम् । निद्रापदं स्वस्वेतरविषयकजाग्रदवस्थाकालीनबाह्यविषयकज्ञानाभावप्रत्ययपरम् । उक्तं प्रागेव अभावप्रत्ययालम्बनेति सूत्रे तदनुसृत्यात्र सूत्रे निद्रापदविवरणं कृतम् । बालाक्यजातशत्रुसंवादं कौषीतकिब्राह्मणोक्तं वारं वारमधीत्य सद्विद्योक्तं “स्वप्नान्तं मे सौम्य विजानीही”ति स्वपुत्राय श्वेतकेतवे महर्षिवर्योद्दालकोपदिष्ट- सुषुप्तिविषयप्रकरणमनेकवारमधीत्य पर्यालोच्य च मुनिकुलतिलकेन नाथेन विवृतोऽयमाशयः । अभावस्य प्रत्ययो अभावप्रत्ययः । जाग्रदवस्थायां योऽयमहं मनुजः, ब्राह्मणोऽहं, विद्वांश्च, गृहस्थश्च, अधीतसाङ्गवेदश्च इत्यादिर्यः प्रत्ययो जाग्रदवस्थाकालीनो यस्य पुरुषस्योत्पद्यते तस्यैव निद्राकाले तदभावप्रत्ययः यः, स एव आलम्वनं यस्याः चित्तवृत्तेः सा निद्रेति निर्गलितार्थः । ईदृगर्थः छान्दोग्ये श्वेतकेतूद्दालकसंवादरूप- सुषुप्तिप्रकरणात्कौषीतकिब्राह्मणसुषुप्तिप्रकरणाच्च निर्णीतं भवति । संग्रहतः\n“स्वमपीतो भवति”\nइति छान्दोग्ये वाक्यम् ।\n“तस्मिन् शेते”\n“प्राणे एकधा भवति”\n“स्वमपीतो भवति”\nइति तत्रोक्तवाक्यान्तर्भूतस्वपदमन्तर्यामिपरमात्मपरं, अपीतपदं तत्र लीनजीवपरं, अर्थात् श्रान्तो जीवः परमात्मनि लयात् किञ्चित् कालं विश्रान्तिमनुभवति । एवमेवाजातशत्रुबालाकिसंवादे कौषीतकिब्राह्मणेऽपि बोद्धव्यम् । तत्र लयपदं विहाय एकधा भवतीत्यूक्तम् । एकधा नाम एकाकारो भवतीत्यर्थः ।\n"
    },
    {
      "book": "YS_Com_YogaChandrika",
      "id": "66701",
      "key": "1-38",
      "order": 138,
      "tags": [
        "1-38",
        "Pada 1",
        "Sutra 38",
        "Yoga Sutra Commentary"
      ],
      "text": "\nस्वप्ननिद्राज्ञानालम्बनं वा ॥ ३८ ॥\nस्वप्नेति। मत्यस्तमितबाह्यवृत्तिर्मनोमात्रेणैव यत्र भोक्तृत्वमात्मनः स स्वप्नः । निद्रा निरालम्बनं ज्ञानं चेतसः स्थितिहेतुः ॥ ३८ ॥\n"
    },
    {
      "book": "YS_Com_YogaSudhakara",
      "id": "66504",
      "key": "1-38",
      "order": 138,
      "tags": [
        "1-38",
        "Pada 1",
        "Sutra 38",
        "Yoga Sutra Commentary"
      ],
      "text": "\nस्वप्ननिद्राज्ञानालम्बनं वा ॥ ३८ ॥\nस्वप्ने शास्त्रीयं यन्मनोहरं वस्तु दृष्टं सुषुप्तौ यत्सुखं ज्ञायते, तत्र ध्यानात्तज्ज्ञेयालम्बनं चित्तं निश्चलं सदेकाग्रतां लभत इत्यर्थः ॥ ३८ ॥\n"
    },
    {
      "book": "YS_Com_Vritti",
      "id": "66295",
      "key": "1-38",
      "order": 138,
      "tags": [
        "1-38",
        "Pada 1",
        "Sutra 38",
        "Yoga Sutra Commentary"
      ],
      "text": "\nउपायान्तरमाह –\nस्वप्ननिद्राज्ञानालम्बनं वा ॥ ३८ ॥\nयदा जाग्रज्ज्ञाने स्वप्नज्ञानदृष्टिः क्रियते भङ्गुरविषयत्वात्तदा ततो विरक्तं चित्तं स्थिरं भवति । तथा जाग्रत्पुरुषज्ञानेषु सुषुप्तिज्ञानदृष्टिः क्रियते स्वरूपावरणसाम्यात्तदा तद्विरक्तं चित्तं स्थिरं भवतित्यर्थः ॥ ३८ ॥\n"
    },
    {
      "book": "YS_Com_SutrarthaBodhini",
      "id": "66109",
      "key": "1-38",
      "order": 138,
      "tags": [
        "1-38",
        "Pada 1",
        "Sutra 38",
        "Yoga Sutra Commentary"
      ],
      "text": "\nस्वप्ननिद्राज्ञानालम्बनं वा ॥ ३८ ॥\nअत्र ज्ञानशब्दो ज्ञेयपरः ॥ स्वप्ने भगवतो यद्रूपं भगवतोऽत्यन्तप्रियमाराधयन्नेव प्रबुद्धस्तत्रैव चित्तं धारयेत् । निद्रायां तु सुप्तौ यत् सुखं तत्र धारयेत् । एवं स्वप्ननिद्रान्ते सालम्बनं चित्तं स्थितिं प्राप्नोतीत्यर्थः ॥ ३८ ॥\n"
    },
    {
      "book": "YS_Com_SiddhantaChandrika",
      "id": "66070",
      "key": "1-38",
      "order": 138,
      "tags": [
        "1-38",
        "Pada 1",
        "Sutra 38",
        "Yoga Sutra Commentary"
      ],
      "text": "\nध्यानयोगमाह –\nयथाभिमतध्यानाद्वा ॥ ३९ ॥\nयथेति ॥ किम्बहुना, हरिरामादिरूपं पारमेश्वरं बाह्यं चन्द्रसूर्यादिज्योतिर्वा यदेवेष्टं तदेव ध्यायेत्। तस्मादपि ध्यानाल्लब्धस्थितिकस्य चित्तस्य साधनान्तरं विनापि केवले परमात्मनि स्थितौ योग्यतया भवतीत्यर्थः । अयमेव ध्यानयोग उक्तो योगग्रन्थेषु । विना देशादिबन्धेन वृत्तिर्याभिमते स्थिरा* ध्यानयोगो भवेदेव चित्तचाञ्चल्यनाशक इत्यादिना । यद्वा यथाभिमतानां तीर्थदेवलोकवर्णतत्त्वादीनां यथाभिमतेषु स्वदेहादिषु ध्यानाद् भावनाविशेषान्मनसः स्थितिर्भवतीत्यर्थः । तत्र यद्यपि ब्रह्मविदो ब्रह्ममयत्वादिना सर्वमेव तीर्थे प्रतिलोमकूपं च तीर्थानि भवन्तीति तथापि युञ्जानेन चित्तशुद्ध्यर्थं प्रथमतस्तीर्थादिकमवश्यं भावनीयम् । तद्यथा मूर्द्धनि सहस्नारे अयोध्या, हृदये अनाहते मथुरा, मूलाधारे माया, भ्रूमध्ये आज्ञाचक्रे काशी, स्वाऽधिष्ठाने काञ्ची, मणिपूरे अवन्ती, कण्ठे विशुद्धे द्वारका, नासाग्रे प्रयागः, इडायां गङ्गा, पिङ्गलायां यमुना, सुषुम्नायां सरस्वती । अन्यासु नाडीषु नर्मदाद्याः सर्वा अपि सरितः सन्तीति तत्र तत्राधाराधेयभावेनाभेदेन वा तत्ततीर्थं भाव्यं तत्तत्तीर्थयात्रार्थम् । एवं शिरसि कण्ठादधो नाभिपर्य्यन्तं नाभेरधश्चरनपर्य्यन्तं ग्रामत्रयम् । शिरःश्मश्रुहृदयकक्षादिषु सलोकेषु देशेषु चतुर्द्दशारण्यानि ललाटादिषु रोमशून्येश्ःउ नवोषराश्च सन्ति । पुर्य्यादिसविधे चोपपुर्य्यादीनि सन्तीति तीर्थभावना । एतत् स्पष्टं वराहपुराणादौ –\nब्रह्मरन्ध्रदधोऽयोध्या सहस्रारं तु तद्विदुः ।मथुराऽनाहतं चक्रं हृदये योगिनो विदुः ॥ १ ॥\nमूलाधारं भवेन्माया सर्वाधारयी ततः ।आज्ञाचक्रं स्मृता काशी जाबालश्रुतिमूर्द्धिनि ॥ २ ॥\nस्वाधिष्ठानं स्मृता काञ्ची मणिपूरमवन्तिका ।विशुद्धिद्वारका प्रोक्ता सप्तपुर्य्यो यथाक्रमम् ॥ ३ ॥\nआकटेः पादपर्यन्तं शालग्रामः प्रकीर्तितः ।आकण्ठात् कटिपर्य्यन्तं प्रोच्यते हरिमन्दिरम् ॥ ४ ॥\nआशिरः कण्ठपर्य्यन्तं नन्दिग्रामं प्रचक्षते ।दण्डकं गुह्यलोमानि सैन्धवं श्मश्रुलोमकम् ॥ ५ ॥\nचिबुके जम्बुमार्गे च हृदये पुष्करं स्मृतम् ।उत्पलावर्त्तकं वामां भ्रुवं दक्षां च नैमिषम् ॥ ६ ॥\nकुरुक्षेत्रं सुनन्दर्क्षे तत्कक्षां कुरुमण्डलम् ।सव्यकक्षामंबुदञ्च विदुः केशान् हिमालयम् ॥ ७ ॥\nनवारण्यानि चैतानि शरीरे सन्ति देहिनाम् ।रेणुका कण्ठकूपे स्यान्नासिकायां तु शूकरम् ॥ ८ ॥\nभ्रुवोर्मध्ये स्थिता काशी तदधो नन्दकाननम् ।वामपाणितले काशी कालेशश्च तथोत्तरे ॥ ९ ॥\nवटेशः पादयोः कालञ्जरं स्यात्तु ललाटके ।नाभिदेशे महाकाल ऊषरा नवकीर्तिताः ॥ १० ॥\nसव्ये नासापुटे कोका गुदे कुब्जाम्बुकं स्मृतम् ।दक्षेऽर्बुदगिरिर्दन्तबिलं स्यान्मणिकर्णिका ॥ ११ ॥\nप्रयागे नासिकाग्रे तु स एव वट उच्यते ।इडा वामे स्थिता गङ्गा पिङ्गला यमुना नदी ॥ १२ ॥\nवाणीं सुषुम्नां विद्यात्तु परा नाड्यः परा सरित् । शालग्रामस्तु पादाग्रे शूकरं दक्षनासिका ॥ १३ ॥\nपुरीतन्मथुरा प्रोक्ता गयाक्षेत्रं मुखं स्मृतम् ।लिङ्गं निष्कर्म्मणं लोहार्गलं दन्ता विनायकः ॥ १४ ॥\nजिह्वाग्रे वा हनूसन्धिः प्रबासस्तु प्रकीर्त्तितः ।ब्रह्मखं बदरीक्षेत्रं गुह्यान्येवं चतुर्दश ॥ १५ ॥\nसप्त पुर्य्यस्त्रयो ग्रामा नवारण्योषरस्तथा । चतुर्द्दशैव गुह्यानि मुक्तिद्वाराणि भूतले ॥ १६ ॥\nक्षमातीर्थं तपस्तीर्थं तीथमिन्द्रियनिग्रहः ।सर्वभूतदया तीर्थं ध्यानतीथमनुत्तमम् ॥ १७ ॥\nएतानि पञ्च तीर्थानि सत्यषष्ठानि देहिनाम् ।वसन्ति सर्वदेहेषु तेषु स्नानं परं स्मृतम् ॥ १८ ॥ इत्यादि ॥\nअथ देवभावना । तत्र स्वप्रकाशचैतन्यानन्दरूपः पुरुषः शिवः । सत्त्वादिगुणका प्रकृतिः शक्तिः । तदुभयोपादानकत्वात् तन्मयं सर्ववस्तु । एवञ्च चित्ते वासुदेवः, बुद्धौ चतुर्मुखः, अहङ्कारे शङ्करः, मनसि चन्द्रः, श्रोत्रे दिक्, त्वचि वायुः, चक्षुषोः सूर्य्यः । तत्रापि दक्षिणेऽक्षिणि यः पुरुषरूपः स इन्द्रस्वरूप ईश्वरः । वामे यः स इन्द्राणीस्वरूपिणी ईश्वरी । मध्ये च तयोः संमिलनात्तत्रैव नयनतेजोरूपौ भावनीयौ तौ दम्पती । एवं रसनायां वरुणः। घ्राणे आश्विनीकुमारौ, वाचि अग्निः, पाण्योरिन्द्रः, पादयोरुपेन्द्रः, पायौ यमः,  उपस्थे प्रजापतिः, तत्र तत्राधाराधेयभावेनानुग्राह्यानुग्राहकभावेनाऽभेदेन वा सा सा देवता भाव्या । एवञ्च तत्तद्रव्यापारफलयोः पूर्णता भवतीति देवताभावना ॥ अथ लोकभावना ॥ पादमूले पातालं, पार्ष्णिप्रपदयोः रसातलं, गुल्फद्वये महातलं, जङ्घाद्वये तलातलं, जानुद्वये सुतलम्, ऊरुद्वये वितलं, तलञ्च जघने, नाभौ भूवर्ल्लोकम्, उरसि स्वर्ल्लोकं, ग्रीवायां महर्ल्लोकं, वदने जनलोकं, ललाटे तपोलोकं, मूर्द्धनि सत्यलोकं, बाह्वादिषु शक्रादिदेवताश्चैवं सर्वमयं शरीरं तत्तल्लोकाँश्चेश्वरीयशरीरतया भावयेदिति निष्कर्षः ॥ \nअथ वर्णभावना । सा च मातृकान्यासरीत्या ॥ अथ षट् चक्राणि । तत्र गुदाद् द्व्यङ्गुलोपरि मेण्ढ्राद् द्व्यङ्गुलादधः कन्दस्थानम् । तदुपरि तप्तचामीकरप्रभं त्रिकोणं कामरूपं तत्त्रिकोणस्य  वामकोणे ईडा दक्षिणे पिङ्गला मध्ये सुषुम्ना मध्ये चिन्त्रिणी वर्णमयी तद्वर्णविन्यासात् कमलाऽऽकारचक्रनिष्पत्तिः। तथाहि । कामरूपोपरि मूलाधारनामकं चक्रम् । तच्च सुवर्णाभं लंबीजान्वितेन सावित्रीसहितब्रह्मसरस्वतीसहितगणेशाद्यधिष्ठितेन षटपञ्चाशच्छिवशक्तिमिथुनवता चतुष्कोणेन पृथिवीस्वरूपेण कर्णिकाकारेण मध्ये भूषितं व-श-ष-सामेकं चतुर्दलम् । तन्मध्ये भास्वराकारम् अधोमुखं चित्स्वरूपिण्या सार्द्धत्रिवलयाकारेण स्थितया विद्युत्प्रभया कुण्डलिन्या स्वमुखेन तन्मुखे मुद्रयित्वा वेष्टितं स्वयम्भूनामकं शिवलिङ्गम् । एतच्च भावितं सकलयोगसिद्धीः पृथिवीजयादिकं ब्रह्मगणेशादिप्रतीतिञ्च वितरति । यश्च हृदयनाभिप्रदेशादिकं कुण्डलिन्या अहिष्ठानमुक्तं तन्मूलाधारादुत्थितायास्तस्या हृदयादौ प्रकटीभावाभिप्रायेणातो न कोऽपि विरोध इत्यास्तां विस्तरः । तदुपरि लिङ्गमूले स्वाधिष्ठाननामकं चक्रम् । तच्च सन्माणिक्यसमप्रभं, वंबीजान्वितेन लक्ष्मीसहितविष्ण्वधिष्ठितेन द्विपञ्चाशन्मिथुनवता अर्द्धचन्द्राकारेण शुभ्रेण जलस्वरूपेण कर्णिकोत्तमेन मध्ये भूषितं ब-भ-म-य-र-लात्मकषड्दलं भावुकानां विष्णुप्रीतिजलजयादिकारकम् । अथ नाभौ मणिपूरनामकं चक्रम् । तच्च विद्युत्प्रभं वंबीजान्वितेन पार्वतीसहितशङ्कराधिष्ठितेन द्विसमधिकषष्टिसंख्याकमिथुनवता त्रिकोणेन उद्यदादित्यप्रभेण तेजःस्वरूपेण कर्णिकोत्तमेन मध्ये भृषितं डादिकान्तवर्णात्मकदशदलं स्वभावुकानां शंकरप्रीतितेजोजयादिकारकम् । अथ हृदये अनाहतनामकं चक्रम् । एतदेव षोडशारषोडशाधारादिनापि आगमादौ प्रसिद्धम् । तच्च धूम्रवर्णे यंबीजान्वितेन प्रकृतिसहितेनेश्वराधिष्ठितेन चतुष्पञ्चाशान्मिथुनवता षट्कोणेन आणनामाशिवलिङ्गलक्षितेन वायुस्वरूपेण कर्णिकोत्तमेन मध्ये भूषितं कादिठान्तवर्णात्मकद्वादशदलम् । एतच्च भावितं प्रकृतीश्वरप्रतीतिवायुजयादिकारकं कण्ठे विशुद्धनामकं चक्रम् । तच्च श्वेतम् श्रंबीजान्वितेन अर्द्धनारीश्वरस्वरूपसदाशिवाद्यधिष्ठितेन द्विसप्ततिमिथुनवता वृत्ताकारेण सुधांशुप्रभेण कर्णिकोत्तमेन मध्ये भूषितं स्वरूयवर्णाऽऽत्मकषोडषदलं भावितं भावुकानां सदाशिवप्रीतिनभोजयादिकारकम् । भ्रूमध्ये आज्ञानामकं चक्रम् । तच्च मुक्ताकारं ह्रंबीजान्वितेनाविद्यासहितजीवाधिष्ठितेन शृङ्गाटकाकरेण चतुःषष्टिस्त्रीपुरुषवता मनोरूपेण कर्णिकोत्तमेन मध्ये भृषितं हकारलकारात्मकवर्णद्वयदलं भैरवानन्दनाम्ना इतरेण शीवलिङ्गेनोपलक्षितं स्वभावुकानामात्मप्रीतिमनोजयादिकारकं पादादिजानुपर्य्यन्तं पूर्वोक्तलंबीजात्मकविशेषणविशिष्टं पृथ्वीस्थानम् । एवमाजान्वोः पायुपर्यन्तम् अपां स्थानम् । आपायोर्हृदयपर्य्यन्तं तेजःस्थानम् । आहन्मध्याद् भ्रूपर्यन्तं वायुस्थानम् । तदूर्ध्वम् आकाशस्थानमिति याज्ञवल्क्यगीतादावुक्तम् । सर्वत्र सर्वसत्ताङ्गीकाराद्भावनातो विशेषोपपत्तेरविरुद्धं ज्ञातव्यम् ॥\nमूर्द्धनि सहस्रदलं कमलम । तच्च शशिप्रभस्य पुरोः परमात्मनः स्थानम् । ललाटमध्येऽहंकारस्य ललाटोपरि बुद्धितत्त्वस्य तदुपरि प्रकृतेः सहस्रदले पुरुषस्य स्थानमिति प्रपञ्चितं योगग्रन्थेषु विस्तरभयान्न लिख्यते ॥\nअथानाहतसविधे कन्दमध्यात् समुत्थितं द्वादशाङ्गुलनालं चतुरङ्गुलमधोमुखमप्यूर्ध्वमुखत्वार्थम् ऊर्ध्वमुखं भाव्यम् । दहरनामकमष्टदलं कमलम् । तत्र प्राणायामप्रेरितः पूर्वकर्म्मवासनाबद्धो विज्ञानौजःस्वरूपो जीवो दिवानिशं भ्रमति । तत्र भ्रमणक्रमः । पूर्वदलस्थवामोर्ध्वमूलमारभ्य पत्राग्रपर्य्यन्तं त्रिंशच्छ्वासपर्य्यन्तमाकाशतत्त्वमाश्रित्य जीवो भ्रमति । अथ षष्टिश्वासपर्य्यन्तं वायुतत्त्वं, पञ्चाशदधिकशतश्वासान्तं पृथिवीतत्त्वम् । एवमेकैकस्मिन् पत्रार्द्धे सार्द्धचतुःशतश्वासा भवन्ति । एवमपरार्द्धे पत्राग्रादारभ्यामूलपर्य्यन्तं प्रथमं सार्द्धशतश्वासान् पृथिवीतत्त्वम् । ततो विंशत्यधिकशतश्वासान् वारितत्त्वं, नवतिश्वासाँस्तेजस्तत्त्वं, षष्टिश्वासान् वायुतत्त्वं, त्रिंशच्छ्वासान् आकाशतत्त्वमाश्रित्य भ्रमति । एवं सम्पूर्णपत्रे नवशतानि श्वासानां भवन्ति । एवमेव दलाष्टकभ्रमणे शतद्वयाऽधिकसप्तसहस्रसंख्याकाः श्वासा भवन्ति । एवंविधभ्रमणेन वारत्रयमहोरात्रेण भ्रमते । तेन षट्शताधिकैकविंशतिसहस्रसंख्याकाः श्वासा भवन्ति । आह चैवं गोरक्षनाथोऽपि – षट्शतानि दिवा रात्रौ सहस्राण्येकविंशतिः* हंस हंसेत्यमुं मन्त्रं जीवो जपति सर्वदा ॥ हकारेण बहिर्याति सकारेण विशेत् पुनरित्यादि । एतावद्भिः श्वासैः षष्टिघटिका भवन्ति । तथाहि । गुरुदशाक्षरोच्चारणकालेन प्रायशः साधारणजनस्यैकः श्वासो भवति । षष्टिश्वासैरेकः पलो भवति षष्ट्यधिकशतत्रयसंख्याकैः श्वासैरेका घटिका भवति । षष्टिघटिकाभिरहोरात्रम् । षष्ट्यधिकशतत्रयाहोरात्रैर्वत्सरः । एवं प्रतिपुरुषं श्वासनिर्गमवैचित्र्याद् वत्सरादि पृथगिति मन्तव्यम् । अत एव प्राणायामैरायुर्वृद्धिः । अत एव कल्पायुषोऽपि शतवर्षयुषः प्रोच्यन्ते । अस्मात्कल्पस्य तदीयश्वासघटितसंवत्सरशतकत्वात् । ज्योतिः शास्त्रसिद्धायुर्द्दाय एतत्क्रमेणैव । अत एव कदाचित् साधारणवत्सरक्रमेण न मिलत्यपि ॥\nअथ पूर्वादिदिनग्दलचरे श्वसने यादृशी मनोवृत्तिर्भवति तादृशी तत्र तच्छ्वसनसञ्चारज्ञानायोच्यते। तथाच हंसोपनिषदि । एषोऽसौ परमहंसो भानुकोटिप्रतीकाशो येनेदं व्याप्तं तस्याष्टधा वृत्तिर्भवति । पूर्वदले पुण्ये मतिर्भवति । आग्नेये निद्रालस्यादयो भवन्ति । याम्ये क्रौर्य्ये मतिः। नैरृत्ये पापे मनीषा । वारुण्यां क्रीडायां मतिः । वायव्ये गमनादौ बुद्धिः। सौम्ये रतिप्रीतिः । ऐशान्ये द्रव्यादानम् । मध्ये वैराग्यम् । केसरे जाग्रदवस्थाकर्णिकायां सुप्तम् । लिङ्गे सुषुप्तिः । पद्मत्यागे तुरीयमित्यादि । अत एव कृताश्वासा योगिन आकाशतत्त्ववहनसमनन्तरमेव पत्रान्तरगमनावान्तरकालीने पत्रद्वयान्तरीये श्वसनसंञ्चारे जायमाने क्षणमात्रं ब्रह्मानन्दोद्बोधे प्रादुर्भूते तर मनः स्थिरीकुर्वन्ति । यथा मनः पत्रद्वयान्तर एव श्वसनविशिष्टो जीवः स्थिरो भवति । ततश्चानवरतं ब्रह्मानन्दोद्बोधो भवति । अत एवैश्वर्यादिलक्षणेन्द्रादिगुणार्थिनो योगिन इन्द्रादिदल एव श्वसनविशिष्टं जीवं स्थिरीकुर्वन्ति । स्थिरीकरणोपायस्तु तत्तद्दलश्वसनसञ्चारकालीनायाः पूर्वोक्तायास्तत्तद्दिक्पालनानुरूपाया इन्द्रोऽहमित्याकारिकायाश्च मनोवृत्तेरनवरतमाश्रयणम् । यावच्चेन्द्राद्यनुरूपा मनोवृत्तिराश्रीयते तावत्तद्देवदिग्दलश्वसनविशिष्टो जीवस्तिष्ठति । एवमेव वक्ष्यमाणाऽऽकाशादिगुणविशिष्टा यावत्पर्यन्तं मनोवृत्तिस्तावत्पर्य्यन्तं तत्तत्व एव तथाभृतो जीवस्तिष्ठतीति गुरुपरम्परागतयोगिनां सङ्केतः । आकाशादितत्त्ववहनपरीक्षा त्वेवम् । यदाकाशतत्त्वमाश्रित्य जीवः श्वसनप्रेरितः प्राचीनकर्म्मविशेषवासनाविशेषादिबद्धो रज्जुबद्धः श्येनादिरिव भ्रमति तदा नासाविवरनिर्गतश्वसनः अनुष्णाशीतस्पर्षो वर्त्तुलाकारो द्वादशाङ्गुलादपि दीर्घः । नासाग्रस्थितकरतलादिव्यापकायासो रक्तश्वेतश्यामादिसंमिलितोद्भूतकर्बुरवर्णो जायते । नासाग्रस्थिते च दर्पणे श्वाससम्बन्धेनोत्पन्नाया मलिनच्छायायाः क्रमाद्दर्पणमध्ये संकोचमागच्छन्त्या वर्त्तुलाकारतया परिणामो वर्णश्च कर्बुरः स्फुटमभिव्यज्यते । एवं वायुतत्त्ववहने श्वसनोऽसावनुष्णाशीतस्पर्शः षट्कोणाकारो नवाङ्गुलो नासाग्रस्थितकरतलादौ तिर्य्यग्वहन्नाधिगतो धूम्रवर्णश्च जायते । पूर्ववद्दर्पणमलिनच्छायायाः संकुचन्त्या षट्कोणाकारता धूम्रवर्णश्च प्रकटमुपलक्ष्यते । एवं तेजस्तत्त्ववहने श्वसन ऊष्मो रक्तस्त्रिकोणाकारः षडङ्गुलो नासाग्रस्थितकरतलादेरूर्ध्वभागस्पर्शो जायते । दर्पणच्छायायाश्च रक्तता त्रिकोणता चोपलक्ष्यते । एवं जलतत्त्ववहने श्वसनः शीतलोऽर्द्धचन्द्राकारः श्वेतवर्णः षडङ्गुलादपि न्यूनगतिः । नासाग्रस्थितकरतलादेरधोभागस्पर्शं उपजायते । दर्पणमलिनच्छायायाश्चार्द्धचन्द्राकारता श्वेतवर्णश्चोपलक्ष्यते । एवं पृथिवीतत्त्ववहने श्वसनोऽनुष्णाशीतस्पर्शः पीतवर्नश्चतुष्कोणो गुरुर्नासाग्रस्थितकरतलादौ मध्येऽभिव्यक्तोऽल्पगतिश्च जायते । दरणमलिनच्छायासु चतुष्कोणाकारतापीतवर्णश्चोपलक्ष्यत इत्यादि गुरूपदेशतोऽवगन्तव्यम् । वहननाड्यौ तूत्सर्गत इडापिङ्गले । तत्रेडा वामनाडी । तस्यां श्वसनप्रवाहश्चन्द्रसंज्ञः । शक्तिरूपः शीतलत्वात् । पिङ्गला दक्षिणा नाडी । तस्यां श्वसनप्रवाहो दिवाकरसंज्ञः शिवरूपः । उष्णत्वात् । अतो रात्रौ शैत्यप्रधानसमये दक्षिणनाड्या, दिवसे उष्णप्रधानसमये वामनाड्या यदि श्वसं सर्वदा वाहयति योगी तदा कालं जयति । रात्रौ शैत्यादिना दिवा च रौद्रादिना नाऽभिभूतो भवति । एवं यदि वामनाडीवहनसमये भोजनमिथुनादि क्रूरं कर्म्म, दक्षिणनाडीवहनसमये कर्त्तव्यं भवति तदा वामनासविवरमुद्रणवामपार्श्वशयनादिना दक्षिणनाड्यां वहनं श्वसनस्य सम्पादनीयम् । एवं दक्षिणनाडीवहनसमये यात्रादिशुभं कर्म्म वामनाडीवहनसमये कर्त्तव्यं भवति । तदा दक्षिणनासाविवरमुद्रणदक्षिणपार्श्वशयनादिना वामनाड्यां वहनं सम्पादनीयम् । तेन योगिनः सिद्धिर्भवतीति संक्षेपः ॥ ३९ ॥\n"
    },
    {
      "book": "YS_Com_Pradipika",
      "id": "65768",
      "key": "1-38",
      "order": 138,
      "tags": [
        "1-38",
        "Pada 1",
        "Sutra 38",
        "Yoga Sutra Commentary"
      ],
      "text": "\nस्थितिनिबन्धनान्तरमाह –\nस्वप्ननिद्राज्ञानालम्बनं वा ॥ ३८ ॥\nस्वप्नरूपं ज्ञानं स्वप्नज्ञानं पूर्वोक्तनिद्रारूपं च ज्ञानमेतयोरन्यतरस्य चिन्तकं वा चित्तं स्थितिनिबन्धनं भवति । प्रपञ्चज्ञाने स्वप्नदृष्ट्या, संसारिषु सुषुप्तदृष्ट्या च चित्तस्य दृढस्थितिर्भवतीत्यर्थः । तथा चोक्तम् – ’दीर्घस्वप्नमिमं विद्धि दीर्घं वा चित्तविभ्रमम् । दीर्घं वापि मनोराज्यं संसारं रघुनन्दने’त्यादि ’ब्रह्माद्यं स्थावरान्तं च प्रसुप्तं यस्य मायया । तस्य विष्णोः प्रसादेन यदि कश्चित्प्रमुच्यते ॥ चराचरं लय इव प्रसुप्तमिह पश्यताम् । किं मृषाव्यवहारेषु न विरक्तं भवेन्मनः’ इत्यादि चेति ॥ ३८ ॥\n"
    },
    {
      "book": "YS_Com_ManiPrabha",
      "id": "65533",
      "key": "1-38",
      "order": 138,
      "tags": [
        "1-38",
        "Pada 1",
        "Sutra 38",
        "Yoga Sutra Commentary"
      ],
      "text": "\nस्वप्ननिद्राज्ञानालम्बनं वा ॥ (३८)\nज्ञानशब्दो ज्ञेयपरः । स्वप्ने भगवतो मूर्तिमत्यन्तमनोहरामाराधयन्नेव प्रबुद्घः तत्रैव चित्तं धारयेत् । निद्रायां सुषुप्तौ यत्सुखं जायते तत्र धारयेत् । एवं स्वप्ननिद्राज्ञेयालम्बनं चित्तं स्थितिं लभते ॥ \n"
    },
    {
      "book": "YS_Com_VyasaBhashya",
      "id": "65338",
      "key": "1-38",
      "order": 138,
      "tags": [
        "1-38",
        "Pada 1",
        "Sutra 38",
        "Yoga Sutra Commentary"
      ],
      "text": "\nस्वप्ननिद्राज्ञानालम्बनं वा ॥ ३८ ॥ \nस्वप्नज्ञानालम्बनं वा निद्राज्ञानालम्बनं वा तदाकारं योगिनश्चित्तं स्थितिपदं लभत इति ॥ ३८ ॥ \n"
    },
    {
      "book": "YS_Com_RajaMartandaBhashya",
      "id": "64970",
      "key": "1-38",
      "order": 138,
      "tags": [
        "1-38",
        "Pada 1",
        "Sutra 38",
        "Yoga Sutra Commentary"
      ],
      "text": "\nस्वप्ननिद्राज्ञानालम्बनं वा ॥ ३८ ॥ \nप्रत्यस्तमितबाह्येन्द्रियवृत्तेर्मनोत्मात्रेणैव यत्र भोक्तृत्वमात्मनः स स्वप्नः। निद्रा पूर्वोक्तलक्षणा। तदालम्बनं स्वप्नालम्बनं निद्रालम्बनं वा ज्ञानमालम्ब्यमानं चेतसः स्थितिं करोति।\n"
    }
  ]
}