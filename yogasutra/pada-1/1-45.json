{
  "results": [
    {
      "book": "YogaSutras",
      "id": "63995",
      "key": "1-45",
      "order": 45,
      "tags": [
        "Pada 1",
        "Sutra 45"
      ],
      "text": "सूक्ष्मविषयत्वं चालिङ्गपर्यवसानम् ॥ १-४५ ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66874",
      "key": "1-45",
      "order": 145,
      "tags": [
        "1-45",
        "Pada 1",
        "Sutra 45",
        "Yoga Sutra Commentary"
      ],
      "text": "\nसूक्ष्मविषयत्वं चालिङ्गपर्यवसानम् ॥ ४५ ॥ \nचतुर्णां समाधीनां स्थूलसूक्ष्मौ विषयीभवत इति पतञ्जलिमुनिना निगदितम् । तौ च स्थूलौ सूक्ष्मौ च विषयौ समाध्यवस्थाकालीनध्येयाकारौ । समाधिविषयश्च प्राकृतगुणानां समाधिभूतध्येयेऽभावात् न केवलः प्राकृतः । अथ च समाधिविषयस्य स्थूलेन्द्रियाग्राह्यत्वात्, अपि तु अप्राकृतो भास्वरो ज्योतिर्मयोऽप्याश्रितचेतनरक्षार्थं स्वीकृतसकलसद्गुणः सकलशक्तिमांश्च भवति । तादृशाकारश्च तस्य ध्येयस्य आस्माकीनाकार इव भवति; परं तु न कर्माधीनः कर्माधीनाकारस्य कतिपयकालानन्तरनाशदर्शनात् । समाधिविषयीभूतध्येयाकारस्य कर्मकालोभयानधीनस्थितित्वं\n“न चक्षुषा पश्यति कश्च नैनं”\n“हृदा मनीषा मनसाऽभिक्लृप्तो य एनं विदुरमृतास्ते भवन्ति”\nइत्यादिश्रुतिशतप्रमाणादवगम्यते । तच्च ध्येयरूपं रजस्तमोलेशविहीनधर्मभूतज्ञा25नसहकृत- ध्यात्रनुष्ठितध्यानमात्रगम्यमिति प्रागुक्तं न विस्मर्तव्यम् । तादृशो ध्यानगम्यः परमात्मैव । तस्य रूपं ध्यात्रपेक्षानुगुणं स्थूलंवा सूक्ष्मं वा भवति । तादृक् सौक्ष्म्यं स्थौल्यं च ध्येये परमात्मनि न कालकर्मकृते भवतः । किन्तु ध्येयस्य सर्वज्ञत्वात्, सर्वान्तर्यामितया च ध्यातृशक्त्यनुगुणं समाध्यवस्थायां तथा भाति । यद्यपि प्राथमिकसमाध्यभ्यासिनां समाधिविषयस्य ध्येयाकारस्य श्रुतिस्मृतिपुराणागमप्रमाणानुरोधात् प्रकृताकार एव स्फुटतरं प्रतिभातीति गम्यते, तथापि न स आकारः पण्यवीथ्यां विक्रयार्थं निक्षिप्तप्रतिमासमानो मन्तव्यः । यश्च प्राथमिकसमाध्यभ्यासिनां सम्मुखे विराजमानो ध्येयाकारो ध्येयत्वेन स्थापनात्प्राक् श्रुतिस्मृत्यागमोक्तैरनेकैः संस्कारैः प्राणप्रतिष्ठानेत्रोन्मीलनयन्त्रस्थापनादिभिः संस्कारैः सम्पन्न एव तादृशो विग्रहः प्राकृत इति च न केनापि वक्तुं शक्यते ॥ संस्कारैरुत्तरत्रावाहिताप्राकृतजगदीश्वरशक्तिरन्तगूंढा न सामान्यमर्त्यदृग्गोचरा । शक्तिश्च प्राकृती वा अप्राकृती वा नेन्द्रियगोचरा भवितुमर्हति । अपि तु शक्तिमत्पुरुषकृतवाचिकक्रियाभिरयमीदृक्छक्तिमानि- त्यूह्यते । एतेन प्रथमसमाध्यभ्यासिनां समाध्यनुष्ठानप्रकारो न लौकिकक्रियासमानः । इतीदं सर्व संयमिवरनाथमुनिप्रणीतयोगरहस्यहृदयम् ।\nअथ सूक्ष्मविषयं चेति सूत्रार्थो वर्ण्यते । सूक्ष्मश्चासौ विषयश्च सूक्ष्मविषयः । सूक्ष्मविषयस्य भावः सूक्ष्मविषयत्वम् । न विद्यते लिङ्गं हेतुर्यस्य तदलिङ्गम् । परितोऽवसीयत इति पर्यवसानम् । अलिङ्गमेव पर्यवसानं यादृङ्मानसगतेरथवा धर्मभूतज्ञानस्य, तदलिङ्गपर्यवसानम् । अर्थात् यस्मिन् समाधौ जगदन्तर्वर्तिनो जगदाकारेण परिणतस्य वा वस्तुनो कारणरूपतत्त्वेषु मतभेदेन प्राकृतेषु सूक्ष्मतमविषयोऽप्राकृतेष चापरिणामिष्वात्मसु सुक्ष्मो विषयः, तमपि विस्पष्टं विजानाति समाधिस्थः पुरुषः । ध्येयाकारस्य स्थूलविषये परा काष्ठा अनेन सूत्रेण प्रतिपादिताप्यलिङ्गमित्यत्र विवरणवेलायां नाथमुनिना अनादिरित्येव व्याखपातम् । योगसूत्राध्येतृभिः केवलप्रकृतेरीश्वरानधिष्ठिताया अप्रसिद्धिरवगन्तव्या ।\n“न तदस्ति विना यत्स्यान्मया भूतं चराचरम्”\n“नान्तो न चादिर्न च संप्रतिष्ठा”\nइत्यादिश्रुतिस्मृतिप्रमाणैरवगतमात्मानात्मपरमात्मेत्येतत्त्रिभिः पूर्णं जगत् निरात्मकं निर्धर्मकं चेति वदतां\n“पतन्ति नरके अशुचा”\nविति गीतावाक्यमेव प्रत्युत्तरं भविष्यति । तस्मादलिङ्गपर्यवसानमिति सूत्रे सूक्ष्मतमो ध्येयाकारो जडात्मकः प्राकृत इति न केनापि वक्तुं शक्यते ॥\n"
    },
    {
      "book": "YS_Com_YogaChandrika",
      "id": "66739",
      "key": "1-45",
      "order": 145,
      "tags": [
        "1-45",
        "Pada 1",
        "Sutra 45",
        "Yoga Sutra Commentary"
      ],
      "text": "\nसूक्ष्मविषयत्वं चालिङ्गपर्यवसानम् ॥ ४५ ॥\nसूक्ष्मेति। सविचारनिर्विचारयोः समापत्त्योः यत्सूक्ष्मविषयत्वं तदलिङ्गपर्यवसानं न क्वचिद्धीयते न वा किञ्चिल्लिङ्गानि गमयतीत्यलिङ्गं प्रधानं तत्पर्यन्तं सूक्ष्मविषयत्वम् ॥ ४५ ॥\n"
    },
    {
      "book": "YS_Com_YogaSudhakara",
      "id": "66526",
      "key": "1-45",
      "order": 145,
      "tags": [
        "1-45",
        "Pada 1",
        "Sutra 45",
        "Yoga Sutra Commentary"
      ],
      "text": "\nकिं निर्विचारसमापत्तेस्तन्मात्रेष्वेवावसानम् ? नेत्याह –\nसूक्ष्मविषयत्वं चालिङ्गपर्यवसानम् ॥ ४५ ॥\nअस्याः समापत्तेः सूक्ष्मविषयत्वमलिङ्गे प्रधाने पर्यवस्यति । तथा हि – तन्मात्रेभ्योऽहङ्कारः सूक्ष्मः, तस्मादपि महान्, ततोऽपि प्रधानम् । तद्धि न लीयत इत्यलिङ्गमुच्यते । ततः परं न सूक्ष्मा प्रकृतिः समस्ति । पुरुषस्तु न प्रकृतिः सर्गे निमित्तमात्रमिति ध्येयम् ॥ ४५ ॥\n"
    },
    {
      "book": "YS_Com_Vritti",
      "id": "66279",
      "key": "1-45",
      "order": 145,
      "tags": [
        "1-45",
        "Pada 1",
        "Sutra 45",
        "Yoga Sutra Commentary"
      ],
      "text": "\nसूक्ष्मो विषयः कियत्पर्यन्त इत्याकाङ्क्षायामाह –\nसूक्ष्मविषयत्वं चालिङ्गपर्यवसानम् ॥ ४५ ॥\nन क्वापि लयं गच्छतीत्यलिङ्गं प्रधानं तत्पर्यन्तं सूक्ष्मो विषयः इत्यर्थः । तत्त्वान्तरप्रकृतित्वमत्र सूक्ष्मत्वं विवक्षितमित्यर्थः । न च जलादिभूतचतुष्टयेऽतिव्याप्तिः । भूतानामुत्तरोत्तरभूतेषु आधारकारणमात्रत्वात्तन्मात्राणामेव भूतोपादानत्वात् । अन्यथाष्टप्रकृतित्वसिद्धान्तविरोधः स्यात् । पुरुषस्तु न परिणामिकारणं किन्त्वधिष्ठानकारणं तेषां संसर्गे निमित्तकारणं चेति न तस्येदृशसौक्ष्म्यमिति भावः ॥ ४५ ॥\n"
    },
    {
      "book": "YS_Com_SutrarthaBodhini",
      "id": "66089",
      "key": "1-45",
      "order": 145,
      "tags": [
        "1-45",
        "Pada 1",
        "Sutra 45",
        "Yoga Sutra Commentary"
      ],
      "text": "\nननु किमस्या ग्राह्यसमापत्तेः परमाणुष्वेवावसानम् ? नेत्याह –\nसूक्ष्मविषयत्वं चालिङ्गपर्यवसानम् ॥ ४५ ॥\nअस्याः समापत्तेः सूक्ष्मविषयत्वम् अलिङ्गे प्रधाने पर्यवस्यति । प्रधानं विलयं न गच्छतीत्यलिङ्गमुच्यते । पुरुषस्य सत्त्वेऽपि अनुपादानत्वात् प्रधानपर्यन्तमेव समापत्तिरिति सिद्धम् ॥ ४५ ॥\n"
    },
    {
      "book": "YS_Com_SiddhantaChandrika",
      "id": "65954",
      "key": "1-45",
      "order": 145,
      "tags": [
        "1-45",
        "Pada 1",
        "Sutra 45",
        "Yoga Sutra Commentary"
      ],
      "text": "\nतदेव निर्वितर्केत्यादिसूत्रेन चतुर्धा विवृतस्य सम्प्रज्ञातस्य क्षीणवृत्तेरित्यादिसूत्रेण ग्राह्यग्रहणभेदेन विशिष्टाऽविशिष्टभेदेन च अवान्तरविभागः कृतः । इदानीं सामान्यविशेषात्मना विभक्तस्य सबीजसमाधिरूपं सामान्यलक्षणनिर्बीजसमाध्यन्तरसाध्यकसाधनगोचरप्रयत्नावश्यकत्वज्ञापनायाह –\nता एव सबीजः समाधिः ॥ ४६ ॥\nता एवेति ॥ ता एव ग्रहीतृग्रहणग्राह्येषु सामान्यविशेषभावेनोक्ताः समापत्तय एव सबीजः दुःखादेरनात्मसंस्काररूपैर्बीजैः सह वर्त्तमानः समाधिः । समाधीयते प्रत्यङ्मात्रैकाग्रीक्रियते चित्तमनेनेति भावनाविशेषः सम्प्रज्ञात इत्यर्थः ॥ ४६ ॥\n"
    },
    {
      "book": "YS_Com_Pradipika",
      "id": "65776",
      "key": "1-45",
      "order": 145,
      "tags": [
        "1-45",
        "Pada 1",
        "Sutra 45",
        "Yoga Sutra Commentary"
      ],
      "text": "\nननु सूक्ष्मो विषयः कियत्पर्यन्त इत्यपेक्षायामाह –\nसूक्ष्मविषयत्वं चालिङ्गपर्यवसानम् ॥ ४५ ॥\nसूक्ष्मश्चासौ विषयश्चेति सूक्ष्मविषयः । अलिङ्गाख्यप्रकृतिपर्यन्तम् । न तु, पुरुषः सूक्ष्म इत्यर्थः । अतोऽत्र सूक्ष्मत्वं तत्त्वान्तरप्रकृतित्वम् । न च जलादिचतुष्टयेऽतिव्याप्तिः, भूतानामुत्तरोत्तरभूतेष्वाधारकारणमात्रत्वात् । तन्मात्राणामेव भूतोपादानत्वात् । अन्यथाष्टप्रकृतिसिद्धान्तविरोधादिति ॥ ४५ ॥\n"
    },
    {
      "book": "YS_Com_ManiPrabha",
      "id": "65602",
      "key": "1-45",
      "order": 145,
      "tags": [
        "1-45",
        "Pada 1",
        "Sutra 45",
        "Yoga Sutra Commentary"
      ],
      "text": "\nननु किमस्याः ग्राह्यसमापत्तेः परमाणुष्वेवावसानम्, नेत्याह- \nसूक्ष्मविषयत्वं चालिङ्गपर्यवसानम् ॥ ( ४५ ) \nअस्याः समापत्तेः सूक्ष्मविषयत्वमलिङ्गे प्रधाने पर्यवस्यति । तथा हि पार्थिवः परमाणुः गन्धतन्मात्रात् इतरतन्मात्राङ्गकात् जायते । आप्यस्तु गन्धतन्मात्रवर्जितात् रसतन्मात्रादितन्मात्राङ्गकाद् । तैजसस्तु गन्धरसद्वयवर्जितात् रूपतन्मात्रादितरद्वयाङ्गकाद् । वायव्यस्तु पूर्वहीनात् स्पर्शतन्मात्रात् शब्दतन्मात्राङ्गकाद् । नभसः परमाणुस्त्वेकस्मादेव शब्दतन्मात्राज्जायत इति प्रक्रिया । अतो विकारेभ्यः परमाणुभ्यः उपादानानि पञ्च तन्मात्राणि सूक्श्माणि, तेभ्योस्प्यहङ्कारः सूक्ष्मः तस्मादपि महान्, महतोस्पि प्रधानम् । तद्विलयं न गच्छतीत्यलिङ्गमुच्यते । ततः परं सूक्ष्ममुपादानं नास्ति । पुरुषस्य सत्त्वेस्प्यनुपादानत्वात् । पुरुषो हि भोगापवर्गार्थी सन् पुरुषार्थनिमित्तके सर्गे निमित्तमात्रं भवति । तस्मात् सूक्षमग्राह्यसमापत्तिः प्रधानपर्यन्तेति सिद्धम् ॥ \n"
    },
    {
      "book": "YS_Com_VyasaBhashya",
      "id": "65365",
      "key": "1-45",
      "order": 145,
      "tags": [
        "1-45",
        "Pada 1",
        "Sutra 45",
        "Yoga Sutra Commentary"
      ],
      "text": "\nसूक्ष्मविषयत्वं चालिङ्गपर्यवसानम् ॥ ४५ ॥ \nपार्थिवस्याणोर्गन्धतन्मात्रं सूक्ष्मो विषयः। आप्यस्य रसतन्मात्रम्। तैजसस्य रूपतन्मात्रम्। वायवीयस्य स्पर्शतन्मात्रम्। आकाशस्य शब्दतन्मात्रमिति। तेषामहंकारः। अस्यापि लिङ्गमात्रं सूक्ष्मो विषयः। लिङ्गमात्रस्याप्यलिङ्गं सूक्ष्मो विषयः। न चालिङ्गात्परं सूक्ष्ममस्ति। नन्वस्ति पुरुषः सूक्ष्म इति। सत्यम्। यथा लिङ्गात्परमलिङ्गस्य सौक्ष्म्यं न चैवं पुरुषस्य। किंतु, लिङ्गस्यान्वयिकारणं पुरुषो न भवति, हेतुस्तु भवतीति। अतः प्रधाने सौक्ष्म्यं निरतिशयं व्याख्यातम् ॥ ४५ ॥ \n"
    },
    {
      "book": "YS_Com_RajaMartandaBhashya",
      "id": "64959",
      "key": "1-45",
      "order": 145,
      "tags": [
        "1-45",
        "Pada 1",
        "Sutra 45",
        "Yoga Sutra Commentary"
      ],
      "text": "\nअस्या एव सूक्ष्मविषयायाः किंपर्यन्तः सूक्ष्मविषय इत्याह –\nसूक्ष्मविषयत्वं चालिङ्गपर्यवसानम् ॥ ४५ ॥ \nसविचारनिर्विचारयोः समापत्त्योर्यत्सूक्ष्मविषयत्वमुक्तं तदलिङ्गपर्यवसानं न क्वचिल्लीयते न वा किंचिल्लिङ्गति गमयतीत्यलिङ्गं प्रधानं तत्पर्यन्तं सूक्ष्मविषयत्वम्। तथा हि गुणानां परिणामे चत्वारि पर्वाणि विशिष्टलिङ्गमविशिष्टलिङ्गं लिङ्गमात्रमलिङ्गं चेति। विशिष्टलिङ्गं भूतेन्द्रियाणि। अविशिष्टलिङ्गं तन्मात्रेन्द्रियाणि। लिङ्गमात्रं बुद्धिः। अलिङ्गं प्रधानमिति। नातः परं सूक्ष्ममस्तीत्युक्तं भवति।\n"
    }
  ]
}