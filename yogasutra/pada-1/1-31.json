{
  "results": [
    {
      "book": "YogaSutras",
      "id": "63972",
      "key": "1-31",
      "order": 31,
      "tags": [
        "Pada 1",
        "Sutra 31"
      ],
      "text": "दुःखदौर्मनस्याङ्गमेजयत्वश्वासप्रश्वासा विक्षेपसहभुवः ॥ १-३१ ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66878",
      "key": "1-31",
      "order": 131,
      "tags": [
        "1-31",
        "Pada 1",
        "Sutra 31",
        "Yoga Sutra Commentary"
      ],
      "text": "\nदुःखदौर्मनस्याङ्गमेजयत्वश्वासप्रश्वासा विक्षेपसहभुवः ॥ ३१ ॥ \nयादृशो मानसव्यापारः खं दहराकाशं दुष्ठं कलुषं करोति स दुःखपदवाच्यः । दुष्ठं च तत् मनश्च दुर्मनः । दुर्मनसो भावः दौर्मनस्यम् । मनसि दौष्ठ्यं नाम प्राकृतसत्त्वरजस्तमांसि गुणाः प्राक्जन्मकृतकर्मवासनाबलात् भगवत्संकल्पानुगुणमुत्प्लवनानुप्लवनपरिप्लवनरूपचाचल्यात क्वचित् क्वचित् काले शरीरिणं शरीरे लुठितं कृत्वा तद्वाधासहिष्णुं कुर्वन्ति । तादृशासहिष्णुतैव मनसि दौष्ठ्यम् । अङ्गानामेजयत्वमङ्गमेजयत्वम् दौर्मनस्यबलात् शरीरकम्पनम् । ततोऽङ्गमेजयत्वानन्तरमनुक्षणमेवाव्याहतातिवेगितधासोच्छ्वासाः । अनिच्छयापि श्वासोच्छ्वासः श्वासप्रश्वासः । इमे विक्षेपसहभुवः । विक्षेपो मानसिकरोगः ।\n"
    },
    {
      "book": "YS_Com_YogaChandrika",
      "id": "66675",
      "key": "1-31",
      "order": 131,
      "tags": [
        "1-31",
        "Pada 1",
        "Sutra 31",
        "Yoga Sutra Commentary"
      ],
      "text": "\nदुःखदौर्मनस्याङ्गमेजयत्वश्वासप्रश्वासा विक्षेपसहभुवः ॥ ३१ ॥\nदुःखेति। तत्र दुःखं चित्तस्य रागजः परिणामो बाधजलक्षणः, दौर्मनस्यं करणैः सह मनसो दौस्थ्यम्, अङ्गमेजयत्वं सर्वाङ्गवेपथुः, प्राणो यत्र बाह्यवायुमाचामति स श्वासः, यत्कौष्ट्यं वायुं निश्वसिति स प्रश्वासः, एते विक्षेपैः सह भवन्तीति अभ्यासवैराग्याभ्यां निरोद्धव्याः ॥ ३१ ॥\n"
    },
    {
      "book": "YS_Com_YogaSudhakara",
      "id": "66501",
      "key": "1-31",
      "order": 131,
      "tags": [
        "1-31",
        "Pada 1",
        "Sutra 31",
        "Yoga Sutra Commentary"
      ],
      "text": "\nन केवलमेते विक्षेपा योगनाशकाः, अपि तु उपद्रवकरा इत्याह –\nदुःखदौर्मनस्याङ्गमेजयत्वश्वासप्रश्वासा विक्षेपसहभुवः ॥ ३१ ॥\nयथोक्तव्याधिजं दुःखम् । तच्चाध्यात्मिकादिभेदात्त्रिविधम् । विषयाभिलाषविघातान्मनसि क्षोभो दौर्मनस्यम् । सर्वाङ्गचलनमङ्गमेजयत्वम् । तच्च योगाङ्गासनविरोधि । अपानः श्वासः । स च रेचकविरोधी। प्राणः प्रश्वासः । स तु पूरकविरोधी । अथ वा श्वासो बाह्यकुम्भकविरोधी, प्रश्वासः आन्तरकुम्भकविरोधी, अङ्गमेजयत्वं कुम्भकद्वयविरोधीत्यर्थः, ’नोच्छ्वसेन्नैव निश्वस्यान्नैव गात्राणि चालयेत्’ इति कुम्भके तन्निषेधश्रवणात् । अत एते दुःखादयो विक्षेपैः सह भवन्ति, विक्षिप्तचित्तस्य भवन्तीत्यर्थः ॥ ३१ ॥\n"
    },
    {
      "book": "YS_Com_Vritti",
      "id": "66346",
      "key": "1-31",
      "order": 131,
      "tags": [
        "1-31",
        "Pada 1",
        "Sutra 31",
        "Yoga Sutra Commentary"
      ],
      "text": "\nअन्यानप्यन्तरायानाह –\nदुःखदौर्मनस्याङ्गमेजयत्वश्वासप्रश्वासा विक्षेपसहभुवः ॥ ३१ ॥\nदुःखं स्वतो द्वेष्यम् । दौर्मनस्यं चित्तचाञ्चल्यम् । अङ्गमेजयत्वं अङ्गकम्पः । श्वासो बाह्यवायोरन्तःप्रवेशः । प्रश्वासः आन्तरवायोर्बहिर्निर्गमः । एते चित्तचाञ्चल्यरूपविक्षेपसहभुवः तज्जन्या इत्यर्थः ॥ ३१ ॥\n"
    },
    {
      "book": "YS_Com_SutrarthaBodhini",
      "id": "66081",
      "key": "1-31",
      "order": 131,
      "tags": [
        "1-31",
        "Pada 1",
        "Sutra 31",
        "Yoga Sutra Commentary"
      ],
      "text": "\nन केवलमेते योगनाशाकाः, किन्तु दुःखादीनपि कुर्वन्तीत्याह –\nदुःखदौर्मनस्याङ्गमेजयत्वश्वासप्रश्वासा विक्षेपसहभुवः ॥ ३१ ॥\nदुःखं शारीरं कामजं मानसं व्याघ्रादिजमाधिभौतिकम् । ग्रहपीडादिजमाधिदैविकम् । दौर्मनस्यमिच्छाविघातात् । क्षोभो मनसि । अङ्गमेजयतो भावोऽङ्गमेजयत्वं । अङ्गानां कम्प इत्यर्थः । अनिष्कृतः प्राणो यद् बाह्यं वायुमन्तःप्रवेशयति स श्वासः । समाध्यङ्गरेचकविरोधीत्यर्थः । एवमनिच्छतः कोष्ठस्थस्य वायोर्बहिर्गमनं प्रश्वासः पूरकविरोधात् । एतैर्विक्षेपैः सह भवन्तीत्यर्थः ॥ ३१ ॥\n"
    },
    {
      "book": "YS_Com_SiddhantaChandrika",
      "id": "65932",
      "key": "1-31",
      "order": 131,
      "tags": [
        "1-31",
        "Pada 1",
        "Sutra 31",
        "Yoga Sutra Commentary"
      ],
      "text": "\nअथ कृष्यादिवद् बह्वायाससाध्यानां कर्म्मणां साङ्गानामेव यथोचितफलदातृत्वेन यथाकथञ्चित् क्रियमाणानां फलदातृत्वाभावाच्छ्रमाद्यनेकदुःखफलकत्वदर्शनाद् वर्णाश्रमाभिमानादिनिबन्धनत्वेन परमश्रेयोऽपघातित्वाच्च नातिप्राशस्त्यं, न वा विद्वदुपादेयत्त्वं युक्तं, किन्तु भगवद्भजनस्यैवाग्निवदपूर्णस्याप्यस्य, स्वल्पमप्यस्य धर्मस्य त्रायते महतो भयादिति वदता भगवता महाफलत्वप्रतिपादनात् । यथाऽग्निकणोऽतिस्वल्पोऽपि तृणाराशिं ज्वालयंस्तेनैव वर्द्धितः पूर्णः सर्वाणि सूचितानि कर्य्याणि जनयति तथा भगवतो यथाकथञ्चिन्नामोच्चारणादिरूपमपि प्रणिधानम् अजामिलादेरिवपापराशिं नाशयत् तेन नाशेनैवाधिकं सम्पाद्यमानं श्रद्धादिना पूर्णं भजनीय इच्छासहकृत सर्वाभिलषितं साधयति । तस्मात् प्रणिधानमेवावश्यकम् । तच्च चतुर्विधं, परममुख्यं, मुख्यं, मुख्यजातीयं, मुख्यकल्पञ्चेति तत्राद्यं गोपीनामिव तद्गुणगणश्रवणादिना द्रुतचेतसोद्रुतताम्रस्येव दृढतदाकारतातद्विषयकवृत्तिप्रवाहरूपं प्रेम । मय्येव मन आधत्स्व मयि बुद्धिं निवेशयेत्यादिनोक्तम् । अनेन प्रेमभक्तियोगो दर्शितः । स च परमेश्वरचरणारविन्दविषयकैकान्तिकात्यन्तिक-प्रेमप्रवाहोऽनवच्छिन्न इत्यर्थः । द्वितीयं तदसामर्थ्ये बहिः प्रवृत्तिस्वभावस्य मनसः प्रत्याहारेण पुनः पुनर्भगवत्यात्मनि निवेशनरूपोऽभ्यासो निदिध्यासनाख्यः । अथ चित्तं समाधातुं न शक्नोषि मयि स्थिरम् * अभ्यासयोगेन ततो मामिच्छाप्तुं धनञ्जयेत्याद्युक्तम् । तृतीयन्तु तदसार्थ्येऽपि तत्प्रतीतिफलकनामोच्चारणैकादश्युपवासादिरूपं कर्म्म । अभ्यासेऽप्यसमर्थोऽसि मत्कर्म्मपरमो भवेत्यादिनोक्तम् । चतुर्थं तत्राऽप्यसामर्थ्ये स्वभावत एव कृतानामपि कर्म्मणां फलेच्छां त्यक्त्वा परमेश्वरे परमगुरावर्पणम् । साधु वाऽसाधु वा कर्म यद्यदाचरितं मया * तत्सर्वं त्वयि संन्यस्तं त्वत्प्रयुक्तः करोम्यहमिति संकल्पविशेषरूपम् । अथैतदप्यशक्तोऽसि कर्त्तुं मद्योगमाश्रितः* सर्वकर्मफलत्यागं ततः कुरु यतात्मवानित्यादिनोक्तं, भगवद्गीताद्वादशाध्यये । अत्र च प्रणिधानशब्देनोक्तम् ।तत्र निदिध्यासनं समानविषयतया साक्षात्कारजनकत्वसाधनं कर्म्मादियोगेभ्यश्चान्तरङ्गमित्यभिप्रेत्य, अर्थभावनशब्देन पूर्वमादृतं यद्यपि तथाप्यदृष्टद्वारा कृपातिशयफलकादन्तरायाभावफलकाच्च तस्मात् परमं मुख्यं भक्तियोगं सर्वोपायफलभूतमयमत एव तदुभयफलकं प्रेमाख्यमभ्यासमाह –\nतत्प्रतिषेधार्थमेकतत्त्वाभ्यासः ॥ ३२ ॥\nतत्प्रतिषेधेति ॥ तेषां विक्षेपाणां प्रतिषेधार्थम् अनायासेन नाशार्थम् एकस्मिँस्तत्त्वे मुख्यभागवति, अभ्यासः गोपीनामिव तद्गुणगणश्रवणादिना द्रवीभूतस्य चेतसो मूषानिक्षिप्तद्रुतताम्रस्येव दृढतदाकारतारूपप्रेम, अभ्यासयोगयुक्तेन चेतसा नान्यगामिनेत्यादिना भगवत्सूचितः कार्य्य इत्यर्थः । यद्बलादनायासेन सम्पन्नायां जीवन्मुक्तौ विक्षेपाः प्रशममुपयान्ति । न वासुदेवभक्तानामशुभं विद्यते क्वचिदित्यादिस्मृतेः । अथवा, एकं सजातीयविजातीयस्वगतभेदरहितं तत्त्वमनारोपितमखण्डार्थ इति यावत् । तस्य अभ्यासः तदेकमजरममृतमभयमिति वृत्तिप्रवाहः । कार्य्यं इत्यर्थः । अत्रात्मव्यतिरेकेण द्वितीयं यो न पश्यति * आत्मारामः स योगीन्द्रो ब्रह्मीभूतो भवेदिह ॥ आत्मक्रीडस्य सततं सदात्ममित्युनस्य च* आत्मन्येव सुतृप्तस्य योगसिद्धिरदूरतः ॥ अभियोगात् सदाभ्यासात् तत्रैव च विनिश्चयात्* पुनः पुनरनिर्वेदात् सिद्ध्येद् योगो, न चान्यथेति स्कान्दोक्तेः । तस्मात् सगुणात्मवदाकाराकारधारावाहिवृत्तिप्रवाहः सविकल्पो, निर्गुणगोचरो धारावाहिको निर्विकल्पको वा कार्य्योऽनायासेन मोक्षमिच्छतेति यावत् ॥ ३२ ॥\n"
    },
    {
      "book": "YS_Com_Pradipika",
      "id": "65757",
      "key": "1-31",
      "order": 131,
      "tags": [
        "1-31",
        "Pada 1",
        "Sutra 31",
        "Yoga Sutra Commentary"
      ],
      "text": "\nव्याध्यादिभ्यश्चान्येऽप्यन्तराया भवन्तीत्याह –\nदुःखदौर्मनस्याङ्गमेजयत्वश्वासप्रश्वासा विक्षेपसहभुवः ॥ ३१ ॥\nदुःखं स्वतो द्वेष्यम् । दौर्मनस्यं चित्तचाञ्चल्यम् । अङ्गमेजयत्वमङ्गकम्पः । श्वासो देहान्तर्वायोरधिकप्रवेशः । प्रश्वासो देहाद्वायोरधिकनिर्गमः । एते विक्षेपसहभूवो व्याध्यादिव्यवधानेनैव जायन्त इत्यर्थः । अथवा दुःखादयो वृत्तिचाञ्चल्यरूपविक्षेपोद्भवा इत्यर्थः ॥ ३१ ॥\n"
    },
    {
      "book": "YS_Com_ManiPrabha",
      "id": "65535",
      "key": "1-31",
      "order": 131,
      "tags": [
        "1-31",
        "Pada 1",
        "Sutra 31",
        "Yoga Sutra Commentary"
      ],
      "text": "\nन केवलमेते विक्षेपा योगनाशका;, किन्तु दुःखादीनपि कुर्वन्तीत्याह- \nदुःखदौर्मनस्याङ्गमेजयत्वश्वासप्रश्वासा विक्षेपसहभुवः ॥ ( ३१ )\nदुःखं व्याधिजं शरीरम् । कामादिजं मानसम्, तद्वयमाध्यात्मिकम् । व्याघ्रादिजमाधिभौतिकम् । ग्रहपीडादिजमाधिदैविकम् । दौर्मनस्यमिच्छाविधातात् क्षोभो मनसि । अङ्गमेजयतोस्भावः अङ्गमेजयत्त्वमङ्गानां कम्पनमित्यर्थः । अनिच्छतः प्राणोस्यं बाह्यवायुमन्तः प्रवेशयति स श्वासः, समाध्यङ्गरेचकविरोधीत्यर्थः । एवमनिच्छतः कौष्ट्यस्य वायोर्बहिर्गमनं प्रश्वासः, पूरकविरोधी । एते विक्षेपैः सह भवन्ति विक्षिप्तचित्तस्य भवन्तीत्यर्थः ।। \n"
    },
    {
      "book": "YS_Com_VyasaBhashya",
      "id": "65344",
      "key": "1-31",
      "order": 131,
      "tags": [
        "1-31",
        "Pada 1",
        "Sutra 31",
        "Yoga Sutra Commentary"
      ],
      "text": "\nदुःखदौर्मनस्याङ्गमेजयत्वश्वासप्रश्वासा विक्षेपसहभुवः ॥ ३१ ॥ \nदुःखमाध्यात्मिकमाधिभौतिकमाधिदैविकं च। येनाभिहताः प्राणिनस्तदपघाताय प्रयतन्ते तद्दुःखम्। दौर्मनस्यमिच्छाविघाताच्चेतसः क्षोभः। यदङ्गान्येजयति कम्पयति तदङ्गमेजयत्वम्। प्राणो यद्बाह्यं वायुमाचामति स श्वासः। यत्कौष्ठ्यं वायुं निःसारयति स प्रश्वासः। एते विक्षेपसहभुवो विक्षिप्तचित्तस्यैते भवन्ति। समाहितचित्तस्यैवे न भवन्ति ॥ ३१ ॥ \n"
    },
    {
      "book": "YS_Com_RajaMartandaBhashya",
      "id": "64993",
      "key": "1-31",
      "order": 131,
      "tags": [
        "1-31",
        "Pada 1",
        "Sutra 31",
        "Yoga Sutra Commentary"
      ],
      "text": "\nचित्तविक्षेपकारकानन्यानप्यन्तरायान्प्रतिपादयितुमाह –\nदुःखदौर्मनस्याङ्गमेजयत्वश्वासप्रश्वासा विक्षेपसहभुवः ॥ ३१ ॥ \nकुतश्चिन्निभित्तादुत्पन्नेषु विक्षेपेषु एते दुःखादयः प्रवर्तन्ते। तत्र दुःखं चित्तस्य राजसः परिणामो बाधनालक्षणः। यद्बाधात्प्राणिनस्तदपघाताय प्रवर्तन्ते। दौर्मनस्यं बाह्याभ्यन्तरैः कारणैर्मनसोदौस्थ्यम्। अङ्गमेजयत्वो सर्वाङ्गीणो वेपथुरासनमनः स्थैर्यस्य बाधकः। प्राणो यद्बाह्यं वायुमाचामति स श्वासः। यत्कौष्ठ्यं वायुं निःश्वसिति सः प्रश्वासः। त एते विक्षेपैः सह प्रवर्तमाना यथोदिताभ्यासवैराग्याताभ्यां निरोद्धव्या इत्येषामुपदेशः।\n"
    }
  ]
}