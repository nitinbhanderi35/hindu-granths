{
  "results": [
    {
      "book": "YogaSutras",
      "id": "63973",
      "key": "1-15",
      "order": 15,
      "tags": [
        "Pada 1",
        "Sutra 15"
      ],
      "text": "दृष्टानुश्रविकविषयवितृष्णस्य वशीकारसंज्ञा वैराग्यम् ॥ १-१५ ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66862",
      "key": "1-15",
      "order": 115,
      "tags": [
        "1-15",
        "Pada 1",
        "Sutra 15",
        "Yoga Sutra Commentary"
      ],
      "text": "\nदृष्टानुश्रविकविषयवितृष्णस्य वशीकारसंज्ञा वैराग्यम् ॥ १५ ॥ \nविषयो बाह्येन्द्रियग्राह्यपदार्यः । स च भूलोकेऽनुभवयोग्यशब्दस्पर्शरूपरसगन्धविशिष्टः प्राकृतपरिणामरूपपदार्थों दृष्टविषयः । आनुश्रवकविषयाश्च गुरुशिष्यपरंपरामनुसृत्यश्रोत्रेन्द्रियविषयाः क्रियन्ते । ताश्च श्रुतयो वेदाः । तत्र भवो बाह्मेन्द्रियाविषयीभूतो विजातीयशब्दस्पर्शरूपरसगन्धविशिष्टविषयः । स च स्वर्गीयस्त्र्यन्नपानामृतादिरूप आमुष्मिकः । ततश्च द्वौ विषयौ भोगनिर्णीतौ । तदुक्तं सूत्रकारेण “दृष्टानुश्रविकविषय” इति । येषु दृष्टानुश्रविकविषयेषु यस्य पुरुषस्य जीवस्य त्यक्ता आशा, स दृष्टानुश्रविकविषयवितृष्ण इति विशिष्टपदं लब्धम् । तच्च आत्मसंयुक्तमनोधर्मः । उक्तं हि हनुमता “मनो हि हेतुः सर्वेषां इन्द्रियाणां प्रवर्तने । शुभाशुभास्ववस्थासु तच्च मे सुव्यवस्थितम्” इति ।\nईदृशवैराग्यस्य आकारस्तु नाहं भुञ्जे दृष्टानानुश्रविकांश्च विषयान्, न पश्यामि, न यामि तत्समीपं, न स्मरामि च । कुतः? एतावत्कालं तद्भोगात्, तत्स्मरणात्, तत्र यानात्, तद्दर्शनात् मदीये शरीरे ऐन्द्रियकप्राणवायवीयाः शक्तयः कुण्ठिता अभवन् । इतः परं नाहं भौमान् स्वर्गीयांश्च विषयानिच्छामि इति प्रतिज्ञारूपमनोधर्मः । एवमनुसंधानो यः कोऽपि पुरुषः स्त्री वा अस्ति चेत् भुवि, तस्य वशीकरसंज्ञा वैराग्यवान् इति शाश्वतः संकेतो भवति ।\n"
    },
    {
      "book": "YS_Com_YogaChandrika",
      "id": "66663",
      "key": "1-15",
      "order": 115,
      "tags": [
        "1-15",
        "Pada 1",
        "Sutra 15",
        "Yoga Sutra Commentary"
      ],
      "text": "\nदृष्टानुश्रविकविषयवितृष्णस्य वशीकारसंज्ञा वैराग्यम् ॥ १५ ॥\n"
    },
    {
      "book": "YS_Com_YogaSudhakara",
      "id": "66654",
      "key": "1-15",
      "order": 115,
      "tags": [
        "1-15",
        "Pada 1",
        "Sutra 15",
        "Yoga Sutra Commentary"
      ],
      "text": "\nअथ वैराग्यं द्विविधमपरं परं चेति । अपरं च यतमानव्यतिरेकैकेन्द्रियवशीकारभेदेन चतुर्विधम् । तत्राद्यत्रयमर्थात्सूचयन्साक्षाच्चतुर्थमाह –\nदृष्टानुश्रविकविषयवितृष्णस्य वशीकारसंज्ञा वैराग्यम् ॥ १५ ॥\nस्रक्चन्दनादयो विषया दृष्टाः । वेदोक्तस्वर्गादय आनुश्रविकाः । तत्रोभयत्रापि सत्यामपि तृष्णायां विवेकतारतम्येन यतमानादिवैराग्यत्रयं भवति । यतमानत्वं नाम ’अस्मिञ्जगति किं सारं किमसारमिति गुरुशास्त्राभ्यां विज्ञास्यामि’ इत्युद्योगः । स्वचित्ते पूर्वं विद्यमानानां दोषाणां मध्येऽभ्यस्यमानेन विवेकेनैतावन्तः पक्वा एतावन्तोऽवशिष्टा इति विवेचनं व्यतिरेकः । दृष्टानुश्रविकविषयप्रवृत्तेर्दुःखात्मकत्वबोधेन तां प्रवृत्तिं परित्यज्य मनस्यौत्सुक्यमात्रेण तृष्णास्थापनमेकेन्द्रियत्वम् । वितृष्णत्वं वशीकारः । तदिदमपरं वैराग्यमष्टाङ्गयोगप्रवर्तकत्वेन संप्रज्ञातस्यान्तरङ्गम्, असंप्रज्ञातस्य तु बहिरङ्गम् ॥ १५ ॥\n"
    },
    {
      "book": "YS_Com_Vritti",
      "id": "66325",
      "key": "1-15",
      "order": 115,
      "tags": [
        "1-15",
        "Pada 1",
        "Sutra 15",
        "Yoga Sutra Commentary"
      ],
      "text": "\nतत्रादावपरवैराग्यमाह –\nदृष्टानुश्रविकविषयवितृष्णस्य वशीकारसंज्ञा वैराग्यम् ॥ १५ ॥\nअपरवैराग्यं तावच्चतुर्विधम् । यतमानसंज्ञा व्यतिरेकसंज्ञा एकेन्द्रियसंज्ञा वशीकारसंज्ञा च ॥ तत्र वैराग्यसाधनानामर्जनरक्षणक्षयहिंसाद्यनन्तदोषदर्शनादीनां ज्ञानपूर्वमनुष्ठानमाद्यम् । ’विरक्तिर्दोषदर्शनात्’ इति स्मृतेः ॥ जितान्येतानीन्द्रियाणी एतानि जेतव्यानीति व्यतिरेकावधारणं द्वितीयम् । बाह्येन्द्रियविषयेषु रागद्वेषादिक्षये सति एकस्मिन्नेव मनसि मानापमानादिविषयकरागद्वेषाद्यपसारणं तृतीयम् । एतत्त्रितयाभ्यासेन हि विषयसंयोगेऽपि दोषदर्शनमप्रतिविद्धं जायते ’वैराग्याद्दोषदर्शनम्’ इति स्मृतेः ॥ चतुर्थलक्षणमिदं सूत्रम् । दृष्टेष्वैहिकेषु स्त्र्यन्नपानैश्वर्यादिषु आनुश्रविकेषु वेदप्रतिपादितेषु स्वर्गकरणलीनत्वप्रकृतिलीनत्वाणिमाद्यष्टैश्वर्यादिषु वितृष्णस्य संनिहि(ता(?) तेषु रूपादिषु मा)नापमानादिषु चाक्षुब्धस्याऽऽद्यवैराग्यत्रययुक्तस्य चित्तस्य या वशीकारसंज्ञा प्रकृष्टविषयसांन्निध्येऽपि तेषूपेक्षाबुद्धिर्ममैवैते वश्या नाहमेषामिति च या बुद्धिस्तत्संज्ञकं वैराग्यमित्यर्थः । नतु रागाभावमात्रं विषयासान्निध्येन रागाभावे विरक्तत्वापत्तेः । आद्यवैराग्यत्रयवतोऽपि विषयसान्निध्ये योगभ्रंशो भवतीति चतुर्थवैराग्यमेव योगहेतुरिति भावः ॥ १५ ॥\n"
    },
    {
      "book": "YS_Com_SutrarthaBodhini",
      "id": "66142",
      "key": "1-15",
      "order": 115,
      "tags": [
        "1-15",
        "Pada 1",
        "Sutra 15",
        "Yoga Sutra Commentary"
      ],
      "text": "\nवैराग्यस्वरूपमाह –\nदृष्टानुश्रविकविषयवितृष्णस्य वशीकारसंज्ञा वैराग्यम् ॥ १५ ॥\nदृष्टेषु स्त्र्यन्नपानादिषु एवमनुश्रवो वेदस्तदुक्तेषु आनुश्रविकेषु स्वर्गाणिमादिषु पूर्वोक्ताभ्यासेन साक्षात्काराद्वितृष्णस्योपेक्षाबुद्धिर्वशीकारसंज्ञा वैराग्यमित्यर्थः । तच्च भूमिकाजयक्रमेण लब्धुं शक्यते ॥\nतदुक्तम् – वैराग्यमाद्यं यतमानसंज्ञं क्वचिद्विरागो व्यतिरेकसंज्ञकः ।एकेन्द्रियाख्यं हृदि रागसौक्ष्म्यं तस्याप्यभावस्तु वशीकृताख्यम् ,इति ॥\nतत्र स्वीकृतविषयान् सन्त्यक्तुमशक्नुवतोऽपि समानेच्छात्यागेनाद्यम् । ततोऽपि विषयाणां मध्ये प्रियवस्तुलावण्यादिव्यतिरेकेणाऽपि वृत्तिर्द्वितीयम् । तथा वृत्तावपि मनसि रागशैथिल्येन बाह्येन्द्रियैरेव सेवनं तृतीयम् । तत्राप्यौदासीन्यं चतुर्थमित्यर्थः ॥ १५ ॥\n"
    },
    {
      "book": "YS_Com_SiddhantaChandrika",
      "id": "65920",
      "key": "1-15",
      "order": 115,
      "tags": [
        "1-15",
        "Pada 1",
        "Sutra 15",
        "Yoga Sutra Commentary"
      ],
      "text": "\nअपरं वैराग्यमुक्त्वा परवैराग्यमाह – \nतत्परं पुरुषख्यातेर्गुणवैतृष्ण्यम्॥१६॥\nतच्च वशीकारसंज्ञे वैराग्ये जाते सति सम्प्रज्ञातप्रभावेण पुरुषस्य या ख्यातिः प्रधानाद्विवेकेन यः साक्षात्कारः तत्परिपाकाद् गुणवैतृष्ण्यं गुणत्रयांशेषव्यवहारेषु प्राप्तं प्रापणीयं कृतं कर्तव्यं, ज्ञातं ज्ञातव्यं, हातं हातव्यमिति तृष्णाविरोधिनी चित्तवृत्तिर्भवति। तत् परं श्रेष्टं फलीभूतं वैराग्यं तत् परिपाकात् चित्तोपशमपरिपाकस्ततोऽविलम्बेन कैवल्यमित्यर्थः। पुरुषख्यातेरित्यनेनात्मज्ञानहेतुफलवैराग्यस्य परत्वं वदता  तौष्टिकानामालस्यविशेषदर्शादिजनितस्य हेतुत्वं ध्वनितम् ।तद्विवेकस्तु प्रकृतितः एव सर्वं जायते अतो मोक्षोपि तत्परिणामरूपसक्षात्कारेण भविष्यति कालविश्वासेन वा, भाग्यदेव सर्वं जायते इति भाग्यविश्वासेन वा मोक्षोपायेषु विषयेषु च आर्जनरक्षणक्षयाऽतृप्तिहिंसादिदोषदर्शने जातवैराग्यस्य आत्मज्ञानपूर्वकत्वाभाधेयत्वम् उचितम्।सम्प्राप्यैनमृषयः ज्ञानतृप्ताः कृतात्मानः वीतरागाः प्रशान्ताः ते सर्वगं सर्व् अतः प्राप्य धीरा मुक्तात्मानः सर्वमेवाविशन्तीत्यादि श्रुत्यात्मज्ञानपूर्वकवैराग्यस्यैव  मोक्षोपायत्वकथनादिति संक्षेपः । अत एव यथाकथञ्चित् वैतृष्ण्यमात्रस्य निवृत्तये पूर्वं वशीकारकथनेपि नात्र तथोक्तिः। आत्मज्ञानकथनेनैव सामान्यवैतृष्ण्यव्यावृत्तेः सम्भवात् ॥१६॥\n"
    },
    {
      "book": "YS_Com_Pradipika",
      "id": "65728",
      "key": "1-15",
      "order": 115,
      "tags": [
        "1-15",
        "Pada 1",
        "Sutra 15",
        "Yoga Sutra Commentary"
      ],
      "text": "\nयोगहेतुवैराग्ययोर्मध्ये प्रथममपरवैराग्यं लक्षयति –\nदृष्टानुश्रविकविषयवितृष्णस्य वशीकारसंज्ञा वैराग्यम् ॥ १५ ॥\nअपरवैराग्यं तावच्चतुर्विधम् – यतमानसंज्ञा, व्यतिरेकसंज्ञा, एकेन्द्रियसंज्ञा, वशीकारसंज्ञा चेति । तत्र दृष्टेष्वैहिकेषु विषयेषु, आनुश्राविकेषु अनुश्रवाख्यवेदोक्तेषु विषयेषु स्वर्गादिषु, वितृष्णस्य आद्यवैराग्यत्रययुक्तस्य चित्तस्य जायमाना या वशीकारसंज्ञा सा योगहेतुवैराग्यमपरमित्यर्थः । वैराग्यान्तरस्य परतया वक्ष्यमाणत्वात् । अयं भावः । यतमानादिवैराग्ये सत्यपि वशीकारं विना विषयसांनिध्ये योगभ्रंशो भवति । अत आद्यवैराग्यत्रयाभ्यासादुत्पद्यमाना वशीकारसंज्ञैव योगहेतुरिति । वैराग्यचतुष्टयं तन्त्रान्तरे प्रोक्तं तद्यथा – “ज्ञानपूर्वकवैराग्यसाधनानां दोषदर्शनादीनामनुष्ठानं यतमानसंज्ञात्वेन परिभाषिता वितृष्णा प्रथमा भूमिका । जितान्येतानीन्द्रियाणि, एतानि च जेतव्यानीति व्यतिरेकावधारणयोग्यता द्वितीया भूमिका । बाह्येन्द्रियविषयेषु रूपादिषु रागद्वेषादिक्षये सति, एकस्मिन्नेव मनसि मानादिविषयकरागद्वेषाद्यपसारणं तृतीया भूमिका । प्रकृष्टविषयसांनिध्येऽपि रागादिवासनानुद्बोधश्चतुर्थी भूमिका वशीकारसंज्ञा वितृष्णेति ॥ १५ ॥\n"
    },
    {
      "book": "YS_Com_ManiPrabha",
      "id": "65550",
      "key": "1-15",
      "order": 115,
      "tags": [
        "1-15",
        "Pada 1",
        "Sutra 15",
        "Yoga Sutra Commentary"
      ],
      "text": "\nवैराग्यस्वरूपमाह- \nदृष्टानुश्रविकविषयवितृष्णस्य वशीकारसंज्ञावैराग्यम् ॥ ( १५ )\nयतमानव्यतिरेकैकेन्द्रियवशीकारसंज्ञाः वैराग्यवृत्तयः चतस्रः । तत्र रागादीनां चित्तस्थानां कषायागां विषयेष्विन्द्रियप्रवर्तकानां पाकाय प्रयत्नो यतमानसंज्ञावैराग्यम् । ततः पक्वानां केषाञ्चित् कषायाणां पक्ष्यमाणेभ्यो विभागावधारणं व्यतिरेकसंज्ञावैराग्यम् । ततः पक्वानां सर्वेषामिन्द्रियप्रवर्तनाशक्तानां मनस्यौत्सुक्यरूपेणावस्थानमेकेन्द्रियसंज्ञावैराग्यम् ।स्त्रियोस्न्नपानमित्यादिषु दृष्टेषु, गुरूच्चारणमनुश्रवः श्रवणं यस्य सोस्नुश्रवो वेदः तदुक्तेषु आनुश्रविकेषु, स्वर्गादिदिव्यादिव्यविषयेषु च प्राप्तेषु विनाशपरितापसातिशयत्वासूयादिदोषाणामभ्यासेन साक्षात्कारात् वितृष्णस्य उपेक्षाबुद्धिः- वशीकारसंज्ञावैराग्यमित्यर्थः ।।\n"
    },
    {
      "book": "YS_Com_VyasaBhashya",
      "id": "65335",
      "key": "1-15",
      "order": 115,
      "tags": [
        "1-15",
        "Pada 1",
        "Sutra 15",
        "Yoga Sutra Commentary"
      ],
      "text": "\nदृष्टानुश्रविकविषयवितृष्णस्य वशीकारसंज्ञा वैराग्यम् ॥ १५ ॥ \nस्त्रियोऽन्नपानमैश्वर्यमिति दृष्टविषये वितृष्णस्य स्वर्गवैदेह्यप्रकृतिलयत्वप्राप्तावानुश्रविकविषये वितृष्णस्य दिव्यादिव्यविषयसंप्रयोगेऽपि चित्तस्य विषयदोषदर्शिनः प्रसंख्यानबलादनाभोगात्मिका हेयोपादेयशून्या वशीकारसंज्ञा वैराग्यम् ॥ १५ ॥ \n"
    },
    {
      "book": "YS_Com_RajaMartandaBhashya",
      "id": "64961",
      "key": "1-15",
      "order": 115,
      "tags": [
        "1-15",
        "Pada 1",
        "Sutra 15",
        "Yoga Sutra Commentary"
      ],
      "text": "\nवैराग्यस्य लक्षणमाह –\nदृष्टानुश्रविकविषयवितृष्णस्य वशीकारसंज्ञा वैराग्यम् ॥ १५ ॥ \nद्विविधो हि विषयो दृष्ट आनुश्रविकश्च। दृष्ट इहैवोपलभ्यमानः शब्दादिः। देवलोकादावानुश्रविकः। अनुश्रूयते गुरुमुखादित्यनुश्रवो वेदस्तत्समधिगत आनुश्रविकः तयोर्द्वयोरपि विषययोः परिणामविरसत्वदर्शनाद्विगतगर्द्धस्य या वशीकारसंज्ञा ममैते वश्या नाहमेतेषां वश्य इति योऽयं विमर्षंस्तद्बैराग्यमुच्यते।\n"
    }
  ]
}