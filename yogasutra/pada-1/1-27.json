{
  "results": [
    {
      "book": "YogaSutras",
      "id": "63990",
      "key": "1-27",
      "order": 27,
      "tags": [
        "Pada 1",
        "Sutra 27"
      ],
      "text": "तस्य वाचकः प्रणवः ॥ १-२७ ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66869",
      "key": "1-27",
      "order": 127,
      "tags": [
        "1-27",
        "Pada 1",
        "Sutra 27",
        "Yoga Sutra Commentary"
      ],
      "text": "\nतस्य वाचकः प्रणवः ॥ २७ ॥ \nतस्य, तादृशसार्वकालिकसर्वगुरुरूपपरमात्मनः, वाङ्मनसागोचरस्येश्वरस्य वाचकः, बोधकः, ज्ञानजनकः शब्दः प्रणवः । प्रकर्षेण नव इति प्रणवः ।\nप्रणवस्य परमात्मस्वरूपमाथर्वणरहस्ये “प्रत्यगानन्दं ब्रह्म पुरुषं प्रणवस्वरूपं अकार उकार मकार” इत्युक्तम् ।\n"
    },
    {
      "book": "YS_Com_YogaChandrika",
      "id": "66669",
      "key": "1-27",
      "order": 127,
      "tags": [
        "1-27",
        "Pada 1",
        "Sutra 27",
        "Yoga Sutra Commentary"
      ],
      "text": "\nतस्य वाचकः प्रणवः ॥ २७ ॥\nसुगमोपायमाह तस्येति । ईश्वराभिधायक ओंकारः ॥ २७ ॥\n"
    },
    {
      "book": "YS_Com_YogaSudhakara",
      "id": "66469",
      "key": "1-27",
      "order": 127,
      "tags": [
        "1-27",
        "Pada 1",
        "Sutra 27",
        "Yoga Sutra Commentary"
      ],
      "text": "\nअथ तस्य नामधेयमाह –\nतस्य वाचकः प्रणवः ॥ २७ ॥\nतस्य परमेश्वरस्य प्रणवः प्रकर्षेण नूयते स्तूयतेऽनेनेति प्रणव ओङ्कारः वाचकोऽभिधायक इत्यर्थः ॥ २७ ॥\n"
    },
    {
      "book": "YS_Com_Vritti",
      "id": "66280",
      "key": "1-27",
      "order": 127,
      "tags": [
        "1-27",
        "Pada 1",
        "Sutra 27",
        "Yoga Sutra Commentary"
      ],
      "text": "\nतत्प्रणिधानाय तन्मन्त्रमाह –\nतस्य वाचकः प्रणवः ॥ २७ ॥\nतस्येश्वरस्य । एवंचेश्वरः प्रणववाच्यः । वाच्यवाचकभावश्च स्वाभाविकः ईश्वरस्यैतत्सूत्ररूपसंकेतात् । ननु यदि स्वाभाविकः सम्बन्धः शब्दार्थयोः सङ्केतेन व्यज्यते ततो यत्र नास्ति न तत्र व्यज्येत । नह्यविद्यमानो घटो दीपेन व्यज्यते । तस्मात्सङ्केत एव वाचकत्वं, सङ्केतकृतमिति तु राहोः शिर इतिवदिति चेन्न जनकत्वादेरपीश्वरसङ्केतरूपत्वापत्तेः । सर्वेषु च शब्देषु सर्वार्थसम्बन्धोऽस्त्येवेति नोक्तदोषः । सङ्केतस्त्वीश्वरस्य स्थितमेव सम्बन्धं बोधयति । पितापुत्रसम्बन्धस्यायमस्य पितेति सङ्केतेन बोधवत् । एवं चेदं सूत्रं ईश्वरसङ्केतरूपम् । अन्यथास्य तत्त्वमपि भज्येत । एवञ्च यत्रार्थे ईश्वरसङ्केतः स तस्य वाच्यः । अन्यस्तु लक्ष्यादिरिति विवेकः । सङ्केतश्चाध्यासरूप इति तृतीयो भाष्यकृत्वक्ष्यति । अध्यासश्चैश्वरो योऽयं शब्दः सोऽयमर्थ इत्याकार एव । अस्यायमर्थ इति तु विकल्पः । एवं च तद्विषयस्तन्मूलं चाविभागरूपतादात्म्यमेव शक्तिरिति बोध्यम् । प्रलये शब्दानां प्रधानसाम्ये जातेऽपि संस्कारवशात्सर्गान्तरे पूर्ववच्छक्तियुक्तानामेवाविर्भावः । पूर्वसङ्केतानुसारेण च भगवता सङ्केतः क्रियते। व्यवहारपरम्पराया नित्यतया च नित्यः शब्दार्थसम्बन्धः इति आगामिनो योगिनः प्रतिजानते इति भाष्यकृदः ॥ १७ ॥\n"
    },
    {
      "book": "YS_Com_SutrarthaBodhini",
      "id": "66129",
      "key": "1-27",
      "order": 127,
      "tags": [
        "1-27",
        "Pada 1",
        "Sutra 27",
        "Yoga Sutra Commentary"
      ],
      "text": "\nइदानीं परमेश्वरं निरूप्य तत्प्रणिधानं वक्तुं रहस्यमाह –\nतस्य वाचकः प्रणवः ॥ २७ ॥\nतस्येश्वरस्य । प्रणव ओङ्कारः ॥ २७ ॥\n"
    },
    {
      "book": "YS_Com_SiddhantaChandrika",
      "id": "65951",
      "key": "1-27",
      "order": 127,
      "tags": [
        "1-27",
        "Pada 1",
        "Sutra 27",
        "Yoga Sutra Commentary"
      ],
      "text": "\nएवं वाचकमुक्त्वा तेनैव समाधिगम्यस्य परमात्मनो मानान्तराऽविषयस्य भावेन तदनुसन्धानं विना न सम्भवतीति तदनुसन्धानरूपं जपं स्वजन्यादृष्टेन दुरितनिवृत्त्यात्मप्रकाशायावश्यमावर्त्तनीयं प्रथमतस्तदनु चाऽनुग्रहद्वारा आत्मप्रकाशकमर्थभावनरूपं प्रणिधानमाह –\nतज्जपस्तदर्थभावनम् ॥ २८ ॥\nतज्जप इति तस्य प्रणवस्य जपः विधिवदुच्चारणं, तदर्थस्य प्रणवार्थस्य अचिन्त्यैश्वर्यशक्तियुक्तस्य परमात्मनो भावनं प्रकृतितत्कार्यपुरुषेभ्यो विवेकेनानुसन्धानम् । व्यक्ताव्यक्ते च पुरुषस्तिस्रो मात्राः प्रकीर्तिताः* अर्धमात्रा परं ब्रह्म ज्ञेयमध्यात्मचिन्तकैरित्यादिगरुडवाक्येभ्यः । अथवा तदर्थस्य परमात्मनः पूर्णस्य भावनं जीवाभेदेन पुनः पुनश्चेतसि निवेशनम् । तमेतमात्मानम् ॐमिति ब्रह्मणैकीकृत्य ब्रह्म वात्मनोमित्येकीकृत्य इति श्रुतेः । वस्तुतस्तु, अकारेण ममात्मानमन्विष्य मकारेण ब्रह्मणाऽनुसंदध्यात् उकारेणाऽविचिकित्सित इत्यादिश्रुतेस्तदर्थस्य जीवपरमात्मनोरभेदस्यैतन्मते द्रव्यगुणयोरिवाविनाभावरूपस्य भावेन चिन्तनमित्यर्थः । जपपूर्वकं भावनं कर्त्तव्यम् । प्रणवेन परं ब्रह्म ध्यायीत नियतो यतिः * जपँश्च प्रणवं नित्यं ब्रह्मविष्णुशिवात्मकम् ॥ कोटिसूर्यसमं तेजो ध्यायेदात्मनि निर्मलमित्यादिस्मृतेः । तदेवं भक्तियोगेन भगवदनुग्रहस्ततः परवैराग्यादसंज्ञातसमाधिलाभः ॥ २८ ॥\n"
    },
    {
      "book": "YS_Com_Pradipika",
      "id": "65726",
      "key": "1-27",
      "order": 127,
      "tags": [
        "1-27",
        "Pada 1",
        "Sutra 27",
        "Yoga Sutra Commentary"
      ],
      "text": "\nतस्य वाचकः प्रणवः ॥ २७ ॥\nतस्य ईश्वरस्य मुख्यं नामेत्यर्थः । “अदृष्टविग्रहो देवो भावग्राह्यो मनोमयः । तस्योङ्कारः स्मृतो नाम तेनाहूतः प्रसीदति” इति स्मृतेः ॥ २७ ॥\n"
    },
    {
      "book": "YS_Com_ManiPrabha",
      "id": "65567",
      "key": "1-27",
      "order": 127,
      "tags": [
        "1-27",
        "Pada 1",
        "Sutra 27",
        "Yoga Sutra Commentary"
      ],
      "text": "\nएवमीश्वरं निरूप्य तत्प्रणिधानं वक्तुं तस्य रहस्यसंज्ञामाह- \nतस्य वाचकः प्रणवः ॥ ( २७ )\nसृगमं सूत्रम् । ननु शब्दस्य वाचकत्वम् अभिधाख्या शक्तिः, शब्दार्थयोः सम्बन्धः इत्युच्यते । सा किं सङ्केतेन क्रियते व्यज्यते वा । नाद्यः । प्रतिकल्पं स्वतन्त्रेश्वरस्य सङ्केतभेदेन शब्दार्थाव्यवस्थाप्रसङ्गात् । न द्वीतीयः । सूर्यादिशब्दानां पुत्रेषु पित्रा सङ्केतवैफल्यापातात् । न हि तत्र सङ्केतव्यङ्ग्या शक्तिरस्ति । न चासति व्यङ्ग्ये व्यञ्जकमर्थवत् । तस्मादिदं सङ्केतसूत्रं व्यर्थमिति चेत्- उच्यते । स्थितैव शक्तिः सङ्केतेन व्यज्यते; यथा स्थित एव पितृपुत्रभावो ’ममायं पुत्रः’ इति वाक्येन व्यज्यते तद्वद्गवादिशब्देषु प्रलये प्रधानसाम्यं गतेषु सर्गादौ पुनः शक्त्या सहोद्भूतेषु स्थितामेव तत्तच्छब्दस्य तत्तदर्थे शक्तिमीश्वरः सङ्केतेन ज्ञापयति । जीवानां लुप्तसंस्कारत्वात् । अधुनातनपित्रादिसङ्केतस्तु शक्तेरुत्पादकः ।\nकेचित्तु- सर्वशब्दानां सर्वार्थेषु शक्तिरस्तीति पित्रादिसङ्केतोस्पि व्यञ्जकः । गवादिशब्दानां तु वेदार्थव्यवस्यार्थमीशवरसङ्केतेनार्थविशेषे शक्तिर्नियम्यत इत्याहुः । सर्वथापि वैदिकशब्दार्थसम्बन्धो व्यवस्थितव्यवहारतया नित्य इति सिद्धम्॥\n"
    },
    {
      "book": "YS_Com_VyasaBhashya",
      "id": "65362",
      "key": "1-27",
      "order": 127,
      "tags": [
        "1-27",
        "Pada 1",
        "Sutra 27",
        "Yoga Sutra Commentary"
      ],
      "text": "\nतस्य वाचकः प्रणवः ॥ २७ ॥ \nवाच्य ईश्वरः प्रणवस्य। किमस्य संकेतकृतं वाच्यवाचकत्वमथ प्रदीपप्रकाशवदवस्थितमिति।\nस्थितोऽस्य वाच्यस्य वाचकेन सह संबन्धः। संकेतस्त्वीश्वरस्य स्थितमेवार्थमभिनयति। यथाऽवस्थितः पितापुत्रयोः संबन्धः संकेतेनावद्योत्यते, अयमस्य पिता, अयमस्य पुत्र इति। सर्गान्तरेष्वपि वाच्यवाचकशक्त्यपेक्षस्तथैव संकेतः क्रियते। संप्रतिपत्तिनित्यतया नित्यः शब्दार्थसंबन्ध इत्यागमिनः प्रतिजानते ॥ २७ ॥ \n"
    },
    {
      "book": "YS_Com_RajaMartandaBhashya",
      "id": "65000",
      "key": "1-27",
      "order": 127,
      "tags": [
        "1-27",
        "Pada 1",
        "Sutra 27",
        "Yoga Sutra Commentary"
      ],
      "text": "\nएवं प्रभावमुक्त्वोपासनोपयोगाय वाचकमाह –\nतस्य वाचकः प्रणवः ॥ २७ ॥ \nइत्थमुक्तस्वरूपस्येश्वरस्य वाचकोऽभिधायकः प्रकर्षेण नूयते स्तूयतेऽनेनेति नौति स्तौतीति वा प्रणव ओंकारः तयोश्च वाच्यवाचकभावलक्षणः सम्बन्धो नित्यः संकेतेन प्रकाश्यते न तु केनचित्क्रियते यथा पितापुत्रयो र्विद्यमान एव संबन्धोऽस्यायं पिताऽस्यायं पुत्र इति केनचित्प्रकाश्यते।\n"
    }
  ]
}