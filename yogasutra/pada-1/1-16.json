{
  "results": [
    {
      "book": "YogaSutras",
      "id": "64031",
      "key": "1-16",
      "order": 16,
      "tags": [
        "Pada 1",
        "Sutra 16"
      ],
      "text": "तत्परं पुरुषख्यातेर्गुणवेतृष्ण्यम् ॥ १-१६ ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66858",
      "key": "1-16",
      "order": 116,
      "tags": [
        "1-16",
        "Pada 1",
        "Sutra 16",
        "Yoga Sutra Commentary"
      ],
      "text": "\nतत्परं पुरुषख्यातेर्गुणवेतृष्ण्यम् ॥ १६ ॥ \nवैराग्यं, ज्ञानं, भक्तिरितीदं त्रितयं परापरभेदेन द्विविधं भवति । अतो वशीकारसंज्ञात्मकं वैराग्यं च द्विविधम् । तत् वशीकारसंज्ञावैराग्यमपरं पूर्वोक्तम् । पुरुषख्यातेः पुरुषस्य प्रकृतिबद्धजीवस्य परिशुद्धस्य दर्शनसमानाकारज्ञानात् कारणात् यदा गुणवैतृष्ण्यं, गुणानां प्रकृतिसमवेतानां सत्त्वरजस्तमसां तत्परिणामतच्छाखोपशाखास्वात्यन्तिकेच्छाविरहोभवति, तदा परं परवैराग्यमिति संज्ञां लभते ।\n"
    },
    {
      "book": "YS_Com_YogaChandrika",
      "id": "66708",
      "key": "1-16",
      "order": 116,
      "tags": [
        "1-16",
        "Pada 1",
        "Sutra 16",
        "Yoga Sutra Commentary"
      ],
      "text": "\nतत्परं पुरुषख्यातेर्गुणवेतृष्ण्यम् ॥ १६ ॥\n"
    },
    {
      "book": "YS_Com_YogaSudhakara",
      "id": "66482",
      "key": "1-16",
      "order": 116,
      "tags": [
        "1-16",
        "Pada 1",
        "Sutra 16",
        "Yoga Sutra Commentary"
      ],
      "text": "\nअथ तस्यान्तरङ्गं परवैराग्यमाह –\nतत्परं पुरुषख्यातेर्गुणवेतृष्ण्यम् ॥ १६ ॥\nसंप्रज्ञातसमाध्याभ्यासपाटवेन गुणत्रयात्मकात्प्रधानाद्विविक्तस्य पुरुषस्य ख्यातिः साक्षात्कारः ; तस्मादशेषगुणत्रयव्यवहारे वैतृष्ण्यं यत्, तत्परं वैराग्यमित्यर्थः ॥ १६ ॥\n"
    },
    {
      "book": "YS_Com_Vritti",
      "id": "66327",
      "key": "1-16",
      "order": 116,
      "tags": [
        "1-16",
        "Pada 1",
        "Sutra 16",
        "Yoga Sutra Commentary"
      ],
      "text": "\nतत्परं पुरुषख्यातेर्गुणवेतृष्ण्यम् ॥ १६ ॥\nउक्तवैराग्यवतो दृढतरगुणपुरुषविवेकज्ञानाद्धर्म-मेघसमाधिरूपाद्धेतोरुत्पद्यमानं सकलगुणेष्वात्मोपकरणेषु गुणरूपायां सत्वपुरुषान्यताख्यातौ च यद्वैतृष्ण्यं चित्तस्य ज्ञानप्रसादावस्थानिष्पन्नात्मज्ञानतारूपा तत्परमुत्कृष्टं वैराग्यमित्यर्थः । (पूर्व)विषयेष्विव ज्ञानेऽपि विनाशित्वादिदोषदर्शनसत्त्वेऽपि अविद्यानिवृत्त्याख्यप्रयोजनवशेन तत्र नालंबुद्धिरूपं वैराग्यम् । सम्यग्ज्ञानेनाविद्यानिवृत्तौ च तेनैव दोषदर्शनेन तत्राप्युपेक्षारूपं वैराग्यमिति भावः । यदुत्तरं निर्विषयज्ञानप्रसादमात्ररूपोऽसंप्राज्ञातः समाधिरिति तात्पर्यम् । अस्मिन्नेव वैराग्ये सति ऐहिककैवल्यनियमः ॥ १६ ॥\n"
    },
    {
      "book": "YS_Com_SutrarthaBodhini",
      "id": "66125",
      "key": "1-16",
      "order": 116,
      "tags": [
        "1-16",
        "Pada 1",
        "Sutra 16",
        "Yoga Sutra Commentary"
      ],
      "text": "\nअपरं वैराग्यमुक्त्वा परं वैराग्यमाह –\nतत्परं पुरुषख्यातेर्गुणवेतृष्ण्यम् ॥ १६ ॥\nतत्र वशीकारसंज्ञके वैराग्ये जाते सति संप्रज्ञातप्रभावेन पुरुषस्य या ख्यातिः प्रधानाद्विविक्तस्य यः साक्षात्कार उच्यते तदभ्यासादशेषगुणत्रयव्यवहारेषु वैतृष्ण्यम् । तृष्णाविरोधिनी चित्तवृत्तिर्या भवति तत्परं श्रेष्ठं फलभूतं वैराग्यम् । तत्परिपाकाच्चित्तोपशमपरिपाकस्ततोऽविलम्बेन कैवल्यमित्यर्थः ॥ १६ ॥\n"
    },
    {
      "book": "YS_Com_SiddhantaChandrika",
      "id": "65917",
      "key": "1-16",
      "order": 116,
      "tags": [
        "1-16",
        "Pada 1",
        "Sutra 16",
        "Yoga Sutra Commentary"
      ],
      "text": "\nइदानीमपरवैराग्यसाध्यं सम्प्रज्ञातं लक्षयति -\nवितर्कविचारानान्दस्मितानुगमात् सम्प्रज्ञातः॥१७॥\nप्रथमं भावनानीषयस्याशेषविशेषतः स्थूलांशचतुर्भुजादेः साक्षात्कारो वितर्कः। विशेषेण तर्कणमिति व्युत्पत्तिः। स्थूलकारणप्रपञ्चतन्ंआत्राहङ्कारमहदव्यक्तसूक्ष्मसाक्षात्कारो विचारः। विशेषेण सूक्ष्मपर्यन्तं चरणमिति व्युत्पत्तेः। तत्रारोहात् सत्त्वप्रकर्षेण जायमानह्लादस्य साक्षत्कार आनन्दः। यं लब्ध्वाचापरं लाभं मन्यते मा अधिकं तत इत्यादिस्मृत्युक्त एतेषां कारणं बुद्धिः। सा ग्रहीत्रैकीभूताऽस्मितेत्युच्यते। तद्विषयकसाक्षात्कारोप्येऽस्मिता। एतैरनुगमात् युक्तत्वाद्धेतोः सम्यक् प्रज्ञातत्वेन , भावनाविशेषरूपो योगः सम्प्रज्ञातनाम भवति। स च वितर्कादिभूमिभेदैः, सवितर्कः, सविचारः, सानन्दः, सास्मितश्चेति चतुर्धा भवतीत्यर्थः॥\n"
    },
    {
      "book": "YS_Com_Pradipika",
      "id": "65740",
      "key": "1-16",
      "order": 116,
      "tags": [
        "1-16",
        "Pada 1",
        "Sutra 16",
        "Yoga Sutra Commentary"
      ],
      "text": "\nपरवैराग्यं लक्षयति –\nतत्परं पुरुषख्यातेर्गुणवेतृष्ण्यम् ॥ १६ ॥\nतदिति वैराग्यं परामृश्यते । पुरुषख्यातेरात्मद्वयान्यतरसाक्षात्काराद्धेतोरुत्पद्यमानं सकलगुणेष्वात्मोपकरणेषु वैतृष्ण्यमलंबुद्धिः परं श्रेष्ठं वैराग्यमित्यर्थः । पूर्वसूत्रे विषयदोषदर्शनजं विषयेष्वेव वैराग्यमुक्तम्, नतु ज्ञाने तत्साधने च । तदानीं च ज्ञानेऽपि विनाशित्वादिदोषदर्शनसाम्येऽपि नालंबुद्धिरूपं वैराग्यं संभवति, अविद्यानिवृत्त्याख्यप्रयोजनवत्त्वात् । अत्र सूत्रे ज्ञानेनाविद्यानिवृत्त्यादौ सिद्धे तेनैव दोषदर्शनेनात्मतत्त्वदृष्ट्या च ज्ञानसाधनेष्वात्मतृप्तस्योपेक्षोच्यत इति वैराग्ययोर्भेदः । एतस्मिन्नेव च वैराग्ये सति कैवल्यनियमो, न पूर्ववैराग्य इत्यतोऽस्य परत्वम् ॥ १६ ॥\n"
    },
    {
      "book": "YS_Com_ManiPrabha",
      "id": "65587",
      "key": "1-16",
      "order": 116,
      "tags": [
        "1-16",
        "Pada 1",
        "Sutra 16",
        "Yoga Sutra Commentary"
      ],
      "text": "\nअपरं वैराग्यमुक्त्वा परं वैराग्यमाह- \nतत्परं पुरुषख्यातेर्गुणवैतृष्ण्यम् ॥ ( १६ )\nपूर्ववैराग्यमुत्तरवैराग्ये हेतुः । तथा हि- वक्ष्यमाणयोगाङ्गानुष्ठानादतिशुद्धचित्तस्य विषयेषु दोषदर्शनात् वशीकारसंज्ञकवैराग्ये सति गुर्वागमावगतस्य पुरुषस्य या ख्यातिः तदभ्यासात् धर्ममेघाख्यध्यानरूपान्नितान्तविध्वस्ततमोरजोमलं चित्तं सत्त्वमात्रदोषं अतिप्रसन्नं भवति । सोस्यमतिशुद्धचित्तधर्मः प्रसादः धर्ममेघोत्तरावधिः तस्यैव फलीभूतः, परं गुणेभ्यो वैतृष्ण्यं वैराग्यमुच्यते यं मुक्तिहेतुसाक्षात्कारं वदन्ति मोक्षविदः । यस्योदये प्रक्षीणसर्वक्लेशो विधूताशेषकर्माशयः कृतविवेकख्यातावप्युपेक्षकः’कृतं कृत्यं’, ’प्राप्तं प्रापणीयम्’ इति मन्यते योगी, यदन्तरमेव चित्तमसम्प्रज्ञातसंस्कारमात्रशेषं भवति तत्परं वैराग्यम् । अपरं तु वैराग्यं वितमस्कस्य रजोलेशमलस्य चित्तस्य धर्मः, यतः प्रकृतौ लीना ऐश्वर्यमनुभवन्ति । यथोक्तम्- ’वैराग्यात्प्रकृतिलय’ इति ।।\n"
    },
    {
      "book": "YS_Com_VyasaBhashya",
      "id": "65379",
      "key": "1-16",
      "order": 116,
      "tags": [
        "1-16",
        "Pada 1",
        "Sutra 16",
        "Yoga Sutra Commentary"
      ],
      "text": "\nतत्परं पुरुषख्यातेर्गुणवेतृष्ण्यम् ॥ १६ ॥ \nदृष्टानुश्रविकविषयदोषदर्शी विरक्तः पुरुषदर्शनाभ्यासात्तच्छुद्धिप्रविवेकाप्यायितबुद्धिर्गुणेभ्यो व्यक्ताव्यक्तधर्मकेभ्यो विरक्त इति। तद्वयं वैराग्यम्। तत्र यदुत्तरं तज्ज्ञानप्रसादमात्रम्। यस्योदये सति योगी प्रत्युदितख्यातिरेवं मन्यते – प्राप्तं प्रापणीयं, क्षीणाः क्षेतव्याः क्लेशाः, छिन्नः श्लिष्टपर्वा भवसंक्रमः, यस्याविच्छेदाज्जनित्वा म्रियते मृत्वा च जायत इति। ज्ञानस्यैव परा काष्ठा वैराग्यम्। एतस्यैव हि नान्तरीयकं कैवल्यमिति ॥ १६ ॥ \n"
    },
    {
      "book": "YS_Com_RajaMartandaBhashya",
      "id": "64969",
      "key": "1-16",
      "order": 116,
      "tags": [
        "1-16",
        "Pada 1",
        "Sutra 16",
        "Yoga Sutra Commentary"
      ],
      "text": "\nतस्यैव विशेषमाह –\nतत्परं पुरुषख्यातेर्गुणवेतृष्ण्यम् ॥ १६ ॥ \nतद्वैराग्यं परं प्रकृष्टं प्रथमं वैराग्यं विषयविषयं। द्वितीयं गुणविषयमुत्पन्नगुणपुरुषविवेकख्यातेरेव भवति निरोधसमाधेरत्यन्तानुकूलत्वात्।\n"
    }
  ]
}