{
  "results": [
    {
      "book": "YogaSutras",
      "id": "63969",
      "key": "1-22",
      "order": 22,
      "tags": [
        "Pada 1",
        "Sutra 22"
      ],
      "text": "मृदुमध्याधिमात्रत्वात्ततोऽपि विशेषः ॥ १-२२ ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66866",
      "key": "1-22",
      "order": 122,
      "tags": [
        "1-22",
        "Pada 1",
        "Sutra 22",
        "Yoga Sutra Commentary"
      ],
      "text": "\nमृदुमध्याधिमात्रत्वात्ततोऽपि विशेषः ॥ २२ ॥ \n"
    },
    {
      "book": "YS_Com_YogaChandrika",
      "id": "66686",
      "key": "1-22",
      "order": 122,
      "tags": [
        "1-22",
        "Pada 1",
        "Sutra 22",
        "Yoga Sutra Commentary"
      ],
      "text": "\nमृदुमध्याधिमात्रत्वात्ततोऽपि विशेषः ॥ २२ ॥\nमृद्विति ।मृदादिसंवेगभेदाद्योगिनोऽपि भिन्नाः तेषां समाधिलाभो दीर्घकालादिभेदेन भवतीत्यर्थः ॥ २२ ॥\n"
    },
    {
      "book": "YS_Com_YogaSudhakara",
      "id": "66483",
      "key": "1-22",
      "order": 122,
      "tags": [
        "1-22",
        "Pada 1",
        "Sutra 22",
        "Yoga Sutra Commentary"
      ],
      "text": "\nतीव्रसंवेगेष्वेव तारतम्यमाह –\nमृदुमध्याधिमात्रत्वात्ततोऽपि विशेषः ॥ २२ ॥\nमृदुतीव्रो मध्यतीव्रोऽधिमात्रतीव्रश्च । तेष्वप्युत्तरोत्तरस्य त्वरया सिद्धिर्द्रष्टव्या । तदेवमधिमात्रतीव्रस्य दृढभूमावसंप्रज्ञातसमाधौ लब्धे सति; पुनर्व्युत्थातुमशक्तं सन्मनो नश्यति । ततः प्रत्यक्चितिः स्वे महिम्नि निर्विघ्नं निरन्तरमवतिष्ठत इत्यर्थः ॥ २२ ॥\n"
    },
    {
      "book": "YS_Com_Vritti",
      "id": "66326",
      "key": "1-22",
      "order": 122,
      "tags": [
        "1-22",
        "Pada 1",
        "Sutra 22",
        "Yoga Sutra Commentary"
      ],
      "text": "\nतत्रापि विशेषमाह –\nमृदुमध्याधिमात्रत्वात्ततोऽपि विशेषः ॥ २२ ॥\nमृदुतीव्रो मध्यतीव्रः अधिमात्रतीव्र इति शैघ्र्यं त्रिधा । एवं च मृदुतीव्रसंवेगस्यासन्नस्ततो मध्यतीव्रसंवेगस्यासन्नतरः ततोऽप्यधिमात्रसंवेगस्यासन्नतम इत्यर्थः । ततोऽपीत्यपिशब्द आगामिसूत्रस्थसाधनापेक्षया आसन्नतमसमाध्यादिलाभे ॥ २२ ॥\n"
    },
    {
      "book": "YS_Com_SutrarthaBodhini",
      "id": "66083",
      "key": "1-22",
      "order": 122,
      "tags": [
        "1-22",
        "Pada 1",
        "Sutra 22",
        "Yoga Sutra Commentary"
      ],
      "text": "\nमृदुमध्याधिमात्रत्वात्ततोऽपि विशेषः ॥ २२ ॥\nतीव्रसंवेगस्यापि मृदुमध्याधिमात्रत्वात्ततो मृदुतीव्रसंवेगस्य योगिन आसन्नात् समाधेर्मध्यतीव्रसंवेगस्यासन्नतरस्ततोऽप्यधिमात्रतीव्रसंवेगस्यासन्नतमः समाधिलाभ इति विशेषः इत्यर्थः ॥ २२ ॥\n"
    },
    {
      "book": "YS_Com_SiddhantaChandrika",
      "id": "65921",
      "key": "1-22",
      "order": 122,
      "tags": [
        "1-22",
        "Pada 1",
        "Sutra 22",
        "Yoga Sutra Commentary"
      ],
      "text": "\nइदानीं पुरुषगोचरैतत्सर्वनैरपेक्ष्येणाञ्जसैव ज्ञानद्वारा कैवल्यान्तफलं साधनम् । यस्य देवे यथा भक्तिर्यथा देवे तथा गुरौ * तस्यैते कथिता ह्यर्थाः प्रकान्ते महात्मनः, यमेवैष वृणुते तेन लभ्यस्तस्यैष आत्मा विवृणुते तनूं स्वाम्, देहान्ते देवः परमं ब्रह्म तारकं व्याचष्टे इत्यादिश्रुतिभिः । तेषां सततयुक्तानां भजतां प्रीतिपूर्वकम् । ददामि बुद्धियोगं तं येन मामुपयान्ति ते ॥ पुरुषः स परः पार्थ भक्त्या लक्ष्यस्त्वनन्यया * भक्त्या मामभीजानाति यावान् यश्चास्मि तत्त्वतः ॥ तस्मान्मद्भक्तियुक्तस्य योगिनो वै मदात्मनः * न ज्ञानं न च वैराग्यं प्रायः श्रेयो भवेदिह ॥ यत्कर्मभिर्यत्तपसा ज्ञानवैराग्यतश्च यत् * योगेन दानधर्मेण श्रेयोभिरितरेण च ॥ सर्वं मद्भक्तियोगेन मद्भक्तो लभतेञ्जसा इत्यादिस्मृतिभिश्च तथा । तेनोकं भगवद्भजनरूपम् उपायमाह –\nईश्वरप्रणिधानाद्वा ॥ २३ ॥\nविशेष इत्यनुषज्ज्यते । ईश्वरे अनुपदवक्ष्यमाणलक्षणे प्रणिधानात् प्रणिधीयते तदेकमात्रनिष्ठं मनः क्रियतेऽनेनेति पुनःपुनारूपं प्रेम तत्साधनमन्त्रजपाराध्यत्वज्ञानादिरूपाद्वक्ष्यमाणाद् भक्तियोगाद् अनायासेन आसन्नतमः समाधिलाभो भवतीत्यर्थः । प्राकृतस्वकृतजातजादनुग्रहात् तत्सम्भवेऽप्यासन्नतम इह प्रणिधानजन्मा, सर्वज्ञं भगवन्तं भावयत आसन्नतमे समाधिफले भवेतामिति तदिच्छारूपात् तत्तदनुग्रहादेव सद्गुरुलाभादितो भवतीति यावत्।संसाररूपस्वाऽनर्थहेतुस्वाज्ञाननाशे विरोधिविषयकत्वेन क्षमस्य स्वसाक्षात्कारस्योत्पत्तयेऽवश्यापेक्षितस्वसमाधिं प्रति स्वगोचरकारणकलापस्य समानविषयतया हेतुत्वेन मुख्यत्वेऽपि सत्यसंकल्पस्येश्वरस्येच्छामात्रेण फलदस्य यथाकथञ्चिदपि प्रणिधानम् ततोऽपि मुख्यं तस्य क्लृप्ततादृशकारणकलापं विनाऽपि तत्प्रसादजनिततत्साक्षात्कारादिद्वारा स्वसमाधिसाधनत्वात्, मामेव ये प्रपद्यन्ते मायामेतां तरन्ति ते। इत्यादिभगवद्वाक्यैर्मायातत्कृताज्ञानतत्कृतबन्धादिनिवृत्तिफलश्रवणाच्चेति ज्ञापयितुं तस्य तेन सह विकल्पोऽत्रान्ते वा शब्देनाभिहितैति दिक्।\nअत्रोपासनाद्वेति विहाय प्रणिधानाद्वेति कथनं तु कपिलजैमिनिप्रभृतीनामिव उपासनमात्रं न युक्तं, किन्तु वस्तुतो वस्तुतत्वे मनसोऽत्यादरेण नियोजनरूपं भावनम्। तत एव तत्साक्षात्कारसम्भवादिति ज्ञापनाय लोकेऽप्यन्तर्गतसूक्ष्मविशेषे सादरेण चक्षुषो नियोजनरूपप्रणिधानादेव चक्षुषा साक्षात्कारदर्शनात्। तथैवाग्रे निरूपणाच्च। उपासनतस्तु न तथा। योषिताग्निं ध्यायीत  इत्यादाविव तस्यारोपविषयकत्वात्। तत्राग्नौ योषायामग्निदृष्टिविधानात्। एवं स्वस्य तस्मिन्नप्यारोपादिमूर्त्यभेदचिन्तनाद्यप्युपासनमेव वस्तुतत्वनिरपेक्षत्वात्। अत एव कीटभृङ्गन्यायेन प्राप्तमपि तत्फलं सारूप्यं शाश्वतमिति वदन्ति॥२३॥\n"
    },
    {
      "book": "YS_Com_Pradipika",
      "id": "65748",
      "key": "1-22",
      "order": 122,
      "tags": [
        "1-22",
        "Pada 1",
        "Sutra 22",
        "Yoga Sutra Commentary"
      ],
      "text": "\nआसन्नतायामपि तरतमत्वरूपविशेषहेतुमाह –\nमृदुमध्याधिमात्रत्वात्ततोऽपि विशेषः ॥ २२ ॥\nमृदुत्वमल्पता । मध्यत्वं प्रसिद्धम् । अधिमात्रत्वं च व्याख्यातम् । तानि तानि विशेषणतया भाष्ये व्याख्यातानि । तथा च संवेगविशेषणस्य तीव्रत्वस्य मृदुत्वादित्रैविध्येन ततोऽप्यासन्नादपि विशेष आसन्नतरासन्नतमरूपो योगो भवतीत्यर्थः ॥ २२ ॥\n"
    },
    {
      "book": "YS_Com_ManiPrabha",
      "id": "65605",
      "key": "1-22",
      "order": 122,
      "tags": [
        "1-22",
        "Pada 1",
        "Sutra 22",
        "Yoga Sutra Commentary"
      ],
      "text": "\nमृदुमध्याधिमात्रत्वात्ततोस्पि विशेषः ॥ ( २२ )\nतीव्रस्य संवेगस्यापि मृदुमध्यादिमात्रत्वात् ततः – मृदुतीव्रसंवेगस्य योगिन आसन्नात् समाधेः मध्यतीव्रसंवेगासन्नतरात् अधिमात्रतीव्रसंवेगस्यासन्नतमः समाधिलाभ इति ’विशेष’ इत्यर्थः ।।\n"
    },
    {
      "book": "YS_Com_VyasaBhashya",
      "id": "65358",
      "key": "1-22",
      "order": 122,
      "tags": [
        "1-22",
        "Pada 1",
        "Sutra 22",
        "Yoga Sutra Commentary"
      ],
      "text": "\nमृदुमध्याधिमात्रत्वात्ततोऽपि विशेषः ॥ २२ ॥ \nमृदुतीव्रो मध्यतीव्रोऽधिमात्रतीव्र इति। ततोऽपि विशेषः। तद्विशेषादपि मृदुतीव्रसंवेगस्याऽऽसन्नः, ततो मध्यतीव्रसंवेगस्याऽऽसन्नतरः, तस्मादधिमात्रतीव्रसंवेगस्याधिमात्रोपायस्याप्यासन्नतमः समाधिलाभः समाधिफलं चेति ॥ २२ ॥ \n"
    },
    {
      "book": "YS_Com_RajaMartandaBhashya",
      "id": "64948",
      "key": "1-22",
      "order": 122,
      "tags": [
        "1-22",
        "Pada 1",
        "Sutra 22",
        "Yoga Sutra Commentary"
      ],
      "text": "\nके ते तीव्रसंवेगा इत्यत आह –\nमृदुमध्याधिमात्रत्वात्ततोऽपि विशेषः ॥ २२ ॥ \nतेभ्य उपायेभ्यो मृद्वादिभेदभिन्नेभ्य उपायवतां विशेषो भवति। मृदुर्मध्योऽधिमात्र इत्युपायभेदाः। ते प्रत्येकं मृदुसंवेदमध्यसंवेगतीव्रसंवेगभेदात् त्रिधा। तद्भेदेन च नवयोगिनो भवन्ति। मृदूपायोमृदुसंवेगो मध्यसंवेगस्तीव्रसंवेगश्च। मध्योपायोमृत्युसंवेगो मध्यसंवेगस्तीव्रसंवेगश्च। अधिमात्रोपायोमृदुसंवेगो मध्यसंवेगस्तीव्रसंवेगश्च। अधिमात्रोपाये तीव्रसंवेगे च महान् यत्नः कर्त्तव्य इति भेदोपदेशः।\n"
    }
  ]
}