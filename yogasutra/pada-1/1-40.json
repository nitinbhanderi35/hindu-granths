{
  "results": [
    {
      "book": "YogaSutras",
      "id": "64023",
      "key": "1-40",
      "order": 40,
      "tags": [
        "Pada 1",
        "Sutra 40"
      ],
      "text": "परमाणुपरममहत्त्वान्तोऽस्य वशीकारः ॥ १-४० ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66885",
      "key": "1-40",
      "order": 140,
      "tags": [
        "1-40",
        "Pada 1",
        "Sutra 40",
        "Yoga Sutra Commentary"
      ],
      "text": "\nपरमाणुपरममहत्त्वान्तोऽस्य वशीकारः ॥ ४० ॥ \nपरमश्चासौ अणुश्च परमाणुः परमं च तत् महत्त्वं च परममहत्त्वं परमाणुश्च परममहत्त्वं च, परमाणुपरममहत्वे परमाणूपरममहत्त्वे अन्तर्यस्य सः परमाणुपरममहत्त्वान्त इति विशेष्यपदम् । अस्मिन् सूत्रे वशीकार इति विशेषणम् । परमपदमत्युत्कृष्टार्थकम् । अणुपदमत्यन्तसूक्ष्मार्थकम् । यस्मात् सूक्ष्मं नास्ति तस्य परमाणुरिति व्यवहारः । परममिति पदमत्युत्कृष्टवाचकम् । महत्पदमतिस्थूलवाचकम् । परममहत्त्वमत्युत्कृष्टस्थूलमित्यर्थः । प्रपञ्चे ज्ञानिना ज्ञेये द्वे एव वस्तुनी, यत् परमाणु (परमसूक्ष्मं) परममहच्च (अत्यन्तस्थूलं, अत्यन्तपृथुतमं) । वशीकारः, अवशं वशं करोतीति वशीकारः, स्वाधीनापत्तिः । प्राक्कालीनास्वाधीनं वर्तमानकालीनस्वाधीनमित्यर्थः । प्रपञ्रूपं परमसूक्ष्मं परममहदपि तच्च सधर्मकम् । सगुणभगवद्ध्यानमीदृशं प्रपञ्चं स्वाधीनं करोति ।\nपरमाणुपरममहत्त्वान्तो अस्येति । एतेन योगाङ्गानुष्ठायिनः पुरुषस्य स्वरूपं अस्येति पदं वक्ति । ध्यातुर्ध्यानमन्यत् ध्येयात् ध्यानमन्यत् । एतेनातीन्द्रियाण्यपि तत्त्वानि मनसा साक्षात्कर्तुं भगवद्ध्याननिष्ठाः प्रभवन्ति । इदमेव मनसि निधाय अन्तरायाभावसूत्रे जगदीश्वरस्वरूपगुणध्यायिनां परमाणोरपि सूक्ष्मतरस्य परमाणुष्वप्यन्तर्गूढस्य प्रत्यक्चेतननामान्तरभाजो जीवात्मनोऽधिगमः, साक्षात्कारोऽर्थादनुभवो लघु सिध्यतीति ज्ञापित भवति ।\n"
    },
    {
      "book": "YS_Com_YogaChandrika",
      "id": "66731",
      "key": "1-40",
      "order": 140,
      "tags": [
        "1-40",
        "Pada 1",
        "Sutra 40",
        "Yoga Sutra Commentary"
      ],
      "text": "\nपरमाणुपरममहत्त्वान्तोऽस्य वशीकारः ॥ ४० ॥\nपरमाण्विति । एभिश्चित्तस्थैर्यं भावयतो योगिनः सूक्ष्मभावनद्वारेण परमाण्वन्तो वशीकारः परमाणुपर्यन्ते सूक्ष्मे आकाशादिस्थूले चेतसोऽप्रतिघातो भवति ॥ ४० ॥\n"
    },
    {
      "book": "YS_Com_YogaSudhakara",
      "id": "66495",
      "key": "1-40",
      "order": 140,
      "tags": [
        "1-40",
        "Pada 1",
        "Sutra 40",
        "Yoga Sutra Commentary"
      ],
      "text": "\nनन्वेतैरुपायैरेकाग्रतालाभे किं ज्ञापकमित्यत्राह –\nपरमाणुपरममहत्त्वान्तोऽस्य वशीकारः ॥ ४० ॥\nअस्यैकाग्रतामापन्नस्य चित्तस्य सूक्ष्मे स्थूले वा वस्तुनि निविशमानस्य परमाण्वन्तः परममहत्त्वान्तो वशीकारोऽप्रतिघातो भवतीत्यर्थः ॥ ४० ॥\n"
    },
    {
      "book": "YS_Com_Vritti",
      "id": "66294",
      "key": "1-40",
      "order": 140,
      "tags": [
        "1-40",
        "Pada 1",
        "Sutra 40",
        "Yoga Sutra Commentary"
      ],
      "text": "\nचित्तस्थैर्यगमकपरिकर्मनिष्पत्तेः फलमाह –\nपरमाणुपरममहत्त्वान्तोऽस्य वशीकारः ॥ ४० ॥\nतत्संज्ञकमस्य वैराग्यमित्यर्थः । तद्युक्तं न पुनः परिकर्माभ्यासमपेक्षते । तदेवमभ्यासवैराग्यादिकं परिकर्मान्तं योगस्यान्तरङ्गसाधनमुक्तम् । योगद्वयं चावान्तरभेदैरुक्तम् ॥ ४० ॥\n"
    },
    {
      "book": "YS_Com_SutrarthaBodhini",
      "id": "66122",
      "key": "1-40",
      "order": 140,
      "tags": [
        "1-40",
        "Pada 1",
        "Sutra 40",
        "Yoga Sutra Commentary"
      ],
      "text": "\nचित्तस्थितिजयस्य ज्ञापकमाह –\nपरमाणुपरममहत्त्वान्तोऽस्य वशीकारः ॥ ४० ॥\nअस्य सूक्ष्मे निविशमानस्य वशीकारोऽप्रतिघातः । स एव ज्ञापकमित्यर्थः ॥ ४० ॥\n"
    },
    {
      "book": "YS_Com_SiddhantaChandrika",
      "id": "65936",
      "key": "1-40",
      "order": 140,
      "tags": [
        "1-40",
        "Pada 1",
        "Sutra 40",
        "Yoga Sutra Commentary"
      ],
      "text": "\nसम्प्रज्ञातस्य विषयं प्रदर्शयन्नसम्प्रज्ञाताऽपरपर्य्यायं लययोगमाह –\nक्षीणवृत्तेरभिजातस्येव मणेर्ग्रहीतृग्रहणग्राह्येषु तत्स्थतदञ्जनतासमापत्तिः ॥ ४१ ॥\nक्षीणवृत्तेरिति ॥ अभ्यासवैराग्याभ्यामपगतवृत्त्यन्तरस्य चित्तस्य ग्रहीतृग्रहणग्राह्येषु, ग्रहीता पुरुषः स्थूलसूक्ष्मभेदेन, ग्रहणं गृह्यतेऽर्थोऽनेनेतीन्द्रियम्, एवं ग्राह्यं च ग्रहीतृग्रहणग्राह्यानि । तेषु या तत्स्थतदञ्जनता तत्स्थेन उपरागेण तदञ्जनता तन्मयता सम्यक् तदाकारता समापत्तिः सम्यगापत्तिर्लयः सम्प्रज्ञातलक्षणो योगो भवतीत्यर्थः । अत्र स्थूलसूक्ष्मवस्त्वर्थग्राह्यपदेनैवेन्द्रियलाभेऽपि तदऽर्थग्रहपदस्योपादानं गोबलीवर्द्दन्यायेन । आनन्दस्य तु ह्लादापराख्यस्यान्तःकरणधर्मेत्वेन ग्राह्यपदार्थेऽन्तर्भूतस्येन्द्रियादेरवानतरविभाजकधर्मऽभावान्न पृथगुक्तिः । इत्थञ्च, वितर्कविचारानन्देति सूत्रेणोक्तस्य सवितर्कादिभेदेन चतुर्विधस्य सम्प्रज्ञातस्य, लाभः ग्राह्यपदेन वितर्कविचारानन्दानां ग्रहीतृपदेनास्मितायाश्च लाभादिति भावः । उपरागेण तदाकारतायां दृष्टान्तमाह ॥ अभिजातस्येव मणेरिति ॥ निर्मलस्य स्फटिकादेर्यथा जपाकुसुमाद्युपरागेण रक्ताद्याकारता तथेत्यर्थः । यद्यपि ग्राह्यसमापत्तेः प्रथमभूमित्वात् सूत्रे ग्राह्यक्रमेणैव निर्देशो युक्तस्तथापि ग्रहीतृसमाधेर्मुख्यत्वज्ञापनाय ग्रहीतृक्रमेणैव प्रथमतो निर्देशः कृत इति दिक् ॥ ४१ ॥\n"
    },
    {
      "book": "YS_Com_Pradipika",
      "id": "65762",
      "key": "1-40",
      "order": 140,
      "tags": [
        "1-40",
        "Pada 1",
        "Sutra 40",
        "Yoga Sutra Commentary"
      ],
      "text": "\nपरिकर्मनिष्पत्तेः फलरूपं लक्षणमाह –\nपरमाणुपरममहत्त्वान्तोऽस्य वशीकारः ॥ ४० ॥\nअस्य परिकर्मितस्य चेतसः परमाणुमारभ्य परममहत्पर्यन्तेष्वर्थेषु वशीकारो धारणायामप्रतीघातः केनाप्यप्रतिबन्ध इति यावत् । भवतीति शेषः । परमं महत्त्वमेषामिति परममहत्त्वाः पुरुषाः । तदेवमभ्यासवैराग्यादिकं परिकर्मान्तं योगस्यान्तरङ्गसाधनमुक्तम् । योगद्वितयं चावान्तरभेदैरुक्तम् ॥ ४० ॥\n"
    },
    {
      "book": "YS_Com_ManiPrabha",
      "id": "65593",
      "key": "1-40",
      "order": 140,
      "tags": [
        "1-40",
        "Pada 1",
        "Sutra 40",
        "Yoga Sutra Commentary"
      ],
      "text": "\nननु चित्तस्थितिर्जायत इत्यत्र किं ज्ञापकमित्यत्राह- \nपरमाणुपरममहत्त्वान्तोस्स्य वशीकारः ॥ ( ४० )\nअस्य- चित्तस्य सूक्ष्मे निविशमानस्य यः परमाण्वन्तो वशीकारः अप्रतिघातः । तथा स्थूले निविशमानस्य परममहत्त्वाकाशान्तोस्प्रतिघातः । तेन परेण वशीकारेण चित्तं लब्धस्थितिकमिति ज्ञात्वा स्थित्युपायानुष्ठानादुपरमतीत्यर्थः ।। \n"
    },
    {
      "book": "YS_Com_VyasaBhashya",
      "id": "65329",
      "key": "1-40",
      "order": 140,
      "tags": [
        "1-40",
        "Pada 1",
        "Sutra 40",
        "Yoga Sutra Commentary"
      ],
      "text": "\nपरमाणुपरममहत्त्वान्तोऽस्य वशीकारः ॥ ४० ॥ \nसूक्ष्मे निविशमानस्य परमाण्वन्तं स्थितिपदं लभत इति। स्थूले निविशमानस्य परममहत्त्वान्तं स्थितिपदं चित्तस्य। एवं तामुभयीं कोटिमनुधावतो योऽस्याप्रतीघातः स परो वशीकारः। तद्वशीकारात्परिपूर्णं योगिनश्चित्तं न पुनरभ्यासकृतं परिकर्मापेक्षत इति ॥ ४० ॥ \n"
    },
    {
      "book": "YS_Com_RajaMartandaBhashya",
      "id": "64954",
      "key": "1-40",
      "order": 140,
      "tags": [
        "1-40",
        "Pada 1",
        "Sutra 40",
        "Yoga Sutra Commentary"
      ],
      "text": "\nएवमुपायान्प्रदर्श्य फलदर्शनायाऽऽह –\nपरमाणुपरममहत्त्वान्तोऽस्य वशीकारः ॥ ४० ॥ \nएभिरुपायैश्चित्तस्य स्थैर्य भावयतो योगिनः सूक्ष्मविषयभावनाद्वारेण परमाण्वन्तो वशीकारोऽप्रतिघातरूपो जायते न क्वचित्तपरमाणुपर्यन्ते सूक्ष्मे विषयेऽस्य मनः प्रतिहन्यत इत्यर्थः। एवं स्थूलमाकाशादिपरममहत्पर्यन्तं भावयतो न क्वचिच्चेतसः प्रतिघात उत्पद्यते सर्वत्र स्वातन्त्र्यं भवतीत्यर्थः।\n"
    }
  ]
}