{
  "results": [
    {
      "book": "YogaSutras",
      "id": "64032",
      "key": "1-28",
      "order": 28,
      "tags": [
        "Pada 1",
        "Sutra 28"
      ],
      "text": "तज्जपस्तदर्थभावनम् ॥ १-२८ ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66863",
      "key": "1-28",
      "order": 128,
      "tags": [
        "1-28",
        "Pada 1",
        "Sutra 28",
        "Yoga Sutra Commentary"
      ],
      "text": "\nतज्जपस्तदर्थभावनम् ॥ २८ ॥ \nतादृशप्रणवस्य जपः, अकार उकार मकार रूपवर्णत्रयात्मकस्य प्रणवस्य जपः पुनः पुनरावृत्तिः । प्रणवार्थस्य भावनं मननं, निरन्तरार्थाकारमननम् ।\nप्रणवस्याथर्वणरहस्योक्तस्याप्राकृतदिव्यमङ्गलविग्रहस्य स्वहृदि स्थितस्याङ्गुष्ठपरिमाणस्यानुसंधानं “अङ्गुष्ठमात्रः पुरुषो मध्ये आत्मनि तिष्ठति । ” “ईशानो भूतभव्यस्य स एवाद्य स उ श्वः” इति कठोपनिषद्युक्तम् ।\nईदृशजपस्तदर्थभावनं योगिनां नियमेनानुष्ठेयम् “ओमित्येव सदा विप्राः पठध्वं ध्यायत केशवम्” इति प्रमाणतोऽवगम्यते ।\n"
    },
    {
      "book": "YS_Com_YogaChandrika",
      "id": "66698",
      "key": "1-28",
      "order": 128,
      "tags": [
        "1-28",
        "Pada 1",
        "Sutra 28",
        "Yoga Sutra Commentary"
      ],
      "text": "\nतज्जपस्तदर्थभावनम् ॥ २८ ॥\nतज्जप इति । तस्य प्रणवस्य जपः प्रणववाच्यस्य ईश्वरस्य भावनं पुनः पुनश्चेतसि निवेशनमेकाग्रताया उपायः ॥ २८ ॥\n"
    },
    {
      "book": "YS_Com_YogaSudhakara",
      "id": "66498",
      "key": "1-28",
      "order": 128,
      "tags": [
        "1-28",
        "Pada 1",
        "Sutra 28",
        "Yoga Sutra Commentary"
      ],
      "text": "\nइत्थं नामधेयमभिधाय पूर्वम् ’ईश्वरप्रणिधानात्’ इत्युक्तं तत्प्रणिधानं सफलमुपदर्शयति द्वाभ्याम् –\nतज्जपस्तदर्थभावनम् ॥ २८ ॥\n"
    },
    {
      "book": "YS_Com_Vritti",
      "id": "66338",
      "key": "1-28",
      "order": 128,
      "tags": [
        "1-28",
        "Pada 1",
        "Sutra 28",
        "Yoga Sutra Commentary"
      ],
      "text": "\nअथ तत्प्रणिधानमाह –\nतज्जपस्तदर्थभावनम् ॥ २८ ॥\nतस्य प्रणवस्य जपस्तेन सहाचिन्त्यैश्वर्ययुक्तस्य तदर्थस्य प्ररमात्मनः श्रद्धाद्यैर्भावनं ध्यानम् । वाच्यवाचकभावं ज्ञात्वा क्रियमाणं सर्वार्थदमुपासनम् । [सर्वार्थाश्चित्तैकाग्र्यादयः ] प्रणवे ब्रह्मविष्ण्वादिध्यानमपि तदन्तर्यामिचैतन्याभिप्रायेण ॥ २८ ॥\n"
    },
    {
      "book": "YS_Com_SutrarthaBodhini",
      "id": "66138",
      "key": "1-28",
      "order": 128,
      "tags": [
        "1-28",
        "Pada 1",
        "Sutra 28",
        "Yoga Sutra Commentary"
      ],
      "text": "\nएवं वाचकमुक्त्वा प्रणिधानमाह –\nतज्जपस्तदर्थभावनम् ॥ २८ ॥\nतस्य प्रणवस्य जपः प्रणवाभिधेयस्येश्वरस्य भावनम् । एवं प्रणवं जपतस्तदर्थं च भावयतश्चित्तमेकाग्रं भवति ॥ २८ ॥\n"
    },
    {
      "book": "YS_Com_SiddhantaChandrika",
      "id": "65928",
      "key": "1-28",
      "order": 128,
      "tags": [
        "1-28",
        "Pada 1",
        "Sutra 28",
        "Yoga Sutra Commentary"
      ],
      "text": "\nकिञ्च, जप इत्यनेन मन्त्रयोगः, अर्थभावनमित्यनेन विवेकज्ञानाऽभ्यासरूपो ज्ञानयोगः, अभेदभावरूपोऽद्वैतयोगश्च संगृहीतः । त्रिविधस्याप्येतस्य प्रणिधानस्य क्लृप्तकारणताकस्वोचितकर्म्माद्धिसुसमाध्यन्तस्साधनं विनाप्यनुपदमेव वक्ष्यमाणरीत्या साक्षात्परम्परया वा धर्मार्थकाममोक्षरूपपुरुषार्थचतुष्टयसाधनत्वमस्तीत्यावश्यकत्वमभिप्रेत्य फलान्तरमाह –\nततः प्रत्यक्चेतनाधिगमोऽप्यन्तरायाभावश्च ॥ २९ ॥\nततस्त्रिविधयोगरूपादीश्वरप्रणिधानात् प्रत्यक्चेतनाधिगमः । प्रतीपं विपरीतमञ्चति विजानातीति प्रत्यगत्र भ्रान्तो जीवपदाभिधेयः, चेतनोऽत्र, नित्यो नित्यानां चेतनश्चेतनानामितिश्रुतिप्रमित ईशपदाभिधेयः । तयोरधिगमः साक्षात्कारः । स च तत्र जीवस्य स्वस्य, नास्मि न मे नाऽहमित्याद्याकारो रूढः साक्षात्कैवल्यहेतुः । तमेव विदित्वाऽतिमृत्युमेतीत्यादिश्रुतेः । विरोधिविषयकत्वेन स्वाज्ञानोच्छेदक्षमत्वाच्च । ईशस्य च सर्वकल्याणगुणपूर्णः सर्वनियन्ता प्रकृतितत्कार्यतदभिमानिपुरुषेभ्यो भिन्न इत्याकारः परोक्षो, वासुदेवः सर्वमित्याकारो वा यथाधिकारं परोक्षोऽपरोक्षो वा रूढो भक्तानुग्रहाऽर्थमभिव्यक्तसाक्षात्कारोऽपरोक्षोऽर्ज्जुनमुचुकुन्दप्रह्लादादीनां श्रीकृष्णनरसिंहरूपो वा यद्यपि न साक्षात्कैवल्यहेतुः सम्भवति । अविरोधित्वेन तस्य तदज्ञाननाशेऽसमर्थत्वात् । तथापि स प्रत्यगात्मनः स्वात्मसाक्षात्कारद्वारा वस्तुतस्तदज्ञानादेव तदभजनाज्जाततत्कोपेन स्वाऽज्ञानधाराभिर्विविधबन्धदर्शनात् तद्विषयकज्ञानमेव स्वाज्ञानद्वारा सर्वानर्थहेतुरिति तदज्ञानापनयनेन स्वाज्ञानोच्छेदद्वारा वा कैवल्यहेतुः । ब्रह्मविदाप्नोति परं, ज्ञात्वा देवं मुच्यते सर्वपाशैरित्यादिश्रुतिभिर्बहुशस्तस्यापि मोक्षहेतुत्वबोधनात् । पराभिध्यानात्तु तिरोहितं ततो ह्यस्य बन्धविपर्ययाविति सूत्रयता व्यासेन तथा ज्ञापनाच्च । वस्तुतस्तयोरधिगमस्तत्त्वमस्यादिवाक्यबोधिताभेदसाक्षात्कारस्तत्त्वम्पदार्थयोः शुद्धयोर्न भेद इत्याकारः, शुद्धस्त्वम्पदार्थो जगत्कर्तृतत्पदार्थाऽविनाभृत इत्याकारो वा विशिष्टाद्वैतसंमतः । भवन्ति ज्ञानिनो नित्यं सर्वतश्च निरागमाः * ऐकात्म्यं नाम कश्चिद्धि कदाचित् प्रतिपद्यते इत्यादिमहाभारवाक्यैस्तस्यैव दुर्लभत्वेनोपाधेयत्वज्ञापनात् । अपूर्वाबाधितार्थविषयकत्वेनाविद्योच्छेदक्षमत्वाच्च । तत्र तदुभयसाक्षात्कारं प्रति समानविषयतया तदुभयार्थभावनस्य युक्तितो हेतुत्वलाभेऽपि केवलं यथाकथञ्चिदप्याचरितमीश्वरभावनरूपेश्वरप्रनीधानमेवाऽऽशुप्रसादादिद्वारा तदुभयसाक्षात्कार-हेतुर्भवतीत्यभिप्रेत्य, स्वदेहमरणिं कृत्वा प्रणवं चोत्तरारणिम् * ध्याननिर्मथनाभ्यासाद् देवं पश्येन्निगूढवदित्यादिश्रुतिभिः तस्मात् सर्वेषु कालेषु मामनुस्मरेत्यादिभगवद्वाक्यैरेव तदुभयादिसाक्षात्कारसाधनतयाऽवगतमिति मुख्यतया अत्रादरितम् । तस्य च न केवलं मोक्षरूपामुष्मिकफलसाधनतदुभयसाक्षात्कार एव फलम्, अपि त्वैहिकामुष्मिकफलतत्साधनप्रतिबन्धकानां विविधान्तरायाणामभावादिरपीत्याह – अप्यन्तरायाभावश्चेति ॥ वक्ष्यमाणानामन्तरायाणामभावो विनाशः, चकाराद् विविधभोगहेतवः सिद्धयश्च भवन्तीत्यर्थः । तस्य ह न देवाश्च नाऽभृत्या ईशते आत्मा ह्येषां भवतीति । यं कामं कामयते सोऽस्य सङ्कल्पादेव समुत्तिष्ठति तेन सम्पन्नो महीयते इत्यादि श्रुतेः । तत्रापि, ब्रह्मोडुपेन प्रतरेत विद्वान् स्रोतांसि सर्वाणि भयावहानीति श्रुतेः साक्षादनन्तरायाऽभावफलकस्य जपस्यात्मसाक्षात्कारो द्रष्टृद्वारा फलं जनयन् सिद्धिमवाप्नोति । जपतो नास्ति पातकमित्यादिस्मृतिभिस्तथा प्रतिपादनात् । अर्थभावनस्य त्वन्तरायाऽभावो नान्तरीयकं फलम् । लाभस्तेषां जयस्तेषां कुतस्तेषां पराजयः * येषां हृदिस्थो भगवान् मङ्गलायतनं हरिर्यादिस्मृतिभिस्तथा ज्ञापनात् ॥\nवृद्धास्तु प्रत्यक्चेतनपदं केवलजीवपरं नयन्तस्तत्साक्षारस्यैवादृष्टद्वारार्थभावनफलत्वं विघ्ननिवृत्तेश्च जयफलत्वं, समुदितस्य समुदितफलत्वं प्राहुः ॥ २९ ॥\n"
    },
    {
      "book": "YS_Com_Pradipika",
      "id": "65727",
      "key": "1-28",
      "order": 128,
      "tags": [
        "1-28",
        "Pada 1",
        "Sutra 28",
        "Yoga Sutra Commentary"
      ],
      "text": "\nप्रणिधानं लक्षयति –\nतज्जपस्तदर्थभावनम् ॥ २८ ॥\nप्रणवस्य जपः प्रणवार्थस्य ब्रह्मणश्चिन्तनं धारणाध्यानसमाधिरूपं प्रणिधानमिति शेषः । ’जपश्च प्रणवं नित्यं ब्रह्मविष्णुशिवात्मकम् । कोटिसूर्यसमं तेजो ध्यायेदात्मनि निर्मलम्’ इत्यादिस्मृतिभ्यः प्रणवजपस्य प्राथमिकध्यानाङ्गत्वमिति । ब्रह्मविष्णुशिवात्मकं ब्रह्मादीनामप्यन्तर्यामि । तेजश्चैतन्यम् ॥ २८ ॥\n"
    },
    {
      "book": "YS_Com_ManiPrabha",
      "id": "65582",
      "key": "1-28",
      "order": 128,
      "tags": [
        "1-28",
        "Pada 1",
        "Sutra 28",
        "Yoga Sutra Commentary"
      ],
      "text": "\nएवं वाचकमुक्त्वा प्रणिधानमाह- \nतज्ज्पस्तदर्थभावनम् ॥ ( २८ ) \nअस्य भाष्यमेव लिख्यते । ’प्रणवस्य जपः प्रणवाभिधेयस्य चेश्वरस्य भावनं तदस्य योगिनः प्रणवं जपतः प्रणवार्थं च भावयतः चित्तमेकाग्रं सम्पद्यते ।\nतथा चोक्तम्- \nस्वाध्यायाद्योगमासीत योगात्स्वाध्यायमानयेत् ।स्वाध्याययोगसम्पत्या परमात्मा प्रकाशते । इति ।। \n"
    },
    {
      "book": "YS_Com_VyasaBhashya",
      "id": "65336",
      "key": "1-28",
      "order": 128,
      "tags": [
        "1-28",
        "Pada 1",
        "Sutra 28",
        "Yoga Sutra Commentary"
      ],
      "text": "\nविज्ञातवाच्यवाचकत्वस्य योगिनः –\nतज्जपस्तदर्थभावनम् ॥ २८ ॥ \nप्रणवस्य जपः प्रणवाभिधेयस्य चेश्वरस्य भावनम्। तदस्य योगिनः प्रणवं जपतः प्रणवार्थं च भावयतश्चित्तमेकाग्रं संपद्यते। तथा चोक्तम् –\nस्वाध्यायाद्योगमासीत योगात्स्वाध्यायमामनेत्।\nस्वाध्याययोगसंपत्त्या परमात्मा प्रकाशते ॥ इति ॥ २८ ॥ \n"
    },
    {
      "book": "YS_Com_RajaMartandaBhashya",
      "id": "64947",
      "key": "1-28",
      "order": 128,
      "tags": [
        "1-28",
        "Pada 1",
        "Sutra 28",
        "Yoga Sutra Commentary"
      ],
      "text": "\nउपासनमाह  –\nतज्जपस्तदर्थभावनम् ॥ २८ ॥ \nतस्य सार्धत्रिमात्रस्य प्रणवस्य जपो यथावदुच्चारणं तद्वाच्यस्य चेश्वरस्य भावनं पुनः पुनश्चेतसि विनिवेशनमेकाग्रताया उपायः। अतः समाधिसिद्धये योगिना प्रणवो जप्यस्तदर्थ ईश्वरश्च भावनीय इत्युक्तं भवति।\n"
    }
  ]
}