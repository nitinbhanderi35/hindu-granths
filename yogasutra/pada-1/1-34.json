{
  "results": [
    {
      "book": "YogaSutras",
      "id": "63983",
      "key": "1-34",
      "order": 34,
      "tags": [
        "Pada 1",
        "Sutra 34"
      ],
      "text": "प्रच्छर्दनविधारणाभ्यां वा प्राणस्य ॥ १-३४ ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66904",
      "key": "1-34",
      "order": 134,
      "tags": [
        "1-34",
        "Pada 1",
        "Sutra 34",
        "Yoga Sutra Commentary"
      ],
      "text": "\nप्रच्छर्दनविधारणाभ्यां वा प्राणस्य ॥ ३४ ॥ \nप्रच्छर्दनं कौष्ठस्य वायोर्बहिर्वमनम् । नात्यन्तवेगात् नात्यन्तविलम्बादिदं कर्तव्यम् । विधारणं11 नाम\nपरिशुद्धबाह्यवायोर्जिह्वोष्ठनासिकाभिः पानम् । जिह्वयेति शीतली, ओष्ठाभ्यां शीत्का12रीति पानक्रिययोरनयोः संज्ञा । वमितस्य वायोर्नानुपदमेव धारणम् । पीतस्य च वायोर्नानुक्षणमेव वमनं कर्तव्यम् कलामात्रस्थापनेन वमनपाने फलप्रदे भवतः । एते द्वे प्रच्छर्दनविधारणे प्रथमाभ्यासिनां प्रतियामं चतुर्विंशतिवारमनुष्ठेये । इतराः सर्वाः क्रिया निषिद्धाः । आहारस्तु मधुरो भवेद्यथा क्षीरादिः । द्रवरूपस्यैवाहारोपयोगो न तु कठिनस्य । प्राणस्येति स्वशरीरवर्तिप्राणस्य प्रच्छर्दनविधारणे न यन्त्रादिना कर्तव्ये इत्यर्थः ।\nआयुर्वेदादिषु वैदिकमन्त्रशास्त्रेषु चिकित्साप्रकरणेषु विविधरोगनिवारणाय बह्व्यः क्रियाः चिकित्सारूपाः प्रतिपादिताः । तत्र वैदिकमन्त्रजपादीनामपि संग्रहः । तद्वत् पातञ्जलयोगशास्त्रेऽपि चिकित्साविधा बहुधा भगवत्पातञ्जलयोगसूत्रेषु सूचिताः । सर्वकर्मणां सर्वविधयोगाङ्गानां सर्वविधौषधादीनां सकलजनशारीरमानसरोगनिवारणसमर्थोपायेषु मार्गा उक्ताः । शरीररोगनिवृत्तये यथा औषधसेवनादि उपकारकं, एवं योगाङ्गेष्वासनप्राणायामवैराग्याणां शरीररोगनिवतर्कभावोऽस्तीत्यत्र न सन्देहः । यथा औषधपानादिषु रोगिणां रोगनिवृत्तये कतिपये नियमा भिषग्वरैः सूचिता भवन्ति, एवं योगाङ्गाभ्यासेन शरीररोगनिवृत्तये भगवता पतञ्जलिना स्वरचितसूत्रेषु रोगचिकित्साक्रमनियमाः स्पष्टीकृताः । अनेकेषु तेषु मुख्यतमाः श्वासोच्छ्वासगतिवैचित्र्येण बाहूरूपादकण्ठचलनवलनादिकमाहारनियमानुसरणमनियमित- देशसंचरणत्यागश्च भवन्ति । अतिक्रम्य नियमानविज्ञायानुष्ठानोपायान् योगाङ्गानामाचरणेऽपि शास्त्रोक्तकाल एव रोगिणां रोगनिवृत्तिर्दुरवापा ।\nये च पातञ्जलोक्तशारीरमानसिकैन्द्रियकरोगनिवृत्त्यर्थमङ्गान्यनुतिष्ठन्ति, तैरत्यन्तप्रधानैर्नियमैर्ब्रह्मचर्यपालनपातिव्रत्यगोपनराजसतामसाहारत्यागरूपैः साकं स्वदेशीयस्वजातीयधर्मानुष्ठानं यथाशक्ति पालनीयमिति घोषयति मनिर्नाथवरः । अभिनवरक्तवृद्धिः पुराणरक्तदोषनिवृत्तिः अस्थिसन्धीनां दार्ढ्यं कोशोषु दोषशोषणमैन्द्रियकक्रियापाटवं विशेषतो वाक्दृष्टिप्रसरणशक्तिरित्यादयो बहवो गुणा नियमानुसारिभी रोगिभिरयाचिता अपि लभ्यन्त इति संग्रहतो मुनिवरनाथमुनिप्रणीतयोगरहस्यचिकित्साप्रकरणे स्फुटं प्रदर्शितम् ।\nकिञ्चित् पुरो गत्वा तैरेव मुनिवरैर्मानसिकरोगनिवृत्त्युपाया वक्ष्यमाणप्रकारेण विशदीकृताः । भगवत्पतञ्जलिना प्रणीतसूत्रेषु योगानुष्ठातॄणां योगानुष्ठानफलं किंरूपमिति पृच्छतां छात्राणामाद्यपादे द्वितीयसूत्रे ये च जितेन्द्रिया ब्रह्मचारिणस्तेषां योगानुष्ठानफलं निरोधसमाधिरित्यभाणि । समाधिर्वा असमाधिर्वा, मनसो आद्यया विजातीयस्थित्या ऐहिकामुष्मिकं सुखं, द्वितीयस्थित्या ऐहिकामुष्मिकदुःखज्वालामाला च प्राप्येते । तस्मात् यो यमपेक्षते तत्प्रापको मार्गस्तेनानुसर्तव्यः । तौ द्वौ मार्गौ निरोधविक्षेपरूपौ । विक्षेपमनुसरतां विषमविषज्वालाप्राप्तिः संभवति । निरोधमनुसरतामगददेहस्थितिरिति प्रारभ्य सर्वैरगददेहकाङ्क्षिभिर्निरोधसमाधिरनुष्ठेया । गदो नाम रोगः, अगदो नाम अरोगः, रोगः चेतोविक्षेपः अगदः चेतोनिरोधादुत्पद्येते । मानसिकरोगनिदानं चेतोविक्षेपाद्भवतीति न शरीरतत्त्वविदामविदितम् । तन्निवृत्तये खलु निरोधाभ्यासः कार्य इति कल्याणमार्गस्सूत्रकारेण दर्शितः । प्रथमपादतत्त्वानभिज्ञा वक्ष्यन्ति नात्र चिकिसाक्रमप्रारम्भ इति । ते प्रष्टव्याः किं भवद्भिरभ्यासवैराग्याभ्यामिति सूत्रं मूलोत्पाटितम्? वैराग्यं नामेन्द्रियाणां बाह्यविषयवैमुख्यकरणम् । बाह्यविषयाश्च सर्वैरभिज्ञैरनभिज्ञैरङ्गीकृता विविधाः शब्दा विचित्रविषयाः स्पर्शाः चक्षुरिन्द्रियमूलोत्पाटनसमर्थानि रूपाणि जिह्वामन्ननालं च दग्ध्वा लोहितशुष्ककरणपटवो विविधा रसाः श्वसोच्छ्वासनिरुद्धनिपुणा नासापुटशोषण दक्षा बहुविधा गन्धा इत्येते खलु दशविधप्राणसंचारं रुध्वा सर्वकायसंधिषु दौर्बल्यमावहन्तीति मत्वा भगवता पतञ्जलिना अभ्यासवैराग्यनिरोधसूत्रं कृतम् । इदं सर्वं सर्वैरनुमतं रोगमूलं विषयसेवनमेव । तेन च इतस्ततो मनो विक्षिप्तं भवति । तस्मात् तादृशविक्षेपक्षेपाय दुर्विषयेभ्यो दूरे स्थित्वा मनोरोगचिकित्सा कार्येति मनोरोगमूलं तन्निवृत्त्युपाया मानसस्य रोगस्य चिकित्साक्रमश्च पतञ्जलिना आद्यपादे उक्ताः । आत्यन्तिकचित्तविक्षेपाद्यदा अत्यन्तदूरं निरुद्धचित्तं भवति तदैव खलु तदा द्रष्टुः स्वरूपेऽवस्थानमनुभवः ।\nबाह्येन्द्रियबाह्यविषयसन्निकर्षसंजातविविधचित्तविक्षेप (क्षिप्ततादिवृत्तिः) निरोधोपायभूत- विविधवैराग्यतत्त्वाभ्यासलब्धनिरोधरूपसमाधिसंपादनं न सर्वसुकरमिति मन्वानेन भगवत्पतञ्जलिमुनिना सर्वसुकरसमाध्युपायतत्फलप्राप्तये स्वाभाविकानवधिकातिशयैश्वर्यसर्वज्ञत्वादिगुणगणयुक्तभगवत्स्वरूप- साक्षात्कारकारणप्रणवपदशब्दाभिधेयपरमात्मप्रणिधानरूपदृढभक्तिसिद्ध्यर्थमीश्वरप्रणिधानादित्यादीनि चत्वारि सूत्राणि रचितानि । अयमेव पातञ्जलाद्यपादद्वितीयभागविषयः ।\nमानसिकरोगोत्पत्तिः चित्तविक्षेपजन्या । विक्षेपश्च बाह्यविषयसन्निकर्षाधीनः । सन्निकर्षश्च विषयसान्निध्यबलात् सम्भवति । इतीयं सरणिः तत्तत्पुरुषप्राक्तनकर्मवासनाधीना इति न विस्मर्तव्यम् । कर्मवासना च सर्वेश्वरसंकल्पायत्ता । अत एव पुरुषेषु स्त्रीषु चित्तविक्षेपतदभावौ उत्पद्येते । मानसिकरोगनिवृत्तये प्रप्रथमं सर्वैरपि सुदृढो यत्नः कार्यः । स च यत्नो भगवद्विषयचिन्तनादिरूपो यद्यपि प्रच्छर्दनविधारणाभ्यामिति सूत्रेण साक्षात् परम्परया वा अन्तरिन्द्रियरूपमनोविक्षेपः सर्वेन्द्रियशक्तिविनाशकः कश्चिज्जायते, तत्र प्रोक्तान्तर्वायुवमनपरिशुद्धबाह्यवाय्वाचमनरूपे प्रच्छर्दनविधारणे न पश्वादिभिः क्रियमाणश्वासोच्छवासरूपे तादृशोच्छवासनिःश्वासाभ्यां न मनोरोगनिवृत्तिश्च जायते अपि तु सर्वनियन्तृभगवदाकारस्मरणसहिते एव रोगनिवर्तके भवतः । स्मरणं च साकाद्दर्शनसमानाकारम् । उच्छ्वासनिःश्वासावपि प्राणायामप्रकारोक्तरीत्या दीर्घसूक्ष्मौ च भवितव्यौ । यथेतरोपायानुष्ठानं दीर्घकालनैरन्तर्यादिसहितं चेत् योगिनामुपकारकं, तथैव मनोरोगनिवृत्तिदीर्घायुष्यसंपादनाय सुदीर्घश्वासोच्छ्वासगतिरावश्यकी । गतिप्रकारः पातञ्जलद्वितीयपादप्राणायामप्रकरणसूत्रैरवगन्तव्या । सर्वविधमनोरोगनिवृत्तये सर्वैरप्युपायानुष्ठानवेलायां मनस आप्यायनकराहारविशेषस्य नियमोऽनुसरणीयः । विना आहारनियमं यौगिकी रोगचिकित्सा निष्फला । बहवो जना वयोधर्मं विस्मृत्य सर्वैरपि सर्वविधयोगाङ्गानुष्ठानं सर्वकालेषु कर्तव्यमिति भ्रान्ता वदन्ति । तत्तु नातीव रमणीयम् । शास्त्रीयकर्माणि यथा\nवयोधर्मानुगुणं पृथगीरितानि तथैव यौगिक्यः सर्वाः क्रिया अपीति निश्चयः ।\n"
    },
    {
      "book": "YS_Com_YogaChandrika",
      "id": "66722",
      "key": "1-34",
      "order": 134,
      "tags": [
        "1-34",
        "Pada 1",
        "Sutra 34",
        "Yoga Sutra Commentary"
      ],
      "text": "\nप्रच्छर्दनविधारणाभ्यां वा प्राणस्य ॥ ३४ ॥\n"
    },
    {
      "book": "YS_Com_YogaSudhakara",
      "id": "66503",
      "key": "1-34",
      "order": 134,
      "tags": [
        "1-34",
        "Pada 1",
        "Sutra 34",
        "Yoga Sutra Commentary"
      ],
      "text": "\nप्रच्छर्दनविधारणाभ्यां वा प्राणस्य ॥ ३४ ॥\nप्राणस्य शरीरान्तर्गतस्य वायोः प्रच्छर्दनं द्वात्रिंशन्मात्राप्रमाणेन शनैः शनैः पिङ्गलया बहिर्विरेचनम् । रेचितं प्रश्चादिडया षोडशमात्राप्रमाणेनान्तरापूर्य पूरितस्य पुनश्चतुःषष्टिमात्राप्रमाणेन विधारणमान्तरकुम्भकः । रेचितस्य वोक्तप्रमाणेन बहिरेव विधारणं बाह्यकुम्भकः । अनेन रेचकपूरकबाह्याभ्यन्तरकुम्भकरूपप्राणायामत्रयं भवति । तेन प्राणस्पन्दे निरुद्धे सति चित्तदोषाः प्रदह्यन्ते। तथा च श्रुतिः – ’ यथा पर्वतधातूनां दह्यन्ते धमता मलाः । तथेन्द्रियकृता दोषा दह्यन्ते प्राणनिग्रहात्’ इति । तत्रोपपत्तिर्वसिष्ठेन दर्शिता – ’यः प्राणपवनस्पन्दश्चित्तस्पन्दः स एव हि । प्राणस्पन्दक्षये यत्नः कर्तव्यो धीमतोच्चकैः ’ इति । अतः प्राणमनःस्पन्दयोः सहभावित्वात्प्राणनिग्रहे मनो निगृह्यते । ननु सहस्पन्दो न युक्तः, सुषुप्तौ चेष्टमानेऽपि प्राणे मनसोऽचेष्टमानत्वात् । मैवम् ; विलीनत्वेन तदानीं मनस एवाभावात् । ननु ’क्षीणे प्राणे नासिकयोच्छ्वासीत’ इति श्रुतिव्याहतमिति चेत्, न ; अनुल्बणत्वस्य क्षयत्वेनात्र विवक्षितत्वात् । यथा पर्वतमारोहतः श्वासवेगो यावान्भवति न तावानासीनस्य विद्यते ; तथा प्राणायामपाटवोपेतस्यैतस्मादल्पः श्वासो भवति । एतदेवाभिप्रेत्य श्रूयते – ’भूत्वा तत्रायतः प्राणः शनैरेव समुत्सृजेत् ’ इति । अतः प्राणायामपाटवेन प्राणे निरुद्धे सति निर्मृष्टनिखिलदोषं सच्चित्तमेकाग्रतापदं लभत इत्यर्थः ॥ ३४ ॥\n"
    },
    {
      "book": "YS_Com_Vritti",
      "id": "66311",
      "key": "1-34",
      "order": 134,
      "tags": [
        "1-34",
        "Pada 1",
        "Sutra 34",
        "Yoga Sutra Commentary"
      ],
      "text": "\nप्रसादस्य पसाधनान्तरमाह –\nप्रच्छर्दनविधारणाभ्यां वा प्राणस्य ॥ ३४ ॥\nप्राणस्य प्रच्छर्दनं वमनं रेचनम् । विधारणं कुम्भकम् । एतच्च पूरकोपलक्षणम् । एतद्वा चित्तप्रसादस्य कारणम् । वाशब्दो वक्ष्यमाणापेक्षया विकल्पे । मैत्र्यादिभावनायाः सर्वैः सह समुच्चयादिति मिश्राः । “इन्द्रियाणां बलं प्राणास्तेषां यत्नेन निग्रहात् । विक्षेपहेतवोऽक्षाणां दह्यन्ते दोषराशयः” इति स्मृतिः । यद्वा प्रच्छर्दनविधारणे रेचकपूरकौ तावन्मात्रप्राणायामस्यापि नाडीशुद्ध्यर्थं वसिष्ठसंहितादावुक्तत्वात् ॥ ३४ ॥\n"
    },
    {
      "book": "YS_Com_SutrarthaBodhini",
      "id": "66141",
      "key": "1-34",
      "order": 134,
      "tags": [
        "1-34",
        "Pada 1",
        "Sutra 34",
        "Yoga Sutra Commentary"
      ],
      "text": "\nएवं मैत्र्यादिभावनया प्रसन्नस्य चित्तस्य स्थित्युपायानाह-\nप्रच्छर्दनविधारणाभ्यां वा प्राणस्य ॥ ३४ ॥\nनासिकापुटाभ्यां प्राणस्य प्रच्छर्द्दनं रेचनम् । रेचितस्य प्राणस्य बहिरेव विधारणं कुम्भकम् । यथाशक्ति ताभ्यामेकत्र लक्ष्ये चित्तं स्थितिं लभते । प्राणजये चित्तजयस्तयोरविभागात् प्राणायामस्य सर्वपापनाशकत्वात् पापनिवृत्तौ चित्तं स्थिरं भवति । वा शब्दो वक्ष्यमाणोपायविकल्पार्थः ॥ ३४ ॥\n"
    },
    {
      "book": "YS_Com_SiddhantaChandrika",
      "id": "65960",
      "key": "1-34",
      "order": 134,
      "tags": [
        "1-34",
        "Pada 1",
        "Sutra 34",
        "Yoga Sutra Commentary"
      ],
      "text": "\nलक्ष्ययोगस्वरूपमुपायान्तरमाह –\nविषयवती वा प्रवृत्तिरुत्पन्ना मनसः स्थितिनिबन्धिनी ॥ ३५ ॥\nविषयवतीति ॥ नासाग्रादौ चित्तस्य सँय्यमरूपाल्लक्ष्ययोगाद्दिव्यगन्धादिसाक्षात्कारो भवति । सेयं विषयवती प्रवृत्तिर्विश्वासमुत्पाद्य परमेश्वरादावतिसूक्ष्मे मनसः स्थितिं सम्पादयतीत्यर्थः । तथाच शास्त्रीयानुभवविशेषे जाते श्रद्धया योगिनो ध्यानादौ स्थिरा भवतीत्ययं लक्ष्ययोगः । या हि नासादिदेशेषु दृष्टिः पुंसां स्थिरा भवेत्* स लक्ष्ययोगमाख्यातो योगे भद्धाकरः पर इति स्मृतेरिति ॥ ३५ ॥\n"
    },
    {
      "book": "YS_Com_Pradipika",
      "id": "65774",
      "key": "1-34",
      "order": 134,
      "tags": [
        "1-34",
        "Pada 1",
        "Sutra 34",
        "Yoga Sutra Commentary"
      ],
      "text": "\nप्रसादनस्य साधनान्तरमाह –\nप्रच्छर्दनविधारणाभ्यां वा प्राणस्य ॥ ३४ ॥\nप्राणस्य प्रच्छर्दनं वमनं, रेचनमिति यावत् । विधारणं कुम्भकम् । तच्चार्थात्पूरकानन्तरं, रेचकोत्तरं पूरकं विना विधारणासम्भवात् । प्राणायामतयास्य भाष्ये प्रोक्तत्वाच्च । तथा च एतद्द्वयात्पूरणगर्भादपि चित्तप्रसादनं कुर्यादित्यर्थः । अथवा प्रच्छर्दनं रेचकं विधारणं तु पूरकम् । वसिष्ठसंहितायां नाडिशुद्ध्यर्थं रेचकपूरकमात्रस्यापि प्राणायामस्योक्तत्वादिति ॥ ३४ ॥\n"
    },
    {
      "book": "YS_Com_ManiPrabha",
      "id": "65531",
      "key": "1-34",
      "order": 134,
      "tags": [
        "1-34",
        "Pada 1",
        "Sutra 34",
        "Yoga Sutra Commentary"
      ],
      "text": "\nइदानीं मैत्रेयादिभावनया प्रसन्नस्य चित्तस्य स्थित्युपायानाह- \nप्रच्छर्दनविधारणाभ्यां वा प्राणस्य ॥ ( ३४ ) \nनासिकापुटाभ्यां प्राणस्य प्रच्छर्दनं- रेचनं, रेचितस्य प्राणस्य बहिरेव विधारणं यथाशक्ति ।ताभ्यां चित्तमेकत्र लक्ष्ये स्थितिं लभते । प्राणजये चित्तस्य जयः तयोरविभागात् प्राणायामस्य सर्वपापनिवर्तकत्वात् पापनिवृत्तौ चित्तं स्थिरं भवति । ’वा’ शब्दो वक्ष्यमाणोपायान्तरापेक्षया विकल्पार्थः, न तु मैत्र्यादिभावनापेक्षया । तद्भावनायाः सर्वोपायसहकारित्वेन समुच्चयादिति मन्तव्यम् ॥\n"
    },
    {
      "book": "YS_Com_VyasaBhashya",
      "id": "65401",
      "key": "1-34",
      "order": 134,
      "tags": [
        "1-34",
        "Pada 1",
        "Sutra 34",
        "Yoga Sutra Commentary"
      ],
      "text": "\nप्रच्छर्दनविधारणाभ्यां वा प्राणस्य ॥ ३४ ॥ \nकौष्ठ्यस्य वायोर्नासिकापुटाभ्यां प्रयत्नविशेषाद्वमनं प्रच्छर्दनं, विधारणं प्राणायामस्ताभ्यां वा मनसः स्थितिं संपादयेत् ॥ ३४ ॥ \n"
    },
    {
      "book": "YS_Com_RajaMartandaBhashya",
      "id": "65009",
      "key": "1-34",
      "order": 134,
      "tags": [
        "1-34",
        "Pada 1",
        "Sutra 34",
        "Yoga Sutra Commentary"
      ],
      "text": "\nउपायान्तरमाह –\nप्रच्छर्दनविधारणाभ्यां वा प्राणस्य ॥ ३४ ॥ \nप्रच्छर्दनं कौष्ठ्यस्य वायोः प्रयत्नविशेषान्मात्राप्रमाणेन बहिर्निःसारणम्। विधारणं मात्राप्रमाणेनैव प्राणस्य वायोर्बहिर्गतिविच्छेदः। स च द्वाभ्यां प्रकाराभ्यां बाह्यस्याभ्यन्तरापूरणेन पूरितस्य वा तत्रैव निरोधेन। तदेवं रेचकपूरककुम्भकभेदेन त्रिविधः प्राणायामश्चित्तस्य स्थितिमेकाग्रतया निबध्नाति सर्वासामिन्द्रियवृत्तिनां प्राणवृत्तिपूर्वकत्त्वात्। मनः प्राणयोश्च स्वव्यापारे परस्परमेकयोगक्षेमत्वात्क्षीयमाणः प्राणः समस्तेन्द्रियवृत्तिनिरोधद्वारेण चित्तस्यैकाग्रतायां प्रभवति। समस्तदोषक्षयकारित्वं चास्याऽऽगमे श्रूयते। दोषकृताश्च सर्वा विक्षेपवृत्तयः। अतो दोषनिर्हरणद्वारेणाप्यस्यैकाग्रतायां सामर्थ्यम्।\n"
    }
  ]
}