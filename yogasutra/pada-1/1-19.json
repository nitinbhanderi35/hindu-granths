{
  "results": [
    {
      "book": "YogaSutras",
      "id": "63968",
      "key": "1-19",
      "order": 19,
      "tags": [
        "Pada 1",
        "Sutra 19"
      ],
      "text": "भवप्रययो विदेहप्रकृतिलयानाम् ॥ १-१९ ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66877",
      "key": "1-19",
      "order": 119,
      "tags": [
        "1-19",
        "Pada 1",
        "Sutra 19",
        "Yoga Sutra Commentary"
      ],
      "text": "\nभवप्रययो विदेहप्रकृतिलयानाम् ॥ १९ ॥ \nभवप्रत्ययः, भवतीति भवः, उत्पद्यत इति भवः । पुनरुत्पाद इति तात्पर्यम् । पुनर्जन्म तस्यैव बन्ध इति नवीनवेदान्तिनः । तस्योत्पत्तेः प्रत्ययः कारणं किमित्याशङ्कायां निरोधसमाधिरित्यध्याहारः । पुनर्जन्मनः कारणं निरोधसमाधिर्भविष्यतीति । केषां? विदेहप्रकृतिलयानां बुभुक्षणां निरोधसमाधिः पुनर्जन्मकारणम् । विदेहाः, देवाः षाट्कौशिकस्थूलदेहशून्याः । षट्कोशाः, द्वौ श्वासकोशौ, अन्यश्च अन्नकोशः, द्वौ मलमूत्रकोशौ, षष्ठो जाठराग्निकोशः । एषामिमे कोशा विग्रहे न सन्तीति विदेहाः । अयमेकः संघः । अन्ये तु प्रकृतिलयाः । प्रकृतिः गुणात्मिकसूक्ष्मा । तामेवानात्मरूपामप्यात्मत्वभ्रान्त्या अवगत्य समाधौ ध्येयत्वेनोपास्य (प्रारब्धकर्मवशात्) तत्क्रतुन्यायेन गीतोक्तरीत्या यं यं वापि ........... इति न्यायेन वा अनात्मरूपामपि तामेव प्रकृतिं प्राप्य तत्रैव प्रकृतौ लीना ये तेषां प्रकृतिलयानां सङ्घोऽपरः । द्वितीयस्मिन् संङ्घे इन्द्रियलीनानामप्यन्तर्भावः, येषामुपास्यतया ध्येयतया उपासनं निरोधसमाधिरपि तैरभिमन्यते । नैजनिरोधसमाधिर्नैवंरूपा । तेषां तावानभिमानस्तत्र ध्येयत्वेन ध्येयापितत्वेन परमात्मनि स्वप्रपदनकर्मविस्मरणमेव । विस्मृतेश्च प्रबलप्रारब्धकर्मवासना हेतुः । सा च भगवदर्पितात्मनो भक्तस्य परमापराधरूपतन्मूलकभगवन्निग्रह एव पुनर्जन्मकारणं तात्कालिकध्येयनिग्नहरूपम् ।\nयद्यपि भवप्रत्ययसूत्रावतरणिका योगभाष्यकारतद्व्याख्यातृतट्टिप्पणीकारादिभिर्न दत्ता, तथापि पातञ्जलयोगसूत्राणां ब्रह्मसूत्रैः साकं समता दृश्यते । अत्यलपो न्यूनता योगसूत्रकारे स्यात्, आत्मपरमात्मप्रकृतितत्त्वविवेचने श्रीमद्यामनमुनिप्रणीतपुरुषनिर्णयात्मेश्वरसिद्ध्योश्च पातञ्जलयोगतत्द्समीक्षया प्रतिपादितमेवं भाति योगसाधनं भगवति परभक्त्युद्रेकायैवेति । परन्तु प्रबलप्राचीनकर्मवासनावासिताशयमानसाधिकारभेदाधिकारभेदः समाधिपादोक्तासंप्रज्ञातसमाध्यनुष्ठानभेदेन च कामानामपि पदं प्रददातीयमवतरणिका मन्दप्रज्ञसंदेहनिवारणायालमिति योगवल्लीकारस्याशयः ।\n"
    },
    {
      "book": "YS_Com_YogaChandrika",
      "id": "66667",
      "key": "1-19",
      "order": 119,
      "tags": [
        "1-19",
        "Pada 1",
        "Sutra 19",
        "Yoga Sutra Commentary"
      ],
      "text": "\nभवप्रययो विदेहप्रकृतिलयानाम् ॥ १९ ॥\nभवेति। विदेहप्रकृतिलयानां वितर्कादीनां समाधिः भवप्रत्ययः संकारः करणं यस्य ॥ १९ ॥\n"
    },
    {
      "book": "YS_Com_YogaSudhakara",
      "id": "66477",
      "key": "1-19",
      "order": 119,
      "tags": [
        "1-19",
        "Pada 1",
        "Sutra 19",
        "Yoga Sutra Commentary"
      ],
      "text": "\nसोऽयमसंप्रज्ञातो द्विविधो भवप्रत्यय उपायप्रत्ययश्चेति । तत्राद्यो मोक्ष्यमाणैर्हेयः । तमाह-\nभवप्रययो विदेहप्रकृतिलयानाम् ॥ १९ ॥\nभवन्त्यस्मिञ्जन्तव इति भवः संसारोऽविद्याख्याः, सप्रत्ययो हेतुर्यस्य स संसारमूलोऽसंप्रज्ञातः । स च भूतेन्द्रियेष्वात्मत्वभावनया विधूतदेहानां विदेहानाम् अव्यक्तमहदहङ्कारपञ्चतन्मात्रेषु प्रकृतिष्वात्मभावनया लीनानां प्रकृतिलयानां भवत्यन्तवत्फलः । तदीयं चित्तं विवेकख्यात्यभावात्सुप्तचित्तवल्लीनमप्युत्थाय संसारे पततीति भावः ॥\n"
    },
    {
      "book": "YS_Com_Vritti",
      "id": "66305",
      "key": "1-19",
      "order": 119,
      "tags": [
        "1-19",
        "Pada 1",
        "Sutra 19",
        "Yoga Sutra Commentary"
      ],
      "text": "\nस च द्विधा भवप्रत्यय उपायप्रत्ययश्च । तत्राद्यं लक्षयति –\nभवप्रययो विदेहप्रकृतिलयानाम् ॥ १९ ॥\nविदेहाश्च प्रक्रुतिलयाश्चेति द्वन्द्वः । तत्र विदेहाः स्थूलदेहनिरपेक्षेण लिङ्गदेहेनाखिलव्यवहारक्षमा हिरण्यगर्भादयः । ते हि भूतेन्द्रियतन्मात्राहंकारमहतामन्यतमदात्मत्वेन प्रतिपद्य तदुपासनया तद्वासितान्तःकरणाः पिण्डपातान्तरं तदन्यतमे लीनां संस्कारमात्रशेषमनसः स्थूलदेहरहिता अवृत्तिकत्वात्कैवल्यमिवानुभवन्ति , प्राप्ताबधयस्तु पुनः संसारे विशन्ति । यथा वर्षातिपाते मृद्रूपा मण्डूकाः पुनर्वर्षासेकेन मण्डूकदेहमनुभवन्ति तद्वत् । ते हि दैनन्दिनप्रलये कदाचिच्च सर्गकालेऽपि स्वसंस्कारमात्रोपगतेन चित्तेन संस्कारशेषेण निरोधावस्थेन कैवल्यपदमिव प्राप्नुवन्तः प्राप्तेऽवधौ व्युत्थानकाले देवभावप्रापकसंस्कारेण तद्भावं प्राप्य तत्फलमैश्वर्यादिकं ततो भुक्त्वा मुच्यन्ते । ’दश मन्वन्तराणीह तिष्ठन्तीन्द्रियचिन्तकाः । भौतिकाश्च शतं पूर्ण सहस्रं त्वाभिमानिकाः ॥ बौद्धा दशसहस्राणि तिष्ठन्ति विगतज्वराः’ इयुक्तेः । तेषां च एतद्देहपातानन्तरं स्वस्वाधिकारावसरे प्रादुर्भावरूपजन्ममात्रकारणकत्वाद्भवप्रत्ययः । भवो जन्म प्रत्ययः कारणं यस्येत्यर्थात् । प्रकृतिलयाश्च प्रकृत्युपासनया तच्छवलेश्वरोपासनया वा ब्रह्माण्डं भित्त्वा महत्तत्वपर्यन्तावरणान्यतीत्य प्रकृत्यावरणं गताः तदुपासनया तद्वासनावासितान्तःकरणाः पिण्डपातान्तरं तत्र लीनास्तेऽपि साधनानुष्ठानं विनैव तत्राविर्भावरूपाज्जन्मत एव तथाविधा भवन्ति । ’पूर्णं शतसहस्रं तु तिष्ठन्त्यव्यक्तचिन्तकाः’ । इत्यवधिसमाप्तौ पुनः देवादिसंसारे विशन्ति । ततो मुच्यन्ते प्राग्वत् । तत्स्थास्तु विवेकख्यातेरभावात्साधिकारचेतसः कैवल्यपदमिवानुभवन्ति स्थूलदेहवृत्तिसजातीयवृत्त्यभावात् । अत एवेन्द्रियाद्युपासकानामिन्द्रियाद्यभिमानिसूर्यादिप्राप्तेः फलत्वेन श्रवणम् । अयं चैषां विदेहेभ्यो विशेषः – तेषामल्पमैश्वर्यं मलिनश्च विषयः । एते च तेषामपीशाः स्वसंकल्पमात्रेण निर्मलसत्वविषयभोगा ईश्वरकोटय इत्युच्यन्ते । प्रलये प्रकृतिलीनत्वात्स्वतन्त्रा न गृह्यन्ते तस्य पुरुषार्थत्वात् एवं च ते संसारप्राप्तिहेतुतया हेया इति भावः ॥ भवप्रत्यय इति पदं तन्त्रेण षष्ठीतत्पुरुषार्थकमपीति बोध्यम् ॥ १९ ॥\n"
    },
    {
      "book": "YS_Com_SutrarthaBodhini",
      "id": "66128",
      "key": "1-19",
      "order": 119,
      "tags": [
        "1-19",
        "Pada 1",
        "Sutra 19",
        "Yoga Sutra Commentary"
      ],
      "text": "\nअयमसंप्रज्ञातो द्विविधः, भवप्रत्यय उपायप्रत्ययश्च । तत्र मुमुक्षुभिर्हेयं भवप्रत्ययमाह –\nभवप्रययो विदेहप्रकृतिलयानाम् ॥ १९ ॥\nभूतेन्द्रियाणामन्यतरस्मिन् भावनया देहपातानन्तरं भूतेन्द्रियेषु लीना मांसशोणितलोममेदोऽस्थिमज्जारूपषाट्कौशिकदेहशून्या विदेहाः । अव्यक्तमहदहङ्कारपञ्चतन्मात्रेषु प्रकृतिरूपकारणेषु लीनाः प्रकृतिलया जीवाः । तेषां चित्तं संस्कारमात्रशेषमित्यसंप्रज्ञातः । स तु भवप्रत्ययः । भवन्ति जायन्तेऽस्यामिति अनात्मन्यात्मबुद्धिः । स प्रत्ययो हेतुर्यस्य स तथाऽविद्यामूलोऽयं योगोऽतो हेयः । अत एवोक्तं वायुपुराणे –\nदशमन्वन्तराणीह तिष्ठन्तीन्द्रियचिन्तकाः ।भौतिकाश्च शतं पूर्णं सहस्रं त्वाभिमानिकाः ॥\nबौद्धा दशसहस्राणि तिष्ठन्ति विगतज्वराः ।पूर्णं शतसहस्रं तु तिष्ठन्त्यव्यक्तचिन्तकाः ॥\nपुरुषं निर्गुणं प्राप्य कालसंख्या न विद्यते, इति ॥ १९ ॥\n"
    },
    {
      "book": "YS_Com_SiddhantaChandrika",
      "id": "65926",
      "key": "1-19",
      "order": 119,
      "tags": [
        "1-19",
        "Pada 1",
        "Sutra 19",
        "Yoga Sutra Commentary"
      ],
      "text": "\nअधुना मुमुक्षूणामुपायप्रत्ययं द्वितीयमाह –\nश्रद्धावीर्यस्मृतिसमाभिप्रज्ञापूर्वक इतरेषाम्॥२०॥\nपुरुषगोचरा सात्त्विकी श्रद्धा तथा वीर्ये प्रयत्नो जायते तेन यमादिपरम्परया स्मृतिर्ध्यानं, तेन समाधिः। तेन प्रज्ञा पुरुषगोचराख्यातिः। ततः परवैराग्यादसम्प्रज्ञात इतेरेषां पूर्वविलक्षणानां मनुष्याणां मुमुक्षुणां भवतीत्यर्थः। अयमेव च राजयोग इत्युच्यते। तदुक्तं स्मृतौ – समाप्तिस्तत्र निर्बीजो राजयोगः प्रकीर्तितः  * दीपवद्राजते यस्मादात्मा सच्चिन्मयः प्रभुरिति। वस्तुतस्तु प्रथमसूत्रस्यभवो विशिष्टं देवादिजन्म तदेव प्रत्ययः कारणं यस्येत्यर्थो, न तु कथितः। परवैराग्यस्यासम्प्रज्ञातहेतुतया तस्याऽविदुष्यऽसम्भवात्। इन्द्रियादिचिन्तामात्रेणासम्प्रज्ञातानुपपत्तेश्च। तस्मादीश्वरोपासनया प्रकृतिदेवतोपासनया वा प्रकृत्यावरणादिषु विशिष्टदेहप्राप्तिमाहात्म्येनोत्पन्नज्ञातयोगिनो भवन्ति। अधिकारसमाप्तौ मुच्यन्ते। मनुष्यास्तु न तथा , किन्तु साधनान्तरेणैवेत्याह॥ श्रद्धेति॥ समानमन्यत्॥\n"
    },
    {
      "book": "YS_Com_Pradipika",
      "id": "65742",
      "key": "1-19",
      "order": 119,
      "tags": [
        "1-19",
        "Pada 1",
        "Sutra 19",
        "Yoga Sutra Commentary"
      ],
      "text": "\nअसंप्रज्ञातं द्विधा विभजते सूत्राभ्याम् –\nभवप्रययो विदेहप्रकृतिलयानाम् ॥ १९ ॥\nविदेहानां प्रकृतिलयानां च असंप्रज्ञातो भवप्रत्ययसंज्ञको भवति । भवो जन्मैव प्रत्ययः कारणं यस्येति व्युत्पत्तेरित्यर्थः । देहनैरपेक्ष्येणैव बुद्धिवृत्तिमन्तः सिद्धा विदेहा इति विभूतिपादे भाष्यकारैरुक्तम् । ते च महदादयो देवाः, तेषां न साधनानुष्ठानम् ॥ १९ ॥\n"
    },
    {
      "book": "YS_Com_ManiPrabha",
      "id": "65595",
      "key": "1-19",
      "order": 119,
      "tags": [
        "1-19",
        "Pada 1",
        "Sutra 19",
        "Yoga Sutra Commentary"
      ],
      "text": "\nअयमसंप्रज्ञातः द्विविधः- भवप्रत्ययः, उपायप्रत्ययश्च । तत्राद्यो मुमुक्षुभिर्हेयः । तमाह- \nभवप्रत्ययो विदेहप्रकृतिलयानाम् ॥ ( १९ )\nभूतेन्द्रियाणामन्यतमस्मिन्स्वीकारे अनात्मन्यात्मत्वभावनया देहपातानन्तरं भूतेन्द्रियेषु लीनाः षाट्कौशिकदेहशून्याः विदेहाः । अव्यक्तमहदहङ्कारपञ्चतन्मात्रेषु प्रकृतिष्वात्मत्वभावनया लीनाः प्रकृतिलयाः । तेषां चित्तं संस्कारमात्रशेषमित्यसंप्रज्ञातः । स तु भवप्रत्ययः । भवन्ति जायन्तेस्स्यां जन्तव इत्यविद्या भवः, अनात्मन्यात्मत्वबुद्धिः स प्रत्ययो हेतुरस्य स तथा । अविद्यामूलोस्यं योगोस्न्तवत्फलः । \nयदाह वायुः- \nदशमन्वन्तराणीह तिष्ठन्तीन्द्रियचिन्तकाः ।भौतिकास्तु शतं पूर्णं सहस्रं त्वाभिमानिकाः ॥बौद्धा दशसहस्राणि तिष्ठन्ति विगतज्वराः ।पूर्णं शतसहस्रं तु तिष्ठन्त्यव्यक्तचिन्तकाः ॥पुरुषं निर्गुणं प्राप्य कालसंख्या न विद्यते ॥ इति ।\nयेषां विवेकख्यातिर्नास्ति, तेषां चित्तं लीनमप्युत्थाय संसारे पतति सुप्तचित्तवदिति भावः ॥\n"
    },
    {
      "book": "YS_Com_VyasaBhashya",
      "id": "65388",
      "key": "1-19",
      "order": 119,
      "tags": [
        "1-19",
        "Pada 1",
        "Sutra 19",
        "Yoga Sutra Commentary"
      ],
      "text": "\nस खल्वयं द्विविधः - उपायप्रत्ययो भवप्रत्ययश्च। तत्रोपायप्रत्ययो योगिनां भवति –\nभवप्रययो विदेहप्रकृतिलयानाम् ॥ १९ ॥ \nविदेहानां देवानां भवप्रत्ययः। ते हि स्वसंस्कारमात्रोपयोगेन चित्तेन कैवल्यपदमिवानुभवन्तः स्वसंस्कारविपाकं तथाजातीयकमतिवाहयन्ति। तथा प्रकृतिलयाः साधिकारे चेतसि प्रकृतिलीने कैवल्यपदमिवानुभवन्ति, यावन्न पुनरावर्ततेऽधिकारवशाच्चित्तमिति ॥ १९ ॥ \n"
    },
    {
      "book": "YS_Com_RajaMartandaBhashya",
      "id": "64966",
      "key": "1-19",
      "order": 119,
      "tags": [
        "1-19",
        "Pada 1",
        "Sutra 19",
        "Yoga Sutra Commentary"
      ],
      "text": "\nतदेवं योगस्य स्वरूपं भेदं संक्षेपेणोपायञ्च अभिधाय विस्तररूपेणोपायं योगाभ्यासप्रदर्शनपूर्वकं वक्तुमुपक्रमते –\nभवप्रययो विदेहप्रकृतिलयानाम् ॥ १९ ॥ \nविदेहा प्रकृतिलयाश्च वितर्कादिभूमिकासूत्रे व्याख्याताः तेषां समाधिर्भवप्रत्ययः भवः संसारः स एव प्रत्ययः कारणं यस्य स भवप्रत्ययः। अयमर्थः अधिमात्रान्तर्भूता एव ते संसारे तथाविधसमाधिभाजो भवन्ति। तेषां परतत्त्वादर्शनाद्योगाभासोऽयम्। अतः परतत्त्वज्ञाने तद्भावनायाञ्च मुक्तिकामेन महान्यत्नो विधेय इत्येतदर्थमुपदिष्टम्।\n"
    }
  ]
}