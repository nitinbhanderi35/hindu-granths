{
  "results": [
    {
      "book": "YogaSutras",
      "id": "63980",
      "key": "1-41",
      "order": 41,
      "tags": [
        "Pada 1",
        "Sutra 41"
      ],
      "text": "क्षीणवृत्तेरभिजातस्येव मणेर्ग्रहीतृग्रहणग्राह्येषु तत्स्थतदञ्जनता समापत्तिः ॥ १-४१ ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66873",
      "key": "1-41",
      "order": 141,
      "tags": [
        "1-41",
        "Pada 1",
        "Sutra 41",
        "Yoga Sutra Commentary"
      ],
      "text": "\nक्षीणवृत्तेरभिजातस्येव मणेर्ग्रहीतृग्रहणग्राह्येषु तत्स्थतदञ्जनता समापत्तिः ॥ ४१ ॥ \nक्षीणा वृत्तयो यस्य सः क्षीणवृत्तिः, तस्य क्षीणवृत्तेर्वृत्तयः । चित्तव्यापाराः । क्षीणाः क्षयं प्राप्ताः । अभिजातस्य दोषविहीनस्य मणेर्वज्रस्येव पुरुषस्य समापत्तिः, न तु चित्तस्य । गृह्णाति, उपादत्त इति ग्रहीता पुरुषपरम् । गृह्यतेऽनेनेति ग्रहणमितीन्द्रियाणि । ग्रहीतुं, उपादातुं योग्यं ग्राह्यं विषयस्सर्वेश्वरः परमात्मा । ग्रहीतृ-च ग्रहणं च ग्राह्यं च, तेषु ग्रहीतृग्रहणग्राह्येषु । तस्मिन् तिष्ठतीति तत्स्थः परमात्मनि तिष्ठतीत्यर्थः । तेनाञ्जनता, तदञ्जनता ; अञ्जनं लेपनम् ।\nयस्य पुरुषस्य चित्तवृत्तयः क्षीणतां प्राप्ताः तादृशपुरुषः क्षीणवृत्तिरित्याख्यायते । अर्थात् निरुद्धचित्त इत्यर्थः । तदानीं कथं वर्तते? अभिजातो मणिरिव वर्तते । अत्यन्तोत्कृष्टजातस्य शुद्धमणेर्वज्रस्य इव, अर्थात् दोषविहीनस्य मणेरिव जीवात्मनोऽभिजातस्येव मणेरिव वृत्तिः । तदानीं कथमनुभवः? ग्रहीता जीवात्मा, ग्रहणमितीन्द्रियाणि, ग्राह्यमिति सर्वेश्वरः परमात्मा । यो योगाङ्गानुष्ठानेन क्षीणवृत्तिर्भवति, स ग्रहीतृग्रहणग्राह्येषु, अर्थात् स्वयं ध्येयाकारो ध्यानेनाक्तो भवति, ध्येयस्वरूपापन्नो भवति । ध्येयाकारस्मरणमहिम्ना ध्येयेन सार्क स्वयमक्तो भवति । अञ्जनवत् सर्वं तन्मयं भवति । सा समापत्तिः स्थितिः । अत्र ध्येयः परमात्मदिव्यमङ्गलविग्रहो न प्राकृत इत्यवगन्तव्यम् ।\n"
    },
    {
      "book": "YS_Com_YogaChandrika",
      "id": "66696",
      "key": "1-41",
      "order": 141,
      "tags": [
        "1-41",
        "Pada 1",
        "Sutra 41",
        "Yoga Sutra Commentary"
      ],
      "text": "\nक्षीणवृत्तेरभिजातस्येव मणेर्ग्रहीतृग्रहणग्राह्येषु तत्स्थतदञ्जनता समापत्तिः ॥ ४१ ॥\n"
    },
    {
      "book": "YS_Com_YogaSudhakara",
      "id": "66516",
      "key": "1-41",
      "order": 141,
      "tags": [
        "1-41",
        "Pada 1",
        "Sutra 41",
        "Yoga Sutra Commentary"
      ],
      "text": "\nइत्थमेकाग्रतोपायान्सावान्तरफलानुक्त्वा तत्समुत्पन्नैकाग्रताभिवृद्धिलक्षणस्य सबीजसमाधेः सविषयं स्वरूपमाह –\nक्षीणवृत्तेरभिजातस्येव मणेर्ग्रहीतृग्रहणग्राह्येषु तत्स्थतदञ्जनता समापत्तिः ॥ ४१ ॥\nअभिजातस्यात्यवदातस्य स्फटिकमणेर्यथा जपाकुसुमोपरागात्स्वरूपाभिभवेन रक्ताकारता भवति, एवं क्षीणवृत्तेर्विधूतरजस्तमोवृत्तिकस्य चित्तस्य भूतेन्द्रियतन्मात्रान्तःकरणरजस्तमोलेशानु-विद्धाहङ्कारविधूतरजस्तमोमलशुद्धसत्त्वात्मकमहत्तत्त्वेषु ग्राह्यग्रहणग्रहीतृषु तत्स्थस्य तदुपरक्तस्य तदञ्जनता स्वरूपपरित्यागेन तत्तद्रूपता तस्य सम्यगापत्तिः संप्रज्ञातसमापत्तिरित्यर्थः ॥ ४१ ॥\n"
    },
    {
      "book": "YS_Com_Vritti",
      "id": "66316",
      "key": "1-41",
      "order": 141,
      "tags": [
        "1-41",
        "Pada 1",
        "Sutra 41",
        "Yoga Sutra Commentary"
      ],
      "text": "\nअथ संप्रज्ञातफलमाह –\nक्षीणवृत्तेरभिजातस्येव मणेर्ग्रहीतृग्रहणग्राह्येषु तत्स्थतदञ्जनता समापत्तिः ॥ ४१ ॥\nक्षीणवृत्तेर्निरुद्धध्येयातिरिक्तवृत्तेः निष्पन्नसंप्रज्ञातयोगस्येति यावत् । हेतुगर्भ चैतत् । समापत्तिरिति साक्षात्कारसंज्ञा । स्वत एव सर्वार्थग्रहणसमर्थस्य विषयान्तरव्यासङ्गदोषरूपं तत्तद्ग्रहणे प्रतिबन्धकवृत्त्यन्तरनिरोधेन तदपगमेन तदपगमे सति ग्रहीत्रादिषु ध्येयेषु समापत्तिः साक्षात्काररूपा वृत्तिः स्वत एव भवति । सा च तत्स्थतदञ्जनतारूपा तेषु ग्रहीत्रादिषु स्थितस्य चित्तस्याशेषविशेषैः सम्यक्तदाकरतारूपेत्यर्थः । तत्र दृष्टान्तोऽभिजातस्य मणेरिति । यथाभिजातस्य स्वभावतो निर्मलस्य स्फटिकादेः बाह्यमलापकर्षे सन्निकृष्टवस्त्राकारता तद्वत् । अत्र ग्रहीता पुरुषसामान्यम् । ग्रहणं त्रयोदशविधं करणम् । ग्राह्यं च स्थूलसूक्ष्मतररूपेण त्रिविधं पञ्चमहाभूतपञ्चतन्मात्रप्रकृतिरूपम् । अनेन योगविषयः सर्वोऽपि संगृहीतः । तत्र ग्रहीतृसमापत्तौ स्थूलसूक्ष्मविषयकत्वरूपविशेषाभावः सा एकविधैवास्मितारूपा । ग्राह्यग्रहणसमापत्ती तु स्थूलसूक्ष्मविषयत्वात्सविशेषे । तत्र स्थूलं तन्मात्रकार्याणि भूतानि अहङ्कारकार्याणि च । तदितरत्प्रकृतिपर्यन्तं सूक्ष्मम् ॥ ४१ ॥\n"
    },
    {
      "book": "YS_Com_SutrarthaBodhini",
      "id": "66082",
      "key": "1-41",
      "order": 141,
      "tags": [
        "1-41",
        "Pada 1",
        "Sutra 41",
        "Yoga Sutra Commentary"
      ],
      "text": "\nसम्प्रज्ञातयोगस्य विषयं स्वरूपं च निर्दिशति-\nक्षीणवृत्तेरभिजातस्येव मणेर्ग्रहीतृग्रहणग्राह्येषु तत्स्थतदञ्जनता समापत्तिः ॥ ४१ ॥\nअत्र पाठक्रमादर्थक्रमो बलीयान् । तथाचाभ्यासवैराग्याभ्यां क्षीणरजस्तमोवृत्तिकस्य तत्तद्रूपता तस्याः सम्यगापत्तिःसम्प्रज्ञात इत्यर्थः । स च वितर्कादिविषयभेदाच्चतुर्विधः । तत्र दृष्टान्तमाह ॥ अभिजातस्य स्वच्छस्य मणेर्जपाकुसुमाद्युपरक्तस्य स्वरूपाभिभवेन रक्ताद्याकारता यथा भवति तथेत्यर्थः ॥ ४१ ॥\n"
    },
    {
      "book": "YS_Com_SiddhantaChandrika",
      "id": "65937",
      "key": "1-41",
      "order": 141,
      "tags": [
        "1-41",
        "Pada 1",
        "Sutra 41",
        "Yoga Sutra Commentary"
      ],
      "text": "\nतत्र ग्राह्यग्रहणगोचरा समापत्तिः स्थूलसूक्ष्मार्थविषयकत्वात् सवितर्कसविचारभेदेन द्विविधा । पुनर्विकल्पस्य सङ्कीर्णत्वासङ्कीर्णत्वाभ्यां सवितर्कनिर्वितर्कभेदेन चतुर्धा भवति । तत्र सवितर्कायाः स्वरूपमाह –\nतत्र शब्दार्थज्ञानविकल्पैः सङ्कीर्णा सवितर्कासमापत्तिः ॥ ४२ ॥\nतत्रेति ॥ तत्र  तासु मध्ये सवितर्का समापत्तिरेषा ज्ञातव्या, या शब्दार्थज्ञानानां विकल्पैः परस्पराभेदभ्रमैः संकीर्णा मिश्रिता । तथाहि । गौरित्युक्ते शब्दार्थज्ञानानि परस्परं त्रीण्यभिन्नानि लोके भासन्ते । तत्र समाहितस्य योगिनः समाधिप्रज्ञायां समारूढा गवाद्यर्था यदि परस्पराभेदभ्रमरूपैर्विकल्पैरनुविद्धा एव भान्ति तदा सा विकल्पसङ्कीर्णा विकल्पविषया सवितर्कसंज्ञा भवतीत्यर्थः ॥ ४२ ॥\n"
    },
    {
      "book": "YS_Com_Pradipika",
      "id": "65765",
      "key": "1-41",
      "order": 141,
      "tags": [
        "1-41",
        "Pada 1",
        "Sutra 41",
        "Yoga Sutra Commentary"
      ],
      "text": "\nइतः परं योगयोर्मुख्यफलं पादसमाप्तिपर्यन्तं वक्तव्यम् । तत्रादौ संप्रज्ञातस्य फलमुच्यते सूत्रैः –\nक्षीणवृत्तेरभिजातस्येव मणेर्ग्रहीतृग्रहणग्राह्येषु तत्स्थतदञ्जनता समापत्तिः ॥ ४१ ॥\nक्षीणवृत्तेर्निरुद्धध्येयातिरिक्तवृत्तेर्निष्पन्नसंप्रज्ञातयोगस्येति यावत् । एतच्च हेतुगर्भविशेषणम् । समापत्तिरिति च सक्षात्कारपरिभाषा । तथाच यतश्चित्तं स्वत एव सर्वार्थग्रहणसमर्थं विषयान्तरव्यासङ्गदोषादेव तत्प्रतिबद्धमतो वृत्त्यन्तरनिरोधरूपे प्रतिबन्धापगमे सति ग्रहीत्रादिषु ध्येयेषु समापत्तिः साक्षात्काररूपवृत्तिः चित्तस्य स्वत एव भवति । सा च तत्स्थतदञ्जनतारूपा तेषु ग्रहीत्रादिषु स्थितस्य चित्तस्याशेषविशेषैः सम्यक्तदाकारतारूपेत्यर्थः । अत्र दृष्टान्तः – अभिजातस्येव मणेरिति । यथाऽभिजातस्य स्वभावतो निर्मलस्य मणेर्बाह्यमलापगमे सन्निकृष्टस्त्वाकारता तदित्यर्थः । अत्र ग्रहीता पुरुषसामान्यम् । ग्रहणं च गृह्यतेऽनेनेति व्युत्पत्त्या करणसामान्यं त्रयोदशविधम् । ग्राह्यं च स्थूलसूक्ष्मतररूपेण त्रिविधम् । पञ्चभूतपञ्चतन्मात्रप्रकृतिरूपम् । अतो ग्रहीत्रादित्रैविध्येन योगस्य विषयः सर्ववस्तु सङ्गृहीतमिति सामान्यतः समापत्तिरुक्ता । तत्र ग्रहीतृसमापत्तौ स्थूलसूक्ष्मविषयकत्वरूपविशेषाभावात् सा एकविधैव । ग्राह्यग्रहणसमापत्त्योस्तु विशेषसत्त्वात्तयोर्विशेषौ त्रिभिः सूत्रैर्वक्तव्यौ । स्थूलं कार्यं सूक्ष्मं च तत्कारणम् । अतः स्थूलं तन्मात्रकार्याणि भूतानि अहङ्कारकार्याणीन्द्रियाणि । प्रकृतिपर्यन्तं चान्यत्सर्वं सूक्ष्मम् । तद्विषये च स्थूलसूक्ष्मसमापत्ती प्रत्येकं वक्ष्यमाणरीत्या हि द्विविधे भवतः ॥ ४१ ॥\n"
    },
    {
      "book": "YS_Com_ManiPrabha",
      "id": "65580",
      "key": "1-41",
      "order": 141,
      "tags": [
        "1-41",
        "Pada 1",
        "Sutra 41",
        "Yoga Sutra Commentary"
      ],
      "text": "\nएवं चित्तस्थितेरुपाया उक्ताः । ज्ञापकश्च वशीकार उक्तः ।संप्रति लब्धस्थितिकस्य चित्तस्य किं विषयः किंरूपश्च संप्रज्ञातो योगो भवति अत उत्तरं पठति- \n क्षीणवृत्तेरभिजातस्येव मणेर्ग्रहीतृग्रहणग्राह्येषु तत्स्थतदञ्जनता समापत्तिः ॥ ( ४१ )\nयथा अभिजातस्य – कुलीनस्य अतिस्वच्छस्य स्फटिकमणेः जपाकुसुमाद्युपरक्तस्य स्वरूपाभिभवेन रक्ताद्याकाराता भवति, तथाभ्यासवैराग्याभ्यां क्षीणरजस्तमोवृत्तिकस्य चित्तमणेः स्थूलसूक्ष्मभूतात्मकग्राह्येण ग्रहणैः इन्द्रियैः -गृहीत्रा पूर्वोक्तास्मिताख्यपुरुषेण च उपरक्तस्य ( स्वरूपाभिभवेन ) ( स्वरूपान्तःकरणाभिभवेन ) या ग्राह्याकारतापत्तिः स संप्रज्ञातः । पूर्वोक्तवितर्कविचारानन्दास्मितानुगमात् चतुर्विधः चतुर्विषयकः प्रत्येतव्यः । अत्र सूत्रेस्र्थक्रमबलात् पाठं भङ्का ग्राह्यग्रहणग्रहीतृषु तत्स्थस्य – तदुपरक्तस्य चित्तस्य तदञ्जनता स्वरूपपरित्यागेन तद्रूपता तस्याः सम्यगापत्तिरिति व्याख्येयम् । स्थूलसूक्ष्मक्रमेणैव चित्तस्य ग्रहीत्रुपरागात् । तत्स्थेति भिन्नं पदम् । अविभक्तिकस्यान्तं कृत्वा क्षीणवृत्तेः तत्स्थस्येति योज्यम् । यद्वा तत्स्थं च तदञ्जनं च तस्य भावस्तत्ता । ( क्षीणवृत्तेः) तया समापत्तिरित्यर्थः ॥\n"
    },
    {
      "book": "YS_Com_VyasaBhashya",
      "id": "65346",
      "key": "1-41",
      "order": 141,
      "tags": [
        "1-41",
        "Pada 1",
        "Sutra 41",
        "Yoga Sutra Commentary"
      ],
      "text": "\nअथ लब्धस्थितिकस्य चेतसः किंस्वरूपा किंविषया वा समापत्तिरिति, तदुच्यते –\nक्षीणवृत्तेरभिजातस्येव मणेर्ग्रहीतृग्रहणग्राह्येषु तत्स्थतदञ्जनता समापत्तिः ॥ ४१ ॥ \nक्षीणवृत्तेरिति प्रत्यस्तमितप्रत्ययस्येत्यर्थः। अभिजातस्येव मणेरिति दृष्टान्तोपादानम्। यथा स्फटिक उपाश्रयभेदात्तत्तद्रूपोपरक्त उपाश्रयरूपाकारेण निर्भासते तथा ग्राह्यालम्बनोपरक्तं चित्तं ग्राह्यसमापन्नं ग्राह्यस्वरूपाकारेण निर्भासते। भूतसूक्ष्मोपरक्तं भूतसूक्ष्मसमापन्नं भूतसूक्ष्मस्वरूपाभासं भवति। तथा स्थूलालम्बनोपरक्तं स्थूलरूपसमापन्नं स्थूलरूपाभासं भवति। तथा विश्वभेदोपरक्तं विश्वभेदसमापन्नं विश्वरूपाभासं भवति।\nतथा ग्रहणेष्वपीन्द्रियेष्वपि द्रष्टव्यम्। ग्रहणालम्बनोपरक्तं ग्रहणसमापन्नं ग्रहणस्वरूपाकारेण निर्भासते। तथा ग्रहीतृपुरुषालम्बनोपरक्तं ग्रहीतृपुरुषसमापन्नं ग्रहीतृपुरुषस्वरूपाकारेण निर्भासते। तथा मुक्तपुरुषालम्बनोपरक्तं मुक्तपुरुषसमापन्नं मुक्तपुरुषस्वरूपाकारेण निर्भासत इति। तदेवमभिजातमणिकल्पस्य चेतसो ग्रहीतृग्रहणग्राह्येषु पुरुषेन्द्रियभूतेषु या तत्स्थतदञ्जनता तेषु स्थितस्य तदाकारापत्तिः सा समापत्तिरित्युच्यते ॥ ४१ ॥ \n"
    },
    {
      "book": "YS_Com_RajaMartandaBhashya",
      "id": "65004",
      "key": "1-41",
      "order": 141,
      "tags": [
        "1-41",
        "Pada 1",
        "Sutra 41",
        "Yoga Sutra Commentary"
      ],
      "text": "\nएवमेभिरुपायैः संस्कृतस्य चेतसः कीदृग्रूपं भवतीत्याह –\nक्षीणवृत्तेरभिजातस्येव मणेर्ग्रहीतृग्रहणग्राह्येषु तत्स्थतदञ्जनता समापत्तिः ॥ ४१ ॥ \nक्षीणा वृत्तयो यस्य तत्क्षीणवृत्ति तस्य ग्रहीतृग्रहणग्राह्येषु आत्मेन्द्रियविषयेषु तत्स्थतदञ्जनता समापत्तिर्भवति। तत्स्थत्वं तत्रैकाग्रता तदञ्जनता तन्मयत्वं क्षीणभूते चित्ते विषयस्य भाव्यमानस्यैवोत्कर्षः तथाविधा समापत्तिः तद्रूपः परिणामो भवतीत्यर्थः। दृष्टान्तमाह अभिजातस्येव मणेर्यथाऽभिजातस्य निर्मलस्य स्फटिकमणेस्तत्तदुपाधिवशात्तत्तद्रूपापत्तिरेवं निर्मलस्य चित्तस्य तत्तद्भावनीयवस्तूपरागात्तत्तद्रूपापत्ति। यद्यपि ग्रहीतृग्रहणग्राह्येषु इत्युक्तं तथाऽपि भूमिकाक्रमवशाद्ग्राह्यग्रहणग्रहीतृषु इति बोध्यम्। यतः प्रथमं ग्राह्यनिष्ठ एव समाधिस्ततो ग्रहणनिष्ठस्ततोऽस्मितामात्ररूपो ग्रहीतृनिष्ठ केवलस्य पुरुषस्य ग्रहीतुर्भाव्यत्वासंभवात्। ततश्च स्थूलसूक्ष्मग्राह्योपरक्तं चित्तं तत्र समापन्नं भवति। एवं ग्रहणे ग्रहीतरि च समापन्नं तद्रूपपरिणामत्वं बोद्धव्यम्।\n"
    }
  ]
}