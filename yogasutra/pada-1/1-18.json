{
  "results": [
    {
      "book": "YogaSutras",
      "id": "64014",
      "key": "1-18",
      "order": 18,
      "tags": [
        "Pada 1",
        "Sutra 18"
      ],
      "text": "विरामप्रत्ययाभ्यासपूर्वः संस्कारशेषोऽन्यः ॥ १-१८ ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66883",
      "key": "1-18",
      "order": 118,
      "tags": [
        "1-18",
        "Pada 1",
        "Sutra 18",
        "Yoga Sutra Commentary"
      ],
      "text": "\nविरामप्रत्ययाभ्यासपूर्वः संस्कारशेषोऽन्यः ॥ १८ ॥ \nविरामः चित्तवृत्तीनामात्यन्तिकाभावः, तस्य प्रत्ययो ज्ञानम् इन्द्रियाणां विषयैः साकं क्रीडा त्यक्ता इति ज्ञानम् । तस्यैव, तादृशत्यागस्यैव, पौनःपुन्येन वारं वारमनुष्ठानमभ्यासः । स एव पूर्वः, पूर्वकालीनः । अथ च संस्कारशेषः पूर्वानुभूतचतुर्विधसंप्रज्ञातानुभवकालिकजन्यः संस्कारशेषः । ध्येयध्यात्रोरेवाकारापन्नतास्थितिः, न त्वेकत्वम्, असंप्रज्ञातसमाधिरित्युच्यते । विना संप्रज्ञातसमाध्यनुभवमसंप्रज्ञातसमाधेरनवकाशः । इदं द्वयमपि शरीरस्यैव न तु परोक्तसदेहमुक्तिरूपस्य । अत एव स्वर्ग्यं “अत्र ब्रह्म समश्नुते” इत्यावेदितम् । अत्रेति भगवद्ध्यानावस्थायां, अत्र स्वशरीरावस्थायामेव स्वानुष्ठेयनित्यनैमित्तिकभगवद्ध्यानकाले इत्युक्तम् । इदं च प्रारब्धकर्मणां भोगादेव क्षय इति न्यायमनुसृत्योक्तम् । यावच्छरीरपातं प्रारब्धकर्मभोगस्यात्याज्यत्वात्, बलात् देहत्यागे आत्महननप्रयुक्तदोषात् पुनः प्राकृतशरीरापत्तिः । अत एव “कौटिल्ये सति शिक्षयाप्यनघयन् क्रोडीकरोति प्रभुः” इति निगमान्त महादेशिकोक्ती रहस्यत्रयसारे स्थिरीकृता ।\n"
    },
    {
      "book": "YS_Com_YogaChandrika",
      "id": "66685",
      "key": "1-18",
      "order": 118,
      "tags": [
        "1-18",
        "Pada 1",
        "Sutra 18",
        "Yoga Sutra Commentary"
      ],
      "text": "\nविरामप्रत्ययाभ्यासपूर्वः संस्कारशेषोऽन्यः ॥ १८ ॥\nविरामेति। विरम्यतेऽनेन स चासौ प्रत्ययश्च तस्याभ्यासः पुनःपुनश्चेतसि निवेशनं तत्पूर्वं यस्य तादृशः संस्कारविशेषः असंप्रज्ञात इत्यर्थः । यत्र या काचिद्वृत्तिरुल्लसति तस्या नेतिनेतीति श्रुत्या निरासः कार्यः । तत्र व्युत्थानाद्याः संस्काराः समाधिप्रारम्भाद्यैः संस्कारैर्हन्यन्ते ॥ १८ ॥\n"
    },
    {
      "book": "YS_Com_YogaSudhakara",
      "id": "66480",
      "key": "1-18",
      "order": 118,
      "tags": [
        "1-18",
        "Pada 1",
        "Sutra 18",
        "Yoga Sutra Commentary"
      ],
      "text": "\nइत्थमपरवैराग्यसाध्यं संप्रज्ञातं निरूप्य परवैराग्यसाध्यमसंप्राज्ञातमाह –\nविरामप्रत्ययाभ्यासपूर्वः संस्कारशेषोऽन्यः ॥ १८ ॥\nविरामो वृत्त्युपरमः, तस्य प्रत्ययः कारणं वृत्त्युपरमार्थः प्रयत्नः, तस्याभ्यासः पौनःपुन्येन संपादनम्, तत्पूर्वस्तज्जन्यः संप्रज्ञातादन्यः संस्कारशेषः प्रशान्तसकलवृत्तिकस्य चित्तस्वरूपस्य दुर्लक्षत्वात्संस्काररूपेण योऽवशिष्यते सोऽस्रंप्रज्ञात इत्यर्थः ॥ १८ ॥\n"
    },
    {
      "book": "YS_Com_Vritti",
      "id": "66321",
      "key": "1-18",
      "order": 118,
      "tags": [
        "1-18",
        "Pada 1",
        "Sutra 18",
        "Yoga Sutra Commentary"
      ],
      "text": "\nअसंप्रज्ञातमाह –\nविरामप्रत्ययाभ्यासपूर्वः संस्कारशेषोऽन्यः ॥ १८ ॥\nतत्वज्ञानलक्षणवृत्तेरपि विरामोऽस्तु इति ’नेतिनेति’ इत्युदीरितो यः प्रत्ययो ज्ञानेऽप्यलंबुद्ध्यात्मा परवैराग्यरूपस्तस्याभ्यासात्पौनःपुन्याज्जायते यः संस्कारमात्रावशेषो वृत्तिनिरोधः स संप्रज्ञातादन्योऽसंप्राज्ञात इत्यर्थः । संस्कारमात्रशेष इत्यनेन मोक्षकालिकनिरोधव्यावृत्तिः । असंप्रज्ञाते हि संस्कारमात्रं तिष्ठति नतु वृत्तिः । मोक्षे तु चित्तस्यात्यन्तं विलयात्संस्कारोऽपि न तिष्ठतीति विशेषः । विरामप्रत्ययाभ्यासेन पूर्वसंस्कारनाशेऽपि तज्जन्यसंस्कारस्य शेषः । तज्जन्या वृत्तिस्तु नाग्रे । तत्र चित्तस्य संस्कारमात्रयुक्तस्य योगयन्त्रितस्यावस्थानम् । सुषुप्तौ तु लय इति विशेषः । सर्वसंगविवर्जितत्वेन निःशेषक्लेशराहित्येन च त्वमर्थशोधनं योगसिद्धान्तः । ततस्तत्पदार्थशोधनपूर्वकं वाक्यार्थनिष्ठता वेदान्तशास्त्रगम्या । तच्छोधनोपयुक्तत्वमात्रेणानेकत्ववादो जीवानामानन्दरूपत्वाभावश्चात्रोक्तो न तु वास्तव इत्यविरोधः । असंप्रज्ञातयोगवतः प्रारब्धवशाद्व्युत्थानेऽपि वृत्यभाव एव वृत्तिजनकसंस्काराणां नाशादिति दिक् ॥ १८ ॥\n"
    },
    {
      "book": "YS_Com_SutrarthaBodhini",
      "id": "66087",
      "key": "1-18",
      "order": 118,
      "tags": [
        "1-18",
        "Pada 1",
        "Sutra 18",
        "Yoga Sutra Commentary"
      ],
      "text": "\nअधुना सोपायमसंप्रज्ञातमाह –\nविरामप्रत्ययाभ्यासपूर्वः संस्कारशेषोऽन्यः ॥ १८ ॥\nवृत्तीनामभावो विरामः । तस्य प्रत्ययः कारणं वैराग्यं, तदभ्यासः पूर्व उपायो यस्य स तथा । अनेन पदेन युक्तोऽन्यः असंप्रज्ञातः । परं वैराग्यं संप्रज्ञातशेषानभिभूय स्वसंस्कारं शेषयति स निर्बीजः समाधिः कर्मबीजाभावात् ॥ १८ ॥\n"
    },
    {
      "book": "YS_Com_SiddhantaChandrika",
      "id": "65919",
      "key": "1-18",
      "order": 118,
      "tags": [
        "1-18",
        "Pada 1",
        "Sutra 18",
        "Yoga Sutra Commentary"
      ],
      "text": "\nअयमसम्प्रज्ञातो द्विविधः – उपायप्रत्ययो, भवप्रत्ययश्च। तत्र मुमुक्षुभिर्हेयं भवप्रत्ययमाह –\nभवप्रत्ययो विदेहप्रकृतिलयानाम्॥१९॥\nभूतेन्द्रियाणामन्यतमदात्मत्वेन प्रतिपन्नास्यदुपासनतया तद्वासितान्तःकरणाः पिण्डपातानन्तरं भूतेन्द्रियेषु लीना मांसशोणितलोममेदोऽस्थिमज्जारूपषाट्कौषिकदेहशून्या विदेहाः। एवमव्यक्तमगदङ्कारपञ्चतन्मात्राणामन्यतमदात्मत्वेन प्रतैपन्नास्तदुपासनतया  तद्वासितान्तःकरणाः पिण्डपातानन्तरं प्रकृत्यासिकारणेषु लीनाः  प्रकृतिलयाः। विदेहाश्च प्रकृतिलयाश्च विदेहप्रकृतिलयास्तेषां चित्तं संस्कारमात्रं शॆषमित्यसम्प्रज्ञातः। स तु भवप्रत्ययो, भवन्ति जायान्तेस्यामित्यानात्मन्यात्मबुद्धिः प्रत्ययो हेतुर्यस्य स तथा। अविय्दामूलोयं योगोऽतो हेयः। अत एविक्तं वायुपुराणे, दश मन्वन्तरानीहतिष्ठन्तीन्द्रियचिन्तकाः भौतिकाश्च शतं पूर्णे सहस्रं त्वाभिमानिकाः॥ बौद्धा दशसहस्राणि तिष्ठन्ति विगतज्वराः पूर्णॆ शतसहस्त्रंतु तिष्ठन्त्यव्यक्तचिन्तकाः॥ पुरुषं निर्गुणं प्राप्य कालसंङ्ख्या न षिद्यते इति॥\n"
    },
    {
      "book": "YS_Com_Pradipika",
      "id": "65780",
      "key": "1-18",
      "order": 118,
      "tags": [
        "1-18",
        "Pada 1",
        "Sutra 18",
        "Yoga Sutra Commentary"
      ],
      "text": "\nअसंप्रज्ञातस्वरूपमुच्यते –\nविरामप्रत्ययाभ्यासपूर्वः संस्कारशेषोऽन्यः ॥ १८ ॥\nतत्त्वज्ञानलक्षणयापि वृत्त्या विरम्यतामिति प्रत्ययः, ज्ञानेऽप्यलंबुद्धिः परवैराग्यम् । तदभ्यासात्पौनःपुन्याज्जायते यः संस्कारमात्रावशेषे वृत्तिनिरोधः स संप्रज्ञातादन्योऽसंप्रज्ञात इत्यर्थः । संस्कारमात्रशेष इत्यनेन मोक्षकालीननिरोधव्यावृत्तिः । असंप्रज्ञाते व्युत्थानार्थं वृत्तिसंस्कारमात्रं तिष्ठति न तु वृत्तिः । मोक्षे तु चित्तस्यात्यन्तविलयात्संस्कारोऽपि न तिष्ठतीति विशेषः ॥ १८ ॥\n"
    },
    {
      "book": "YS_Com_ManiPrabha",
      "id": "65552",
      "key": "1-18",
      "order": 118,
      "tags": [
        "1-18",
        "Pada 1",
        "Sutra 18",
        "Yoga Sutra Commentary"
      ],
      "text": "\nअधुना सोपायमसम्प्रज्ञातमाह- \nविरामप्रत्ययाभ्यासपूर्वः संस्कारशेषोस्न्यः ॥ ( १८ )\nवृत्तीनामभावो विरामः तस्य प्रत्ययः- कारणं परवैराग्यं तदभ्यासः पूर्वः उपायो यस्य स तथा । अनेन पदेनोपाय उक्तः । अन्यः असम्प्रज्ञातः संस्कारशेषः। परं हि वैराग्यं संप्रज्ञातसंस्कारानप्यभिभूय  स्वसंस्कारं शेषयति । स निर्बीजः समाधिः । निरालम्बनत्वात् कर्मबीजाभावाच्चेत्यर्थः ।।\n"
    },
    {
      "book": "YS_Com_VyasaBhashya",
      "id": "65375",
      "key": "1-18",
      "order": 118,
      "tags": [
        "1-18",
        "Pada 1",
        "Sutra 18",
        "Yoga Sutra Commentary"
      ],
      "text": "\nअथासंप्रज्ञातः समाधिः किमुपायः किंस्वभावो वेति –\nविरामप्रत्ययाभ्यासपूर्वः संस्कारशेषोऽन्यः ॥ १८ ॥ \nसर्ववृत्तिप्रत्यस्तमये संस्कारशेषो निरोधश्चित्तस्य समाधिरसंप्रज्ञातः। तस्य परं वैराग्यमुपायः। सालम्बनो ह्यभ्यासस्तत्साधनाय न कल्पत इति विरामप्रत्ययो निर्वस्तुक आलम्बनी क्रियते। स चार्थशून्यः। तदभ्यासपूर्वकं हि चित्तं निरालम्बनमभावप्राप्तमिव भवतीत्येष निर्बीजः सभाधिरसंप्रज्ञातः ॥ १८ ॥ \n"
    },
    {
      "book": "YS_Com_RajaMartandaBhashya",
      "id": "64981",
      "key": "1-18",
      "order": 118,
      "tags": [
        "1-18",
        "Pada 1",
        "Sutra 18",
        "Yoga Sutra Commentary"
      ],
      "text": "\nअसंप्रज्ञातमाह –\nविरामप्रत्ययाभ्यासपूर्वः संस्कारशेषोऽन्यः ॥ १८ ॥ \nविरम्यतेऽनेनेति विरामो वितर्कादिचिन्तात्यागः विरामश्चासौ प्रत्ययश्चेति विरामप्रत्ययस्तस्याभ्यासः पौनःपुन्येन चेतसि निवेशनम्। तत्र या काचित् वृत्तिरुल्लसति तस्या नेति नेतीतिनैरन्तर्येण पर्युदसनं तत्पूर्वः संप्रज्ञातसमाधेः संस्कारशेषोऽन्यस्तद्विलक्षणोऽसंप्रज्ञात इत्यर्थः। न तत्र किञ्चिद्वेद्यम् संप्रज्ञायते इति असंप्रज्ञातो निर्बीजः समाधिः। इह चतुर्विधश्चित्तस्य परिणामः। व्युत्थानं समाधिप्रारम्भो एकाग्रता निरोधश्च। तत्र क्षिप्तमूढ़े चित्तभूमी व्युत्थानं। विक्षिप्ताभूमिः सत्वोद्रेकात् समाधिप्रारम्भः। निरुद्धैकाग्रते च पर्य्यन्तभूमी। प्रतिपरिणामञ्च संस्काराः। तत्र व्युत्थानजनिताः संस्काराः समाधिप्रारम्भजैः संस्कारैः प्रत्याहन्यन्ते। तज्जाश्चैकाग्रताजैः निरोधजनितैरेकाग्रताजाः संस्काराः स्वरूपञ्च हन्यन्ते। यथा सुवर्णसम्वलितं ध्मायमानं सीसकमात्मानं सुवर्णमलञ्च निर्दहति। एवमेकाग्रता जनितान् संस्कारान् निरोधजाः स्वात्मानञ्च निर्दहन्ति।\n"
    }
  ]
}