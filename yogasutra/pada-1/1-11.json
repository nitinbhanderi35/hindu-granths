{
  "results": [
    {
      "book": "YogaSutras",
      "id": "64036",
      "key": "1-11",
      "order": 11,
      "tags": [
        "Pada 1",
        "Sutra 11"
      ],
      "text": "अनुभूतविषयासंप्रमोषः स्मृतिः ॥ १-११ ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66861",
      "key": "1-11",
      "order": 111,
      "tags": [
        "1-11",
        "Pada 1",
        "Sutra 11",
        "Yoga Sutra Commentary"
      ],
      "text": "\nअनुभूतविषयासंप्रमोषः स्मृतिः ॥ ११ ॥ \nबाह्यविषयेण साकं बाह्येन्द्रियसंबन्धानन्तरं जायमानो मनःपरिणामविशेष आत्मज्ञानोपष्टब्धो यो भावः, स अनुभव इत्युच्यते । अनुभूतिरनुभव इत्येकार्थकम् । तादृशानुभवदार्ढ्येण (नैरन्तर्येण) काचन अपूर्वा शक्तिरात्मसंयुक्ते मनसि जायते । सा शक्तिः संस्कार इत्युच्यते । तन्महिम्नैव स्मृतिरुदेति । सा च ज्ञानविशेषचित्तविकारः । तदानीं (स्मृतिकाले) विषयस्य स्थितिरनावश्यकी । संस्कारबलादेव पूर्वानुभूतविषयाकार आत्मसंयुक्ते मनस्युद्भवति तदेवासंप्रमोषोऽनावरणमित्युच्यते ।\nपरमात्मपरतन्त्र एव सर्वचेतमाचेतनप्रपञ्च इति नाथमुनिरचितयोगरहस्यस्य रहस्यम् । एतेन आत्मानधीन एव चित्तपरिणाम इति वदन्तो निरस्ताः, चित्तस्य क्षणिकत्वात् (क्षणपरिणामित्वात्) । तन्मतेऽनुभवावस्था संस्कारावस्था तदप्रमोषावस्था तत्कृतस्मरणावस्था च दुरुपपादाः ।\n"
    },
    {
      "book": "YS_Com_YogaChandrika",
      "id": "66687",
      "key": "1-11",
      "order": 111,
      "tags": [
        "1-11",
        "Pada 1",
        "Sutra 11",
        "Yoga Sutra Commentary"
      ],
      "text": "\nअनुभूतविषयासंप्रमोषः स्मृतिः ॥ ११ ॥\n"
    },
    {
      "book": "YS_Com_YogaSudhakara",
      "id": "66489",
      "key": "1-11",
      "order": 111,
      "tags": [
        "1-11",
        "Pada 1",
        "Sutra 11",
        "Yoga Sutra Commentary"
      ],
      "text": "\nअनुभूतविषयासंप्रमोषः स्मृतिः ॥ ११ ॥\nअनुभूतस्य पित्रादेः असंप्रमोषः तदनुभवजन्यमनुसन्धानं स्मृतिरित्यर्थः । एतेन वृत्तय इत्याद्यनुभूतविषयेत्यन्तेन सूत्रसप्तकेन द्वितीयसूत्रगतवृत्तिपदं व्याख्यातं भवति । इतोऽवशिष्टेन पादेन निरोधृपदमर्थाद्व्याख्यायत इति द्रष्टव्यम् ॥\n"
    },
    {
      "book": "YS_Com_Vritti",
      "id": "66286",
      "key": "1-11",
      "order": 111,
      "tags": [
        "1-11",
        "Pada 1",
        "Sutra 11",
        "Yoga Sutra Commentary"
      ],
      "text": "\nस्मृतिं लक्षयति –\nअनुभूतविषयासंप्रमोषः स्मृतिः ॥ ११ ॥\nअनुभूतविषयादधिकस्य संप्रमोषः स्तेयं परिग्रहो यत्र नास्ति सा वृत्तिः स्मृतिरित्यर्थः । अनुभूतविषयादनधिकविषयेति यावत् । एवं चानुभवसमानविषया प्रायः, कदाचिन्न्यूनविषया, सर्वथा नाधिकविषयेति तात्पर्यम् । तत्र घटमहं जानामीत्यनुव्यवसायरूपानुभवस्य विषय-वृत्तिरूपज्ञानोभयविषयकत्वात् , संस्कारस्य तादृशस्यैव जननात् तदुभयविषयैव स्मृतिरिति भाष्ये स्पष्टम् । अयं घट इति पूर्वानुभवतस्तत्समानविषयकस्य स घट इत्येव स्मरणस्यानुभवात् । व्यवसायतः संस्कारसत्त्वेऽपि तज्जन्यस्य भाष्यकृता स्मृतित्वानभ्युपगमात् । प्रमुष्टतत्ताकस्य शब्दजन्यपदार्थोपस्थित्यादिरूपस्य स्मरामीत्य(न)नुभवेनानुभवमध्ये एव प्रवेश इति कश्चित् ॥ अस्मदुक्तव्याख्याने तु तस्यापि स्मृतित्वे न दोषः ॥ वस्तुतो व्यवसायोऽपि उभयाकारनिर्भास उभयोरपि चितिप्रतिबिम्बनादिति बोध्यम् । अतएव घटमहं जानामीति ज्ञानविशेष्यकोऽनुभवः । स घट इति ग्राह्यविषयविशेष्यकं स्मरणम् । पूर्वानुभूततत्तेव तत्तावृत्तेर्विषयविषयकसंस्कारजनकत्वात्स्वविषयकसंस्कारजनकतेति भाष्याशयः । तत्रानधिगतार्थविषयोऽनुभवः । वृत्त्यन्तरगोचरार्थविषया स्मृतिरिति भेदः । नच स्वप्ने देशकालान्तरानुभूतस्य पित्रादेर्देशकालान्तरसंबद्धतया स्मरणेन तत्रापि संप्रमोषोऽस्त्येवेति चेत् । न । कल्पितस्मर्तव्यविषयत्वेन तस्य विपर्यात्मकत्वात् । प्रमाणाभासे प्रमाणव्यवहारवत् स्मृत्याभासत्वेन स्मृतिव्यवहारोऽन्येषाम् । यदाप्यनुभूतार्थमात्रविषयः स्वप्नस्तदापि प्रत्यक्षायमाणत्वेन भानादितरस्मृतिवैलक्षण्येन विपर्ययतैव तस्येति बोध्यम् । ईदृशस्मृतित्वमेवाभ्युपेत्य स्वप्नरूपा स्मृतिर्भावितस्मर्तव्येत्युक्तम् । भावितत्वेन सूचितः स्मर्तव्योऽर्थो ययेत्यर्थः ॥ अयमप्युत्सर्ग इति द्रष्टव्यम् । आसां च वृत्तीनां सुखदुःखमोहात्मकत्वात्क्लेशरूपतया एता निरोद्धव्या इति दिक् ॥ ११ ॥\n"
    },
    {
      "book": "YS_Com_SutrarthaBodhini",
      "id": "66127",
      "key": "1-11",
      "order": 111,
      "tags": [
        "1-11",
        "Pada 1",
        "Sutra 11",
        "Yoga Sutra Commentary"
      ],
      "text": "\nस्मृतिं लक्षयति –\nअनुभूतविषयासंप्रमोषः स्मृतिः ॥ ११ ॥\nअसंप्रमोषोऽधिकाग्रहः । अनुभूतग्रह इति यावत् । सा स्मृतिरित्यर्थः । ननु स्वकरे गजवैशिष्ट्यमननुभूतमपि स्वप्ने स्मर्यते इतिचेन्न । तस्य विपर्ययत्वादिति भावः ॥ ११ ॥\n"
    },
    {
      "book": "YS_Com_SiddhantaChandrika",
      "id": "65915",
      "key": "1-11",
      "order": 111,
      "tags": [
        "1-11",
        "Pada 1",
        "Sutra 11",
        "Yoga Sutra Commentary"
      ],
      "text": "\nआसां वृत्तीनां निरोधोपायमाह – \nअभ्यासवैराग्याभ्यां तन्निरोधः ॥१२॥\nअभ्यासवैराग्याभ्यामनुपदं वक्ष्यमाणाभ्यां समुच्चिताभ्यां तन्निरोधः। तासां क्लिष्टानामक्लिष्टानां च वृत्तीनां निरोधः कथितः प्रयाज्याद्यङ्गानामपूर्वरूपव्यापारभेदादिव व्यापारभेदाभवतीत्यर्थः। यथाऽभिवृद्धनद्या द्विविधः प्रवाहो ग्रामनगरादिमज्जनानुकूलः क्षेत्रादिसेचनाऽनुकूलश्चानर्थायार्थाय च। तत्र ग्रामादिमज्जनानुकूलः सेत्वादिना प्रतिबध्यते। क्षेत्राद्यनुकूलश्चाल्पकुल्याखननादिना सम्पाद्यते। एवं चित्तनद्याः संसारसागराभिमुखो विषयभूमिगोऽनर्थप्रवाहो वैराग्येन भज्यते । निद्रादिदोषवारणाय आत्मभूमिगः मोक्षसुखसागराभिमुखोऽर्थप्रवाहोऽभासेन वर्धते इत्यभ्यासवैरग्ययोः चित्तवृत्तिनिरोधे समुच्चयः अत्र द्विवचनेन, अभ्यासेन तु कौन्तेय वैराग्येण च गृह्यते इति च शब्देन भगवता अत्र अभिहितः इति दिक् ॥१२॥\n"
    },
    {
      "book": "YS_Com_Pradipika",
      "id": "65777",
      "key": "1-11",
      "order": 111,
      "tags": [
        "1-11",
        "Pada 1",
        "Sutra 11",
        "Yoga Sutra Commentary"
      ],
      "text": "\nअनुभूतविषयासंप्रमोषः स्मृतिः ॥ ११ ॥\nभूतौ पूर्वमनुभूतौ यौ विषयौ वृत्तितदारूढार्थौ तयोर्नास्ति संप्रमोषः स्तेयमपहारो यस्मात्प्रत्ययात्स प्रत्ययः स्मृतिरित्यर्थः । प्रमुष्टतत्ताके शब्दजन्यपदार्थोपस्थित्यादौ स्मृतिव्यवहाराभावात्, स पटः स घट इत्यादिप्रत्यय एव स्मृतिशब्दवाच्य इत्याशयः । तत्र स इति पूर्वोपस्थितिरपि भासत एवेति । अत्र प्रत्यभिज्ञाव्यावृत्तये संस्कारमात्रजन्यत्वं विवक्षणीयम् । प्रमुष्टतत्ताकं स्मरणं त्वनुभवमध्ये प्रवेशनीयम् । अनेन सूत्रेण मुख्यस्मृतिरेव लक्षिता । प्रमाणेत्यादिवृत्तिविभागसूत्रे तु संस्कारमात्रजन्यगुणत्वेन प्रमुष्टतत्ताकमपि तज्ज्ञानं स्मृतिशब्देन गृहीतमिति न विभागन्यूनता । निरोद्धव्या वृत्तयो व्याख्याताः ॥ ११ ॥\n"
    },
    {
      "book": "YS_Com_ManiPrabha",
      "id": "65524",
      "key": "1-11",
      "order": 111,
      "tags": [
        "1-11",
        "Pada 1",
        "Sutra 11",
        "Yoga Sutra Commentary"
      ],
      "text": "\nस्मृतिं लक्षयति- \nअनुभूतविषयासंप्रमोषः स्मृतिः ॥ ( ११ )\nप्रमाद्यनुभवो (पि) (हि) स्मृतेः पिता । तस्य विषयः स्मृतेः आत्मीयः। लोके पितुः स्वमिव पुत्रस्य । स्मृतेर्मूलानुभवाविषयस्तु परस्वम् । तद्ग्रहः सम्प्रमोषःस्तेयः । तथा चानुभूते विषये योस्यम् असम्प्रमोषः अधिकाग्रहः, अनुभूतमात्रग्रह इति यावत् सा स्मृतिरित्यर्थः । वृत्तिस्थः पौरुषबोधोस्नुभवः स्वप्रकाश इति तज्जन्यसंस्कारात् अनुभवार्थो भयविषयापि स्मृतिर्भवति । ननु स्वकाये गजवैशिष्ट्यमननुभूतमपि स्वप्ने स्मर्यते इति चेत्, न । तस्य विपर्ययत्वादिति भावः ।। \n"
    },
    {
      "book": "YS_Com_VyasaBhashya",
      "id": "65331",
      "key": "1-11",
      "order": 111,
      "tags": [
        "1-11",
        "Pada 1",
        "Sutra 11",
        "Yoga Sutra Commentary"
      ],
      "text": "\nअनुभूतविषयासंप्रमोषः स्मृतिः ॥ ११ ॥ \nकिं प्रत्ययस्य चित्तं स्मरति आहोस्विद्विषयस्येति। ग्राह्योपरक्तः प्रत्ययो ग्राह्यग्रहणोभयाकारनिर्भासस्तज्जातीयकं संस्कारमारभते। स संस्कारः स्वव्यञ्जकाञ्जनस्तदाकारामेव ग्राह्यग्रहणोभयात्मिकां स्मृतिं जनयति।\nतत्र ग्रहणाकारपूर्वा बुद्धिः। ग्राह्याकारपूर्वा स्मृतिः। सा च द्वयी – भावितस्मर्तव्या चाभावितस्मर्तव्या च। स्वप्ने भावितस्मर्तव्या। जाग्रत्समये त्वभावितस्मर्तव्येति। सर्वाः स्मृतयः प्रमाणविपर्ययविकल्पनिद्रास्मृतीनामनुभवात्प्रभवन्ति। सर्वाश्चैता वृत्तयः सुखदुःखमोहात्मिकाः। सुखदुःखमोहाश्च क्लेशेषु व्याख्येयाः। सुखानुशयी रागः। दुःखानुशयी द्वेषः। मोहः पुनरविद्येति। एताः सर्वा वृत्तयो निरोद्धव्याः। आसां निरोधे संप्रज्ञातो वा समाधिर्भवत्यसंप्रज्ञातो वेति ॥ ११ ॥ \n"
    },
    {
      "book": "YS_Com_RajaMartandaBhashya",
      "id": "64980",
      "key": "1-11",
      "order": 111,
      "tags": [
        "1-11",
        "Pada 1",
        "Sutra 11",
        "Yoga Sutra Commentary"
      ],
      "text": "\nस्मृतिं व्याख्यातुमाह –\nअनुभूतविषयासंप्रमोषः स्मृतिः ॥ ११ ॥ \nप्रमाणेनानुभूतस्य विषयस्य योऽयमसंप्रमोषः संस्कारद्वारेण बुद्धावारोहः सा स्मृतिः। तत्र प्रमाणविपर्य्यविकल्पा जाग्रदवस्था। त एव तदनुभवबलात् प्रत्यक्षायमाणाः स्वप्नाः। निद्रा तु असंवेद्यमानविषया। स्मृतिश्च प्रमाणविपर्ययविकल्पनिद्रानिमित्ता।\n"
    }
  ]
}