{
  "results": [
    {
      "book": "YogaSutras",
      "id": "63998",
      "key": "1-14",
      "order": 14,
      "tags": [
        "Pada 1",
        "Sutra 14"
      ],
      "text": "स तु दीर्घकालनैरन्तर्यसत्कारासेवितो दृढभूमिः ॥ १-१४ ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66876",
      "key": "1-14",
      "order": 114,
      "tags": [
        "1-14",
        "Pada 1",
        "Sutra 14",
        "Yoga Sutra Commentary"
      ],
      "text": "\nस तु दीर्घकालनैरन्तर्यसत्कारासेवितो दृढभूमिः ॥ १४ ॥ \nपूर्वसूत्रोक्तो यत्नस्तु दीर्घकालसेवितश्चेत् दीर्घं यावदायुषं नैरन्तर्यसेवितश्चेत् सत्कारपूर्वकं सेवितश्चेत् पूज्यबुद्धिसेवितश्चेत् आदरपूर्वकं सेवितश्चेत् प्रेमसहितं सेवितश्चेत् दृढभूमिर्भवति । तेन धातुदार्ढ्यमिन्द्रियशक्ति शरीरवृद्धिश्चामोघानि भवन्ति ।\n"
    },
    {
      "book": "YS_Com_YogaChandrika",
      "id": "66694",
      "key": "1-14",
      "order": 114,
      "tags": [
        "1-14",
        "Pada 1",
        "Sutra 14",
        "Yoga Sutra Commentary"
      ],
      "text": "\nस तु दीर्घकालनैरन्तर्यसत्कारासेवितो दृढभूमिः ॥ १४ ॥\nसत्त्विति। बहुकालं नैरन्तर्येणादरातिशयेन च सेव्यमानो दृढभूमिः स्थिरो भवति ॥ १४ ॥\n"
    },
    {
      "book": "YS_Com_YogaSudhakara",
      "id": "66490",
      "key": "1-14",
      "order": 114,
      "tags": [
        "1-14",
        "Pada 1",
        "Sutra 14",
        "Yoga Sutra Commentary"
      ],
      "text": "\nनन्वद्यतनाभ्यासः स्वयमदृढः सन्ननादिसञ्चितव्युत्थानसंस्कारान्कथमभिभवेदित्याशङ्क्याह-\nस तु दीर्घकालनैरन्तर्यसत्कारासेवितो दृढभूमिः ॥ १४ ॥\nयदि दिवसैर्मासैर्वा समाधिसिद्धिं वाञ्छेत्, तदा ’विद्यमानाश्चत्वार एव वेदाः ; तानध्येतुं गतस्य माणवकस्य पञ्च दिवसा अतीताः ; नाद्याप्यसौ समागतः’ इति मूढवचनानुसार्येवायं योगी स्यात् । अतः संवत्सरैर्जन्मभिर्वा दीर्घकालं योग आसेवितव्यः । तथा च स्मर्यते – ’अनेकजन्मसंसिद्धस्ततो याति परां गतिम्’ इति । यदि चिरमासेव्यमानोऽपि विच्छिद्य विच्छिद्यासेव्येत तर्ह्युत्पद्यमाना योगसंस्काराः समनन्तरभाविविच्छेदकालीनैर्व्युत्थानसंस्कारैरभिभूयेरन् । अतो निरन्तरमासेवितव्यः । सत्कार आदरः। अनादरे लयविक्षेपकषायादयः प्रसज्जेरन् । तस्मादादरेणासेवितव्यः । दीर्घकालादित्रैविध्येनासेवितस्य समाधेर्दृढभूमित्वं नाम प्रबलतरदुःखेनापि चालयितुमशक्यत्वम् । तच्च स्मर्यते – ’यस्मिन्स्थितो न दुःखेन गुरुणापि विचाल्यते’ इति ॥ १४ ॥\n"
    },
    {
      "book": "YS_Com_Vritti",
      "id": "66276",
      "key": "1-14",
      "order": 114,
      "tags": [
        "1-14",
        "Pada 1",
        "Sutra 14",
        "Yoga Sutra Commentary"
      ],
      "text": "\nतस्यैव व्युत्थानसंस्कारेण अनादिनाऽप्रतिबन्धाय विशेषमाह –\nस तु दीर्घकालनैरन्तर्यसत्कारासेवितो दृढभूमिः ॥ १४ ॥\nसः अभ्यासो दीर्घकालेन सेवितो नैरन्तर्येण सेवितो ब्रह्मचर्येण श्रद्धातपआदिभिः सत्कारैश्च सेवितो दृढभूमिर्व्युत्थानसंस्कारानभिभूतो भवतीत्यर्थः ॥ १४ ॥\n"
    },
    {
      "book": "YS_Com_SutrarthaBodhini",
      "id": "66084",
      "key": "1-14",
      "order": 114,
      "tags": [
        "1-14",
        "Pada 1",
        "Sutra 14",
        "Yoga Sutra Commentary"
      ],
      "text": "\nनन्वनादिप्रबलराजसतामसवृत्तिसंस्कारैर्विरोधिभिःकुण्ठितोऽभ्यासो न स्थितौ इत्यत आह-\nस तु दीर्घकालनैरन्तर्यसत्कारासेवितो दृढभूमिः ॥ १४ ॥\nतुशब्दः शङ्काव्यावृत्त्यर्थः । सः अभ्यासो दीर्घकालनैरन्तर्येण ब्रह्मचर्यश्रद्धारूपसंस्कारेण च सेवितो दृढभूमिः दृढसंस्कारः । स व्युत्थानसंस्कारैर्नाभिभूयते, किन्तु स्थितिसमर्थो भवतीत्यर्थः ॥ १४ ॥\n"
    },
    {
      "book": "YS_Com_SiddhantaChandrika",
      "id": "65943",
      "key": "1-14",
      "order": 114,
      "tags": [
        "1-14",
        "Pada 1",
        "Sutra 14",
        "Yoga Sutra Commentary"
      ],
      "text": "\nवैराग्यं लक्षयति – \nदृष्टानुश्रविकविषयवितृष्णस्य वशीकर संज्ञावैराग्यम्॥१५॥\nदृष्टाश्चानुश्चविकारश्च दृष्टानुश्रविकास्त्ते च विशयाश्चेति ।दृष्टाः स्त्र्यन्नपनदयः।गुरुमुखादनुश्रूयते इत्यनुश्रवः वेदस्तत्प्रतिपाद्याःस्वर्गादि तत्साधनादय आनुश्रविकाः। तेषु वितृष्णस्य । ये हि संस्पर्षजा भोगा दुःखयोनय एव ते। आद्यन्तवन्त कौन्तेय न तेषु रमते बुधः इत्यादि भगदुक्तदिशा अनेकदोषदुष्टत्वभावनाजनितदोषसाक्षात्कारात् तृष्णारहितस्य या वशीकरसंज्ञा वशीकृतं मे चित्तम् अलं विषयैस्तुच्छैरित्युपेक्षा बुद्धिर्वैरग्यमित्यर्थः। विषयपदोपादानं तु सद्गुरुसच्छास्त्रादीनं दृष्टानां मोक्षस्य च अनुश्रविकस्य व्यावृत्तये । विषयिणं प्रमातारं अवबध्नन्ति स्वसंयोगेन स्वासक्त्या संसारमभ्लयन्तीति सिद्धं बन्धकवरूपं विषयत्वं तेषु नास्तीति भावः। वशीकार इत्यनेन विषयालाभासामर्थ्यादौ वैतृष्ण्यं, न वैरग्यमिति सूचितम्। संज्ञापदेन च यतमानव्यतिरेकैकोन्द्रियवशीकारसंज्ञाभिश्चातुर्विध्यं सूचितम्। तत्र विषयान् संत्युक्तमशक्नुवतः अपि समानेच्छात्यागमात्रेणाऽऽद्यम्। ततोऽपि विषयाणां मध्ये प्रियतरवस्तुनि व्यतिरेकवृत्ति द्वितीयम्। तथा वृत्तवपि मनसि रागशैथिल्याद् बाह्येन्द्रियैरेव सेवनं तृतीयम्। तत्राप्यौदासीन्यं चतुर्थम् । तदुक्तं – वैराग्यमाद्यं यतमानसंज्ञं क्वचिद्विरागो व्यतिरेकसंज्ञः एकेन्द्रियार्थं हृदिरागसौक्ष्म्यं तस्याप्यभावस्तु वशीकृताख्यम् । अथवा सारासारविवेकार्थम् उद्योगः प्रथमो भवेत्, अभ्यासेन कषायाणां परिशेषावधारणम् ॥ द्वितीयोऽथ कषायाणामौत्सुक्येन व्यवस्थितिः मनस्येव तृतीयः स्याद् बहिर्मत्रनिवृत्तितः॥ उपेक्षा सर्वथा तत्र स्याद्विरागश्चतुर्थकः इति ॥१५॥\n"
    },
    {
      "book": "YS_Com_Pradipika",
      "id": "65749",
      "key": "1-14",
      "order": 114,
      "tags": [
        "1-14",
        "Pada 1",
        "Sutra 14",
        "Yoga Sutra Commentary"
      ],
      "text": "\nअनुष्ठानाय अभ्यासस्य दार्ढ्यमपि लक्षयति –\nस तु दीर्घकालनैरन्तर्यसत्कारासेवितो दृढभूमिः ॥ १४ ॥\nस तु अभ्यासो दीर्घकालेन सेवितो नैरन्तर्यैणाव्यवधानेन च सेवितस्तपोब्रह्मचर्यादिरूपैः सत्कारैश्च सेवितो दृढभूमिर्भवति । व्युत्थानसंस्कारेणानभिभूतां स्थितिं जनयतीत्यर्थः ॥ १४ ॥\n"
    },
    {
      "book": "YS_Com_ManiPrabha",
      "id": "65572",
      "key": "1-14",
      "order": 114,
      "tags": [
        "1-14",
        "Pada 1",
        "Sutra 14",
        "Yoga Sutra Commentary"
      ],
      "text": "\nनन्वनादिप्रबलराजसतामसवृत्तिसंस्कारैर्विरोधिभिः कुण्ठितोस्भ्यासो न स्थित्यै कल्पत इत्यत आह- \nस तु दीर्घकालनैरन्तर्यसत्कारासेवितो दृढभूमिः ॥ ( १४ )\nतु शब्दः शङ्कानिरासार्थः । सः अभ्यासः दीर्घकालं तपोब्रह्मचर्यविद्याश्रद्धारूपसत्कारेण नैरन्तर्येण चासेवितः दृढसंस्कारः सन् व्युत्थानसंस्कारैर्नाभिभूयते । किन्तु स्थितिसमर्थो भवतीत्यर्थः । ’अथोत्तरेण तपसा ब्रह्मचर्येण श्रद्धया विद्ययात्मानमन्विष्य’ इति श्रुतिः । सत्कारं दर्शयति ।।\n"
    },
    {
      "book": "YS_Com_VyasaBhashya",
      "id": "65353",
      "key": "1-14",
      "order": 114,
      "tags": [
        "1-14",
        "Pada 1",
        "Sutra 14",
        "Yoga Sutra Commentary"
      ],
      "text": "\nस तु दीर्घकालनैरन्तर्यसत्कारासेवितो दृढभूमिः ॥ १४ ॥ \nदीर्घकालासेवितो निरन्तरासेवितः सत्कारासेवितः। तपसा ब्रह्मचर्येण विद्यया श्रद्धया च संपादितः सत्कारवान्दृढभूमिर्भवति। व्युत्थानसंस्कारेण द्रागित्येवानभिभूतविषय इत्यर्थः ॥ १४ ॥ \n"
    },
    {
      "book": "YS_Com_RajaMartandaBhashya",
      "id": "64941",
      "key": "1-14",
      "order": 114,
      "tags": [
        "1-14",
        "Pada 1",
        "Sutra 14",
        "Yoga Sutra Commentary"
      ],
      "text": "\nतस्यैव विशेषमाह –\nस तु दीर्घकालनैरन्तर्यसत्कारासेवितो दृढभूमिः ॥ १४ ॥ \nबहुकालं नैरन्तर्य्येण आदरातिशयेन च सेव्यमानो दृढ़भूमिः स्थिरो भवति। दार्ढ्याय प्रभवतीत्यर्थः।\n"
    }
  ]
}