{
  "results": [
    {
      "book": "YogaSutras",
      "id": "63971",
      "key": "1-20",
      "order": 20,
      "tags": [
        "Pada 1",
        "Sutra 20"
      ],
      "text": "श्रद्धावीर्यस्मृतिसमाधिप्रज्ञापूर्वक इतरेषाम् ॥ १-२० ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66906",
      "key": "1-20",
      "order": 120,
      "tags": [
        "1-20",
        "Pada 1",
        "Sutra 20",
        "Yoga Sutra Commentary"
      ],
      "text": "\nश्रद्धावीर्यस्मृतिसमाधिप्रज्ञापूर्वक इतरेषाम् ॥ २० ॥ \nमुमुक्षुबुभुक्षुभेदेन योगिनो द्विविधाः । मुमुक्षूणां स्वरूपं श्रद्धावीर्यसूत्रे प्रतिपादितम् । बुभुक्षूणां तु भवप्रत्ययसूत्रे विवृतम् । उभावपि समाहितौ । बुभुक्ष्वनुष्ठेयसमाधिः काम्य इति भवप्रत्ययसूत्रे पतञ्जलिनैव निगदितम् । मुमुक्ष्वनुष्ठेयसमाधिसाधकानि श्रद्धासूत्रे संकेतितानि । अत्रैव विलम्ब्य समाधिस्वरूपनिर्णयाय सिद्धये च योगरहस्ये नाथमुनिर्यतते । बहवो जना योगशास्त्रोक्तयोगानुष्ठानक्रमश्च भगवत्पतञ्जलिकालानन्तरमेव न तत्प्रागित्यभिप्रयन्ति । समग्रवेदभाष्यपठनमननाभ्यां ब्रह्मर्षिकुलयोगिकुलचरित्राध्ययने योगानुष्ठानं योगशास्त्रं च सर्वदा प्रवृत्तमिति निर्णीतम् । तदर्थं पराशरपुराणप्रतिपादितयोगानुष्ठानसमाधिलक्षणान्युच्यन्ते । नित्यसूरिभ्यः सनकसनन्दादिभ्यो प्रप्रथमं योगस्य प्रवक्ता श्रीमन्नारायण एव । ते प्रप्रथमं समाहितचित्ताः । तेभ्यः चतुर्मुखाय ब्रह्मणे योगसंप्रदाय आगतः । स तु योगसंप्रदायं स्वमानसपुत्राय ब्रह्मर्षिश्रेष्ठाय वसिष्ठाय प्रादात्, वसिष्ठः स्वपुत्रायाप्रतिहतयोगशक्तियुताय शक्तिनामकाय, स च स्वौरसपुत्राय पराशराय, पराशरस्तु स्वशिष्याय, सुपुत्राय च मैत्रेयव्यासाभ्याम्, व्यासः शुकाय इति क्रम आसीत् । योऽसौ शुकः सर्वैर्बालब्रह्मयोगीति स्तूयते । सर्वत्र शास्त्रीयकर्मानुष्ठाने योगानुष्ठाने साङ्गवेदाध्ययने च गुरुपरम्पराक्रमानुष्ठानं मूलकारणं सुफलप्रदं च, शब्दार्थज्ञानरहितक्रियानुष्ठितिर्विपरीतफलप्रदा इत्याधुनिकैरपि वैज्ञानिकैरभ्युपगतम् । योगाङ्गानुष्ठानसोपानान्यष्टौ खलु । तत्राष्टमः समाधिरिति पातञ्जलद्वितीयकपादे यमनियमेत्यत्रोक्तम् । समाधिशब्दो ध्यानशब्दश्च तुल्यार्थको अथवा भिन्नार्थकौ वेति विवेचनीयम् । समानार्थकावेव । अथ च पूर्वो ध्यानपूर्वक एवेति ध्यानप्रकारश्च तृतीयपादोक्तरीत्यैवानुष्ठेय इति प्रागुक्तगुरुपरंपरासंप्रदायात् सिद्धयति । ध्यानध्येयध्यावृत्रितयनिश्चयमन्तरा, त्रयाणां स्वरूपानुभवमन्तरा च समाधिर्नैवोपदेष्टुं शक्या । तानि त्रीण्युपनिषत्स्येव सुष्ठ प्रतिपादितानि । तत्र प्रथमः\n“आत्मानमरणिं कृत्वा प्रणवं चोत्तरारणिम् ।ध्याननिर्मथनाभ्यासात्पापं दहति पण्डितः ॥ ”\nइति कैवल्योपनिषदि वर्णितम् ।\nयदा जीवात्मा स्वधर्मभूतज्ञानेन सहात्यन्तिकरजस्तमोविहीनशुद्धध्यानात्मना परिणतमनसा साकं ध्येयस्वरूपमनुभवन्नास्ते तदा सा स्थितिः समाधिरित्यभिधीयते । ईदृशसमाधिश्च अहंग्रहोपासनबलादेव लभ्यते । सूत्रोक्तपञ्चपरिकराः श्रद्धावीर्यादयः साक्षादहंग्रहोपासनोपकारा एव । एका एव अहंग्रहोपास्तिः समाधिं साक्षात् निर्वर्तयति । अहंग्रहोपासनप्रकारश्च प्रतर्दनविद्यायामिन्द्रोक्ते “मामुपास्स्व” नारायणीये “यपुण्डरीकं पुरमध्यसंस्थम् । तत्रापि दह्रं गगनं विशोकस्तस्मिन् यदन्तस्तदुपासितव्यम्”, “धनुर्गहीत्वौपनिषदं महास्त्रं शरं ह्युपासानिशितं सन्दधीत, तद्भावगतेन चेतसा”, “प्रणवो धनुःशरोह्यात्मा....शरवत्तन्मयो भवेत्” “आत्मानं अरणिं कृत्वा....देवं पश्येत् निगूढवत्” “अध्यात्मयोगाधिगमेन.....हर्षशोकौ जहाति” इत्यन्यत्रापि परः सहस्रस्थानेषु नारायणीयमुण्डककठशाण्डिल्यश्वेताश्वतरप्रभृतिषु वर्णितः । तत्सर्वं सम्यगनुसंधायोपास्तिः कर्तव्या । अहंग्नहो नाम अहमित्याकारकं ज्ञानम् । तच्च न केवलं, अकारहकारानुस्वारवर्णपरम्परारूपः परन्तु शब्दस्य “अर्थाव्यभिचारित्वादि”त्यौत्पत्तिकसूत्रादहंशब्दस्य चार्थः कश्चन लोकिकातीतः सर्वान्तर्यामिपरमात्मविशिष्टो जीव एव भवितुमर्हति । परमात्मनोऽपि वाचकोऽहं शब्द एव जीवात्मनश्च एक एवाहंशब्दः । तादृगन्तर्यामिविशिष्टजीवात्मा इत्येवं बोद्धव्यम् । ईदृगनुसंधानं न सर्वसुलभमिति “नाहं प्रकाशः सर्वस्य योगमायासमावृतः” इति भगवद्गीतायां धनञ्जयसारथिना अर्जुनायोपदिष्टं विस्मृत्य केचन अहंपदार्थो नात्मबोधकः, अपि त्वहंकारपरिणामरूपबोधक इति वदन्ति । तत्तु पदवाक्यप्रमाणविरुद्धमिति¹ शब्दतत्त्वविद आहुः । तेषु च वेदशब्दार्थविदो न बहुमन्यन्ते । ईदृगहंग्रहोपासनमेव सर्वविधसमाधिनिर्वर्तकं मुमुक्षूणां च भवति । योगभाष्यकारेण श्रद्धा चेतसःसंप्रसाद इत्यादिविवरणं प्रथमप्रविविक्षूणां मोदावहं भवेन्न त्वहंग्रहोपासकानाम् । सर्वत्रोपास्योपासनपदेविमलध्यानबोधके, अपि तु जैवज्ञानकबलितप्रत्ययात्मकमेव । ये हि अहंपदस्याहंकाररूपचित्तपरिणामात्मकमर्थं वदन्ति, ते प्रष्टव्याः प्रकृतेर्द्वितीयपरिणामाहंकारस्य चेतनत्वमाहोस्वित् नेति । चेतनत्वं तैरेव तस्य नास्तीति निराकृतमिति नास्त्यत्र विवरणस्यावकाशः । अचेतनत्वेऽपि विचित्रां शक्तिं प्रकृतेरभ्युपगच्छाम इत्याग्रहः (चेत्) पुनरपि ते प्रष्टव्याः ज्ञानविहीनस्य यस्य कस्यापि वस्तुन इच्छादयः कृत्यादयश्च बिम्बप्रतिबिम्बादयश्च किं क्वचित् त्वया दृष्टचराः ? एवं यदि, तर्हि पुरुषाङ्गीकारो भवदीयसिद्धान्ते निष्फल एव । तस्मादहं पदार्थ एको ज्ञानविशिष्टोऽमलोऽणुर्ज्ञानस्वरूपश्चानन्दी जीव² इति भवति । अन्तर्यामिरूपोऽहंपदार्थः सकलकल्याणगुणपरिपूर्णः सर्वनियन्ता आनन्दी आनन्दप्रदश्चाश्रितरक्षकश्चेति विशेष उन्नेयः । द्वावप्यहंपदार्थौ ज्ञानाकाथौ ज्ञानविशिष्टौ निर्मलौ सर्वाधारौ³ इति सर्वोपनिषद्भ्यो विशिष्य मुण्डके प्रणवार्थविवरणाच्च स्पष्टमवगम्यते । ईदृगहंग्रहोपास्तिफलीभूतसमाधिरभ्यासिप्रार्थनानुगुणकालपर्यन्ता भवति । अथ च ध्यात्रिष्टफलप्रदश्चेत्यत्र वाल्मीकि4पराशरवसिष्ठनिर्मितपुराणानि प्रमाणानि । समाधिना सुप्रसन्नो भक्तपराधीनो भगवान् ध्येयरूपीष्टानि फलानि दत्त्वा सर्वाभ्य आपद्भ्यः पालयति5 । अत्र प्रमाणानि रामायणप्रभृतिग्रन्थाः । इदमखिलं कुरकाधिपोपदिष्टे श्रीमन्नाथमुनिप्रणीतयोगरहस्यसारे6 यामुनमुनिप्रणीतसिद्धित्रयान्तर्गतेश्वरसिद्धौ च निगदितम् । तत्रैव विदांकुर्वन्तु विद्वांसः ।\nसमाधिर्नाम जीवात्मपरमात्मसंबन्ध इत्येतावता प्रबन्धेन निश्चितं भवति । तर्हि “तदा द्रष्टु”रिति सूत्रे समाधिफलस्य दृष्टुः स्वरूपावस्थितेर्बाधिनात् जीवात्मपरमात्मसंबन्धरूपसमाधेरज्ञानात् तत्रोक्तनिरोधसमाधिफलीभूतद्रष्टृस्वरूपस्थितिमात्रस्योक्तेर्विरोध इति केषांचित् शङ्का उपासनाज्ञानमूला अहंग्रहोपासनेति ज्ञेयम् । संबद्धवस्तुष्वेकविज्ञाने सति यावत्संबन्धिविज्ञानं भविष्यतीति कारणविज्ञानन्यायात् सिद्धम् । तथा च द्रष्टुःस्वरूपसूत्रे च संबन्धः शरीरशरीरिभावरूपः, शिष्याचार्यभावरूपो वा पितृपुत्रभावरूपो वा शेषशेषिभावरूपो वा यो वा कोवा भवतु । परन्तु तत्सूत्रघटितद्रष्टृपदं परमात्मविशिष्टजीवपरमेव । उक्तं हि नवनीतनाट्याचार्येण “मत्तः परतरं नान्यत् किञ्चिदस्तीति धनञ्जय ……….” “न तदस्ति विना यत्स्यात् मया भूतं चराचरं” मित्यर्जुनोपदेशसमये भगवद्गीतायामिति योगवल्ली स्मारयति ।\n"
    },
    {
      "book": "YS_Com_YogaChandrika",
      "id": "66670",
      "key": "1-20",
      "order": 120,
      "tags": [
        "1-20",
        "Pada 1",
        "Sutra 20",
        "Yoga Sutra Commentary"
      ],
      "text": "\nश्रद्धावीर्यस्मृतिसमाधिप्रज्ञापूर्वक इतरेषाम् ॥ २० ॥\nश्रद्धेति। अन्येषां श्रद्धापूर्वको चेतसः प्रसादः उत्साहः स्मृतिरेकाग्रताप्रविवेकः एतत्पूर्वको भवति ॥ २० ॥\n"
    },
    {
      "book": "YS_Com_YogaSudhakara",
      "id": "66474",
      "key": "1-20",
      "order": 120,
      "tags": [
        "1-20",
        "Pada 1",
        "Sutra 20",
        "Yoga Sutra Commentary"
      ],
      "text": "\nअथ मुमुक्षुभिरुपादेयमुपायप्रत्ययमाह –\nश्रद्धावीर्यस्मृतिसमाधिप्रज्ञापूर्वक इतरेषाम् ॥ २० ॥\nममायं योग एव परपुरुषार्थसाधनमिति प्रत्ययः श्रद्धा । सा चोत्कर्षश्रवणेनोपजायते । उत्कर्षश्च स्मर्यते – ’तपस्विभ्योऽधिको योगी ज्ञानिभ्योऽपि मतोऽधिकः । कर्मिभ्यश्चाधिको योगी तस्माद्योगी भवार्जुन’ इति । तस्यां च श्रद्धायामवसितायां वीर्यमुत्साहो भवति ’सर्वथा योगं संपादयिष्यामि’ इति । एतादृशोत्साहेन तदा तदानुष्ठेयानि योगाङ्गानि स्मर्यन्ते । तया च स्मृत्या सम्यगनुष्ठितसमाधेरध्यात्मप्रसादे सति, ऋतम्भरा प्रज्ञोदेति । तत्पूर्वकस्तत्प्रज्ञापूर्वकोऽसंप्रज्ञातसमाधिः इतरेषां विदेहप्रकृतिलयेभ्योऽर्वाचीनानां योगिनां सिध्यतीत्यर्थः ॥ २० ॥\n"
    },
    {
      "book": "YS_Com_Vritti",
      "id": "66283",
      "key": "1-20",
      "order": 120,
      "tags": [
        "1-20",
        "Pada 1",
        "Sutra 20",
        "Yoga Sutra Commentary"
      ],
      "text": "\nश्रद्धावीर्यस्मृतिसमाधिप्रज्ञापूर्वक इतरेषाम् ॥ २० ॥\n\n"
    },
    {
      "book": "YS_Com_SutrarthaBodhini",
      "id": "66143",
      "key": "1-20",
      "order": 120,
      "tags": [
        "1-20",
        "Pada 1",
        "Sutra 20",
        "Yoga Sutra Commentary"
      ],
      "text": "\nअधुना मुमुक्षूणामुपादेयं द्वितीयमाह –\nश्रद्धावीर्यस्मृतिसमाधिप्रज्ञापूर्वक इतरेषाम् ॥ २० ॥\nपुरुषगोचरा सात्त्विकी श्रद्धा । तया वीर्यं प्रयत्नो जायते तेन यमनियमपरम्परया स्मृतिर्ध्यानम् । तेन समाधिः । तेन प्रज्ञा पुरुषगोचरख्यात्यभ्यासः संप्रज्ञातः । ततः परवैराग्यादसंप्रज्ञातः । इतरेषां पूर्वविलक्षणानां मुमुक्षूणां भवतीत्यर्थः ॥ २० ॥\n"
    },
    {
      "book": "YS_Com_SiddhantaChandrika",
      "id": "65946",
      "key": "1-20",
      "order": 120,
      "tags": [
        "1-20",
        "Pada 1",
        "Sutra 20",
        "Yoga Sutra Commentary"
      ],
      "text": "\nतत्र प्रज्ञान्ता उपाया मृदुमध्याधिमात्नभेदेन त्रिविधाः। तथा च योगिनोऽपि त्रयः – मृदुपायो मध्योपायोऽधिमात्रोपायश्चेति। तत्रैकेकस्त्रिविधः – मृदुसंवेगो, मध्यसंवेगस्तीव्रसंवेगश्चेति। तत्र नवमस्याऽधिमात्रोपायस्य तीव्रसंवेगस्य क्षिप्रं सिद्धिमाह – \nतीव्रसंवेगानामासन्नः ॥ २१ ॥\nसंवेगोऽत्र वैराग्यम्, उपायानुष्ठानशैघ्र्यं वा, दृढतरसंस्कारो वा, येषामधिमात्रोपायस्तीव्रसंवेगस्तेषां योगिनाम् आसन्नः शीघ्रलभ्योऽसंप्रज्ञातः । ततो मोक्ष इत्यर्थः॥२१॥\n"
    },
    {
      "book": "YS_Com_Pradipika",
      "id": "65781",
      "key": "1-20",
      "order": 120,
      "tags": [
        "1-20",
        "Pada 1",
        "Sutra 20",
        "Yoga Sutra Commentary"
      ],
      "text": "\nश्रद्धावीर्यस्मृतिसमाधिप्रज्ञापूर्वक इतरेषाम् ॥ २० ॥\nइदानीं मुख्यमुपायप्रत्ययमाह - श्रद्धावीर्यस्मृतिसमाधिप्रज्ञापूर्वक इतरेषाम् । इतरेषां प्रकृतिलयान्तातिरिक्तानां श्रद्धाद्युपायजन्य एवासंप्रज्ञातो न जन्ममात्रादित्यर्थः । श्रद्धा आस्तिक्यबुद्ध्या विवेकख्यातियोगोत्कण्ठा । सा प्रतिबन्धसहस्राण्यपि तिरस्कृत्य भोगसंगाद्योगिनं रक्षति समर्था मातेव। तन्मूलकं विवेकार्थिनो वीर्य तद्विषया धारणा । वीर्याच्च स्मृतिर्ध्यानम् । ध्यानाच्च समाधिर्ध्येयसाक्षात्कारफलकः । ततो ध्येयसाक्षात्काररूपः संप्रज्ञातो भवति । स एव तत्त्वसाक्षात्कारो धर्ममेघसमाध्यवस्थां परां काष्ठामागतो रजस्तमसोरुन्मूलनेन प्रवर्धमानो विषयावद्यदर्शीं समस्तविषयपरित्यागरूपपरवैराग्यद्वारा असंप्रज्ञातस्योपायः । स हि स्वरूपप्रतिष्ठो निरालम्बन इति दिक् । संप्रज्ञातस्य तु भवप्रत्ययविशेषो न संभवतीति धारणाध्यानसमाधीनां संप्राज्ञातयोगस्यान्तरङ्गत्वेन तेषां निष्पत्तौ तत्रव जन्मनि संप्रज्ञातावश्यंभावादिति बोध्यम् ॥ २० ॥\n"
    },
    {
      "book": "YS_Com_ManiPrabha",
      "id": "65530",
      "key": "1-20",
      "order": 120,
      "tags": [
        "1-20",
        "Pada 1",
        "Sutra 20",
        "Yoga Sutra Commentary"
      ],
      "text": "\nअधुना द्वितीयमुपादेयमाह- \nश्रद्धावीर्य्यस्मृतिसमाधिप्रज्ञापूर्वक इतरेषाम् ॥ ( २० )\nपुरुषगोचरा सात्विकी (वृत्तिः) श्रद्धा । तथा वीर्यं- प्रयत्नो जायते । तेन यमनियमादिपरम्परया स्मृतिः ध्यानम् । तेन समाधिः । तेन प्रज्ञापुरुषगोचरख्यात्यभ्यासः सम्प्रज्ञातः ततः परवैराग्यादसम्प्रज्ञातः इतरेषां- मुमुक्षूणां योगिनां भवति ॥\n"
    },
    {
      "book": "YS_Com_VyasaBhashya",
      "id": "65360",
      "key": "1-20",
      "order": 120,
      "tags": [
        "1-20",
        "Pada 1",
        "Sutra 20",
        "Yoga Sutra Commentary"
      ],
      "text": "\nश्रद्धावीर्यस्मृतिसमाधिप्रज्ञापूर्वक इतरेषाम् ॥ २० ॥ \nउपायप्रत्ययो योगिनां भवति। श्रद्धा चेतसः संप्रसादः। सा हि जननीव कल्याणी योगिनं पाति। तस्य हि श्रद्दधानस्य विवेकार्थिनो वीर्यमुपजायते। समुपजातवीर्यस्य स्मृतिरुपतिष्ठते। स्मृत्युपस्थाने च चित्तमनाकुलं समाधीयते। समाहितचित्तस्य प्रज्ञाविवेक उपावर्तते। येन यथार्थं वस्तु जानाति। तदभ्यासात्तत्तद्विषयाच्च वैराग्यादसंप्रज्ञातः समाधिर्भवति ॥ २० ॥ \n"
    },
    {
      "book": "YS_Com_RajaMartandaBhashya",
      "id": "64942",
      "key": "1-20",
      "order": 120,
      "tags": [
        "1-20",
        "Pada 1",
        "Sutra 20",
        "Yoga Sutra Commentary"
      ],
      "text": "\nतदन्येषान्तु –\nश्रद्धावीर्यस्मृतिसमाधिप्रज्ञापूर्वक इतरेषाम् ॥ २० ॥ \nविदेहप्रकृतिलयव्यतिरिक्तानां योगिनां श्रद्धादिपूर्वकः श्रद्धादयः पूर्वे उपाया यस्य स श्रद्धादिपूर्वकः। ते च श्रद्धादयः क्रमादुपायोपेयभावेन प्रवर्त्तमानाः संप्रज्ञातसमाधेरुपायतां प्रतिपद्यन्ते। तत्र श्रद्धा योगविषये चेतसः प्रसादः। वीर्य्यमुत्साहः। स्मृतिरनुभूतासंप्रमोधः। समाधिरेकाग्रता। प्रज्ञा प्रज्ञातव्यविवेकः। तत्रश्रद्धावतो वीर्य्यं जायते योगविषये उत्साहवान् भवति। सोत्साहस्य च पाश्चात्यानुभूतिषु भूमिषु स्मृतिरुत्पद्यते तत्स्मरणाच्च चेतः समाधीयते। समाहितचित्तश्च भाव्यं सम्यग्विवेकेन जानाति। त एते संप्रज्ञातस्य समाधेरुपायाः। तस्याभ्यासात् पराच्च वैराग्यात् भवत्यसंप्रज्ञातः।\n"
    }
  ]
}