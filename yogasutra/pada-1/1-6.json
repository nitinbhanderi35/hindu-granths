{
  "results": [
    {
      "book": "YogaSutras",
      "id": "63996",
      "key": "1-6",
      "order": 6,
      "tags": [
        "Pada 1",
        "Sutra 6"
      ],
      "text": "प्रमाणविपर्ययविकल्पनिद्रास्मृतय ॥ १-६ ॥"
    }
  ],
  "related": [
    {
      "book": "YS_Com_YogaValliBhashyam",
      "id": "66879",
      "key": "1-6",
      "order": 106,
      "tags": [
        "1-6",
        "Pada 1",
        "Sutra 6",
        "Yoga Sutra Commentary"
      ],
      "text": "\nप्रमाणविपर्ययविकल्पनिद्रास्मृतय ॥ ६ ॥ \nवृत्तिनामसूत्रमिदम् । प्रमाणवृत्तिः विपर्ययवृत्तिः विकल्पवृत्तिः निद्रावृत्तिः स्मृतिवृत्तिरिति प्रत्येकं वृत्तिपदमनुषज्यते । कस्य वृत्तिरित्यपेक्षायां चित्तस्येत्युत्तरम् । वृत्तिरिति परिणामार्थकं पदम् । परिणामो रूपान्तरमित्यभिन्नार्थकं पदद्वयम् । तथा च चित्तवृत्तिः चित्तपरिणामः चित्तस्य रूपान्तरमित्यायातम् । तर्हि चित्तस्य किं नैजं रूपम्? त्रैगुण्यमिति केचन । त्रिगुणाश्च सत्त्वरजस्तमांसि । प्रकाशचलनगौरवकरं स्वातन्त्र्येण आत्मालम्बनेन आत्मसान्निध्येन चित्तं परिणमत इति सांख्याः, प्रपञ्चमिथ्यात्ववादिनोऽवैदिकदर्शनकर्तारश्च । परमात्मप्रेरणाधीनजीवात्मसंबन्धादिति सांप्रदायिकयोगिनः प्राचीनाः प्रपञ्चजीवात्मपरमात्मसत्यत्ववादिनः शिष्टा वैदिकदर्शनकाराश्चेतरे । यथा तथा वास्तु विना आत्मसंबन्धं चित्तवृत्तिनिरूपेति सर्वैरभ्युपेयम् ।\nप्रमीयत इति प्रमा । प्रमायाः करणं प्रमाणम् ।\nअनुभवविरुद्धं परित एति गच्छतीति विपर्ययः ।\nअनुभवविरुद्धं कल्प्यत इति विकल्पः ।\nनितरां द्राति कुत्सां गतिं प्राप्नोतीति निद्रा ।\nस्मरति पूर्वानुभूतिमिति स्मृतिः ।\nप्राक्तनकर्मवासनावैचित्र्यनिबन्धलब्धदेहानामात्मनां मनसां चासंख्याकत्वेन वृत्तीनां चासंख्याकत्वमिति यद्यपि भाति तथापि तासां सर्वासामप्यासु पञ्चस्वेवान्तर्भावं भगवान्पतञ्जलिर्मन्यते ।\n"
    },
    {
      "book": "YS_Com_YogaChandrika",
      "id": "66690",
      "key": "1-6",
      "order": 106,
      "tags": [
        "1-6",
        "Pada 1",
        "Sutra 6",
        "Yoga Sutra Commentary"
      ],
      "text": "\nप्रमाणविपर्ययविकल्पनिद्रास्मृतय ॥ ६ ॥\nप्रमाणेति। एताः पञ्च वृत्तयः तासां व्याख्यासूत्राणि ॥ ६ ॥\n"
    },
    {
      "book": "YS_Com_YogaSudhakara",
      "id": "66481",
      "key": "1-6",
      "order": 106,
      "tags": [
        "1-6",
        "Pada 1",
        "Sutra 6",
        "Yoga Sutra Commentary"
      ],
      "text": "\nअथ नामधेयलक्षणाभ्यां वृत्तीर्विशदयितुं सूत्रषट्कमाचष्टे –\nप्रमाणविपर्ययविकल्पनिद्रास्मृतय ॥ ६ ॥\nअतोऽपरा वृत्तिर्न समस्तीत्युद्देशसूत्रस्य फलम् ॥ ६ ॥\n"
    },
    {
      "book": "YS_Com_Vritti",
      "id": "66303",
      "key": "1-6",
      "order": 106,
      "tags": [
        "1-6",
        "Pada 1",
        "Sutra 6",
        "Yoga Sutra Commentary"
      ],
      "text": "\nतान्पञ्चप्रकारान्दर्शयति –\nप्रमाणविपर्ययविकल्पनिद्रास्मृतय ॥ ६ ॥\nस्पष्टम् ॥ ६ ॥\n"
    },
    {
      "book": "YS_Com_SutrarthaBodhini",
      "id": "66097",
      "key": "1-6",
      "order": 106,
      "tags": [
        "1-6",
        "Pada 1",
        "Sutra 6",
        "Yoga Sutra Commentary"
      ],
      "text": "\nता एव पञ्चवृत्तीरुद्दिशति –\nप्रमाणविपर्ययविकल्पनिद्रास्मृतय ॥ ६ ॥\nइतोऽन्या वृत्तिर्नास्तीति उद्देशसूत्रस्य फलम् ॥ ६ ॥\n"
    },
    {
      "book": "YS_Com_SiddhantaChandrika",
      "id": "65930",
      "key": "1-6",
      "order": 106,
      "tags": [
        "1-6",
        "Pada 1",
        "Sutra 6",
        "Yoga Sutra Commentary"
      ],
      "text": "\nतत्र प्रमाणवृत्तिं विभजते –\nप्रत्यक्षानुमानागमाः प्रमाणानि॥७॥\nप्रत्यक्षेति तत्रोपमानस्य, गवयपदं गवयवाचकम्। असति वृत्यन्तरे वृद्धैस्तत्र प्रयोजमानत्वात्। योऽसति वृत्त्यन्तरे वृद्धैर्यत्र प्रयुज्यते स तद्वाचकः। यथा गोशब्दादिः। गवयो गवयपदवाच्यो गोसदृशत्वात्। व्यतिरेके घटवदित्याद्यनुमाने।\nअर्थापत्तेरपि, अयं रात्रिभोजी, दिवाऽभुञ्जानत्वे सति पीनत्वादित्यनुमाने। अनुपलब्धेस्तु, यदि स्यादुपलभ्येतेत्यादि प्रतियोगिसत्वप्रसञ्जितप्रतियोग्युपलब्ध्यभावरूपायाः प्रत्यक्षासहकारित्वेन प्रत्यक्षे। इति होचुरित्यैतिह्यस्य तु शब्दे। सम्भवस्य तु, खार्यां द्रोणादि परिमाणसम्भावनारूपस्यानुमाने। चेष्टाया अपि, गेहे कति घटाः सन्तीति प्रश्ने, दशाङ्गुलीप्रदर्शनरूपाया अनुमाने, दशादिपरस्मरणे तु शब्द एवान्तर्भावात् त्रीण्येव प्रमाणानीति भावः। तत्राऽविसंवादि ज्ञानम्, अनधिगततत्त्वबोधो वा प्रमा, तत्करणं प्रमाणमिति प्रमाणसामान्यलक्षणम्। तत्रेन्द्रियसञ्चारमार्गेण बाह्यवस्तुसम्बन्धाच्चितस्याखिलार्थवासनावत् इन्द्रियविषयसामान्यविशेषात्मनोऽर्थस्य विशेषावधारणप्रधाना वृत्तिः प्रत्यक्षम्। यथा, घटोऽयमित्यादिगृहीतव्याप्तिकेन हेतुना साध्यवति पक्षे ज्ञायमानेन साध्यस्य सामान्यात्मनाध्यवसायोनुमानम्। तच्चानुमानं त्रिविधमुक्तं न्याये – पूर्ववत्, शेषवत्, सामान्यतो दृष्टं चेति। पूर्ववत् पूर्वम् अन्वयस्तद्वत् केवलान्वयीत्यर्थः। यथा – इदमभिधेयं, प्रमेयत्वात्, सम्मतवदित्यादि शेषो व्यतिरेकस्तद्वत् केवलव्यतिरेकी। यथा – पृथिवी इतरेभ्यो भिद्यते, गन्धवत्वात् व्यतिरेके जलादिवदित्यादि। सामान्यतो दृष्टम्। अन्वयेन व्यतिरेकेण च गृहीतव्याप्तिकम्। यथा – वन्हिमान् धूमादित्यादि। प्रकृतवाक्यार्थयथार्थज्ञानवत्वरूपातत्वविशिष्टेन पुरुषेण इष्टश्रुतानुमितार्थानां परं प्रति यथार्थबोधार्थमुपदिष्टेनाकाङ्क्षासत्तियोग्यतादिमता शब्देन श्रोतुस्तदर्थाकारा वृत्तिरागमः। यथा स्वर्गकामो यजेतादिवाक्याट् स्वर्गकामनावता यागः कार्य इति। पौरुषेयो बोधः सर्वत्र फलम्। येन, जानामि, ज्ञातः स्फुरति घटादिः प्रकट इत्येवं व्यवहरति जनः। तत्र यत्र यस्य शब्दस्य भ्रमादिमाननाप्तो वक्ता स नागमः। यथा चैत्यवन्दनं कार्यमित्यादि मन्वादिस्मृतयस्तु निर्णीतप्रमाणवेदमूलकत्वादागमा एव। एवमन्येऽपि द्रष्टार्थका अस्मदादि शब्दा इति सङ्क्षेपः॥७॥\n"
    },
    {
      "book": "YS_Com_Pradipika",
      "id": "65736",
      "key": "1-6",
      "order": 106,
      "tags": [
        "1-6",
        "Pada 1",
        "Sutra 6",
        "Yoga Sutra Commentary"
      ],
      "text": "\nकास्ताः पञ्चप्रकारा वृत्तय इत्यपेक्षायामाह –\nप्रमाणविपर्ययविकल्पनिद्रास्मृतय ॥ ६ ॥\nसुगमम् ॥ ६ ॥\n"
    },
    {
      "book": "YS_Com_ManiPrabha",
      "id": "65536",
      "key": "1-6",
      "order": 106,
      "tags": [
        "1-6",
        "Pada 1",
        "Sutra 6",
        "Yoga Sutra Commentary"
      ],
      "text": "\nपञ्चवृत्तीरुद्दिशति- \nप्रमाणविपर्ययविकल्पनिद्रास्मृतयः ॥ ( ६ ) \nइतोस्न्या वृत्तिर्नास्तीत्युद्देशसूत्रस्य फलम् ॥\n"
    },
    {
      "book": "YS_Com_VyasaBhashya",
      "id": "65374",
      "key": "1-6",
      "order": 106,
      "tags": [
        "1-6",
        "Pada 1",
        "Sutra 6",
        "Yoga Sutra Commentary"
      ],
      "text": "\nप्रमाणविपर्ययविकल्पनिद्रास्मृतय ॥ ६ ॥ \n"
    },
    {
      "book": "YS_Com_RajaMartandaBhashya",
      "id": "64965",
      "key": "1-6",
      "order": 106,
      "tags": [
        "1-6",
        "Pada 1",
        "Sutra 6",
        "Yoga Sutra Commentary"
      ],
      "text": "\nएता एव पञ्च वृत्तयः संक्षिप्योद्दिश्यन्ते –\nप्रमाणविपर्ययविकल्पनिद्रास्मृतय ॥ ६ ॥ \n"
    }
  ]
}