{
  "results": [
    {
      "book": "YogaSutras",
      "id": "64154",
      "key": "4-24",
      "order": 185,
      "tags": [
        "Pada 4",
        "Sutra 24"
      ],
      "text": "तदसंख्येयवासनाभिश्चित्रमपि परार्थं संहत्यकारित्वात् ॥ ४-२४ ॥"
    }
  ],
  "related": [
    {
      "book": "YS_Com_YogaChandrika",
      "id": "66784",
      "key": "4-24",
      "order": 424,
      "tags": [
        "4-24",
        "Pada 4",
        "Sutra 24",
        "Yoga Sutra Commentary"
      ],
      "text": "\nतदसंख्येयवासनाभिश्चित्रमपि परार्थं संहत्यकारित्वात् ॥ २४ ॥\n"
    },
    {
      "book": "YS_Com_YogaSudhakara",
      "id": "66629",
      "key": "4-24",
      "order": 424,
      "tags": [
        "4-24",
        "Pada 4",
        "Sutra 24",
        "Yoga Sutra Commentary"
      ],
      "text": "\nअतश्चान्यो भोक्ता चित्तादस्तीत्याह –\nतदसंख्येयवासनाभिश्चित्रमपि परार्थं संहत्यकारित्वात् ॥ २४ ॥\nयद्यपि क्लेशकर्मविपाकवासनाभिरनन्ताभिश्चित्रं सुखाद्याश्रयतया भोक्तृकल्पं चित्तम् । तथापि परस्य निरुपचरितचित्स्वभावस्यार्थौ भोगापवर्गौ साधयतीति परार्थं भोग्यमेव न भोक्ता । कस्मात्? संहत्य देहेन्द्रियादिसहकारिभिर्मिलित्वा भोगादिकार्यकारित्वात् । यन्मिलित्वा कार्यकारि तत्परार्थं यथा गृहादि देवदत्तार्थम् । तस्माच्चित्तादन्यश्चिदात्मा भोक्तास्तीति सिद्धम् ॥ २४ ॥\n"
    },
    {
      "book": "YS_Com_Vritti",
      "id": "66412",
      "key": "4-24",
      "order": 424,
      "tags": [
        "4-24",
        "Pada 4",
        "Sutra 24",
        "Yoga Sutra Commentary"
      ],
      "text": "\nचित्तातिरिक्तात्मसद्भावे हेत्वन्तरमाह –\nतदसंख्येयवासनाभिश्चित्रमपि परार्थं संहत्यकारित्वात् ॥ २४ ॥\nअसंख्येयाभिः कर्मवासनाभिः क्लेशवासनाभिश्चित्रीकृतमिव चित्तम् । एवं च तासां चित्ताश्रयतया चित्तस्य भोक्तृत्वं योग्यम् । एवं च सर्वं चित्तार्थमेव स्यात्तथापि तादृशमपि चित्तं परार्थमेव । परस्य नित्योदासीनस्य पुरुषस्य भोगार्थमेव न स्वार्था, संहत्यकारित्वात् गृहादिवत् । संहत्यकारित्वं चितरसाहित्येनार्थक्रियाकारित्वमिति प्रागेव व्याख्यातम् । सत्वरजस्तमसां चात्र सहकारिता । एवं च भोक्ता तद्गुणसंश्लिष्टः सिध्यति ॥ २४ ॥\n"
    },
    {
      "book": "YS_Com_SutrarthaBodhini",
      "id": "66263",
      "key": "4-24",
      "order": 424,
      "tags": [
        "4-24",
        "Pada 4",
        "Sutra 24",
        "Yoga Sutra Commentary"
      ],
      "text": "\nचित्तादन्यो भोक्तास्तीत्याह –\nतदसंख्येयवासनाभिश्चित्रमपि परार्थं संहत्यकारित्वात् ॥ २४ ॥\nयद्यपि क्लेशादिवासनाभिरनन्ताभिश्चित्तं सुखाद्याश्रयतया भोक्तृकल्पं, तथापि परस्यात्मनो भोगापवर्गौ साधयतीति पराऽर्थम् । भोग्यमेव, न भोक्तेति यावत् । कुतः । संहत्य देहेन्द्रियादिसहकारिभिर्मिलित्वा भोगादिकार्यकारित्वात् । यन्मिलित्वा कार्यकारि तत् परार्थमिति भावः ॥ २४ ॥\n"
    },
    {
      "book": "YS_Com_Pradipika",
      "id": "65875",
      "key": "4-24",
      "order": 424,
      "tags": [
        "4-24",
        "Pada 4",
        "Sutra 24",
        "Yoga Sutra Commentary"
      ],
      "text": "\nइदानीं वृत्त्यतिरिक्तस्थिरचित्ताभ्युपगन्तॄणामा …….. दर्शयति –\nतदसंख्येयवासनाभिश्चित्रमपि परार्थं संहत्यकारित्वात् ॥ २४ ॥\nयद्यपि द्रष्टृदृश्यदर्शनगोचराद्यखिलवासनाभिश्चित्रमिव चित्तं तिष्ठति? अतश्चित्तातिरिक्तपदा ……….र्थत्वं सम्भवति । तथाप्येतत्परार्थं मन्तव्यम् । संहत्यकारित्वादित्यर्थः । अयं हेतुः प्रागेव व्याख्यातः ॥ २४ ॥\n"
    },
    {
      "book": "YS_Com_ManiPrabha",
      "id": "65659",
      "key": "4-24",
      "order": 424,
      "tags": [
        "4-24",
        "Pada 4",
        "Sutra 24",
        "Yoga Sutra Commentary"
      ],
      "text": "\nइतश्च चित्तादन्यो भोक्ता अस्तीत्याह- \nतदसंख्येयवासनाभिश्चित्रमपि परार्थं संहत्यकारित्वात् ॥ ( २४ )\nयद्यपि क्लेशकर्मविपाकवासनाभिरनन्ताभिः चित्रं सुखाद्यश्रयतया भोक्तृकल्पं चित्तं, तथापि परस्य निरूपचरितचित्स्वभावस्य अर्थौ-भोगापवर्गौ साधयतीति परार्थं भोग्यमेव न भोक्ता इति यावत् । कुतः ? संहत्य देहेन्द्रियादिसहकारिभिर्मिलित्वा भोगादिकार्यकारित्वात् । यन्मिलित्वा कार्यकारि तत्परार्थं यथा गृहादि । न हि स्तम्भादिभिः संहत्य गृहं स्वस्य वसतिं करोति, किन्तु परस्मै विष्णुमित्राय । एवं गुणा अपि बुद्ध्यादिकं परार्थं कुर्वन्तीति युक्तम् अत एव पुरुषशेषत्वात् गुणा उच्यन्ते । तथा च सत्त्वादयः परार्थाः संहत्यकारित्वात् गृहवत् इत्यस्य हेतोः पक्षधर्मताबलात् गुणैरसंहतः शुद्धो निष्कलः स्वार्थः चिन्मात्रपरः सिध्यति । यो यस्य भोक्ता स तेनासंहतः यथा गृहस्वामीति व्याप्तेः । गुणभोक्तुरपि परार्थत्वेस्नवस्थानात् ’पुरुषान्न परं किञ्चित्’ इति श्रुतेश्च । तस्मात् यस्य भोगापवर्गौ गुणमयबुद्ध्या कर्तव्यौ, सुखदुःखाभ्यां योस्नुकूलनीयः प्रतिकूलनीयश्च भोक्ता अस्तीति सिद्धम् ॥\n"
    },
    {
      "book": "YS_Com_VyasaBhashya",
      "id": "65465",
      "key": "4-24",
      "order": 424,
      "tags": [
        "4-24",
        "Pada 4",
        "Sutra 24",
        "Yoga Sutra Commentary"
      ],
      "text": "\nकुतश्च –\nतदसंख्येयवासनाभिश्चित्रमपि परार्थं संहत्यकारित्वात् ॥ २४ ॥ \nतदेतच्चित्तमसंख्येयाभिर्वासनाभिरेव चित्रीकृतमपि परार्थं परस्य भोगापवर्गार्थं न स्वार्थं संहत्यकारित्वाद्गृहवत्। संहत्यकारिणा चित्तेन न स्वार्थेन भवितव्यं, न सुखचित्तं सुखार्थं न ज्ञानं ज्ञानार्थमुभयमप्येतत्परार्थम्। यश्च भोगेनापवर्गेण चार्थेनार्थवान्पुरुषः स एव परो न परः सामान्यमात्रम्। यत्तु किंचित्परं सामान्यमात्रं स्वरूपेणोदाहरेद्वैनाशिकस्तत्सर्वं संहत्यकारित्वात्परार्थमेव स्यात्। यस्त्वसौ परो विशेषः स न संहत्यकारी पुरुष इति ॥ २४ ॥ \n"
    },
    {
      "book": "YS_Com_RajaMartandaBhashya",
      "id": "65081",
      "key": "4-24",
      "order": 424,
      "tags": [
        "4-24",
        "Pada 4",
        "Sutra 24",
        "Yoga Sutra Commentary"
      ],
      "text": "\nननु यद्येवंविधादेव चित्तात्सकलव्यवहारनिष्पत्तिः कथं प्रमाणशून्यो द्रष्टाऽभ्युपगम्यत इत्याशङ्क्य द्रष्टुः प्रमाणमाह  –\nतदसंख्येयवासनाभिश्चित्रमपि परार्थं संहत्यकारित्वात् ॥ २४ ॥ \nतदेव चित्तं संख्यातुमशक्याभिर्वासनाभिश्चित्रमपि नानारूपमपि परार्थं परस्य स्वामिनो भोक्तुर्भोगापवर्गलक्षणमर्थं साधयतीति कुतः संहत्यकारित्वात् संहत्य संभूय मिलित्वाऽर्थक्रियाकारित्वात्। यच्च संहत्यार्थक्रियाकारि तत्परार्थं दृष्टं यथा शयनासनादि। सत्त्वरजस्तमांसि च चित्तलक्षणपरिणामभाञ्जि संहत्यकारीणि चातः परार्थानि। यः परः स पुरुषः। ननु यादृश्येन शयनासनादीना परेण शरीरवता पारार्थ्यमुपलब्धं तद्दृष्टान्तबलेन तादृश एव परः सिध्यति। यादृशश्च भवता परोऽसंहतरूपोऽभिप्रेतस्तद्विपरीतस्य सिद्धेरयमिष्टविघातकृद्धेतुः। उच्यते यद्यपि सामान्येन परार्थमात्रत्वेन व्याप्तिर्गृहीता तथाऽपि सत्त्वादिविलक्षणधर्मिपर्यालोचनया तद्विलक्षण एव भोक्ता परः सिध्यति। यथा चन्दनवनावृते शिखरिणि विलक्षणाद्भूमाद्वह्निरनुमीयमान इतरवह्निविलक्षणश्चन्दनप्रभव एव प्रतीयते एवंमिहापि विलक्षणस्य सत्त्वाख्यस्य भोग्यस्य परार्थत्वेऽनुमीयमाने तथाविध एव भोक्ताऽधिष्ठाता परश्चिन्मात्ररूपोऽसंहतः सिध्यति। यदि च तस्य परत्वं सर्वोत्कृष्टत्वमेव प्रतीयते तथाऽपि तामसेभ्यो विषयेभ्यः प्रकृष्यते शरीरं प्रकाशरूपेन्द्रियाश्रयत्वात् तस्मादपि प्रकृष्यन्त इन्द्रियाणि ततोऽपि प्रकृष्टं सत्त्वं प्रकाशरूपं तस्यापि यः प्रकाशकः प्रकाश्यविलक्षणः स चिद्रूप एव भवतीति कुतस्तस्य संहतत्वम्।\n"
    }
  ]
}