{
  "results": [
    {
      "book": "YogaSutras",
      "id": "64125",
      "key": "4-16",
      "order": 177,
      "tags": [
        "Pada 4",
        "Sutra 16"
      ],
      "text": "न चैकचित्ततन्त्रं वस्तु तदप्रमाणकं तदा किं स्यात् ॥ ४-१६ ॥"
    }
  ],
  "related": [
    {
      "book": "YS_Com_YogaChandrika",
      "id": "66851",
      "key": "4-16",
      "order": 416,
      "tags": [
        "4-16",
        "Pada 4",
        "Sutra 16",
        "Yoga Sutra Commentary"
      ],
      "text": "\nन चैकचित्ततन्त्रं वस्तु तदप्रमाणकं तदा किं स्यात् ॥ १६ ॥\n"
    },
    {
      "book": "YS_Com_YogaSudhakara",
      "id": "66639",
      "key": "4-16",
      "order": 416,
      "tags": [
        "4-16",
        "Pada 4",
        "Sutra 16",
        "Yoga Sutra Commentary"
      ],
      "text": "\nनन्वस्तु विज्ञानादन्यद्वस्तु; तच्चैकविज्ञानाधीनामिति वदन्तं प्रत्याह –\nन चैकचित्ततन्त्रं वस्तु तदप्रमाणकं तदा किं स्यात् ॥ १६ ॥\nयद्येकचित्तस्य ग्राह्यं घटवस्तु, तदा तस्मिंश्चित्ते पटादिषु व्यग्रे तद्वस्तु अप्रमाणकं किं स्यात्? न स्यादित्यर्थः । न चेष्टापत्तिः, पुनस्तद्दर्शने सोऽयमित्यबाधितप्रत्यभिज्ञानात् एकस्य व्यग्रत्वेऽप्यन्येन दृश्यमानत्वाच्च । तस्मान्नैकचित्ततन्त्रं वस्तु, किं तु चित्तातिरिक्तं स्वतन्त्रमिति सिद्धम् ॥\n"
    },
    {
      "book": "YS_Com_Vritti",
      "id": "66459",
      "key": "4-16",
      "order": 416,
      "tags": [
        "4-16",
        "Pada 4",
        "Sutra 16",
        "Yoga Sutra Commentary"
      ],
      "text": "\nकेचित्तु अस्त्वर्थो ज्ञानादतिरिक्तः परन्तु ज्ञानेनैव भास्यत्वात् ज्ञानसमय एवास्ति नान्यदा मानाभावात् । एवञ्च सुखादिवद्भोग्यत्वात् ज्ञानसहभूरेवार्थ इति वदन्ति एष एव दृष्टिसृष्टिवादस्तं निरस्यति –\nन चैकचित्ततन्त्रं वस्तु तदप्रमाणकं तदा किं स्यात् ॥ १६ ॥\nतत्प्रमाणकमपि विज्ञानप्रमाणकं तन्निर्भास्यमपि नैकविज्ञानसमनियतमिति च । तदा किं स्यादित्यस्य यदा यद्वस्तुग्राहिचित्तं व्यग्रतया तद्वस्तुनि न वर्तते यदा च निरोधमापन्नमित्यादि तदा तद्वस्तु किं स्यात् न स्यादेवेत्यर्थः । ज्ञानविषयता, नच पुनरुत्पद्यते उत्पादकसामर्थ्याभावात् । नियतकारणान्वयव्यतिरेकानुविधायि हि कार्यम् । नच ज्ञानकारणं तत्, उपभुज्यमानाशामोदकस्यापि रसवीर्यविपाकादिप्रसङ्गात् । ज्ञानेन सह स्वकारणैरुत्पत्त्यननुभवाच्च, प्रत्यभिज्ञायाः स्थैर्यसिद्धेश्च । तस्मात्स्वतन्त्रोर्थः सर्वपुरुषसाधारणः स्वतन्त्राणि च चित्तानि प्रतिपुरुषं प्रवर्तन्ते, तयोः संबन्धादुपलब्धिः पुरुषस्य भोग इति ॥ १६ ॥\n"
    },
    {
      "book": "YS_Com_SutrarthaBodhini",
      "id": "66202",
      "key": "4-16",
      "order": 416,
      "tags": [
        "4-16",
        "Pada 4",
        "Sutra 16",
        "Yoga Sutra Commentary"
      ],
      "text": "\nयस्तु विज्ञानादन्योऽर्थोऽस्ति जडत्वाद्विज्ञानाऽग्राह्यः प्रातिभासिक इति स वक्तव्यः । किमेकचित्तं कार्यं सर्वम्, उताऽनेकचैत्रमैत्रादिचित्तकार्यमिति । तत्र नाद्य इत्याह –\nन चैकचित्ततन्त्रं वस्तु तदप्रमाणकं तदा किं स्यात् ॥ १६ ॥\nयद्येकचित्तकार्यं घटादि वस्तु तदा तस्मिंश्चित्ते अन्यत्र पटादिषु व्यग्रे तद्वस्त्वप्रमाणकं स्यात् । न चेष्टापत्तिः । अन्येन दृश्यमानत्वात् । नाप्यनेकचित्ततन्त्रम् । प्रातिभासिकस्य स्वप्नवदेकचित्ततन्त्रत्वनियमात् ॥ १६ ॥\n"
    },
    {
      "book": "YS_Com_Pradipika",
      "id": "65874",
      "key": "4-16",
      "order": 416,
      "tags": [
        "4-16",
        "Pada 4",
        "Sutra 16",
        "Yoga Sutra Commentary"
      ],
      "text": "\nविज्ञानवादं निरस्य दृष्टिसृष्टिवादं निरस्यति –\nन चैकचित्ततन्त्रं वस्तु तदप्रमाणकं तदा किं स्यात् ॥ १६ ॥\nनाप्येकचित्ततन्त्रमेकविज्ञानसमनियतं वस्तु दृश्यपदार्थो यतस्तदा तर्हि तत्प्रमाणकं तच्चित्तसिद्धं किं वस्तु स्यात् । किमपि न स्यात् । चित्तापायेऽपि स्वरूपे नैव तिष्ठेत । चित्तनाशकल्पने प्रमाणाभावात्। प्रत्युत प्रत्यभिज्ञया स्थैर्यस्यैव सिद्धेरित्यर्थः ॥ १६ ॥\n"
    },
    {
      "book": "YS_Com_ManiPrabha",
      "id": "65700",
      "key": "4-16",
      "order": 416,
      "tags": [
        "4-16",
        "Pada 4",
        "Sutra 16",
        "Yoga Sutra Commentary"
      ],
      "text": "\nयत्तु कश्चिदाह- ’अस्तु विज्ञानादन्योस्र्थः । स तु जडत्वाद्विज्ञानग्राह्यः प्रातिभासिको नाज्ञातोस्स्ति’ इति । स वक्तव्यः कुतस्तस्योत्पत्तिरिति । ग्राहकविज्ञानचित्तादिति चेत्- किमेकचैत्रचित्तस्य घटवस्तु कार्यं, तत चैत्रमैत्राद्यनेकचित्तानाम् । नाद्य, इत्याह- \nन चैकचित्ततन्त्रं वस्तु तदप्रमाणकं तदा किं स्यात् ॥ ( १६ ) \nयदि एकचित्तस्य कार्यं घटवस्तु, तदा तस्मिन् चित्ते पटादिषु व्यग्रे तद्वस्तु अप्रमाणकं- नष्टं किं न स्यात्? । न चेष्टापत्तिः । पुनः तद्दर्शने ’सोस्यम्’ इत्यबाधितप्रत्यभिज्ञानात् एकस्य व्यग्रत्वेस्प्यन्येन दृश्यमानत्वाच्च । तस्मात् न एकचित्ततन्त्रं वस्तु । नाप्यनेकचित्ततन्त्रम् । प्रातिभासिकस्य स्वप्नवत् एकचित्ततन्त्रत्वनियमात् पूर्वमेकेन दृश्यमाने घटे बहुचित्तैः पश्चात् सम्बन्धे विलक्षणघटान्तरोत्पत्तिप्रसङ्गाच्च, सामग्रीवैलक्षण्यात् । किं च उदरदर्शनकाले पृष्टभागो नास्तीति उदरमपि न स्यात् । तस्मान्न प्रातिभासिकं वस्तु । किन्तु चित्तातिरिक्तं स्वतन्त्रम् इति सिद्धम् ॥\n"
    },
    {
      "book": "YS_Com_VyasaBhashya",
      "id": "65512",
      "key": "4-16",
      "order": 416,
      "tags": [
        "4-16",
        "Pada 4",
        "Sutra 16",
        "Yoga Sutra Commentary"
      ],
      "text": "\nन चैकचित्ततन्त्रं वस्तु तदप्रमाणकं तदा किं स्यात् ॥ १६ ॥ \nएकचित्ततन्त्रं चेद्वस्तु स्यात्तदा चित्ते व्यग्रे निरुद्धे वाऽस्वरूपमेव तेनापरामृष्टमन्यस्याविषयीभूतमप्रमाणकमगृहीतस्वभावकं केनचित्तदानीं किं तत्स्यात्। संबध्यमानं च पुनश्चित्तेन कुत उत्पद्येत। ये चास्यानुपस्थिताभागास्ते चास्यन स्युरेवं नास्ति पृष्ठमित्युदरमपि न गृह्येत। तस्मात्स्वतन्त्रोऽर्थः सर्वपुरुषसाधारणः स्वतन्त्राणि च चित्तानि प्रतिपुरुषं प्रवर्तन्ते। तयोः संबन्धादुपलब्धिः पुरुषस्य भोग इति ॥ १६ ॥ \n"
    },
    {
      "book": "YS_Com_RajaMartandaBhashya",
      "id": "65094",
      "key": "4-16",
      "order": 416,
      "tags": [
        "4-16",
        "Pada 4",
        "Sutra 16",
        "Yoga Sutra Commentary"
      ],
      "text": "\nन चैकचित्ततन्त्रं वस्तु तदप्रमाणकं तदा किं स्यात् ॥ १६ ॥ \nयह सूत्र भोज वृत्ति में नहीं है इसलिए इस पर वृत्ति नहीं लिखी गई। \n"
    }
  ]
}