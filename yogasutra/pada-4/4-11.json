{
  "results": [
    {
      "book": "YogaSutras",
      "id": "64133",
      "key": "4-11",
      "order": 172,
      "tags": [
        "Pada 4",
        "Sutra 11"
      ],
      "text": "हेतुफलाश्रयालम्बनैः संगृहीतत्वादेषामभावे तदभावः ॥ ४-११ ॥"
    }
  ],
  "related": [
    {
      "book": "YS_Com_YogaChandrika",
      "id": "66781",
      "key": "4-11",
      "order": 411,
      "tags": [
        "4-11",
        "Pada 4",
        "Sutra 11",
        "Yoga Sutra Commentary"
      ],
      "text": "\nहेतुफलाश्रयालम्बनैः संगृहीतत्वादेषामभावे तदभावः ॥ ११ ॥\nआसां हानोपायमाह हेत्विति । वासनानामनतरानुभवो हेतुस्तस्याप्यनुभवस्य रागादयस्तेषामविद्येति साक्षात्पारम्पर्येण च हेतुः, फलं शरीरादि आश्रयो बुद्धिसत्त्वमालम्बनं यदेवानुभवस्य तदेवतैरनन्तानां वासनानां सङ्गृहीतत्वात्तेषामभावे वासनाभावः ॥ ११ ॥\n"
    },
    {
      "book": "YS_Com_YogaSudhakara",
      "id": "66647",
      "key": "4-11",
      "order": 411,
      "tags": [
        "4-11",
        "Pada 4",
        "Sutra 11",
        "Yoga Sutra Commentary"
      ],
      "text": "\nननु वासनानामनादितया कथं तदुच्छेदः? तत्राह –\nहेतुफलाश्रयालम्बनैः संगृहीतत्वादेषामभावे तदभावः ॥ ११ ॥\nनैताः पुरुषवदनादयः, किं तु कार्या एव प्रवाहानादयः । अतः कारणोच्छेदादुच्छेदः सम्भवति । तथा हि पूर्वपूर्वसंस्कारलक्षणाविद्या ह्यस्मिताहेतुः । सा च मनुष्योऽहं ममेदमिष्टमनिष्टमिति भ्रमहेतुः। सोऽपि रागद्वेषयोः । तौ च परनिग्रहानुग्रहादिद्वारा धर्माधर्मयोः । तौ च भोगे । सोऽपि वासनासु । ताः पुनर्भ्रमादिषु । इत्यनादि संसारचक्रमनिशमावर्तते । तत्र वासनानां क्लेशकर्माणि हेतवः, जात्यायुर्भोगाः फलम्, चित्तमाश्रयः, शब्दादिकमालम्बनम् ; तैः संगृहीतत्वात् आदरनैरन्तर्यसत्कारानुबन्ध्यष्टाङ्ग-योगजाविप्लवविवेकख्यात्या उच्छेदे सति कारणानामभावादुच्छेदो भवतीत्यर्थः ॥ ११ ॥\n"
    },
    {
      "book": "YS_Com_Vritti",
      "id": "66449",
      "key": "4-11",
      "order": 411,
      "tags": [
        "4-11",
        "Pada 4",
        "Sutra 11",
        "Yoga Sutra Commentary"
      ],
      "text": "\nअथ मोक्षोपपत्तयेऽनाद्यसंख्यानामपि वासनानामुच्छेद उपपाद्यते –\nहेतुफलाश्रयालम्बनैः संगृहीतत्वादेषामभावे तदभावः ॥ ११ ॥\nहेतुरखिलवासनानां पञ्चपर्वाविद्या । फलं तु यमुद्दिश्य धर्माधर्मादि वर्तमानावस्थं भवति स पुरुषार्थः । स एव वासनानामपि फलं कर्मवासनयोरन्योन्यसहकारित्वात् । आश्रयस्तु वासनानां मनः । आलम्बनं च तासां वासनाभिव्यञ्जकं कामिनीदर्शनादि । सर्वासां वासनानां एतैर्हैत्वादिभिः संगृहीतत्वाद्व्याप्तत्वात् एषामभावेऽत्यन्तोच्छेदे विदेहमुक्तिसमये तदभावस्तदविनाभूतवासनानामपि अत्यन्तोच्छेदो भवतीत्यर्थः । एवं च वासनानामनादित्वेऽपि मोक्ष उपपन्नः। नह्यनादित्वमनुच्छेदहेतुः । अनागतत्वे व्यभिचारात् । चैतन्यस्य तु विनाशकारणाभावान्न नाशो नत्वनादित्वादिति भावः ।\n"
    },
    {
      "book": "YS_Com_SutrarthaBodhini",
      "id": "66268",
      "key": "4-11",
      "order": 411,
      "tags": [
        "4-11",
        "Pada 4",
        "Sutra 11",
        "Yoga Sutra Commentary"
      ],
      "text": "\nनन्वनादिवासनानां कथमुच्छेदस्तत्राह –\nहेतुफलाश्रयालम्बनैः संगृहीतत्वादेषामभावे तदभावः ॥ ११ ॥\nनैताः पुरुषवदनादयः, किन्तु प्रवाहानादय इति उच्छेदसम्भवः । तदेव दर्शयति ।। हेतुः अविद्या तत्कार्यं च ॥ तथा हि । धर्मात् सुखम् , अधर्माद् दुःखं, सुखाद्रागो दुःखाद् द्वेषः । ततश्च प्रयत्नः । तेन मनसा वाचा कायेन वा परिस्पन्दमानः परमनुगृह्णाति उपहन्ति वा । ततः पुनर्धर्माधर्मौ सुखदुःखे रागद्वेषाविति प्रवृत्तिमदिदं षडरं संसारचक्रं देहायुर्भोगरूपम् । तस्य च प्रतिक्षणमावर्तमानस्याविद्यैव मूलं कारणमित्यर्थः । फलं चित्तमाश्रयः शब्दादिकामविषयः । एतैः संगृहीतत्वादेषां योगजविवेकज्ञानेन निवृत्तौ संसारचक्रकारणानां वासनानामुच्छेदो भवतीत्यर्थः ॥ ११ ॥\n"
    },
    {
      "book": "YS_Com_Pradipika",
      "id": "65858",
      "key": "4-11",
      "order": 411,
      "tags": [
        "4-11",
        "Pada 4",
        "Sutra 11",
        "Yoga Sutra Commentary"
      ],
      "text": "\nइदानीं मोक्षोपपत्तयेऽनाद्यसंख्यानामपि वासनानामुच्छेद उपपाद्यते –\nहेतुफलाश्रयालम्बनैः संगृहीतत्वादेषामभावे तदभावः ॥ ११ ॥\nअखिलवासनानां हेतुरविद्या । यं च पुरुषार्थमुद्दिश्य धर्माद्युत्पद्यते स एव वासनानामपि फलम्, कर्मवासनयोरन्योन्यसहकारित्वात् । वासनानामाश्रयस्तु मनः, आलम्बनं च वासनाभिव्यञ्जकं कामिनीदर्शनादि । सर्वासां वासनानामेतैर्हेत्वादिभिः संगृहीतत्वाद्व्याप्तत्वादेषामभावेऽत्यन्तोच्छेदो भवतीत्यर्थः । तथाच वासनानामनादित्वेऽपि मोक्ष उपपन्न इति ॥ ११ ॥\n"
    },
    {
      "book": "YS_Com_ManiPrabha",
      "id": "65654",
      "key": "4-11",
      "order": 411,
      "tags": [
        "4-11",
        "Pada 4",
        "Sutra 11",
        "Yoga Sutra Commentary"
      ],
      "text": "\nनन्वनादिवासनानां कथमुच्छेदः तत्राह- \nहेतुफलाश्रयालम्बनैः सङ्गृहीतत्वादेषामभावे तदभावः ॥ ( ११ )\nनैताः पुरुषवदनादयः, किन्तु कार्या एव प्रवाहानादयः अतः कारणोच्छेदात् उच्छेदसम्भवः । तथा हि- पूर्वपूर्वभ्रमसंस्कारलक्षणाविद्या ’अहम्’ इति अस्मिताहेतुः । सा च ’नरोस्हम्’ ’ममेदमनिष्टम्’ इति भ्रमहेतुः । सोस्पि वासनासु । ताः पुनर्भ्रमादिषु (इति) अनादिसंस्कारचक्रमनिशमावर्तते । अत्र वासनानां क्लेशकर्मणि हेतवः । देहायुर्भोगाः फलं, चित्तमाश्रयः । शब्दादिकमालम्बनम् । एतैः सङ्गृहीतत्वात् एषां क्रियायोगाङ्गाष्टाङ्गयोगजाविप्लवविवेकख्यात्या उच्छेदे सति कारणानामभावादुच्छेदो भवतीत्यर्थः ।। \n"
    },
    {
      "book": "YS_Com_VyasaBhashya",
      "id": "65511",
      "key": "4-11",
      "order": 411,
      "tags": [
        "4-11",
        "Pada 4",
        "Sutra 11",
        "Yoga Sutra Commentary"
      ],
      "text": "\nहेतुफलाश्रयालम्बनैः संगृहीतत्वादेषामभावे तदभावः ॥ ११ ॥ \nहेतुर्धर्मात्सुखमधर्माद्दुःखं, सुखाद्रागो दुःखाद्द्वेषस्ततश्च प्रयत्नस्तेन मनसा वाचा कायेन वा परिस्पन्दमानः परमनुगृह्णात्युपहन्ति वा ततः पुनर्धर्माधर्मौ सुखदुःखे रागद्वेषाविति प्रवृत्तमिदं षडरं संसारचक्रम्। अस्य च प्रतिक्षणमावर्तमानस्याविद्या नेत्री मूलं सर्वक्लेशानामित्येष हेतुः। फलं तु यमाश्रित्य यस्य प्रत्युत्पन्नता धर्मादेः, न ह्यपूर्वोपजनः। मनस्तु साधिकारमाश्रयो वासनानाम्। न ह्यवसिताधिकारे मनसि निराश्रया वासनाः स्थातुमुत्सहन्ते। यदभिमुखीभूतं वस्तु यां वासनां व्यनक्ति तस्यास्तदालम्बनम्। एवं हेतुफलाश्रयालम्बनैरेतैः संगृहीताः सर्वा वासनाः। एषामभावे तत्संश्रयाणामपि वासनानामभावः ॥ ११ ॥ \n"
    },
    {
      "book": "YS_Com_RajaMartandaBhashya",
      "id": "65122",
      "key": "4-11",
      "order": 411,
      "tags": [
        "4-11",
        "Pada 4",
        "Sutra 11",
        "Yoga Sutra Commentary"
      ],
      "text": "\nतासामानन्त्याद्धानं कथं संभवतीत्याशङ्क्य हानोपायमाह –\nहेतुफलाश्रयालम्बनैः संगृहीतत्वादेषामभावे तदभावः ॥ ११ ॥ \nवासनानामनन्तरानुभवो हेतुस्तस्याप्यनुभवस्य रागादस्तेषामविद्येति साक्षात्पारम्पर्येण हेतुः। फलं शरीरादि स्मृत्यादि च। आश्रयो बुद्धिसत्त्वम्। आलम्बनं यदेवानुभवस्य तदेव वासनानामतस्तैर्हेतुफलाश्रयालम्बनैरनन्तानामपि वासनानां संगृहीतत्वात्तेषां हेत्वादीनामभावे ज्ञानयोगाभ्यां दग्धबीजकल्पत्वे विहिते निर्मलत्वान्न वासनाः प्ररोहन्ति न कार्यमारभन्त इति तासामभावः।\n"
    }
  ]
}