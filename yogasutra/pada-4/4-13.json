{
  "results": [
    {
      "book": "YogaSutras",
      "id": "64092",
      "key": "4-13",
      "order": 174,
      "tags": [
        "Pada 4",
        "Sutra 13"
      ],
      "text": "ते व्यक्तसूक्ष्मा गुणात्मानः ॥ ४-१३ ॥"
    }
  ],
  "related": [
    {
      "book": "YS_Com_YogaChandrika",
      "id": "66830",
      "key": "4-13",
      "order": 413,
      "tags": [
        "4-13",
        "Pada 4",
        "Sutra 13",
        "Yoga Sutra Commentary"
      ],
      "text": "\nते व्यक्तसूक्ष्मा गुणात्मानः ॥ १३ ॥\n"
    },
    {
      "book": "YS_Com_YogaSudhakara",
      "id": "66643",
      "key": "4-13",
      "order": 413,
      "tags": [
        "4-13",
        "Pada 4",
        "Sutra 13",
        "Yoga Sutra Commentary"
      ],
      "text": "\nननु स्वरूपतोऽस्तीत्युक्तम्; किं तत्वस्वरूपमित्यत्राह –\nते व्यक्तसूक्ष्मा गुणात्मानः ॥ १३ ॥\nव्यक्ता वर्तमानाध्वनः, सूक्ष्मा अतीतानागताध्वानः; ते महदादयो घटादिविशेषान्ता गुणात्मानः सत्त्वरजस्तमस्स्वरूपास्तत्प्रकृतिकत्वादित्यर्थः ॥ १३ ॥\n"
    },
    {
      "book": "YS_Com_Vritti",
      "id": "66430",
      "key": "4-13",
      "order": 413,
      "tags": [
        "4-13",
        "Pada 4",
        "Sutra 13",
        "Yoga Sutra Commentary"
      ],
      "text": "\nअथ कार्याणां मूलकारणमाह –\nते व्यक्तसूक्ष्मा गुणात्मानः ॥ १३ ॥\nते कार्यरूपा धर्मा व्यक्ता अभिव्यक्ताः सूक्ष्माः अनभिव्यक्ता वा भवन्तु सर्वे सर्वदा गुणात्मानः सत्वादिगुणत्रयरूपा भवन्ति । ’वाचारम्भणं विकारो नामधेयं मृत्तिकेत्येव सत्य’मिति श्रुतेः । ’गुणानां परमं रूपं न दृष्टिपथमृच्छति । यत्तु दृष्टिपथं प्राप्तं तन्मायेव सुतुच्छक’मिति वाक्याच्च । मायेव नतु माया सा हि झटिति नश्यति तद्वदिमे विकाराः, प्रकृतिस्तु तद्वैधर्म्यात्परमार्थरूपेति तदर्थः ॥ नन्वेकस्मात्प्रधानात्कतह्ं कार्यवैचित्र्यमिति चेत्तदाहितानादिक्लेशवशानुगतद्वैचित्र्यादिति गृहाण । सर्वोऽपि दृश्यपदार्थो गुणानां संस्थानभेदवान् परिणामः, वस्तुतो गुणरूप एव । एवं च कार्यकारणात्मकं कार्यस्य रूपद्वयं कार्यरूपताद्यन्तयोर्नास्ति कारणरूपता तु सर्वदा । अतस्तत्कार्याणां पारमार्थिकं रूपम् । एतेन मायामात्रं जगदिति प्रवादोऽपि व्याक्यातः । आद्यन्तयोरनुपलभ्यमानत्वेन मिथ्यारचनाहेतौ व्यामोहकशक्तावेव मायापदप्रयोगादिति दिक् ॥ १३ ॥\n"
    },
    {
      "book": "YS_Com_SutrarthaBodhini",
      "id": "66210",
      "key": "4-13",
      "order": 413,
      "tags": [
        "4-13",
        "Pada 4",
        "Sutra 13",
        "Yoga Sutra Commentary"
      ],
      "text": "\nअतीतानागतं स्वरूपतोऽस्तीत्युक्तम् । किं तत्स्वरूपमित्यत आह-\nते व्यक्तसूक्ष्मा गुणात्मानः ॥ १३ ॥\nव्यक्ता वर्त्तमानाध्वानः, सूक्ष्मा अतीताध्वानः । ते महदादयो घटान्ता गुणात्मानः सत्त्वरजस्तमःस्वरूपा इत्यर्थः । अत एवोक्तं भाष्यकृता व्यासदेवेन – सर्वमिदं गुणानां सन्निवेशविशेषमात्रमिति । परमार्थतो गुणात्मानः । तथाच शास्त्राऽनुशासनम् ॥\nगुणानां परमं रूपं न दृष्टिपथमृच्छति ।\nयत्तु दृष्टिपथं प्राप्तं तन्मायैव सुतुच्छकमिति ॥ १३ ॥\n"
    },
    {
      "book": "YS_Com_Pradipika",
      "id": "65864",
      "key": "4-13",
      "order": 413,
      "tags": [
        "4-13",
        "Pada 4",
        "Sutra 13",
        "Yoga Sutra Commentary"
      ],
      "text": "\nकार्यस्वरूपं परीक्ष्य सदसत्त्ववैधर्म्येण तद्विवेकतः कारणं परीक्ष्यते –\nते व्यक्तसूक्ष्मा गुणात्मानः ॥ १३ ॥\nते कार्यरूपा धर्मा अभिव्यक्ता अनभिव्यक्ता वा भवन्तु सर्व एव सर्वदैवगुणात्मानस्तत्वतः सत्वादिगुणत्रयस्वरूपा भवन्ति । ’वाचारम्भणं विकारो नामधेयं मृत्तिकेत्येव सत्यम्’ इति श्रुतेः । ’गुणानां परमं रूपं न दृष्टिपथमृच्छति । यत्तु दृष्टिपथं प्राप्तं तन्मायेन सुतुच्छकम् ’ इति भाष्यकारावदृतवाक्यादिभ्यश्चेत्यर्थः । अयं भावः । रूप्यते अवगम्यते अनेन रूपेणेति रूपमुच्यते । अतः कार्यं कारणं चेति कार्यस्यैव रूपद्वयम् । तत्र कार्यरूपाऽद्यन्तयोर्न तिष्ठति कार्यरूपेणावगमात् । अतः कार्यरूपापेक्षया कारणरूपमेव परमार्थिकं रूपं कार्याणामिति । अत्र कार्यस्यात्यन्तमसत्वं न विवक्षितम् । पूर्वसूत्रे कार्यनित्यता वचनादिति । एतेन मायामात्रं जगदिति श्रुतिस्मृतिप्रवादोऽपि व्याख्यातः । मिथ्यारचनाहेतौ व्यामोहकशक्तावेव मायाशब्दप्रयोगादिति ॥ १ ॥\n"
    },
    {
      "book": "YS_Com_ManiPrabha",
      "id": "65697",
      "key": "4-13",
      "order": 413,
      "tags": [
        "4-13",
        "Pada 4",
        "Sutra 13",
        "Yoga Sutra Commentary"
      ],
      "text": "\nअतीतानागतं स्वरूपतोस्स्तीत्युक्तं तत्र किं (तत्स्वं) (स्व) रूपमिति अत आह- \nते व्यक्तसूक्ष्मा गुणात्मानः ॥ ( १३ )\nव्यक्ताः- वर्तमानाध्वानः, सूक्ष्माः- अतीतानागताध्वानः । ते महदादयो घटादिविशेषान्ताः गुणात्मानः सत्त्वरजस्तमःस्वरूपाः इत्यर्थः । सर्वे भावाः सुखदुःखमोहात्मकगुणान्वितत्वेन तत्प्रकृतित्वात् तत्स्वरूपा एव । यथा घटादयो मृदन्विताः मृत्स्वरूपाः । प्रकृतिविकारयोः भेदाभेदतादात्म्यात् तत्र गुणाः परिणामिनित्याः । अन्ये सर्वे भावाः प्रतिक्षणपरिणामाः क्षणविध्वंसिनः । पुरुषस्तु कूटस्थः । \nतदुक्तं भाष्ये-गुणानां परमं रूपं न दृष्टिपथमृच्छति ।यत्तु दृष्टिपथं प्राप्तं तन्मायैव सुतुच्छकमिति ॥ऐन्द्रजालिक मायावत् क्षणविध्वंसीत्यर्थः ॥\n"
    },
    {
      "book": "YS_Com_VyasaBhashya",
      "id": "65495",
      "key": "4-13",
      "order": 413,
      "tags": [
        "4-13",
        "Pada 4",
        "Sutra 13",
        "Yoga Sutra Commentary"
      ],
      "text": "\nते व्यक्तसूक्ष्मा गुणात्मानः ॥ १३ ॥ \nते खल्वमी त्र्यध्वानो धर्मा वर्तमाना व्यक्तात्मानोऽतीतानागताः सूक्ष्मात्मानः षड्विशेषरूपाः। सर्वमिदं गुणानां संनिवेशविशेषमात्रमिति परमार्थतो गुणात्मानः। तथा च शास्त्रानुशासनम् –गुणानां परमं रूपं न दृष्टिपथमृच्छति।यत्तु दृष्टिपथं प्राप्तं तन्मायेव सुतुच्छकम् ॥ इति ॥ १३ ॥ \n"
    },
    {
      "book": "YS_Com_RajaMartandaBhashya",
      "id": "65110",
      "key": "4-13",
      "order": 413,
      "tags": [
        "4-13",
        "Pada 4",
        "Sutra 13",
        "Yoga Sutra Commentary"
      ],
      "text": "\nत एते धर्मधर्मिणः किंरूपा इत्यत आह –\nते व्यक्तसूक्ष्मा गुणात्मानः ॥ १३ ॥ \nय एते धर्मधर्मिणः प्रोक्तास्ते व्यक्तसूक्ष्मभेदेन व्यवस्थिता गुणाः सत्त्वरजस्तमोरूपास्तदात्मानस्तत्स्वभावास्तत्परिणामरूपा इत्यर्थः। यतः सत्त्वरजस्तमोभिः सुखदुःखमोहरूपैः सर्वासां बाह्याभ्यन्तरभेदभिन्नानां भावव्यक्तीनामन्वयानुगमो दृश्यते। यद्यदन्वयि तत्तत्परिणामरूपं दृष्टं यथा घटादयो मृदन्विता मृत्परिणामरूपाः।\n"
    }
  ]
}