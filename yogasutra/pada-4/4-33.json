{
  "results": [
    {
      "book": "YogaSutras",
      "id": "64143",
      "key": "4-33",
      "order": 194,
      "tags": [
        "Pada 4",
        "Sutra 33"
      ],
      "text": "क्षणप्रतियोगी परिणामापरान्तनिर्ग्राह्यः क्रमः ॥ ४-३३ ॥"
    }
  ],
  "related": [
    {
      "book": "YS_Com_YogaChandrika",
      "id": "66844",
      "key": "4-33",
      "order": 433,
      "tags": [
        "4-33",
        "Pada 4",
        "Sutra 33",
        "Yoga Sutra Commentary"
      ],
      "text": "\nक्षणप्रतियोगी परिणामापरान्तनिर्ग्राह्यः क्रमः ॥ ३३ ॥\n"
    },
    {
      "book": "YS_Com_YogaSudhakara",
      "id": "66605",
      "key": "4-33",
      "order": 433,
      "tags": [
        "4-33",
        "Pada 4",
        "Sutra 33",
        "Yoga Sutra Commentary"
      ],
      "text": "\nकोऽसौ क्रम इत्यपेक्षायामाह –\nक्षणप्रतियोगी परिणामापरान्तनिर्ग्राह्यः क्रमः ॥ ३३ ॥\nक्षणप्रतियोगी क्रम इति स्वरूपनिर्देशः । क्षणौ प्रतियोगिनो निरूपकौ यस्य स क्षणप्रतियोगी । एवं क्षणिकपरिणामक्रमो मन्तव्यः । तत्र प्रमाणं परिणामापरान्तनिर्ग्राह्य इति । मृदि पिण्डघटकपालचूर्णकणानां प्रत्यक्षपरिणामानां पूर्वान्तः पिण्डः अपरान्तः कण इति पूर्वोत्तरावधिग्रहणेन क्रमो निष्कृष्य ग्राह्यो भवतीत्यर्थः ॥ ३३ ॥\n"
    },
    {
      "book": "YS_Com_Vritti",
      "id": "66452",
      "key": "4-33",
      "order": 433,
      "tags": [
        "4-33",
        "Pada 4",
        "Sutra 33",
        "Yoga Sutra Commentary"
      ],
      "text": "\nननु परिणामसमाप्तिरिति वक्तव्ये क्रमशब्दः परिणामानां प्रतिक्षणमुत्पादविनाशकथनेन वैराग्योत्पादनाय प्रयुक्तः स चायमर्थः कथं क्रमशब्दाल्लभ्यते तस्य पौर्वापर्यमात्रवाचित्वादत आह –\nक्षणप्रतियोगी परिणामापरान्तनिर्ग्राह्यः क्रमः ॥ ३३ ॥\nक्षणप्रतियोगि क्षणः प्रतियोगी प्रतिसम्बन्धी यस्य सः क्षणप्रचयाश्रयः स एवात्र क्रमो विवक्षितो न तु पौर्वापर्यमात्रमित्यर्थः । परिणामश्च पूर्वधर्मापाये धर्मान्तरोत्पत्तिः । ईदृशक्रमे प्रमाणमाह – परिणामापरान्तनिर्ग्राह्यः वस्त्रादिरूपपरिणामस्यापरान्तेन चरमावस्थायाऽनवच्छिन्नपरिणामधारानुमीयत इत्यर्थः । वस्त्रादेर्हि दृश्यमाना चरमावस्थयाऽनवच्छिन्नपरिणामधारानुमीयत इत्यर्थः । वस्त्रादेर्हि दृश्यमाना विनश्यदवस्थाऽवयवापचयपरम्परयैवानुभूयते । वृक्षादेरुपचयोऽप्येवम् । तस्मिंश्चोपचयापचादिरूपे परिणामे कालविशेषहेतुताया दुर्वचत्वेन लाघवात्क्षणत्वेनैव हेतुतावधार्यते । अतः सुवर्णाद्यखिलवस्तुष्वपि वस्त्रादिदृष्टान्तेन प्रतिक्षणमनवच्छिन्ना परिणामधाराऽनुमीयते । प्रधानकार्यगतः परिणामक्रम एव प्रधानस्यापि न तु स्वतस्तस्य सोऽस्ति । परिणममानेऽपि तस्मिन् विघाताभावाच्च तस्य नित्यत्वम् । अत एव परिणामिनित्यं तत् । कूटस्थनित्यस्तु पुरुषस्तेषु बद्धेषु चित्तावतिरेकाभीमानात्तत्परिणामे परिणामाध्यासः । मुक्तेषु तु न सोऽपि । अत्र भाष्यकृता सृष्ट्यादिप्रवाहस्यात्यन्तोच्छेदो नास्ति अनन्तत्वाज्जीवानामिति सिद्धान्तितम् । विष्णुपुराणेऽपि ’अनादिर्भगवान्कालो नान्तोऽस्य द्विज विद्यते । अव्युच्छिन्नास्ततस्त्वेते सर्गस्थित्यन्तसंयमाः’ इति ॥ ३३ ॥\n"
    },
    {
      "book": "YS_Com_SutrarthaBodhini",
      "id": "66222",
      "key": "4-33",
      "order": 433,
      "tags": [
        "4-33",
        "Pada 4",
        "Sutra 33",
        "Yoga Sutra Commentary"
      ],
      "text": "\nतत्र क्रमं सोपपत्तिकमाह –\nक्षणप्रतियोगी परिणामापरान्तनिर्ग्राह्यः क्रमः ॥ ३३ ॥\nक्रम इति लक्ष्यनिर्देशः । तत्र क्षणप्रतियोगीत्यन्तं हि स्वरूपनिर्देशः । परिणामापरान्तेति च प्रमाणनिर्देशः । तत्र क्षणप्रतियोगी क्षणस्यावसरस्य प्रतियोगी विरोधी क्षणेनाप्यन्तरित इति यावत् । एवंरूपः पूर्वापरीभावः क्रम इति निष्कर्षः । परिणामश्च पूर्वरूपापायो रूपान्तरोतत्तिर्दुग्धस्य दध्यात्मकत्वमित्युक्तमाकरे । ईदृशे च क्रमे मानमाह ॥ परिणामापरान्तनिर्ग्राह्य इति ॥ परिणामस्यापरान्तेन चरमावस्थया निर्ग्राह्योऽनवच्छिन्नपरिणामधारयाऽनिमीयत इत्यर्थः । अधिकं व्यक्तमाकरे ॥ ३३ ॥\n"
    },
    {
      "book": "YS_Com_Pradipika",
      "id": "65908",
      "key": "4-33",
      "order": 433,
      "tags": [
        "4-33",
        "Pada 4",
        "Sutra 33",
        "Yoga Sutra Commentary"
      ],
      "text": "\nननु परिणामसमाप्तिरिति वक्तव्ये क्रमशब्दः परिणामानां प्रतिक्षणमुत्पादविनाशकथनेन वैराग्योत्पादनाय प्रयुक्तः स चायमर्थः कथं क्रमशब्दाल्लभ्यते ? क्रमशब्दस्य पौर्वापर्यमात्रवाचित्वादित्याशयेन क्रमशब्दार्थमाह –\nक्षणप्रतियोगी परिणामापरान्तनिर्ग्राह्यः क्रमः ॥ ३३ ॥\nक्षणप्रतियोगी क्षणस्यावसरस्य विरोधी क्षणेनाप्यनन्तरित इति यावत् । एवंरूपोऽत्र क्रमो विवक्षितो नतु पौर्वापर्यमात्रमिति विशेष्यदलार्थः । परिणामश्च पूर्वधर्मापाये धर्मान्तरोत्पत्तिरित्युक्तम् । ईदृशक्रमे प्रमाणं दर्शयति – परिणामापरान्तनिर्ग्राह्य इति । वस्त्रादिरूपस्य परिणामस्य पूर्वान्तापेक्षयाऽपरान्तेन चरमावस्थाऽवयवापचयादिपरम्परयैवानुभूयते । तस्मिंश्चापचयोपचयादिरूपपरिणामे कालविशेषहेतुताया दुर्वचत्वेन, लाघवात् क्षणत्वेनैव हेतुतावधार्यते । अतः सुवर्णाद्यखिलवस्तुष्वपि वस्त्रादिदृष्टान्तेन प्रतिक्षणमनवच्छिन्ना परिणामधारानुमीयत इत्यस्मिन्सूत्रे भाष्यकृता सृष्ट्यादिप्रवाहस्यात्यन्तोच्छेदो नास्तीति सिद्धान्तितम् । तथाच विष्णुपुराणमपि – “अनादिर्भगवान्कालो नान्तोऽस्य द्विज विद्यते । अव्युच्छिन्नास्ततस्त्वेते सर्गस्थित्यन्तसंयमाः” इति ॥ ३३ ॥\n"
    },
    {
      "book": "YS_Com_ManiPrabha",
      "id": "65714",
      "key": "4-33",
      "order": 433,
      "tags": [
        "4-33",
        "Pada 4",
        "Sutra 33",
        "Yoga Sutra Commentary"
      ],
      "text": "\nक्रमशब्दार्थमाह-\nक्षणप्रतियोगी परिणामापरान्तनिर्ग्राह्यः क्रमः ॥ ( ३३ )\nक्षणाः कालांशाः तेषु समाहितबुद्धिना क्रमो ज्ञेयः । तत्र क्षणप्रतियोगी क्रम इति स्वरूपनिर्देशः । क्षणयोः पौर्वापर्यं क्रमः क्षणौ प्रतियोगिनौ निरूपकौ यस्य स क्षणप्रतियोगी । एवं क्षणिकपरिणामक्रमो मन्तव्यः । तत्र प्रमाणमाह-परिणामपरान्तर्ग्राह्य इति । मृदि पिण्डघटकलापचूर्णकणानां प्रत्यक्षपरिणामानां पूर्वान्तः पिण्डः, अपरान्तः कणः, इति पूर्वोत्तरावधिग्रहणेन क्रमो (निश्चित्य) (निश्चयेन) ग्राह्यो भवति । पिण्डान्तरं घट इति क्रमोस्त्र प्रत्यक्षः । क्वचित् सुरक्षितवस्त्रादौ पुराणतादर्शनेन पूर्वान्तनवत्वपरिणाममारभ्य क्षणे क्षणे पुराणतायाः सूक्ष्मतमसूक्ष्मतरसूक्ष्मस्थूलतरस्थूलतमत्वेन जायमानाया भेदं ज्ञात्वा नवत्वानन्तरं सूक्ष्मतमपुराणता तदनन्तरं सूक्ष्मतरपुराणतेति क्रमोस्नुमेय इत्यर्थः । \nनन्वयं क्रमः किमनित्येष्वेवास्ति, उत नित्येष्वपीति प्रश्नश्चेदस्ति तर्हि नित्येष्वपीति वदामः । तत्र नित्या द्विविधाः- कूटस्थनित्याः पुरुषाः परिणामिनित्याः गुणाः । यस्मिन् धर्मिणि धर्मलक्षणावस्थाभिः परिणम्यमाने स्वरूपं न विहन्यते, तत्परिणामिनित्यता । तत्रानित्येषु बुद्ध्यादिषु धर्मिषु रागादिपरिणामक्रमस्य पूर्वान्ताभावेस्प्यपरान्तः पुरुषसाक्षात्कारोस्स्तीति क्रमः तेषु सावधिकः । गुणेषु परिणामिनित्येषु परिणामक्रमो निरवधिकः, मुक्तपुरुषान्युपरमेस्पि बद्धान्प्रत्यविच्छेदात् ।\nननु सर्वे पुरुषा मुच्यन्ते न वा । आद्ये प्रधानपरिणामः सावधिकः । द्वितीये तत्त्वज्ञानाविश्रम्भ इति । \nतत्राहुः साङ्ख्याचार्याः- अस्ति त्रिविधः प्रश्नः । एकान्तवचनीयः, विभज्यवचनीयः, अवचनीयश्च इति । तत्राद्यो यथा- किमयं सर्वो जातो मरिष्यतीति प्रश्नः । स एकान्तेन अविभज्य वक्तव्यः मरिष्यत्येवेति । त्वया कुतस्तु द्वितीयः । स विभज्य वक्तव्यः, यस्य तत्त्वख्यातिः स मुच्यते नान्य इति । एवं च जन्तूनामानन्त्यात् पुराणादौ सर्गप्रलयानन्त्यश्रवणाश्च न सर्वमुक्तिः । तृतीयस्तु- प्रधानपरिणामिक्रमः समाप्यते नवेति प्रश्नः । अयमुत्तरानर्हः, अशक्यावधारणत्वात् । यद्वा, कुशलस्यान्तवान् संसारक्रमः, अकुशलस्य नेति व्याकरणीयोस्यं प्रश्न इति । तस्मात् सदा परिणामिषु नित्येषु गुणेषु क्रमवत् परिणामभेदादस्ति क्रमः, कूटस्थनित्येषु पुरुषेषु बुद्ध्यादिपरिणामभेदारोपात् कल्पितः क्रमो न वास्तव इति सर्वमवदातम् ॥\n"
    },
    {
      "book": "YS_Com_VyasaBhashya",
      "id": "65502",
      "key": "4-33",
      "order": 433,
      "tags": [
        "4-33",
        "Pada 4",
        "Sutra 33",
        "Yoga Sutra Commentary"
      ],
      "text": "\nअथ कोऽयं क्रमो नामेति –\nक्षणप्रतियोगी परिणामापरान्तनिर्ग्राह्यः क्रमः ॥ ३३ ॥ \nक्षणानन्तर्यात्मा परिणामस्यापरान्तेनावसानेन गृह्यते क्रमः। न ह्यननुभूतक्रमक्षणा पुराणता वस्त्रस्यान्ते भवति। नित्येषु च क्रमो दृष्टः।\nद्वयी चेयं नित्यता कूटस्थनित्यता परिणामिनित्यता च। तत्र कूटस्थनित्यता पुरुषस्य। परिणामिनित्यता गुणानाम्। यस्मिन्परिणम्यमाने तत्त्वं न विहन्यते तन्नित्यम्। उभयस्य च तत्त्वानभिघातान्नित्यत्वम्। तत्र गुणधर्मेषु बुद्ध्यादिषु परिणामापरान्तनिर्ग्राह्यः क्रमो लब्धपर्यवसानो नित्येषु धर्मिषु गुणेष्वलब्धपर्यवसानः। कूटस्थनित्येषु स्वरूपमात्रप्रतिष्ठेषु मुक्तपुरुषेषु स्वरूपास्तिता क्रमेणैवानुभूयत इति तत्राप्यलब्धपर्यवसानः शब्दपृष्ठेनास्तिक्रियामुपादाय कल्पित इति।\nअथास्य संसारस्य स्थित्या गत्या च गुणेषु वर्तमानस्यास्ति क्रमसमाप्तिर्न वेति। अवचनीयमेतत्। कथम्। अस्ति प्रश्न एकान्तवचनीयः सर्वो जातो मरिष्यतीति। ओं भो इति।\nअथ सर्वो मृत्वा जनिष्यत इति। विभज्यवचनीयमेतत्। प्रत्युदितख्यातिः क्षीणतृष्णः कुशलो न जनिष्यत इतरस्तु जनिष्यते। तथा मनुष्यजातिः श्रेयसी न वा श्रेयसीत्येवं परिपृष्टे विभज्य वचनीयः प्रश्नः पशूनधिकृत्य श्रेयसी देवानृषींश्चाधिकृत्य नेति। अयं त्ववचनीयः प्रश्नः संसारोऽयमन्तवानथानन्त इति। कुशलस्यास्ति संसारक्रमसमाप्तिर्नेतरस्येति अन्यतरावधारणे दोषः।तस्माद्व्याकरीय एवायं प्रश्न इति ॥ ३३ ॥ \n"
    },
    {
      "book": "YS_Com_RajaMartandaBhashya",
      "id": "65071",
      "key": "4-33",
      "order": 433,
      "tags": [
        "4-33",
        "Pada 4",
        "Sutra 33",
        "Yoga Sutra Commentary"
      ],
      "text": "\nक्रमस्योक्तस्य लक्षणमाह –\nक्षणप्रतियोगी परिणामापरान्तनिर्ग्राह्यः क्रमः ॥ ३३ ॥ \nक्षणोऽल्पीयान्कालस्तस्य योऽसौ प्रतियोगी क्षणविलक्षणः परिणामापरान्तनिर्ग्राह्योऽनुभूतेषु क्षणेषु पश्चात्संकलनबुद्ध्यै व यो गृह्यते स क्षणानां क्रम उच्यते न ह्यननुभूतेषु क्षणेषु क्रमः परिज्ञातुं शक्य।\n"
    }
  ]
}