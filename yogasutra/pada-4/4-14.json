{
  "results": [
    {
      "book": "YogaSutras",
      "id": "64091",
      "key": "4-14",
      "order": 175,
      "tags": [
        "Pada 4",
        "Sutra 14"
      ],
      "text": "परिणामैकत्वाद्वस्तुतत्त्वम् ॥ ४-१४ ॥"
    }
  ],
  "related": [
    {
      "book": "YS_Com_YogaChandrika",
      "id": "66792",
      "key": "4-14",
      "order": 414,
      "tags": [
        "4-14",
        "Pada 4",
        "Sutra 14",
        "Yoga Sutra Commentary"
      ],
      "text": "\nपरिणामैकत्वाद्वस्तुतत्त्वम् ॥ १४ ॥\n"
    },
    {
      "book": "YS_Com_YogaSudhakara",
      "id": "66660",
      "key": "4-14",
      "order": 414,
      "tags": [
        "4-14",
        "Pada 4",
        "Sutra 14",
        "Yoga Sutra Commentary"
      ],
      "text": "\nननु महदादीनां गुणत्रयपरिणामत्वेन प्रत्येकमेकत्वं न स्यादित्याशङ्क्याह –\nपरिणामैकत्वाद्वस्तुतत्त्वम् ॥ १४ ॥\nदृश्ये हि बहूनामेकः परिणामः, यथा तैलवर्त्तिवह्नीनामेकः प्रदीपपरिणामः । न च तर्हि मृत्सुवर्णक्षीराणामेकः परिणामः स्यादिति वाचम्; तेषामङ्गाङ्गिभावाभावात् । गुणानां त्वङ्गाङ्गिभावेन तत्परिणामस्यैकत्वाद्वस्तुनो महदादेस्तत्त्वमेकत्वं युज्यत इत्यर्थः ॥ १४ ॥\n"
    },
    {
      "book": "YS_Com_Vritti",
      "id": "66428",
      "key": "4-14",
      "order": 414,
      "tags": [
        "4-14",
        "Pada 4",
        "Sutra 14",
        "Yoga Sutra Commentary"
      ],
      "text": "\nननु सर्वेषामनेकगुणरूपत्वे कथमेकं शब्दतन्मात्रमेकं चक्षुरित्यादि व्यवहारोऽत आह –\nपरिणामैकत्वाद्वस्तुतत्त्वम् ॥ १४ ॥\nपरिणामैकत्वाद्वस्तूनां तत्त्वमेकत्वं परमार्थतो नानात्वमेव त्रिगुणात्मकत्वात्। परिणामैकत्वमेकजातीयपरिणाम इत्यर्थः । तेन तन्मात्रादीनां प्रत्येकमनेकव्यक्तिभिः कृतेऽपि न क्षतिः । तत्र सत्वप्राधान्येन करणरूपः परिणामः । तमःप्राधान्येन विषयरूपः परिणामः । यत्तु विज्ञानवादी दृश्योऽर्थः न विज्ञानाद्भिन्नस्तेन सहैवोपलम्भात् यद्य येनद् नियमतः सहोपलभ्यते तत्तेनाभिन्नः यथैकस्माच्चन्द्राद्भिन्नश्चन्दः । तेन वेदनाच्च । यद्येन वेद्यते तत्ततो न भिद्यते यथा ज्ञानं, एवमभेदे सिद्धे योऽयं भीन्नवत्प्रतिभासः स विकल्पज्ञानपरिकल्पितः स्वप्नवदिति प्रधानकल्पना व्यर्थेति वदन्ति तन्न, प्रत्यभिज्ञानविरोधापत्तेः ॥ १४ ॥\n"
    },
    {
      "book": "YS_Com_SutrarthaBodhini",
      "id": "66264",
      "key": "4-14",
      "order": 414,
      "tags": [
        "4-14",
        "Pada 4",
        "Sutra 14",
        "Yoga Sutra Commentary"
      ],
      "text": "\nननु रख्याक्रियास्थितिस्वभावस्य गुणत्रयस्य परिणामित्वे परिणामानामेकत्वं न स्यात् । न हि मृत्त्वादीनामेकः परिणामो दृष्ट इत्यत आह –\nपरिणामैकत्वाद्वस्तुतत्त्वम् ॥ १४ ॥\nबहूनामेकः परिणामो दृष्टो लवणादिवत् । तथा च मृदादीनामङ्गाङ्गित्वाभावान्न परिणामैकत्वम् । गुणानां तु तथाऽस्तीति वस्तुनो महदादेस्तत्त्वमेकं युज्यते इत्यर्थः ॥ १४ ॥\n"
    },
    {
      "book": "YS_Com_Pradipika",
      "id": "65861",
      "key": "4-14",
      "order": 414,
      "tags": [
        "4-14",
        "Pada 4",
        "Sutra 14",
        "Yoga Sutra Commentary"
      ],
      "text": "\nननु यदि सर्वे विकारास्तत्वतोऽनेकगुणमात्रास्तर्हि कथमेकं शब्दतन्मात्रमेकं चक्षुरित्यादिर्लोकशास्त्रयोर्व्यवहार इति । तत्राह –\nपरिणामैकत्वाद्वस्तुतत्त्वम् ॥ १४ ॥\nपरिणामैकत्वाद्वस्तूनां तत्त्वमेकत्वम् । तथाच परमार्थतो नानात्वेऽपि व्यावहारिकपरिणामरूपेणैकत्वमित्यर्थः ॥ १४ ॥\n"
    },
    {
      "book": "YS_Com_ManiPrabha",
      "id": "65709",
      "key": "4-14",
      "order": 414,
      "tags": [
        "4-14",
        "Pada 4",
        "Sutra 14",
        "Yoga Sutra Commentary"
      ],
      "text": "\nननु यदि त्रयो गुणाः परिणामिनः तर्हि परिणामानां प्रत्येकमेकत्वं न स्यात् । न हि मृत्तन्तुदुग्धानामेकः परिणामो दृष्ट इत्यत आह- \nपरिणामैकत्वाद्वस्तुतत्त्वम् ॥ ( १४ )\nबहूनामप्येकः परिणामो दृष्टः । यथा रूमास्थले क्षिप्तानां गजाश्वादीनाम् एको लवणपरिणामः, वर्त्तितैलाग्नीनाम् एको दीपपरिणामः । मृदादीनां त्वङ्गाङ्गिभावान्न परिणामैकत्वम् । गुणानां तु परिणामस्य अङ्गाङ्गिभावस्य एकत्वाद्वस्तुनो महदादेः तत्त्वमेकत्वं युज्यते । तत्र सत्त्वस्य अङ्गित्वे गुणत्रयात् एको महान् । तस्मात् एकस्मात् रजः प्रधानादहङ्कारः । तमः प्रधानात् पञ्चतन्मात्राणि प्रत्येकमेकत्ववन्ति भवन्ति । अहङ्कारात् सात्त्विकात् बुद्धीन्द्रियाणि, राजसात् कर्मेन्द्रियाणि, उभयात्मकात् मनः । एवं शब्दतन्मात्रस्य अङ्गित्वे सति आकाशः । पञ्चतन्मात्राणामेकः परिणामः । एवं स्पर्शरूपरसगन्धतन्मात्राणां क्रमेणाङ्गित्वे वाय्वग्न्यम्ब्ववनयः प्रत्येकं जायन्ते । एकस्माद्बहवः परिणामास्तु बहुपरिणामवासनारूपशक्तिवैचित्र्यात् इत्यलं विस्तरेण ॥\n"
    },
    {
      "book": "YS_Com_VyasaBhashya",
      "id": "65487",
      "key": "4-14",
      "order": 414,
      "tags": [
        "4-14",
        "Pada 4",
        "Sutra 14",
        "Yoga Sutra Commentary"
      ],
      "text": "\nयदा तु सर्वे गुणाः कथमेकः शब्द एकमिन्द्रियमिति –\nपरिणामैकत्वाद्वस्तुतत्त्वम् ॥ १४ ॥ \nप्रख्याक्रियास्थितिशीलानां गुणानां ग्रहणात्मकानां करणभावेनैकः परिणामः श्रोत्रमिन्द्रियं, ग्राह्यात्मकानां शब्दतन्मात्रभावेनैकः परिणामः शब्दो विषय इति, शब्दादीनां मूर्तिसमानजातीयानामेकः परिणामः पृथिवीपरमाणुस्तन्मात्रावयवस्तेषां चैकः परिणामः पृथिवी गौर्वृक्षः पर्वत इत्येवमादिर्भूतान्तरेष्वपि स्नेहौष्ण्यप्रणामित्वावकाशदानान्युपादाय सामान्यमेकविकारारम्भः समाधेयः।\nनास्त्यर्थो विज्ञानविसहचरः, अस्ति तु ज्ञानमर्थविसहचरं स्वप्नादौ कल्पितमित्यनया दिशा ये वस्तुस्वरूपमपह्नुवते ज्ञानपरिकल्पनामात्रं वस्तु स्वप्नविषयोपमं न परमार्थतोऽस्तीति य आहुस्ते तथेति प्रत्युपस्थितमिदं स्वमाहात्म्येन वस्तु कथमप्रमाणात्मकेन विकल्पज्ञानबलेन वस्तुस्वरूपमुत्सृज्य तदेवापलपन्तः श्रद्धेयवचनाः स्युः ॥ १४ ॥ \n"
    },
    {
      "book": "YS_Com_RajaMartandaBhashya",
      "id": "65130",
      "key": "4-14",
      "order": 414,
      "tags": [
        "4-14",
        "Pada 4",
        "Sutra 14",
        "Yoga Sutra Commentary"
      ],
      "text": "\nयद्येते त्रयो गुणाः सर्वत्र मूलकारणं कथमेको धर्मीति व्यपदेश इत्याशङ्क्याऽऽह –\nपरिणामैकत्वाद्वस्तुतत्त्वम् ॥ १४ ॥ \nयद्यपि त्रयो गुणस्तथाऽपि तेषामङ्गाङ्गिभावगमनलक्षणयो यः परिणामः क्वचित्सत्त्वमङ्गि क्वचिद्रजः क्वचिच्च तम इत्येवंरूपस्तस्यैकत्वाद्वस्तुनस्तत्त्वमेकत्वमुच्यते। यथेयं पृथिवी अयं वायुरित्यादि।\n"
    }
  ]
}