{
  "results": [
    {
      "book": "YogaSutras",
      "id": "64062",
      "key": "4-1",
      "order": 162,
      "tags": [
        "Pada 4",
        "Sutra 1"
      ],
      "text": "जन्मौषधिमन्त्रतपःसमाधिजाः सिद्धयः ॥ ४-१ ॥"
    }
  ],
  "related": [
    {
      "book": "YS_Com_YogaChandrika",
      "id": "66847",
      "key": "4-1",
      "order": 401,
      "tags": [
        "4-1",
        "Pada 4",
        "Sutra 1",
        "Yoga Sutra Commentary"
      ],
      "text": "\nजन्मौषधिमन्त्रतपःसमाधिजाः सिद्धयः ॥ १ ॥\nकैवल्याख्यं चतुर्थपादमाह – जन्मेति । तत्र सिद्धीनामनेकजत्वं सूचयति कश्चन जन्मत एव, यथा कपिलादीनामोषधिसिद्धयः पारदादयः । मन्त्रसिद्धिराकाशगमनादि । तपःसिद्धिर्विश्वामित्रादीनां, समाधिजाः प्राक्प्रतिपादिताः ॥ १ ॥\n"
    },
    {
      "book": "YS_Com_YogaSudhakara",
      "id": "66621",
      "key": "4-1",
      "order": 401,
      "tags": [
        "4-1",
        "Pada 4",
        "Sutra 1",
        "Yoga Sutra Commentary"
      ],
      "text": "\nइत्थं पूर्वस्मिन्पादे समाधेरन्तरङ्गं संयमसंज्ञं धारणादित्रयं संयमस्य लक्ष्यभूतान्परिणामभेदाञ्श्रद्धाद्वारा कैवल्यफलकपुरुषख्यात्यर्था ज्ञानक्रियारूपाः सिद्धीश्चाभिधाय अधुना कैवल्यस्वरूपं प्राधान्येन प्रतिपादयितुकामः प्रथमं तावत्सिद्धिपञ्चकं प्रपञ्चयति –\nजन्मौषधिमन्त्रतपःसमाधिजाः सिद्धयः ॥ १ ॥\nजन्मना पक्ष्यादीनामाकाशगमनादिसिद्धिः । ओषधी रसायनादिः; तत्सेवया माण्ड्यादीनां कायादिसिद्धिः । मन्त्रस्त्रैपुरादिः; तज्जपेन केषाञ्चिदणिमादिसिद्धिः । शरीरशोषणादिकं तपः; तेन विश्वामित्रादीनां सिद्धिः । समाधिजास्त्वधस्तादभिहिताः ॥ १ ॥\n"
    },
    {
      "book": "YS_Com_Vritti",
      "id": "66431",
      "key": "4-1",
      "order": 401,
      "tags": [
        "4-1",
        "Pada 4",
        "Sutra 1",
        "Yoga Sutra Commentary"
      ],
      "text": "\nइतरसिद्ध्यपेक्षया समाधिसिद्धेरुत्कर्षं प्रतिपादयितुं पञ्चप्रकारां सिद्धिमाह –\nजन्मौषधिमन्त्रतपःसमाधिजाः सिद्धयः ॥ १ ॥\nदेवादीनामणिमादिसिद्धयो जन्ममात्रजाः । असुरभवनेषु रसायनजास्ता ओषधिजाः । यथा मनुष्यः कुतश्चिन्निमित्तादसुरभवनं प्राप्तस्तत्कन्यादत्तरसायनाद्युपयुज्याजरामरत्वं प्राप्नोति इहैव वा कश्चित्तदुपयोगेन । मन्त्रजा आकाशगमनाणिमादिलब्धिः । तपसा संकल्पसिद्धिः । समाधिजास्तु पूर्वं व्याख्याताः ॥ १ ॥\n"
    },
    {
      "book": "YS_Com_SutrarthaBodhini",
      "id": "66257",
      "key": "4-1",
      "order": 401,
      "tags": [
        "4-1",
        "Pada 4",
        "Sutra 1",
        "Yoga Sutra Commentary"
      ],
      "text": "\nइदानीं कैवल्यस्वरूपं प्राधान्येन प्रतिपादनीयमिति चतुर्थपाद आरभ्यते । तत्र कैवल्ययोग्यं चित्तं वक्तुकामः पूर्वोक्तसिद्धीनां हेतुभेदात् पञ्चविधत्वमाह –\nजन्मौषधिमन्त्रतपःसमाधिजाः सिद्धयः ॥ १ ॥\nजन्मौषधीति ॥ जन्मना पक्ष्यादीनामाकाशगमनादिसिद्धिः । कपिलादीनां च सांसिद्धिकीत्युच्यते । औषधिविशेषसेवायां माण्डव्यादीनां मन्त्रजपेन केषाञ्चिदणिमादिसिद्धिः । तपसा विश्वामित्रादीनां सिद्धिः । एताश्चतस्रः सिद्धयः पूर्वजन्माभ्यस्तयोगजाश्च जन्मादिनिमित्तेन व्यज्यन्ते । अत एव योगाभ्यासे विश्वासेन प्रवृत्तिः । इह सिद्ध्यदर्शनेऽपि जन्मान्तरे साफल्यात् ॥ १ ॥\n"
    },
    {
      "book": "YS_Com_SiddhantaChandrika",
      "id": "66045",
      "key": "4-1",
      "order": 401,
      "tags": [
        "4-1",
        "Pada 4",
        "Sutra 1",
        "Yoga Sutra Commentary"
      ],
      "text": "\nपादद्वयेन समाधि तत्साधनमिति विस्तरतः प्रतिपाद्य तत्फलवैभवं तृतीयपदे प्रदर्श्य कैवल्येनोपसंहारः कृतः ।तेन कैवल्यमेव परमपरुषार्थ इति ज्ञापितम्। तच्च हेयतत्साधनहानरूपं स्वरूपतो द्वितीयपादे कथितमपि तस्या विशेषरूपो व्युहो नोक्त इत्यतस्तत्प्रतिपदनाय चतुर्थपादारम्भः। तत्र कैवल्ययोग्यं निर्धारयितुं पञ्चप्रकारां सिद्धिमाह –\nजन्मौषधिमन्त्रतपः समाधिजाः सिद्धयः ॥१॥\nजन्मना विशेषयोगेन यथा देवविशेषाणाम्। औषधिना दिव्यरसायनाद्यात्मकेन यथा माण्डव्यादीनाम्। मन्त्रेण शिवविष्ण्वादिमन्त्रजपेन। होमपूजादिसिद्धिस्तु मन्तर्प्रधानत्वान्मन्त्रान्तर्गतैव। यथा वत्सराजनन्दीश्वरप्रभृतीनाम्। तपसा अनशनशीतोष्णादिबाधासहनादिरूपेण। यथा विश्वामित्रादीनाम्। समाधिना आत्मविषयकभावनाविशेषरूपेण। यथा याज्ञवल्क्यदत्तात्रयप्रभृतीनां सिद्धिरित्येताः पञ्चसिद्धयः। एताः सर्वा अपि पूर्वजन्मकृतसुकृतक्षपितकल्मषाणामेव लभ्य़ा भवन्ति। एतासु चतसृषु विषयविज्ञेयनिरसनदेहादिदार्ढ्यद्वारा समाधावुपयुक्ताः, समाधिना तु कैवल्यमेव तेभ्य उत्कृष्टाः। तस्मात्कैवल्यार्थं समाधौ इह जन्मन्येव तदर्थमौषधादौ इह जन्मनि जन्मान्तरेऽपि वा तल्लाभाय मन्त्रतप आदौ सोत्साहानां विवेकिनां प्रयत्न आवश्यक इति भावः॥१॥\n"
    },
    {
      "book": "YS_Com_Pradipika",
      "id": "65852",
      "key": "4-1",
      "order": 401,
      "tags": [
        "4-1",
        "Pada 4",
        "Sutra 1",
        "Yoga Sutra Commentary"
      ],
      "text": "\nहानोपायं तद्व्यूहत्रयं चातिविस्तरतः पादत्रयेणोक्तम् । हानं तु स्वरूपतः संक्षेपेणोक्तम् । इदानीं हानव्यूहस्याशेषविशेषप्रतिपादनाय चतुर्थः पाद आरभ्यते । तत्रादौ कैवल्यार्हं चित्तं निर्धारयितुमितरसिद्ध्यपेक्षया यथोक्तसमाधिसिद्धेरुत्कर्षं च प्रतिपादयितुं पञ्चप्रकारां सिद्धिमाह –\nजन्मौषधिमन्त्रतपःसमाधिजाः सिद्धयः ॥ १ ॥\nदेवादीनामणिमादिसिद्धयो जन्ममात्रजा इत्येवं पञ्चप्रकाराः सिद्धयो भवन्तीत्यर्थः । पञ्चप्रकारसिद्धिसाधारण्यलाभार्थं पूर्वपादप्रतिपादिता अस्मिन्नेव प्रसङ्गे कियद्भिः सिद्धिप्रकारसूत्रैः प्रतिपाद्यन्ते ॥ १ ॥\n"
    },
    {
      "book": "YS_Com_ManiPrabha",
      "id": "65694",
      "key": "4-1",
      "order": 401,
      "tags": [
        "4-1",
        "Pada 4",
        "Sutra 1",
        "Yoga Sutra Commentary"
      ],
      "text": "\nप्रथमद्वितीयपादयोः योगतत्साधने प्रतिपादिते । तितीये संयमसंज्ञमन्तरङ्गत्रयं संयमस्य लक्ष्याः परिणामभेदाः सिद्धयश्चोक्ताः । तत्र काश्चित् अतीतानागतज्ञानादिसिद्धयः श्रद्धाद्वारा कैवल्ययोगस्याङ्गम् । काश्चित् इन्द्रियजयादयः साक्षादङ्गम् । तारकसंज्ञिविवेकज्ञानसिद्धिर्योगस्य फलमिति निरूपितम् । इदानीं कैवल्यसरूपं प्राधान्येन प्रतिपादनीयम् । तदर्थं कैवल्यभागीयं चित्तं, परलोकः, क्षणिकविज्ञानातिरिक्तात्मा चित्तविकारसुखादिभोक्ता, धर्ममेघश्च वक्तव्यः । प्रासङ्गिकं चान्यद्वक्तव्यमिति चतुर्थः पादः आरभ्यते । तत्र प्रथमं सिद्धचित्तेषु कैवल्ययोग्यं चित्तं वक्तुकामः पूर्वोक्तसिद्धीनां हेतुभेदात् पञ्चविधत्वमाह-\nजन्मौषधिमन्त्रतपः समाधिजाः सिद्धयः ॥ ( १ )\nजन्मना यक्षादीनामाकाशगमनसिद्धिः कपिलादीनां च सांसिद्धिकीत्युच्यते । औषधिविशेषसेवया माण्डव्यादीनाम् । मन्त्रजपेन केषाञ्चित् अणिमादिसिद्धिः । तपसा विश्वामित्रादीनां सिद्धिः । एताश्चतस्रः सिद्धयः पूर्वजन्माभ्यस्तयोगजा एव जन्मादिनिमित्तेन व्यज्यन्ते । अत एव योगाभ्यासे विश्वासेन प्रवृत्तिः, इह सिद्ध्यदर्शनेस्पि जन्मान्तरे साफल्यात् । समाधिजास्तु पूर्वपादे व्याख्याताः ॥\n"
    },
    {
      "book": "YS_Com_VyasaBhashya",
      "id": "65485",
      "key": "4-1",
      "order": 401,
      "tags": [
        "4-1",
        "Pada 4",
        "Sutra 1",
        "Yoga Sutra Commentary"
      ],
      "text": "\nजन्मौषधिमन्त्रतपःसमाधिजाः सिद्धयः ॥ १ ॥ \nदेहान्तरिता जन्मना सिद्धिः। ओषीधिभिरसुरभवनेषु रसायनेनेत्येवमादिः। मन्त्रैराकाशगमनाणिमादिलाभः। तपसा संकल्पसिद्धिः, कामरूपी यत्र तत्र कामग इत्येवमादि। समाधिजाः सिद्धयो व्याख्याताः ॥ १ ॥ \n"
    },
    {
      "book": "YS_Com_RajaMartandaBhashya",
      "id": "65058",
      "key": "4-1",
      "order": 401,
      "tags": [
        "4-1",
        "Pada 4",
        "Sutra 1",
        "Yoga Sutra Commentary"
      ],
      "text": "\nजन्मौषधिमन्त्रतपःसमाधिजाः सिद्धयः ॥ १ ॥ \nइदानीं विप्रतिपत्तिसमुत्थभ्रान्तिनिराकरणेन युक्त्या कैवल्यस्वरूपज्ञानाय कैवल्यपादोऽयमारभ्यते।\n"
    }
  ]
}