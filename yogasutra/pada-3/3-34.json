{
  "results": [
    {
      "book": "YogaSutras",
      "id": "64054",
      "key": "3-34",
      "order": 140,
      "tags": [
        "Pada 3",
        "Sutra 34"
      ],
      "text": "हदये चित्तसंवित् ॥ ३-३४ ॥"
    }
  ],
  "related": [
    {
      "book": "YS_Com_YogaChandrika",
      "id": "66753",
      "key": "3-34",
      "order": 334,
      "tags": [
        "3-34",
        "Pada 3",
        "Sutra 34",
        "Yoga Sutra Commentary"
      ],
      "text": "\nहदये चित्तसंवित् ॥ ३४ ॥\n"
    },
    {
      "book": "YS_Com_YogaSudhakara",
      "id": "66634",
      "key": "3-34",
      "order": 334,
      "tags": [
        "3-34",
        "Pada 3",
        "Sutra 34",
        "Yoga Sutra Commentary"
      ],
      "text": "\nहदये चित्तसंवित् ॥ ३४ ॥\nअधोमुखे हृत्पद्मे चित्तस्थाने संयमात्सवासनचित्तस्य संविद्भवतीत्यर्थः ॥ ३४ ॥\n"
    },
    {
      "book": "YS_Com_Vritti",
      "id": "66461",
      "key": "3-34",
      "order": 334,
      "tags": [
        "3-34",
        "Pada 3",
        "Sutra 34",
        "Yoga Sutra Commentary"
      ],
      "text": "\nअथात्मसाक्षात्काररूपां संयमस्य मुख्यसिद्धिं वक्तुमादौ तत्संयमहेतोश्चित्तसाक्षात्कारस्य कारणं संयममाह –\nहदये चित्तसंवित् ॥ ३४ ॥\nहृदयाकाशे ब्रह्मपुराख्ये दहराख्यं तद्धि चित्तस्य वेश्म गृहं स्थानं तत्र साक्षात्कारपर्यन्तसंयमात्सकलवृत्तिविशिष्टचित्तसाक्षात्कारो भवतीत्यर्थः ॥ ३३ ॥\n\nचित्ते च ज्ञाते ततो विवेकेनात्मसाक्षात्कारो भवतीत्यौत्सर्गिकक्रममाश्रित्याह –\nसत्त्वपुरुषयोरत्यन्तासंकीर्णयोः प्रत्ययाविशेषो भोगः परार्थात्स्वार्थसंयमात्पुरुषज्ञानम् ॥ ३५ ॥\nसत्त्वं हि स्वप्रकाशरूपमिति स्वच्छं तच्च स्वाविनाभूते अपि रजस्तमसी अभिभूय विवेकख्यातिरूपेण परिणमते तत्तथापरिणताद्बुद्धिसत्त्वादप् यदि चैतन्यं शुद्धं ततो विभक्तं ततः किं वक्तव्यं जडस्वभावाभ्यां रजस्तमोभ्यामिति सूचयितुं सूत्रे सत्त्वेत्युक्तम् । तयोः सत्त्वपुरुषयोर्बुद्धिचैतन्ययोः परिणामित्वापरिणामित्वरूपविरुद्धधर्माध्यासादत्यन्तासंकीर्णयोरपि योऽनाद्यविद्यावासनावशात्प्रत्य-याविशेषः प्रत्ययद्वयाविवेकोऽभेदभ्रमो वा स भोगः । शान्तघोरमूढप्रत्ययरूपबुद्धिवृत्तिप्रत्ययधर्मशान्तत्वादीनां परस्परप्रतिबिम्बाच्चैतन्येऽध्यारोप इति यावत् । यतः सा पुरुषाय दर्शितविषया, स्वतस्तस्याः परिणामित्वेन विषयग्रहणाभावात् । तत्र बुद्धिः वृत्तिरूपा परार्थत्वादस्योतः (?) परार्थात् तस्माद्भिन्ने विवेकेन स्वार्थे पुरुषरूपप्रत्यये यः साक्षात्कारपर्यन्तः संयमस्तस्माद्धेतोः स्वयमेव पूर्णत्वकूटस्थत्वाद्यशेषविशेषैः साक्षात्कारो भवतीत्यर्थः । अत्र परार्थत्वं परस्य भोगापवर्गसाधनत्वं, स्वार्थत्वं तु परार्थत्वाभाव एव स्वस्य भोगापवर्गसाधनत्वम् । अत्र भोगः स्वात्मकविषयानुभव एवेति केचित् । ननु पुरुषविषयः साक्षात्कारश्चेत्स तस्य विषय इति साक्षात्कारान्तरमायातं, बुद्धिसत्त्वात्मना तु प्रत्ययेन जडत्वान्न स्वविवेकेन पुरुषज्ञानं भवतीत्यनवस्था, स्वस्वरूपत्वे कथं तस्य संयमफलत्वं प्रागेव सिद्धत्वादिति चेन्न । घटाकाशवच्छब्दादिवृत्त्यवच्छिन्नचैतन्यभागस्य वृत्तिविवेकेन साक्षात्कारस्य परिपूर्णत्वादिरूपैरखिलप्रपञ्चविवेकेन तत्साक्षात्कारस्य तत्फलत्वात्, बुद्धिसत्वगतपुरुषप्रतिबिम्बालम्बनोऽयं पुरुषात्मकः प्रत्यय इत्यदोषाच्च । निष्ठत्वस्य स्वरूपस्थित्यैव । तथाच श्रुतिः – ’विज्ञातारमरे केन विजानीयात्’ इति । बुद्धेः प्रत्ययः शब्दादिसुखाद्याकारा वृत्तिः, पुरुषप्रत्ययश्च स्वरुपः बुद्ध्यवच्छिन्नचैतन्यमिति केचित् । तत्त्वज्ञानार्थिनां चायमेव संयमो मुख्यः। तत्रास्य संयमस्य पुरुषज्ञानात्मरूपविभूतयः ॥ ३४ ॥\n\n\nफलं तावद्दर्शयति –\nततः प्रातिभश्रावणवेदनादर्शास्वादवार्ता जायन्ते ॥ ३६ ॥\nतत उक्तसंयमात् प्रातिभादिसंज्ञाः षट् सिद्धयो भवन्तीत्यर्थः । दृष्टकारणं विनैवाकस्माद्व्यवहितविप्रकृष्टातीतानागतसूक्ष्मार्थेषु यथार्थज्ञानसामर्थ्यं प्रतिभा तज्जन्यं ज्ञानं प्रातिभं मनसः सिद्धिः । तथा व्यवहितादिश्रवणसामर्थ्यं श्रोत्रस्य सिद्धिः । त्वचस्तादृशं सामर्थं वेदनम्, चक्षुष आदर्शः, रसनाया आस्वादः, घ्राणस्य वार्तेति ॥ ३५ ॥\n\n"
    },
    {
      "book": "YS_Com_SutrarthaBodhini",
      "id": "66179",
      "key": "3-34",
      "order": 334,
      "tags": [
        "3-34",
        "Pada 3",
        "Sutra 34",
        "Yoga Sutra Commentary"
      ],
      "text": "\nहदये चित्तसंवित् ॥ ३४ ॥\nअधोमुखे हृत्पद्मे चित्तस्य स्थानं तस्य संयमात् सवासनस्य चित्तस्य संविद्भवतीत्यर्थः ॥ ३४ ॥\n"
    },
    {
      "book": "YS_Com_SiddhantaChandrika",
      "id": "66048",
      "key": "3-34",
      "order": 334,
      "tags": [
        "3-34",
        "Pada 3",
        "Sutra 34",
        "Yoga Sutra Commentary"
      ],
      "text": "\nसंयमस्याऽवान्तरसिद्धय उक्ताः। इदानीं सत्वपुरुषान्यताख्यातिरूपां मुख्यां सिद्धिं विवक्षुरादौ तत्संयमहेतुभूतायाश्चित्तसंविदः कारणमाह –\nहृदये चित्तसमित॥३४॥\nहृदयं परमात्मसिंहासनकल्पं चित्तस्थानमधोमुखं हृत्पङ्कजम्। तस्मिन् संयमात् सवासनस्य स्वपरिचिस्य साक्षात्कारो भवतीत्यर्थः॥३४॥\n"
    },
    {
      "book": "YS_Com_Pradipika",
      "id": "65843",
      "key": "3-34",
      "order": 334,
      "tags": [
        "3-34",
        "Pada 3",
        "Sutra 34",
        "Yoga Sutra Commentary"
      ],
      "text": "\nसंयमस्य क्षुद्रसिद्धय उक्ताः । इदानीमात्मसाक्षात्काररूपां संयमस्य मुख्यसिद्धिं वक्तुमादौ तत्संयमहेतोश्चित्तसाक्षात्कारस्य कारणं संयममाह –\nहदये चित्तसंवित् ॥ ३४ ॥\nहृदयाकाशे चित्तभूमौ संयमात्साक्षात्कारपर्यन्ताद्बुद्धिसाक्षात्कारो भवतीत्यर्थः ॥ ३३ ॥\n"
    },
    {
      "book": "YS_Com_ManiPrabha",
      "id": "65648",
      "key": "3-34",
      "order": 334,
      "tags": [
        "3-34",
        "Pada 3",
        "Sutra 34",
        "Yoga Sutra Commentary"
      ],
      "text": "\nहृदये चित्तसंवित् ॥ ( ३४ )\nअधोमुखे हृत्पद्मे चित्तस्य स्थाने संयमात् सवासनस्य चित्तस्य संविद्भवतीत्यर्थः ॥\n"
    },
    {
      "book": "YS_Com_VyasaBhashya",
      "id": "65518",
      "key": "3-34",
      "order": 334,
      "tags": [
        "3-34",
        "Pada 3",
        "Sutra 34",
        "Yoga Sutra Commentary"
      ],
      "text": "\nहदये चित्तसंवित् ॥ ३४ ॥ \nयदिदमस्मिन्ब्रह्मपुरे दहरं पुण्डरीकं वेश्म तत्र विज्ञानं तस्मिन्संयमाच्चित्तसंवित् ॥ ३४ ॥ \n"
    },
    {
      "book": "YS_Com_RajaMartandaBhashya",
      "id": "65121",
      "key": "3-34",
      "order": 334,
      "tags": [
        "3-34",
        "Pada 3",
        "Sutra 34",
        "Yoga Sutra Commentary"
      ],
      "text": "\nसिद्ध्यन्तरमाह –\nहदये चित्तसंवित् ॥ ३४ ॥ \nहृदयं शरीरस्य प्रदेशविशेषस्तस्मिन्नधोमुखस्वल्पपुण्डरीकाऽभ्यन्तरेऽन्तःकरणसत्त्वस्य स्थानं तत्र कृतसंयमस्य स्वपरचित्तज्ञानमुत्पद्यते। स्वचित्तगताः सर्वा वासनाः परचित्तगतांश्च रागादीञ्जानातीत्यर्थः।\n"
    }
  ]
}