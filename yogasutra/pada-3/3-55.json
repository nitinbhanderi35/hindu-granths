{
  "results": [
    {
      "book": "YogaSutras",
      "id": "64122",
      "key": "3-55",
      "order": 161,
      "tags": [
        "Pada 3",
        "Sutra 55"
      ],
      "text": "सत्त्वपुरुषयोः शुद्धिसाम्ये कैवल्यमिति ॥ ३-५५ ॥"
    }
  ],
  "related": [
    {
      "book": "YS_Com_YogaChandrika",
      "id": "66809",
      "key": "3-55",
      "order": 355,
      "tags": [
        "3-55",
        "Pada 3",
        "Sutra 55",
        "Yoga Sutra Commentary"
      ],
      "text": "\nसत्त्वपुरुषयोः शुद्धिसाम्ये कैवल्यमिति ॥ ५५ ॥\nसत्त्वेति उक्तलक्षणयोः सत्त्वपुरुषयोः शुद्धिसाम्येऽपि कर्तृत्वनिवृत्त्या स्वकारणे लयः पुरुषस्योपचरितभोगनिवृत्त्या कैवल्यं मोक्षो भवतीत्यर्थः ॥ ५५ ॥\n"
    },
    {
      "book": "YS_Com_YogaSudhakara",
      "id": "66618",
      "key": "3-55",
      "order": 355,
      "tags": [
        "3-55",
        "Pada 3",
        "Sutra 55",
        "Yoga Sutra Commentary"
      ],
      "text": "\nअधुना तस्य विवेकज्ञानस्य फलं दर्शयितुमाह –\nसत्त्वपुरुषयोः शुद्धिसाम्ये कैवल्यमिति ॥ ५५ ॥\nनिरस्तसमस्तरजस्तमोमलस्य बुद्धिसत्त्वस्य विवेकख्यात्या संस्कारशेषस्य सर्ववृत्तिशून्यत्वं शुद्धिः । पुरुषस्यापि नित्यशुद्धस्य तदा कल्पितभोगशून्यत्वं शुद्धिः । एवं च तयोः शुद्धिसाम्ये सति कैवल्यं पुरुषख्यात्युत्पन्नपरवैराग्येण सकलवृत्तिनिवृत्तौ तत्कृतभोगनिवृत्तेः कूटस्थनित्यशुद्धानन्तायाश्चितिशक्तेः स्वरूपप्रतिष्ठालक्षणं कैवल्यं सिध्यतीत्यर्थः । येन केन प्रकारेणोत्पन्नया पुरुषख्यात्या परवैराग्यद्वारा परमपदं कैवल्यं लभ्यत इति परमतात्पर्यम् ॥ ५५ ॥\nइति श्रीमत्पतञ्जलिप्रणीते योगशास्त्रे योगसुधाकराभिधायां वृत्तौ\n॥ विभूतिपादः समाप्तः ॥\n"
    },
    {
      "book": "YS_Com_Vritti",
      "id": "66447",
      "key": "3-55",
      "order": 355,
      "tags": [
        "3-55",
        "Pada 3",
        "Sutra 55",
        "Yoga Sutra Commentary"
      ],
      "text": "\nननु किमुक्तं सर्वसिद्ध्युत्तरमेव मोक्ष उत तद्व्यतिरेकेणापीति शङ्कायामाह –\nसत्त्वपुरुषयोः शुद्धिसाम्ये कैवल्यमिति ॥ ५५ ॥\nबुद्धिसत्त्वस्य पुरुषेण सह शुद्धिसाम्यमिव भवति तदा कैवल्यमित्यर्थः । पुरुषस्योपचरिताभिमानत्यागेनोपचरितभोगाभावः शुद्धिः । एवं चित्तमपि यदा निरभिमानं भवति तदा तत्सत्त्वपुरुषान्यताख्यातिमात्राधिकारं ज्ञानादज्ञाननिवृत्त्या दग्धक्लेशबीजं भवति तदा तत्पुरुषेण शुद्धिसाम्याभिपन्नं भवति तदा प्राप्तसिद्धेरप्राप्तसिद्धेर्वा अवश्यं मोक्षो भवतीत्यर्थः । ननु योगमभ्यस्यतः सिद्धिरवश्यं भविष्यत्येवेतिचेन्न सिद्धिं प्रति वैराग्यस्य प्रतिबन्धकत्वेन तदनुत्पादात् । तत्प्रतिबन्धकपापात्तदनुत्पत्तिरित्यपि कश्चित् ॥ ५४ ॥\nइति श्रीपातञ्जलवृत्तौ तृतीयः पादः ॥\n"
    },
    {
      "book": "YS_Com_SutrarthaBodhini",
      "id": "66190",
      "key": "3-55",
      "order": 355,
      "tags": [
        "3-55",
        "Pada 3",
        "Sutra 55",
        "Yoga Sutra Commentary"
      ],
      "text": "\nतत्तद्भूमिफलान् संयमानुपन्यस्य तादृशविवेकख्यातिनिष्ठाऽस्तु माऽस्तु वा, सत्त्वपुरुषान्यतासाक्षात्कारमात्रं मुक्तये कल्पत इत्यभिप्रेत्याह –\nसत्त्वपुरुषयोः शुद्धिसाम्ये कैवल्यमिति ॥ ५५ ॥\nसत्त्वपुरुषयोरिति ॥ निरस्तसमस्तमलस्य बुद्धिसत्त्वस्य विवेकख्यात्या संस्कारशेषस्य सर्ववृत्तिशून्यत्वं शुद्धिः । पुरुषास्याऽपि नित्यशुद्धस्य तदाकल्पितभोगशून्यत्वं शुद्धिः । एवं तयोः शुद्धिसाम्ये सति कैवल्यम् । तत्तद्विभूतयस्तु श्रद्दोत्पादनार्थमुपन्यस्ताः । कैवल्यं तु बुद्धिविलक्षणपुरुषसाक्षात्कारमात्रादविद्यानिवृत्तावनागतदुःखानुत्पादरूपं सिद्ध्यतीत्यर्थः ॥ ५५ ॥\nइति पातञ्जले सांख्यप्रवचने योगशास्त्रे विभूतिपादस्तृतीयः समाप्तः ॥ ३ ॥\n"
    },
    {
      "book": "YS_Com_SiddhantaChandrika",
      "id": "66057",
      "key": "3-55",
      "order": 355,
      "tags": [
        "3-55",
        "Pada 3",
        "Sutra 55",
        "Yoga Sutra Commentary"
      ],
      "text": "\nननु किमेतासां विभूतीनामनन्तरमेव मोक्षो ज्ञानेन भवति ? आहोस्विदेतद्व्यतिरेकेणापीति। तत्राह –\nसत्त्वपुरुषयोः शुद्धिसाम्ये कैवल्यम्॥५५॥\nसत्वपुरुषावुक्तलक्षणौ। तयोः शुद्धिसाम्ये सत्त्वस्य समाप्ताधिकारत्वेन सर्ववृत्तिराहित्यं शुद्धिः। पुरुषस्य तद्भोक्तृत्वादिराहित्यं शुद्धिरित्येवं समानायां शुद्धौ पुरुषस्य कैवल्यं मोक्षो भवति, न तत्र सिद्ध्यपेक्षेत्यर्थः॥५५॥\n"
    },
    {
      "book": "YS_Com_Pradipika",
      "id": "65796",
      "key": "3-55",
      "order": 355,
      "tags": [
        "3-55",
        "Pada 3",
        "Sutra 55",
        "Yoga Sutra Commentary"
      ],
      "text": "\nतदेवमतिविस्तरेण संयमसिद्धयोऽतीतानागतज्ञानाद्या विवेकजज्ञानान्ता ज्ञानक्रियैश्वर्यरूपाः प्रदर्शिताः । तत्र किमेतासां सिद्धीनामुत्तरमेव मोक्ष आहोस्विदेतद्व्यतिरेकेणापीति जिज्ञासायामह –\nसत्त्वपुरुषयोः शुद्धिसाम्ये कैवल्यमिति ॥ ५५ ॥\nबुद्धिसत्वस्य पुरुषेण सह समाना वक्ष्यमाणरूपा शुद्धिर्यदा भवति तदैव मोक्षो भवति । न तत्र सिद्ध्याद्यपेक्षेत्यर्थः । निरभिमानत्वं पुरुषस्यात्र शुद्धिर्भाष्यकृतोक्ता । तथाच यथा साक्षी निरभिमान एवं चेच्चित्तं निरभिमानं भवति विवेकनिष्ठया तदा प्राप्तसिद्धेर्वाऽप्राप्तसिद्धेर्वाऽवश्यमेव मोक्षो भवति । निश्चयार्थाद्यपेक्षेति (?) । नन्वष्टाङ्गयोगेऽभ्यस्यमाने सिद्धिरवश्यं भविष्यत्येवेति चेन्न । सिद्धिवैराग्ये सिद्धिप्रतिबन्धकपापे च सति सिद्ध्यनुत्पादसंभवादिति ॥ ५४ ॥\nइति श्रीभावागणेशभट्टकृतायां पातञ्जलवृत्तौ योगदीपिकायां विभूतिपादस्तृतीयः ॥\n"
    },
    {
      "book": "YS_Com_ManiPrabha",
      "id": "65644",
      "key": "3-55",
      "order": 355,
      "tags": [
        "3-55",
        "Pada 3",
        "Sutra 55",
        "Yoga Sutra Commentary"
      ],
      "text": "\nएवं विवेकख्यातिकाष्ठावधिकान् तत्तद्विभूतिफलान् संयमान् उपन्यस्य तादृशविवेकख्यातिकाष्ठा अस्तु वा मा वा सत्त्वपुरुषान्यतासाक्षात्कारमात्रं मुक्तये कल्पत इत्यभिप्रेत्याह- \nसत्त्वपुरुषयोः शुद्धिसाम्ये कैवल्यमिति ॥ ( ५५ )\nनिरस्तसमस्तरजोमलस्य बुद्धिसत्त्वस्य विवेकख्यात्या संस्कारशेषस्य सर्ववृत्तिशून्यत्वं शुद्धिः । पुरुषस्यापि नित्यशुद्धस्य तदा कल्पितभोगशून्यत्वं शुद्धिः । एवं तयोः शुद्धिसाम्ये सति कैवल्यम् । तत्तद्विभूतयस्तु श्रद्धोत्पादनार्थमुपन्यस्ताः । कैवल्यं तु बुद्धिविलक्षणपुरुषसाक्षात्कारमात्रात् अविद्यानिवृत्तौ अनागतदुःखानुत्पादरूपं सिद्ध्यतीत्यर्थः ॥\nइति श्रीमत्परमहंसपरिव्राजकाचार्य श्रीगोविन्दभगवत्पूज्यपादशिष्य श्रीरामानन्दसरस्वतीकृतौ योगमणिप्रभायां विभूतिपादः तृतीयः समाप्तः ॥\n"
    },
    {
      "book": "YS_Com_VyasaBhashya",
      "id": "65506",
      "key": "3-55",
      "order": 355,
      "tags": [
        "3-55",
        "Pada 3",
        "Sutra 55",
        "Yoga Sutra Commentary"
      ],
      "text": "\nप्राप्तविवेकजज्ञानस्याप्राप्तविवेकजज्ञानस्य वा –\nसत्त्वपुरुषयोः शुद्धिसाम्ये कैवल्यमिति ॥ ५५ ॥ \nयदा निर्धूतरजस्तमोमलं बुद्धिसत्त्वं पुरुषस्यान्यताप्रतीतिमात्राधिकारं दग्धक्लेशबीजं भवति तदा पुरुषस्य शुद्धिसारूप्यमिवाऽऽपन्नं भवति, तदा पुरुषस्योपचरितभोगाभावः शुद्धिः। एतस्यामवस्थायां कैवल्यं भवतीश्वरस्यानीश्वरस्य वा विवेकजज्ञानभागिन इतरस्य वा। नहि दग्धक्लेशबीजस्य ज्ञाने पुनरपेक्षा काचिदस्ति। सत्त्वशुद्धिद्वारेणैतत्समाधिजमैश्वर्यं ज्ञानं चोपक्रान्तम्। परमार्थतस्तु ज्ञानाददर्शनं निवर्तते तस्मिन्निवृत्ते न सन्त्युत्तरे क्लेशाः। क्लेशाभावात्कर्मविपाकाभावः। चरिताधिकाराश्चैत्तस्यामवस्थायां गुणा न पुरुषस्य पुनर्दृश्यत्वेनोपतिष्ठन्ते। तत्पुरुषस्य कैवल्यं, तदा पुरुषः स्वरूपमात्रज्योतिरमलः केवली भवति ॥ ५५ ॥ \n"
    },
    {
      "book": "YS_Com_RajaMartandaBhashya",
      "id": "65118",
      "key": "3-55",
      "order": 355,
      "tags": [
        "3-55",
        "Pada 3",
        "Sutra 55",
        "Yoga Sutra Commentary"
      ],
      "text": "\nअस्माच्च विवेकजात्तारकाख्याज्ज्ञानात्किं भवतीत्याह –\nसत्त्वपुरुषयोः शुद्धिसाम्ये कैवल्यमिति ॥ ५५ ॥ \nसत्त्वपुरुषावुक्तलक्षणौ तयोः शुद्धिसाम्ये कैवल्यं सत्त्वस्य सर्वकर्तृत्वाभिमाननिवृत्त्या स्वकारणेऽनुप्रवेशः शुद्धिः पुरुषस्य शुद्धिरुपचरितभोगाभाव इति द्वयोः समानायां शुद्धौ पुरुषस्य कैवल्यमुत्पद्यते मोक्षोभवतीत्यर्थः।\nतदेवमन्तरङ्गं योगाङ्गत्रयमभिधाय तस्य च संयमसंज्ञां कृत्वा संयमस्य च विषयप्रदर्शनार्थं परिणामत्रयमुपपाद्य संयमबलोत्पद्यमानाः पूर्वान्तपरान्तमध्यभवाः सिद्धीरुपदर्श्य समाध्याश्वासोत्पत्तये बाह्या भुवनज्ञानादिरूपा आभ्यन्तराश्च कायव्यूहज्ञानादिरूपाः प्रदर्श्य समाध्युपयोगायेन्द्रियप्राणजयादिपूर्विकाः परमपुरुषार्थसिद्धये यथाक्रममवस्थासहितभूतजयेन्द्रियजयसत्त्वजयोद्भवाश्च व्याख्याय विवेकज्ञानोत्पत्तये तांस्तानुपायानुपन्यस्य तारकस्य सर्वसमाध्यवस्थापर्यन्तभवस्य स्वरूपमभिधाय तत्समापत्तेः कृताधिकारस्य चित्तसत्त्वस्य स्वकारणेऽनुप्रवेशात्कैवल्यमुत्पद्यत इत्यभिहितमिति निर्णीतो विभूतिपादस्तृतीयः।\nइति श्री भोजदेवविरचितायांपातञ्जलयोगशास्त्रसूत्रवृतौ\n"
    }
  ]
}