<p name="bs_sutra" align="center"><strong>भावं जैमिनिर्विकल्पामननात्।।4.4.11।।<br></strong></p><p name="bs_comm" align="justify">।।4.4.11।।<br>  <br>  जैमिनिस्त्वाचार्यः मनोवत् शरीरस्यापि सेन्द्रियस्य भावं मुक्तं प्रति मन्यते यतः स एकधा भवति त्रिधा <br>भवति इत्यादिना अनेकधाभावविकल्पमामनन्ति।  न हि अनेकविधता विना शरीरभेदेन आञ्जसी स्यात्।  यद्यपि निर्गुणायां भूमविद्यायाम् अयमनेकधाभावविकल्पः पठ्यते तथापि विद्यमानमेवेदं सगुणावस्थायाम् ऐश्वर्यं भूमविद्यास्तुतये संकीर्त्यत इत्यतः सगुणविद्याफलभावेन उपतिष्ठत इति।।<br><br>  उच्यते  <br><br></p>