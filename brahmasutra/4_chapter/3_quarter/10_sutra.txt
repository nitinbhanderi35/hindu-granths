<p name="bs_sutra" align="center"><strong>कार्यात्यये तदध्यक्षेण सहातः परमभिधानात्।।4.3.10।।<br></strong></p><p name="bs_comm" align="justify">।।4.3.10।।<br>  <br>  कार्यब्रह्मलोकप्रलयप्रत्युपस्थाने सति तत्रैव उत्पन्नसम्यग्दर्शनाः सन्तः तदध्यक्षेण हिरण्यगर्भेण सह अतः पर परिशुद्धं विष्णोः परमं पदं प्रतिपद्यन्ते  इतीत्थं क्रममुक्तिः अनावृत्त्यादिश्रुत्यभिधानेभ्योऽभ्युपगन्तव्या।  न ह्यञ्जसैव गतिपूर्विका परप्राप्तिः संभवतीत्युपपादितम्।।<br><br></p>