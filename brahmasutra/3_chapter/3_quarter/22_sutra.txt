<p name="bs_sutra" align="center"><strong>दर्शयति च।।3.3.22।।<br></strong></p><p name="bs_comm" align="justify">।।3.3.22।।<br><br>अपि च एवंजातीयकानां धर्माणां व्यवस्थेति लिङ्गदर्शनं भवति  तस्यैतस्य तदेव रूपं यदमुष्य रूपं यावमुष्य गेष्णौ तौ गेष्णौ यन्नाम तन्नाम इति। कथमस्य लिङ्गत्वमिति तदुच्यते  अक्ष्यादित्यस्थानभेदभिन्नान् धर्मान् अन्योन्यस्मिन्ननुपसंहार्यान् पश्यन् इह अतिदेशेन आदित्यपुरुषगतान्रूपादीन् अक्षिपुरुषे उपसंहरति  तस्यैतस्य तदेव रूपम् इत्यादिना। तस्माद्व्यवतिष्ठेते एव एते उपनिषदाविति निर्णयः।।<br><br></p>