<p name="bs_sutra" align="center"><strong>स्तुतयेऽनुमतिर्वा।।3.4.14।।<br></strong></p><p name="bs_comm" align="justify">।।3.4.14।।<br>  <br>  कुर्वन्नेवेह कर्माणि इत्यत्र अपरो विशेष आख्यायते।  यद्यपि अत्र प्रकरणसामर्थ्यात् विद्वानेव  कुर्वन्  इति संबध्येत तथापि विद्यास्तुतये कर्मानुज्ञानम् एतद्द्रष्टव्यम् न कर्म लिप्यते नरे इति हि वक्ष्यति।  एतदुक्तं भवति  यावज्जीवं कर्म कुर्वत्यपि त्वयि विदुषि पुरुषे न कर्म लेपाय भवति विद्यासामर्थ्यादिति  तदेवं विद्या स्तूयते।।<br><br></p>