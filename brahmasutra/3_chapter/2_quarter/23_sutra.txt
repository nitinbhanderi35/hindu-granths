<p name="bs_sutra" align="center"><strong>तदव्यक्तमाह हि।।3.2.23।।<br></strong></p><p name="bs_comm" align="justify">।।3.2.23।।<br><br>यत्तत् प्रतिषिद्धात्प्रपञ्चजातादन्यत् परं ब्रह्म तदस्ति चेत् कस्मान्न गृह्यत इति उच्यते  तत् अव्यक्तमनिन्द्रियग्राह्यम् सर्वदृश्यसाक्षित्वात्। आह हि एवं श्रुतिः  न चक्षुषा गृह्यते नापि वाचा नान्यैर्देवैस्तपसा कर्मणा वास एष नेति नेत्यात्मागृह्यो न हि गृह्यतेयत्तदद्रेश्यमग्राह्यम्यदा ह्येवैष एतस्मिन्नदृश्येऽनात्म्येऽनिरुक्तेऽनिलयने इत्याद्या स्मृतिरपि  अव्यक्तोऽयमचिन्त्योऽयमविकार्योऽयमुच्यते <br>इत्याद्या।।<br><br></p>