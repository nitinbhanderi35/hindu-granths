<p name="bs_sutra" align="center"><strong>।। तृतीयोऽध्यायः ।।<br>।। द्वितीयः पादः ।। <br><br>सन्ध्ये सृष्टिराह हि ।। 3.2.1 ।।<br></strong></p><p name="bs_comm" align="justify">संध्याधिकरणम्।।3.2.1।।<br><br>संध्ये सृष्टिरिति संध्यमिति स्वप्नस्थानमाचष्टे वेदे प्रयोगदर्शनात्  संध्यं तृतीय््वप्नस्थानम् इति द्वयोर्लोकस्थानयोः प्रबोधसंप्रसादस्थानयोर्वा संधौ भवतीति संध्यम् तस्मिन्संध्ये स्थाने तथ्यरूपैव सृष्टिर्भवितुमर्हति कुतः यतः प्रमाणभूता श्रुतिरेवमाह  अथ रथान्नथयोगान्पथः सृजते इत्यादिस हि कर्ता इति च उपसंहारात् एवमेवावगम्यते।।<br><br></p>