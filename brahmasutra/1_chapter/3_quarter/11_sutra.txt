<p name="bs_sutra" align="center"><strong>सा च प्रशासनात्।।1.3.11।।<br></strong></p><p name="bs_comm" align="justify">।।1.3.11।।<br>  <br>  सा च अम्बरान्तधृतिः परमेश्वरस्यैव कर्म।  कस्मात्  प्रशासनात्।  प्रशासनं हीह श्रूयते  एतस्य वा अक्षरस्य प्रशासने गार्गि सूर्याचन्द्रमसौ विधृतौ तिष्ठतः इत्यादि।  प्रशासनं च पारमेश्वरं कर्म न अचेतनस्य प्रशासनं भवति।  न ह्यचेतनानां घटादिकारणानां मृदादीनां घटादिविषयं प्रशासनमस्ति।।<br><br></p>