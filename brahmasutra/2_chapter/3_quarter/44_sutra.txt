<p name="bs_sutra" align="center"><strong>मन्त्रवर्णाच्च।।2.3.44।।<br></strong></p><p name="bs_comm" align="justify">।।2.3.44।।<br>  <br>  मन्त्रवर्णश्चैतमर्थमवगमयति  तावानस्य महिमा।  ततो ज्याया््च पुरुषः।  पादोऽस्य सर्वा भूतानि।  त्रिपादस्यामृतं दिवि इति अत्र भूतशब्देन जीवप्रधानानि स्थावरजङ्गमानि निर्दिशति अहिंसन्सर्वभूतान्यन्यत्र तीर्थेभ्यः  इति प्रयोगात् अंशः पादो भाग इत्यनर्थान्तरम् तस्मादप्यंशत्वावगमः।।<br><br>  कुतश्च अंशत्वावगमः  <br><br></p>