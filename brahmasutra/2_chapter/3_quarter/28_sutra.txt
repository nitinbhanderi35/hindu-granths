<p name="bs_sutra" align="center"><strong>पृथगुपदेशात्।।2.3.28।।<br></strong></p><p name="bs_comm" align="justify">।।2.3.28।।<br>  प्रज्ञया शरीरं समारुह्य इति च आत्मप्रज्ञयोः कर्तृकरणभावेन पृथगुपदेशात् चैतन्यगुणेनैव अस्य शरीरव्यापिता गम्यते।  तदेषां प्राणानां विज्ञानेन विज्ञानमादाय इति च कर्तुः शारीरात्पृथग्विज्ञानस्योपदेशः एतमेवाभिप्रायमुपोद्बलयति।  तस्मादणुरात्मेति।।<br><br>  एवं प्राप्ते ब्रूमः  <br><br></p>