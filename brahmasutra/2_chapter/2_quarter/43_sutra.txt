<p name="bs_sutra" align="center"><strong>न च कर्तुः करणम्।।2.2.43।।<br></strong></p><p name="bs_comm" align="justify">।।2.2.43।।<br>  <br>  इतश्चासंगतैषा कल्पना  यस्मान्न हि लोके कर्तुर्देवदत्तादेः करणं परश्वाद्युत्पद्यमानं दृश्यते वर्णयन्ति च भागवताः कर्तुर्जीवात्संकर्षणसंज्ञकात्करणं मनः प्रद्युम्नसंज्ञकमुत्पद्यते कर्तृजाच्च तस्मादनिरुद्धसंज्ञकोऽहंकार उत्पद्यत इति न चैतद्दृष्टान्तमन्तरेणाध्यवसातुं शक्नुमः न चैवंभूतां श्रुतिमुपलभामहे।।<br><br></p>