{
  "11001": "<p><strong>&nbsp; &nbsp; वृद्धिरा । वृद्धि,&nbsp;आत् ऐजिति पदत्रयमिति न समासान्तादिप्रवृत्तिशङ्का । तपरकरणमसन्देहार्थतया पूर्वार्थम् प्रकृतसूत्रे भाष्येऽत्र शास्त्रे गुणानामभेदकत्वं ज्ञापकादाश्रित्य सवर्णग्रहणार्थत्वाभावस्योक्तत्वात् ।&nbsp;‘कृष्णौत्कण्ठ्यम्’, ‘गङगौघ’इत्यादौ त्रिमात्रव्यावृत्तये परार्थमपि वृद्धिशब्दोऽत्र पदपरोऽर्थपरत्वासम्भवात् ।&nbsp;‘आदैचो वृद्धिपदाऽभिन्ना’इति वाक्यार्थः पदपदार्थयोस्तादात्म्यस्याङ्गीकारात् ।&nbsp;‘रामेति द्वयक्षरं नाम मानभङ्गः पिनाकिनः’इत्यादौ तयोरभेदप्रतीतेरनुभव - सिद्धत्वादित्यन्यत्र विस्तरः ।</strong></p><p>&nbsp;</p><p>&nbsp; &nbsp;&nbsp;<span style=\"color:black;\">“वृद्धिरादैच्”इस सूत्र की व्याख्या करते हुए कह रहे हैं कि इस सूत्र में वृद्धि,&nbsp;आत् और ऐच् तीन पद हैं । यहाँ तीन पदों को बताने का कारण यह है कि यहाँ आत् और ऐच का समाहार द्वन्द्व करके“आदैच्”यह एक पद है,&nbsp;ऐसी भ्रान्ति न हो जायः क्योंकि समाहारद्वन्द्व करने पर“</span><a href=\"https://sanskritam.world/ashtadhyayi/sutraani/54106\">द्वन्द्वाच्चुदषहान्तात् समाहारे</a><span style=\"color:black;\">“सूत्र से टच् की आपत्ति होती,&nbsp;जिससेसूत्र का उक्त रूप नहीं बनता । यदि कहा जाय कि समाहारद्वन्द्व न करके यहाँ इतरेतरयोग द्वन्द्व कर दिया जाय तो क्या आपत्ति है&nbsp;?किन्तु यह कहना ठीक नहीं है,&nbsp;क्योंकि इतरेतरयोग द्वन्द्व करने पर द्विवचन की आपत्ति यहाँ होने लगती । वस्तुतस्तु“</span><a href=\"https://sanskritam.world/ashtadhyayi/sutraani/62197\">द्वित्रिभ्यां पाददन्मूर्धसु बहुव्रीहौ</a><span style=\"color:black;\">“इस सूत्र में“</span><a href=\"https://sanskritam.world/ashtadhyayi/sutraani/54115\">द्वित्रिभ्यां षो मूर्ध्नः</a><span style=\"color:black;\">“इस सूत्र से समासान्त ष प्रत्यय होकर“मूर्धेषु’ऐसा पाठ करना चाहिए था,&nbsp;किन्तु वैसा न करके“मूर्धसु”इस प्रकार के पाठ करने से यह समझा जाता है कि समासान्तविधि अनित्य होती है । ऐसी स्थिति में“आदैच्”पद में यदि समाहारद्वन्द्व भी माना जाय तो कोई आपत्ति नहीं है । किन्तु अनित्यत्व के अगतिकगति होने के कारण नागेश भट्ट ने यहाँ द्वन्द्व समास नहीं माना। इसीलिए वे कहते हैं कि इस सूत्र में वृद्धिः,&nbsp;आत् और ऐच् ये तीन पद हैं ।</span></p><p>&nbsp;</p><p><span style=\"color:black;\">&nbsp; &nbsp; इस सूत्र में“आत्”इस पद में किया गया तपरकरण बहुव्रीहि और पञ्चमीतत्पुरुष दोनों समासों का उदाहरण होने के कारण पूर्वार्थ (आकार) तथा परार्थ (ऐच) दोनों के लिए है । तात्पर्य यह है कि बहुब्रीहि समास के द्वारा आकार तपर होता है,&nbsp;इसलिए वह अपने समकाल सवर्णी दीर्घ आकारों का ही बोधक है । इसी प्रकार पञ्चमी समास से ऐच तपर होता है,&nbsp;इसलिए वृद्धि संज्ञा द्विमात्रिक&nbsp;‘ऐ औ’की ही होती है ।&nbsp;</span></p><p>&nbsp;</p><p><span style=\"color:black;\">&nbsp; &nbsp; यदि कहा जाय कि इस सूत्र का“आकार”अण् नहीं है,&nbsp;क्योंकि अण् कहलाने के लिए णकारादि चिह्नों से युक्त होना आवश्यक होता है । ऐसी स्थिति में जब&nbsp;‘अणुदित्’सूत्र से आकार के सवर्णी का ग्रहण प्राप्त ही नहीं था तो उसकी निवृत्ति के लिए“आत्”का तपरकरण निरर्थक है । इस शंका के उत्तर में कह रहे हैं कि यद्यपि इस प्रकार तपरकरण अनावश्यक है,&nbsp;तथापि उसके अभाव में“आ + ऐच्”इस स्थिति में वृद्धि हो जाती। फलस्वरूप यहाँ स्पष्ट प्रतिपत्ति नहीं होती कि यहाँ अकार है या आकार&nbsp;?&nbsp;इसलिए इस प्रकार के सन्देह की निवृत्तिकराकर असन्देह के लिए तपरकरण आवश्यक है । इस प्रकार असन्देहार्थक होता हुआ यह पूर्वार्थ भी है । अर्थात् आकार के समकाल सवर्णी के ग्रहणार्थ भी है ।</span></p><p><span style=\"color:black;\">&nbsp;</span></p><p><span style=\"color:black;\">&nbsp; &nbsp; यदि कहा जाय कि“गुणा भेदका:”इस पक्ष में गुण के भेदक होने के कारण आकार के समकाल सवर्णों का ग्रहण सिद्ध नहीं था,&nbsp;इसलिए तपरकरण समकाल सवर्णों का ग्रहण कराने के लिए आवश्यक है । ऐसी स्थिति में इसे असन्देहार्थं कहना उचित नहीं है&nbsp;?&nbsp;इस शंका के उत्तर में कह रहे हैं कि अत्र शास्त्रे = व्याकरणाशास्त्र में“</span><a href=\"https://sanskritam.world/ashtadhyayi/sutraani/71075\">अस्थिदधिसक्थक्ष्णामनङुदात्तः</a><span style=\"color:black;\">“सूत्र के उदात्तग्रहण से“गुणा अभेदका:”ऐसा ज्ञापन किया गया है । ऐसी स्थिति में प्रकृत सूत्र =&nbsp;“वृद्धिरादैच्”में आकार के सवर्णी का ग्रहण इसी शापित परिभाषा से ही सम्भव है । इसलिए“आत्”का तपरकरण सवर्णग्रहण के लिए आवश्यक नहीं है किन्तु असन्देहार्थ ही है । इस प्रकार असन्देहार्थ तपरकरण प्रसंगवश पूर्ववर्ती आकार के कालावधारण के लिए भी हो जाता है ।</span></p><p>&nbsp;</p><p><span style=\"color:black;\">&nbsp; &nbsp; जैसा कि ऊपर कहा जा चुका है कि तपर शब्द में“तात्परः तपरः“इस प्रकार पंचमी समास भी है । इसलिए आत् का तपरकरण परार्थ = ऐच के कालावधारण के लिए भी है । इसका फल यह होता है कि“कृष्णौत्कण्ठ्यम्”और“गङ्गीघः”जैसे स्थलों में जहाँ स्थानी त्रिमात्रिक और चतुर्मात्रिक है,&nbsp;वहाँ त्रिमात्रिक वृद्धि नहीं होती,&nbsp;क्योंकि तपर के प्रभाव से द्विमात्रिक ऐ और औ की ही वृद्धि संज्ञा होती है ।</span></p><p><span style=\"color:black;\">&nbsp;</span></p><p><span style=\"color:black;\">&nbsp; &nbsp; इस सूत्र में वृद्धि शब्द पदपरक है अर्थपरक नहीं है,&nbsp;क्योंकि यहाँ इसका अर्थपरकत्व सम्भव नहीं है । तात्पर्य यह है कि इस सूत्र के द्वारा आदैच् को उद्देश्य करके वृद्धि संज्ञा का विधान किया जाता है । वृद्धि संज्ञा है और आदैच् संज्ञी हैं । यह संज्ञा - संज्ञीभाव इसी सूत्र के द्वारा बताया जाता है । इस सूत्र के अतिरिक्त किसी अन्य सूत्र से यदि वृद्धि का संकेत आदैच् अर्थ में कर दिया गया होता तब सम्भव था कि वृद्धि शब्द यहाँ अर्थपरक हो जाता,&nbsp;किन्तु आदैच् अर्थ - निरूपित शक्ति&nbsp;‘वृद्धि’इस पद में है,&nbsp;ऐसा संकेतग्रह यही सूत्र कराता है । इसलिए सम्भव नहीं है कि इसे यहाँ अर्थपरक माना जाय । संज्ञासूत्र में संज्ञा शब्द तो स्वरूप परक ही होते हैं । अन्यत्र जाकर वे अर्थपरक हो जाते हैं । इस प्रकार वृद्धि शब्द यहाँ पदपरक स्वरूपपरक है । वैयाकरण सम्प्रदाय में पद और पदार्थ का तादात्म्य सम्बन्ध होता है । तादात्म्य का अर्थ है&nbsp; - भेदसहिष्णु अभेद । इसलिए“आदैच वृद्धि पद से अभिन्न हैं”ऐसा यहाँ वाक्यार्थबोध होता है ।&nbsp;</span></p><p>&nbsp;</p><p><span style=\"color:black;\">&nbsp; &nbsp; “रामेति&nbsp;द्व्यक्षरं नाम मानभङ्गः पिनाकिनः”अर्थात् दो अचों वाला&nbsp;‘राम’यह नाम पिनाकी का मानभङ्ग है । यहाँ राम के द्वारा हुए पिनाकी के मानभङ्ग को“राम”इस दो अक्षरवाले पद से हुआ बता कर इसी बात की ओर संकेत किया गया है कि पद और पदार्थ में तादात्म्य है । इसीलिए अर्थ से किये गये कार्य को&nbsp;‘पद से किया गया’कहा गया है । इस प्रकार पद और पदार्थ की अभेद प्रतीति अनुभवसिद्ध है । यह बात अन्यत्र मञ्जूषा नामक ग्रन्थ में विस्तार से कही गई है । पद - पदार्थ का यह तादात्म्य भेद सहिष्णु अभेद है । इसीलिए मधु शब्द के उच्चारण से माधुर्य की आपत्ति तथा अग्नि शब्दोच्चारण से मुखदाह की आपत्ति नहीं होती है ।&nbsp;</span></p><p>&nbsp;</p><p><span style=\"color:red;\"><strong>&nbsp; &nbsp;&nbsp;</strong></span><strong>वृद्धिशब्दस्य सञ्ज्ञात्वन्तु&nbsp; - व्याख्यानात् । विधेयत्वेऽपि तस्य पूर्वपाठो मङ्गलार्थः ।&nbsp;‘अपृक्त एकालि’त्यादौ तथा करणं - विधेयस्य प्रथम प्रयोगेऽसाधुत्वभ्रमनिवारणायेति भाष्ये स्पष्टम् । सर्वशब्दानां सर्वार्थवाचकत्वेऽपि वाचकत्वस्य गृहीतस्यैव बोधजनकतया सञ्ज्ञासूत्राणामज्ञातशक्तिज्ञापकतया विधित्वम् । किञ्च&nbsp;‘सर्वे सर्वार्थाः’इत्यभ्युपगमो योगिदृष्ठ्या नास्मदृदृष्ट्या,&nbsp;सर्वशब्दानामर्थानाञ्च विशिष्य ज्ञानाभावात् । सामान्यतस्तथा ज्ञानञ्च न बोधोपयोगि,&nbsp;शास्त्रन्त्वस्मदाद्युद्देशेनैव प्रवृत्तमिति योद्ध्यम् । तत्रैव सङ्केतग्राहकशास्त्रकरणं स्वेच्छयैवेत्येषां&nbsp;‘यदृच्छा’शब्दत्वेन व्यवहारः, ‘स्वेच्छया सञ्ज्ञाः क्रियन्त’इति च । एतदुपदेशरूपसङ्केतात्प्राक् तत्र सञ्ज्ञात्वाग्रहेण तासामनित्यत्वव्यवहारः ।अत एव तत्तत्सञ्ज्ञाकरणज्ञानरूपप्रकरणादन्यार्थाग्रहणरूपनियमः कृत्रिमा - कृत्रिम’न्यायमूलतयोक्तः सङ्ख्यासञ्ज्ञासूत्रे भाष्ये । आर्थिकमेवानुं नियममादाय सञ्ज्ञासूत्रेषु नियमत्वव्यवहारो -&nbsp;‘व्यवहाराय नियमः सञ्ज्ञायाः सञ्जिनि क्वचिदित्यादिना कृतः ।वाचकताबोधकत्वेऽपि तदनुत्पादकत्वान्न शब्दार्थ सम्बन्धनित्यताहानिः । आसाञ्च शिष्टप्रयुक्तत्वात्साधुत्वमित्यन्यत्र विस्तरः ।</strong></p><p>&nbsp;</p><p><span style=\"color:black;\">&nbsp; &nbsp; इस सूत्र में वृद्धि शब्द संज्ञा है और आदैच् संज्ञी हैं । प्रश्न होता है कि यहाँ इसके विपरीत क्यों न माना जाय&nbsp;?&nbsp;अर्थात् आदैच् ही संज्ञा है और वृद्धि संज्ञी है,&nbsp;ऐसा क्यों न माना जाय?&nbsp;इसका उत्तर देते हुए कह रहे हैं कि वृद्धि शब्द का जो संज्ञात्व है वह व्याख्यान के आधार पर है । वह व्याख्यान इस प्रकार है&nbsp; - यदि आदैच् को संज्ञा मानेंगे तो वृद्धिरूप संज्ञी की तीन संज्ञाएँ (आ,&nbsp;ऐ,&nbsp;औ) हो जाती हैं । एक की अनेक संज्ञा करने का कोई प्रयोजन नहीं है । इसके विपरीत आदैच् को संज्ञी और वृद्धि को संज्ञा मानने में लाघव है कि तीन की एक ही संज्ञा हो जाती है । इस प्रकार के व्याख्यान से वृद्धि शब्द संज्ञा है । अब यह प्रश्न होता है कि यदि वृद्धि संज्ञा है और इसलिए यह विधेय है तो उद्देश्य के बाद (आदैच्) के बाद इसका पाठ होना चाहिए,&nbsp;क्योंकि उद्देश्य को कहे बिना विधेय का कहना उचित नहीं है&nbsp;?इस प्रश्न के उत्तर में कह रहे हैं कि विधेय होने पर भी इसका पहले पाठ पाणिनि ने मङ्गल के लिए किया है । प्रन्थ के आदि में मङ्गल करना शिष्टाचार है । पाणिनि का ग्रन्थ“अष्टाध्यायी”का प्रथम सूत्र होने के नाते वृद्धि शब्द का यहाँ पूर्वपाठ मङ्गलार्थक किया गया है ।</span></p><p><span style=\"color:black;\">&nbsp;</span></p><p><span style=\"color:black;\">&nbsp; &nbsp; अब यह विचार हो रहा है कि यहाँ विधेय होने पर भी प्रन्यादि में मङ्गलार्थ वृद्धि शब्द का पाठ पूर्व में कर देना उचित हो सकता है,&nbsp;किन्तु“अपृक्त एकाल् प्रत्यय:”इस सूत्र में जहाँ एका प्रत्यय को उद्देश्य बना कर अपृक्त संज्ञा विधेय है वहाँ विधेय“अपृक्त”इस पद का पूर्वप्रयोग क्यों किया गया है&nbsp;?इस प्रश्न का उत्तर देते हुए कह रहे हैं कि विधेय का पूर्व - प्रयोग करने पर वह असाधु प्रयोग हो जाता है इस प्रकार भ्रम के निवारण के लिए ही“अपृक्त एकाल्”आदि स्थलों में विधेय का पूर्वप्रयोग किया गया है । यहाँ आदि शब्द से“</span><a href=\"https://sanskritam.world/ashtadhyayi/sutraani/11068\">स्वं रूपं शब्दस्याशब्दसंज्ञा</a><span style=\"color:black;\">“, “</span><a href=\"https://sanskritam.world/ashtadhyayi/sutraani/11070\">तपरस्तत्कालस्य</a><span style=\"color:black;\">“, “</span><a href=\"https://sanskritam.world/ashtadhyayi/sutraani/11072\">येन विधिस्तदन्तस्य</a><span style=\"color:black;\">“इत्यादि स्थलों को समझना चाहिए । इन सभी जगहों पर विधेय कापूर्वप्रयोग हुआ है ।&nbsp;“स्वं रूपम्”इस सूत्र में शब्द को उद्देश्य करके स्वरूपबोधकता विधेय है ।&nbsp;“तपरस्तत्कालस्य“सूत्र में तत्काल तो संज्ञी है और तपर यह संज्ञा है । इस प्रकार यहाँ भी संज्ञावाचक शब्द का पूर्वप्रयोग है । इसी प्रकार“येन विधि:”इस सूत्र में भी येन विधिः = अर्थात् विशेषण यह संज्ञा है और तदन्त संज्ञी है । इस प्रकार इन जगहों पर विधेय का अथवा संज्ञा शब्द का पूर्वप्रयोग किया गया है । इन प्रयोगों से यही निष्कर्ष निकलता है कि यदि कहीं इस प्रकार का प्रयोग हो तो उसे असाधु नहीं समझना चाहिए ।&nbsp;</span></p><p>&nbsp;</p><p><span style=\"color:black;\">&nbsp; &nbsp; अब यह विचार प्रस्तुत है कि संज्ञासूत्र नियमार्थक है या विध्यर्थक&nbsp;?&nbsp;नियमार्थक माननेवालों का कहना है कि“सर्वे सर्वार्थवाचकाः”अर्थात् सभी शब्द सभी अर्थों के वाचक होते. हैं । ऐसी स्थिति में“आदैच्”रूपी अर्थ वृद्धि शब्द का पहले से ही है । इस पहले से सिद्ध अर्थ के सम्बन्ध में“वृद्धिरादैच”यह सूत्र नियम करता है कि इस व्याकरणशास्त्र में वृद्धि शब्द आदैच् का ही बोधक है । इस प्रकार यह सूत्र नियमार्थक है । नागेश भट्ट इस बात से असहमत हैं । इनका कहना है कि यद्यपि“सर्वे सर्वार्थवाचका:”इस नियम से सभी शब्द सभी अर्थों के वाचक होते हैं तथापि जब तक वाचकता गृहीत नहीं होती वह बोधजनिका नहीं हो सकती है । गृहीतवाचकत्व शब्द में ही बोधजनकत्व रहता है । इस शब्द में इस अर्थनिरूपित शक्ति है,&nbsp;इस प्रकार शक्तिज्ञान होने के पश्चात् ही उस शब्द से उस अर्थ का बोध होता है । संज्ञासूत्र यही कार्य करते हैं । ये अज्ञातशक्ति के ज्ञापक होते हैं ।“वृद्धिरादैच्”सूत्र के पहले यह बात ज्ञात नहीं थी कि वृद्धि पद में आदैच् रूप अर्थ को कहने की शक्ति है । यह बात तो“वृद्धिरादैच्“सूत्र के द्वारा ही विदित होती है । इसलिए संज्ञासूत्र अज्ञातशक्तिज्ञापक होने के कारण विधिसूत्र न कि नियमसूत्र ।&nbsp;</span></p><p>&nbsp;</p><p><span style=\"color:black;\">&nbsp; &nbsp; दूसरी बात यह है कि“सर्वे सर्वार्थवाचकाः”यह नियम भी योगियों की दृष्टि से है,&nbsp;नहै,&nbsp;कि हम लोगों की दृष्टि से योगियों को ही योगज दृष्टि से शब्दार्थोभयात्मकपरा का प्रत्यक्ष होता है । हम लोगों को तो न तो सभी शब्दों का ज्ञान है और न सभी अर्थों का ज्ञान। हम लोगों के लिए तो शास्त्रकार का संकेत ही शब्दार्थावबोध का साधन है । यदि कहा जाय कि हमें विशेष ज्ञान यद्यपि नहीं है किन्तु सामान्य ज्ञान तो है ही कि सभी शब्द सभी अर्थों के वाचक होते हैं । इसी ज्ञान से शास्त्र में भी कार्य चलाया जा सकता है । इस सम्बन्ध में नागेश भट्ट कह रहे हैं कि सामान्य रूप से वैसा ज्ञान शास्त्रीय बोध के लिए उपयोगी नहीं है । क्योंकि सामान्य ज्ञान से शास्त्रीय प्रक्रिया का निर्वाह नहीं हो सकता । यदि कहा जाय कि योगियों के विशेष ज्ञान से निर्वाह कर लिया जाय,&nbsp;शास्त्र की क्या आवश्यकता है&nbsp;?तो इसका उत्तर देते हुए कह रहे हैं कि शास्त्र की प्रवृत्ति तो हम लोगों के उद्देश्य से होती है,&nbsp;क्योंकि योगियों के विशेष ज्ञान से शास्त्रीय प्रक्रिया का निर्वाह नहीं हो सकता और जिन्हें शास्त्रीय प्रक्रिया की आवश्यकता हैं उन्हें विशेष ज्ञान है नहीं,&nbsp;इसलिए शास्त्र की प्रवृत्ति होती है । पाणिनि ने वृद्धि पद का संकेत“आदैच्”अर्थ में किया है । गुण पद का संकेत“अदेङ्”अर्थ में किया है । इस प्रकार तत्रैव = आदैच् आदि अर्थों में ही संकेतग्राहक शास्त्र“वृद्धिरादैच्”आदि का प्रणयन करने से विदित होता है कि पाणिनि ने यह सब कार्य स्वेच्छया किया है । इसलिए एतेषाम् = वृद्धि - गुण आदि संज्ञा शब्दों को यदृच्छा शब्द कहा जाता है । इसीलिए यह भीव्यवहार होता है कि संज्ञाएँ स्वेच्छा से की जाती हैं ।“वृद्धिरादैच”आदि संज्ञासूत्रों के उपदेशरूप संकेतग्रह से पहले तत्र वृद्धि आदि पदों में संज्ञात्व का ज्ञान नहीं होता है । वृद्धि संज्ञा है । और आदैच् संज्ञी हैं,&nbsp;यह बात तो“वृद्धिरादैच्”सूत्र के उपदेश के बाद ही ज्ञात होती है,&nbsp;इसलिए संज्ञाओं में अनित्यत्व का व्यवहार किया जाता है । तात्पर्य यह है कि पाणिनि के पहले ये संज्ञाएँ नहीं थीं। पाणिनि ने जब इन्हें बनाया तब ये अस्तित्व में आई। इसलिए संज्ञाएँ अनित्य हैं,&nbsp;ऐसा लोकव्यवहार होता है ।&nbsp;</span></p><p>&nbsp;</p><p><span style=\"color:black;\">&nbsp; &nbsp; अत एव = संज्ञा के विषय में अनित्यत्व का व्यवहार होने से ही यह बात भी कही जाती है कि संज्ञासूत्र नियमार्थक हैं । तात्पर्य यह है कि“सर्वे सर्वार्थवाचका:”इस नियम के आधार पर वृद्धि शब्द अन्य अर्थों के साथ आदैच् अर्थ का भी वाचक है,&nbsp;किन्तु इस व्याकरणशास्त्र में जब वृद्धि संज्ञा कर दी गई,&nbsp;तब संज्ञाकरणज्ञानरूप प्रकरण से यह निष्कर्ष निकलता है कि यहाँ वृद्धि शब्द से वर्धन आदि अन्य अर्थ का ग्रहण नहीं होता है,&nbsp;किन्तु केवल“आदैच”का ही ग्रहण होता है । संज्ञासूत्रों की यह आर्थिक नियमार्थता (न कि वास्तविक नियमार्थता) ही“</span><a href=\"https://sanskritam.world/ashtadhyayi/mahabhashayakatanayay/33\">कृत्रिमाकृत्रिमयोः कृत्रिमे कार्यसम्प्रत्ययः</a><span style=\"color:black;\">“इस न्याय का मूल है । आदैच् अर्थ में तिरोहित शक्ति को संज्ञा बनाकर व्यक्त करने के कारण वृद्धि शब्द से कृत्रिमत्वात् आदैच् अर्थ का ही ग्रहण होता है,&nbsp;न कि अकृत्रिम वर्धन रूपी अर्थ का ग्रहण। जैसा कि ऊपर कहा जा चुका है । कि संज्ञासूत्रों में आर्थिक नियम की प्रतीति होती है । इस आर्थिक नियम को लेकर ही भर्तृहरि ने संज्ञासूत्रों में नियमत्व का व्यवहार करते हुए कहा है कि“व्यवहाराय नियमः संज्ञायाः संज्ञिनि क्वचित्”अर्थात् कहीं किसी संज्ञी में संज्ञा का नियम व्यवहार के लिए होता है ।&nbsp;</span></p><p>&nbsp;</p><p><span style=\"color:black;\">&nbsp; &nbsp; “वृद्धिरादैच्”सूत्र से आदैनिष्ठ वाच्यतानिरूपित वाचकता का वृद्धि पद में विधान करने से ऐसा प्रतीत होता है कि इसके पहले वृद्धि पद में आदैच् की वाचकता नहीं थी। ऐसी स्थिति में भाष्यकार का यह कथन कि“सिद्धे शब्दार्थसम्बन्धे”अर्थात् शब्द और अर्थ का वाच्यवाचकभाव सम्बन्ध नित्य है,&nbsp;कैसे संगत होगा&nbsp;?&nbsp;इस प्रश्न के उत्तर में कह रहे हैं कि“वृद्धिरादैच्”सूत्र वृद्धि पद में रहने वाली वाचकता का केवल बोधक ही है,&nbsp;उत्पादक नहीं है । वृद्धि पद का आदैच् अर्थ के साथ वाच्यवाचकभाव सम्बन्ध जो नित्य है उसी का बोधन“वृद्धिरादैच्”के द्वारा किया जाता है । इस प्रकार शब्दार्थसम्बन्ध के नित्यत्व की हानि नहीं होती है ।&nbsp;</span></p><p>&nbsp;</p><p><span style=\"color:black;\">&nbsp; &nbsp; अब विचार यह होता है कि ये जो टि,&nbsp;घि,&nbsp;घु,&nbsp;भ आदि संज्ञाएँ हैं ये व्याकरणलक्षणनिष्पन्न तो हैं नहीं,&nbsp;ऐसी स्थिति में इन्हें साधु कैसे माना जाय&nbsp;?&nbsp;इस प्रकार की आशंका के उत्तर में कह रहे हैं कि शिष्टजन से (पाणिनि आदि के द्वारा) प्रयुक्त होने के कारण आसाम् टि - घु - भ आदि संज्ञाओं का साधुत्व है । यह बात मञ्जूषादि ग्रन्थों में विस्तार से कही गई है ।</span></p><p><span style=\"color:black;\">&nbsp;</span></p><p><strong>&nbsp; &nbsp; कार्यकालपक्षे&nbsp;‘मृजेर्वृद्धिरित्यादौ वृद्धिपदार्थजिज्ञासायाम्‘वृद्धिरादैजि’त्युपस्थित्या तदर्थबोधरूपे शक्तिग्रहे वृत्ते विधिवाक्यार्थबोध: । अत एव&nbsp;‘ष्यड: सम्प्रसारणमिति सूत्रे भाष्ये -&nbsp;“कार्यकालं सञ्ज्ञापरिभाषम्”, “भस्येत्युपस्थितमिदं भवति&nbsp; -&nbsp;‘यचि भमिती’त्युक्तम् ।&nbsp;‘ईदूदेदि’ति सूत्रे भाष्येऽपि&nbsp; -&nbsp;‘कार्यकालं सञ्ज्ञापरिभाष, ‘प्रगृहाः प्रकृत्येत्युपस्थितमिदं भवति -&nbsp;‘ईदूदेद् द्विवचनंप्रगृह्यमिति ।”“निष्ठे&nbsp;‘ति सूत्रे कैयटोऽपि -&nbsp;‘निष्ठे’त्युक्ते सञ्ज्ञावाक्यम्&nbsp; -&nbsp;‘क्तक्तवत् निष्ठेति स्मर्यते इत्याह । अत्र पक्षे एकत्र शक्तिग्रहे वृत्तेऽपि&nbsp;‘तत्प्रदेशस्थस्यैव तत्रार्थे शक्तिरिति सम्भावनया प्रदेशान्तरस्थे योधो न स्यादिति सर्वप्रदेशेषु तत्तत्पदशक्तिग्रहपूर्वकं विधिवाक्यार्थबोध: । यथोद्देशे तु एकदैव शक्तिग्रहात्सर्वत्र बोध इति विशेषः । एतेन -&nbsp;“कार्यकालपक्षे तपरत्वं स्पष्टार्थमेव,&nbsp;आदैच्पदार्थस्य वृद्धिविशेषणतया विधेयत्वेन सवर्णग्रहणाप्रसक्तेः ।&nbsp;‘यत्र वृद्धिपदं तत्रादैजित्युपतिष्ठते’इति क्रमेण सञ्ज्ञासूत्राणामर्थात् -&nbsp;“इत्यपास्तमित्यन्यत्र विस्तरः । अत्रातद्भावितानामपि आदैचां ग्रहणं,&nbsp;तेन शालीयादिसिद्धिः ।</strong></p><p>&nbsp;</p><p><span style=\"color:black;\">&nbsp; &nbsp; “वृद्धिरादैच्”सूत्र में आत् का तपरकरण पंचमी समास के द्वारा परार्थ (ऐच) के लिए है । इसलिए वृद्धि संज्ञा त्रिमात्रिक को नहीं होती है । यह बात पहले कही जा चुकी है । कुछ लोगों का कहना है कि यह जो परार्थ की बात कही गई है वह यथोद्देशपक्ष में ही सम्भव है,&nbsp;कार्यकाल पक्ष में सम्भव नहीं है । इसका कारण यह है कि यथोद्देश पक्ष में संज्ञासूत्र का वाक्यार्थबोध स्वदेश में होता है । उसी वाक्यार्थबोध से सभी शास्त्र में निर्वाह किया जाता है । इस यथोद्देशपक्ष में आदैच् जब उद्देश्य है,&nbsp;तब उसमें विधेयता का अभाव होने के कारण अण्त्वेन उसके सवर्णी का ग्रहण प्राप्त रहता है । यदि आदैच् विधेय होते तो भाव्यमान परिभाषा से उनके सवर्णी के ग्रहण का निषेध हो जाता,&nbsp;किन्तु यथोद्देश पक्ष में यह बात होती नहीं,&nbsp;इसलिए ऐच के सवर्णी का ग्रहण न होने लगे इसलिए तपरकरण परार्थ है ।&nbsp;</span></p><p>&nbsp;</p><p><span style=\"color:black;\">&nbsp; &nbsp; कार्यकाल पक्ष में तो संज्ञासूत्र की विधिसूत्र के साथ एकवाक्यता (पदैकवाक्यता होती है,&nbsp;अर्थात् संज्ञासूत्र का अपेक्षित पद विधिसूत्र में जाता है,&nbsp;तब उसे मिला कर विधिसूत्र का वाक्यार्थबोध होता है । उदाहरण के लिए“वृद्धिरेचि”सूत्र में वृद्धि पदार्थ की जिज्ञासा होने पर“वृद्धिरादैच्”का“आदैच्”पद यहाँ आता है । उस समय“वृद्धिरेचि”का वाक्यार्थबोध इस प्रकार होता है कि अवर्ण से एच के परमें रहने पर पूर्व पर के स्थान पर“आदैच्”से अभिन्न वृद्धि आदेश होता है । इस प्रकार इस पक्ष में“आदैच्”की विधेयता स्पष्ट है । जब आदैच विधेय हो गया तब भाव्यमान परिभाषा से ही उसके सवर्णी का ग्रहण निषिद्ध हो जायेगा । ऐसी स्थिति में इस कार्य के लिए तपरकरण अनावश्यक है ।&nbsp;</span></p><p>&nbsp;</p><p><span style=\"color:black;\">&nbsp; &nbsp; नागेश भट्ट इस बात से अपनी असहमति बताते हुए कह रहे हैं - कार्यकाल पक्ष में“</span><a href=\"https://sanskritam.world/ashtadhyayi/sutraani/72114\">मृजेर्वृद्धिः</a><span style=\"color:black;\">“इत्यादि सूत्रों में जब वृद्धिपदार्थ की जिज्ञासा होती है,&nbsp;तब वृद्धिरादैच्”सूत्र की वहाँ उपस्थिति होती है । इसके बाद पहले“वृद्धिरादैच्”सूत्र का वाक्यार्थबोध होता है । इस प्रकार पदार्थोंपस्थिति होने से जब वृद्धि पद का शक्तिग्रह हो जाता है कि वृद्धि पद में आदैच् - निरूपित शक्ति है तब विधिसूत्र अर्थात्“मृजेर्वृद्धिः”आदि सूत्रों का वाक्यार्थबोध होता है । इस प्रकार इस पक्ष में संज्ञासूत्र और विधिसूत्र का पृथक् - पृथक् वाक्यार्थबोध होकर उनकी परस्पर में“उपजीव्योंपजीवक भावापन्नविषयताप्रयोजक”वाक्यैकवाक्यता होती है । संज्ञासूत्र का वाक्यार्थबोध उपजीव्य (उपकारक) है और विधिशास्त्र का वाक्यार्थबोध उपजीवक (उपकार्य) है । इस प्रकार कार्यकाल पक्ष में भी संज्ञासूत्र का ( वृद्धिरादैच्’का) वाक्यार्थबोध पृथक् होनेके कारण“आदैच्”पद इस पक्ष में भी उद्देश्य कोटि में ही रह जाता है । परिणाम यह होता है कि“आदैच”के उद्देश्य होने के कारण भाव्यमान परिभाषा की यहाँ प्रवृत्ति नहीं हो सकती है,&nbsp;इसलिए ऐच के सवर्णी का ग्रहण न होने लगे इस कार्य के लिए तपरकरण की परार्थता इस पक्ष में भी सम्भव है ।&nbsp;“तात्परः तपरः“इस विग्रह के आधार पर&nbsp;‘आत’का तपरकरण“ऐच्”के समकाल का नियामक होता है ।&nbsp;</span></p><p>&nbsp;</p><p><span style=\"color:black;\">&nbsp; &nbsp; अत एव = कार्यकाल पक्ष में सम्पूर्ण संज्ञासूत्र की विधिदेश में उपस्थितिपूर्वक पृथक वाक्यार्थबोध स्वीकार करने से ही“</span><a href=\"https://sanskritam.world/ashtadhyayi/sutraani/61013\">ष्यडः सम्प्रसारणं पुत्रत्योस्तत्पुरुषे</a><span style=\"color:black;\">“सूत्र का भाष्य संगत होता है । भाष्यकार ने वहाँ कहा है कि जहाँ&nbsp;‘भस्य’का अधिकार जाता है वहाँ भपदार्थ की जिज्ञासा होने पर कार्य - काल पक्ष में“यचि भम्”की उपस्थिति होती है ।&nbsp;“</span><a href=\"https://sanskritam.world/ashtadhyayi/sutraani/11011\">ईदूदेद्विवचनं प्रगृह्यम्</a><span style=\"color:black;\">“सूत्र के भाष्य में भी कहा गया है कि संज्ञा और परिभाषा के विषय में कार्यकाल पक्ष होता है । जहाँ पर“प्रगृह्यः प्रकृत्या”अर्थात् प्रगृह्य को प्रकृतिभाव किया जाता है वहाँ कार्यकालपक्ष में जब प्रगृह्य पदार्थ की जिज्ञासा होती है तब वहाँ“ईदूदेद् द्विवचनं प्रगृह्यम्”सूत्र की उपस्थिति होती है ।“</span><a href=\"https://sanskritam.world/ashtadhyayi/search?sutraani_id=22036&amp;page=sutraani&amp;search=%E0%A4%A8%E0%A4%BF%E0%A4%B7%E0%A5%8D%E0%A4%A0%E0%A4%BE\">निष्ठा</a><span style=\"color:black;\">“सूत्र के कैयट में भी कहा गया है कि जहाँ“निष्ठा”पद का कथन होता है वहाँ निष्ठा पदार्थ की जिज्ञासा होने पर कार्यकालपक्ष में“</span><a href=\"https://sanskritam.world/ashtadhyayi/sutraani/11026\">क्तक्तवतू निष्ठा</a><span style=\"color:black;\">“इस संज्ञासूत्र की स्मरणात्मक उपस्थिति होती है । उपस्थित सूत्रों के वाक्यार्थबोध होने के पश्चात् संज्ञा शब्द का शक्तिग्रह होता है और इसके बाद विधिसूत्र का वाक्यार्थबोध होता है;&nbsp;जैसा कि ऊपर कहा जा चुका है । इस प्रकार कार्यकाल पक्ष में भी तपरकरण परार्थ है,&nbsp;यही यहाँ का निष्कर्ष है ।&nbsp;</span></p><p>&nbsp;</p><p><span style=\"color:black;\">&nbsp; &nbsp; अब यथोद्देश और कार्यकाल पक्ष का भेद बताते हुए कह रहे हैं कि अत्र पक्षे कार्यकालपक्ष में भी संज्ञासूत्र का एक जगह (किसी एक विधिसूत्र स्थल में) शक्तिग्रह हो जाने पर भी उन वृद्धि आदि संज्ञा शब्दों को उस विधिप्रदेश में ही तत्तद् अर्थों में शक्ति है,&nbsp;इस संम्भावना से दूसरे प्रदेश में गये हुए वृद्धि शब्द की शक्ति का ज्ञान नहीं होगा । जैसे“वृद्धिरेचि”सूत्र में आने पर“वृद्धिरादैच्”का शाब्दबोधपुरः सर जब वृद्धि पद का शक्तिग्रह हो गया तब“</span><a href=\"https://sanskritam.world/ashtadhyayi/sutraani/72114\">मृजेर्वृद्धिः</a><span style=\"color:black;\">“सूत्र में गये हुए“वृद्धिरादैच्”सूत्र का वाक्यार्थबोध नहीं होगा,&nbsp;क्योंकि सम्भावना इस प्रकार की बनी हुई है कि आदैज् अर्थ वृद्धिपदवाच्य है,&nbsp;यह अर्थ“वृद्धिरेचि”सूत्रस्थल के लिए ही है । इसलिए सभी विधिप्रदेश में जहां संज्ञासूत्र की उपस्थिति होती है वहाँ उपस्थित संज्ञासूत्र के शाब्दबोध के साथ वृद्धि आदि संज्ञा शब्दों की शक्ति गृहीत होती है । इसके बाद विधिसूत्र का वाक्यार्थबोध होता है । यथोद्देश पक्ष में तो संज्ञासूत्र का स्वदेश में एक ही जगह और एक ही बार शब्दबोध होता है । इसी शक्तिग्रह से सभी विधिसूत्रों का बोध होता है ।&nbsp;</span></p><p>&nbsp;</p><p><span style=\"color:black;\">&nbsp; &nbsp; उपर्युक्त विवेचन का निष्कर्ष यह निकला कि यथोद्देश पक्ष हो या कार्यकाल पक्ष -&nbsp;“दोनों पक्षों में संज्ञासूत्र का वाक्यार्थबोध पृथक् होता है । कार्यकाल पक्ष में यह वाक्यार्थबोध विधिदेश में होता है,&nbsp;जब कि यथोद्देश पक्ष में संज्ञासूत्र के स्वदेश में ही होता है । इस प्रकार संज्ञासूत्र के वाक्यार्थबोध के बाद विधिसूत्र के साथ उसकी वाक्यैकवाक्यता होती है । इस प्रकार दोनों पक्षों में“वृद्धिरादैच्”का ऐच पद उद्देश कोटि में ही आता है । इस प्रकार उसके विधेय न होने के कारण भाव्यमान परिभाषा से यहाँ सवर्णग्रहणाभाव सिद्ध नहीं है,&nbsp;इसलिए त्रिमात्रिक ऐच की वृद्धिसंज्ञा ये वारण के लिए“आत्”पद का तपरकरण दोनों पक्षों (यथोद्देश औरकार्यकाल) के लिए आवश्यक है । एतेन = पक्ष में उपर्युक्त रीति से तपरकरण के आवश्यक होने के कारण उन लोगों का कथन अपास्त हो गया जो लोग कहते थे कि कार्यकाल पक्ष में“वृद्धिरादैच्”सूत्र विधिदेश में जाकर अपने“आदैच्”पद को वृद्धि पद के विशेषण के रूप में समर्पित कर देता है । इसका परिणाम यह होता है कि वहाँ पदैकवाक्यता होती है,&nbsp;जिससे“मृजेर्वृद्धिः”सूत्र का अर्थ इस प्रकार होता है कि मृज् के इक् के स्थान पर आदैच् से अभिन्न वृद्धि होती है । इस प्रकार आदैच पद इस कार्यकाल पक्ष में विधेय कोटि में आ जाता है । विधेय कोटि में आने का परिणाम यह होता है कि भाव्यमानतया ऐच के सवर्णी का ग्रहण ही प्राप्त नहीं होता है,&nbsp;इसलिए इस पक्ष में तपरकरण स्पष्टार्थ है । किन्तु जैसा कि ऊपर बताया जा चुका है कि कार्यकाल और यथोद्देश दोनों पक्षों में तपरकरण ऐच के सवर्णग्रहणाभाव के लिए आवश्यक है,&nbsp;इसलिए इसे स्पष्टार्थ मानने वाले का कथन परास्त हो ही जाता है । उनका कहना है कि जहाँ वृद्धि पद होता है वहाँ आदैच् की उपस्थिति होती है । इसी प्रकार अन्य संज्ञासूत्रों का भी अर्थ होता है । किन्तु ये सारी बातें उपर्युक्त विवेचन के अनुसार परास्त हैं । यह अन्यत्र उद्योत ग्रन्थ में विस्तार से कही गई है ।&nbsp;</span></p><p>&nbsp;</p><p><span style=\"color:black;\">&nbsp; &nbsp; अब यह विचार कर रहे हैं कि वृद्धि शब्द से जिन आकार,&nbsp;ऐकार और औकार का बोध होता है वे तद्भावित अर्थात् वृद्धि शब्द के द्वारा विहित होने चाहिए या अतद्भावित अर्थात् स्वतः पूर्वतः सिद्ध भी हों तो उन्हें वृद्धि कहा जाय&nbsp;?&nbsp;इस प्रकार की शंका में कह रहे हैं कि अत्र =&nbsp;“वृद्धिरादैच्”इस सूत्र में अतद्भावित स्वतः सिद्ध आदैच् का भी ग्रहण होता है और अपि शब्द से तद्भावित का भी ग्रहण होता है । इसलिए शाला शब्द के आदि आकार को,&nbsp;जो स्वतः सिद्ध है,&nbsp;उसे वृद्धि माना गया और उसके आधार पर शाला शब्द की वृद्ध संज्ञा की गई । इसका परिणाम यह हुआ कि शाला शब्द से“</span><a href=\"https://sanskritam.world/ashtadhyayi/sutraani/42114\"><span style=\"color:black;\">वृद्धाच्छः</span></a><span style=\"color:black;\">“सूत्र से छ प्रत्यय करके“शालीयः”प्रयोग की सिद्धि होती है ।</span></p><p>&nbsp;</p>",
  "11003": " 'इको गुणवृद्धी' इस सूत्र की व्याख्या करते हुए इसके परिभाषात्व का प्रतिपादन कर रहे हैं कि इस सूत्र के ऊपर किये गये भाष्यकार के व्याख्यान के आधार पर यह परिभाषासूत्र है। कारण यह है कि इसे संज्ञासूत्र तो मान नहीं सकते, क्योंकि गुण और वृद्धि संज्ञाओं का विधान संज्ञाप्रकरण में किया जा चुका है। दूसरी बात यह है कि इक् की गुण-वृद्धि संज्ञा का विधान असम्भव भी है। इसे विधिसूत्र भी नहीं मान सकते, क्योंकि ऐसा मानने पर इक् को गुण और वृद्धि का विधान करने वाले तत्तद् सूत्रों का वैयर्थ्य हो जायेगा। इसे नियमसूत्र इसलिए नहीं मान सकते कि नियम्य सूत्र के प्रकरण में इसका पाठ नहीं है। इसी प्रकार इसे अतिदेश और अधिकार सूत्र भी असम्भव होने के कारण नहीं मान सकते। 'अलोऽन्त्यस्य ' सूत्र के साथ एकवाक्यता करके इसे तच्छेष भी नहीं मान सकते, क्योंकि भाष्यकार ने कहा है कि 'नायं तच्छेषो नापि तदपवादो ऽन्यदेवेदं परिभाषान्तरमसम्बद्धमनया परिभाषया ।' यह 'अलोऽन्त्यस्य ' का शेष 'अङ्ग' नहीं है और उसका अपवाद भी नहीं है, किन्तु उससे असम्बन्ध यह परिभाषान्तर है। इस भाष्यवचन से सिद्ध होता है कि यह परिभाषासूत्र है । <br> इस सूत्र की वृत्ति में दीक्षितजी ने कहा है कि 'गुणवृद्धिशब्दाभ्यां यत्र गुणवृद्धी विधीयेते तत्रेकः इति षष्ठ्यन्तं पदमुपतिष्ठते'। यहाँ यह जिज्ञासा होती है कि सूत्र में तो एक बार 'गुणवृद्धि' पद का उल्लेख है तो वृत्ति में दो बार उनका उल्लेख किस प्रकार हुआ है? इसका उत्तर देते हुए नागेश भट्ट कह रहे हैं कि ' अदेङ् गुणः' सूत्र से यहाँ गुण पद की तथा 'वृद्धिरादैच्' सूत्र से वृद्धि पद की अनुवृत्ति करने से ही जब गुणवृद्धि का लाभ सम्भव है तो पुनः यहाँ 'गुणवृद्धी' इस पद की क्या आवश्यकता है? इस प्रकार सूत्रस्थ गुणवृद्धी ग्रहण व्यर्थ होकर गुण पद की 'अदेङ्निष्ठ विधेयताप्रयोजकगुणपद में और वृद्धि पद की 'आदैच्निष्ठ विधेयताप्रयोजक' वृद्धिपद में लक्षणाग्रह करता है। इसलिए इस सूत्र का अर्थ इस प्रकार होता है कि 'अदेच्निष्ठ विधेयता का प्रयोजक गुणपद तथा आदैच्निष्ठ विधेयता का प्रयोजक वृद्धि पद जिस सूत्र में हाँ वहाँ 'इकः ' इस पष्ठ्यन्त पद की उपस्थिति होती है। इस लाक्षणिक अर्थ को दृष्टिगत करते हुए दीक्षितजी ने इस सूत्र की वृत्ति कहीं है। इसका परिणाम यह होता है कि जहाँ गुणपद का उच्चारण करके गुण (अदेङ) का विधान किया जाय और वृद्धि पद का उच्चारण करके 'वृद्धि' का विधान किया जाय वहाँ 'इक:' इस षष्ठ्यन्त पद की उपस्थिति होती है। <br> इस प्रकार के सूत्रार्थ करने का परिणाम यह होता है कि गुण और वृद्धि संज्ञाओं के विधायक सूत्रों में इस सूत्र की प्रवृत्ति नहीं होती है। कारण यह है कि उन सूत्रों में जो विधेयता है वह गुण और वृद्धि संज्ञानिष्ठ है, न कि अदेङ् और आदैच् निष्ठ विधेयता वहाँ है। उपर्युक्त सूत्रार्थ में विधेयता का निवेश किया गया है। इसका फल यह होता है कि जहाँ अदेङ् और आदैच् में विधेयता रहेगी वहीं इस सूत्र की प्रवृत्ति होगी। इसका परिणाम यह होता है कि 'अतो गुणे' और 'वृद्धिर्यस्याचामादे' इन दोनों सूत्रों में गुण और वृद्धि पद के रहने पर भी प्रस्तुत सूत्र की प्रवृत्ति नहीं होती है, क्योंकि इन दोनों सूत्रों में आये हुए गुण और वृद्धि पद उद्देश्य-कोटिप्रविष्ट हैं, विधेय नहीं हैं। 'त्यदादीनामः' और 'पथिमथ्य' सूत्रों से यद्यपि गुण-वृद्धि का विधान किया जाता है, तथापि गुण और वृद्धि पद का उच्चारण करके नहीं किया जाता है। इसलिए वहाँ भी इस सूत्र की प्रवृत्ति नहीं होती है। <br> अब यहाँ यह शंका होती है कि प्रस्तुत सूत्र में जो गुण और वृद्धि पद पढ़े गये हैं ये तो अर्थपरक (संज्ञी के बोधक) हैं, किन्तु 'अदेङ् गुणः' और 'वृद्धिरादैच् ' से जिन गुण और वृद्धि पदों को यहाँ लाकर उनसे कार्य चलाने की बात ऊपर की गई है, वे दोनों पद तो वहाँ स्वरूपपरक (संज्ञा के बोधक) हैं। संज्ञाबोधक पद वहाँ से आकर यहाँ संज्ञी के बोधक हो जाय यह तो सम्भव नहीं है, क्योंकि नहि सर्पन्ती गोधा सर्पणादहिर्भवति' अर्थात् सर्प की तरह चलने से गोधा सर्पिणी नहीं हो सकती है। ऐसी स्थिति में गुणवृद्धिग्रहणानुवृत्ति से ही कार्य सिद्ध है तो पुनर्गुणवृद्धिग्रहण के सामर्थ्य से उपर्युक्त अर्थ करना कहाँ तक संगत है ? इस शंका के उत्तर में नागेश भट्ट कह रहे हैं कि यहाँ अनुवर्तमान जो गुणवृद्धि पद हैं वे संज्ञीपरक ही होंगे, संज्ञापरक नहीं होंगे। क्योंकि ऐसा नियम है कि जिस सूत्र से संज्ञावाचक पद अन्यत्र अनुवृत्त होते हैं, वह सूत्र यदि संज्ञाविधायक सूत्रीयविधेयतावच्छेदक से इतररूपावच्छिन्नविधेयताक होता है तो वहाँ आया हुआ संज्ञाबोधक पद संज्ञीपरक हो जाता है। जैसे 'बहुगणवतु' सूत्र, जो संख्या संज्ञा का विधान करता है, से संख्या पद की अनुवृत्ति ' ष्णान्ता षट्' इस षट्संज्ञा- विधायक सूत्र में होती है। यह सूत्र संख्या संज्ञा से भिन्न षट् संज्ञा का विधान करता है, इसलिए यहाँ आया हुआ 'संख्या' यह पद स्वरूपपरक न होकर पञ्चन्, षट् इत्यादि प्रसिद्ध संख्याबोधक शब्दों का बोध कराता है। दूसरी बात यह है कि 'ष्णान्ता पट्' सूत्र में यदि संख्या पद स्वरूपपरक हो जाय तो ' ष्णान्ता' पद से उसका अन्वय ही नहीं हो सकेगा, क्योंकि संख्या पद में तदन्तत्व = पान्तत्व और नान्तत्व का अभाव है। इसलिए भी यहाँ संख्या पद अर्थपरक हो जाता है। <br> 'सुप्तिङन्तं पदम् ' सूत्र से 'स्वादिष्वसर्वनामस्थाने' इस सूत्र में आगत 'पदम्' यह पद स्वरूपपरक (संज्ञावाचक) ही रहता है, क्योंकि दोनों सूत्रों द्वारा पद संज्ञा का ही विधान किया जाता है। यदि अनुवृत्त स्थल में भिन्न कार्य किया जाता तो उसकी अर्थपरता हो सकती थी। <br> इस उपर्युक्त विवेचन से स्पष्ट है कि उपर्युक्त अर्थ लक्षणा के द्वारा किया गया है, किन्तु लक्षणादि का आश्रयण गौरवमस्त होने के कारण तथा स्पष्ट प्रतिपत्ति को दृष्टिगत कर 'यहा' शब्द से पक्षान्तर को प्रस्तुत कर रहे हैं कि 'तदप्यनुवर्त्य' अर्थात् 'इको गुणवृद्धी' इस सूत्र का अर्थ करने के लिए तदप्यनुवर्त्य = गुण और वृद्धि पद की अनुवृत्ति भी करेंगे और सूत्रस्थ 'गुणवृद्धी' इस पद को भी रखेंगे। पहले पक्ष से इस पक्ष की यही विशेषता है कि पहले पक्ष में केवल गुण और वृद्धि पद की अनुवृत्ति करके उससे ही कार्य चला कर सूत्रस्थ गुणवृद्धी पद को व्यर्थ करके लक्षणा करते थे। इस पक्ष में सूत्रस्थ 'गुणवृद्धी' पद को रखते हुए गुण और वृद्धि पद की अनुवृत्ति कर रहे हैं। इसके अतिरिक्त 'इति', 'उच्चार्य' और 'विधीयते' इन तीन पदों का अध्याहार करते हैं। यहाँ यह बात ध्यातव्य है कि अनुवृत्त गुण और वृद्धि पद यहाँ स्वरूपपरक हैं। इसमें दृष्टान्त देते हुए कहते हैं-'स्वादिष्वसर्वनामस्थाने' सूत्र में अनुवृत्त 'पदम्' यह पद स्वरूपपरक ही देखा गया है। उसी प्रकार यहाँ आये हुए गुण-वृद्धि पद स्वरूपपरक ही हैं। पुनः शंका हुई कि तब ' ष्णान्ता षट्' सूत्र में समागत संख्या पद स्वरूपपरक क्यों नहीं होता? तो इसका उत्तर देते हैं कि यहाँ संख्या पद का स्वरूपपरकत्व इसलिए नहीं होता कि उसमें षान्तत्व या नान्तत्व सम्भव नहीं हैं। अतः यहाँ अर्थपरकत्व हो गया है। इस प्रकार प्रस्तुत सूत्र में स्वरूपपरक गुण वृद्धि पद की अनुवृत्ति करके तथा उपर्युक्त तीन पदों का अध्याहार करके सूत्र का अर्थ इस प्रकार करते हैं कि 'गुण इति उच्चार्य यत्र गुणो विधीयते ' तथा 'वृद्धिः इति उच्चार्य यत्र वृद्धिः विधीयते तत्रेकः इति षष्ठ्यन्त पदमुपतिष्ठते' । इस प्रकार की योजना से सूत्रार्थ इस प्रकार हुआ कि गुण इस शब्द का उच्चारण करके जहाँ गुण (अदेङ) का तथा वृद्धि इस शब्द का उच्चारण करके जहाँ वृद्धि (आदैच) का विधान किया जाय, उस सूत्र में 'इक:' इस षष्ठ्यन्त पद की उपस्थिति होती है। इस योजना लभ्य अर्थ के आधार पर ही दीक्षित ने कौमुदी में इस सूत्र की वृत्ति कहीं है। इसका फल यह होता है कि 'त्यदादीनामः' तथा 'पथिमध्य' सूत्र में 'इक' पद की उपस्थिति नहीं होती है, क्योंकि उक्त सूत्रद्वय में गुण और वृद्धि शब्द का उच्चारण करके अकार और आकार का विधान नहीं किया जाता है। <br> कुछ प्राचीन आचार्यों का कहना है कि 'त्यदादीनामः' इत्यादि स्थलों में इस परिभाषा की प्रवृत्ति न होने के लिए जो योजना का आश्रयण किया गया है वह ठीक नहीं है, क्योंकि यह कार्य तो लक्षणप्रतिपदोक्त परिभाषा से ही हो सकता है। इस परिभाषा के द्वारा 'इकोगुणवृद्धी' सूत्रस्थ गुण और वृद्धि पद से प्रतिपदोक्त गुण और वृद्धि का ग्रहण किया जायेगा। प्रतिपदोक्त गुणवृद्धि वहीं होंगे जहाँ गुण और वृद्धि पद का उच्चारण किया गया होगा। ऐसा स्थल 'मिदेर्गुण:', 'मृजेर्वृद्धिः' इत्यादि तो हो सकते हैं। इसलिए ऐसी ही जगहों पर 'इक:' इस षष्ठ्यन्त पद की उपस्थिति होगी। 'त्यदादीनामः' इत्यादि स्थलों में तो 'इक:' इस पद की उपस्थिति का प्रश्न ही नहीं होता है। इसलिए योजनया अर्थलाभ करना ठीक नहीं है। नागेश भट्ट इस बात का खण्डन करते हुए कह रहे हैं कि लक्षणप्रतिपदोक्त परिभाषा से नात्र = 'इको गुणवृद्धी' इस सूत्र में निर्वाह नहीं हो सकता है। कारण यह है कि प्रतिपदोक्त शब्द से 'साक्षात् उच्चारित' और 'साक्षात् तत्तद् शब्दानुवादेन विहित' इन दोनों का ही ग्रहण होता है। इस बात का स्पष्टीकरण निम्नलिखित प्रकार से है - <br> साक्षादुच्चारितस्य का अर्थ है 'साक्षात् उच्चारण-प्रयोज्यबोधीय विषयताश्रयस्य' । विषयता शब्द से यहाँ विधेयताख्या विषयता अभिप्रेत है। वह विधेयता उच्चार्यमाण धर्म से साक्षात् अवच्छिन्न होनी चाहिए। 'साक्षात् तत्तद् शब्दानुवादेन विहितस्य ' का अर्थ है-'उच्चार्य- माणवृत्तिधर्मावच्छिन्ना या उद्देश्यता तन्निरूपितविधेयताश्रयत्व' । इस प्रकार प्रतिपदोक्तत्व का स्वरूप ऐसा होता है कि 'यत्र शास्त्रे लक्षणप्रतिपदोक्तपरिभाषा सञ्चारणीया तदीयोद्देश्यता- वच्छेदकज्ञानायोपयुज्यमाना या आनुपूर्वी तद्विशिष्टत्वं प्रतिपदोक्तत्वम्' । वै 'स्वेन साक्षा- दवच्छिन्नविधेयताश्रयत्वस्वावच्छिन्नोद्देश्यतानिरूपितविधेयताश्रयत्व इत्येतदन्यतर- सम्बन्धेन' । तात्पर्य यह है कि जिस शास्त्र में लक्षणप्रतिदोक्त परिभाषा की प्रवृत्ति करानी हो उसकी उद्देश्यतावच्छेदकी भूत जो आनुपूर्वी, उस आनुपूर्वी से साक्षादवच्छिन्न विधेयता हो अथवा उस आनुपूर्वी से अवच्छिन्न उद्देश्यतानिरूपित विधेयता हो। इसमें प्रथम सम्बन्ध का उदाहरण 'गातिस्था' सूत्र है और दूसरे सम्बन्ध का उदाहरण 'विभाषा दिक्समासे' 'सूत्र में 'दिङ्नामान्यन्तराले' सूत्र का ग्रहण करना है। <br> ' गातिस्था' सूत्र में पा शब्द से 'पा पाने' का ग्रहण हो या 'पै शोषणे' का कृतात्व का ग्रहण हो ? इस संशय में लक्षणप्रतिपदोक्त परिभाषा की यहाँ प्रवृत्ति होती है। ऐसी स्थिति में 'गातिस्था' इस सूत्रीय उद्देश्यतावच्छेदक ज्ञान के लिए उपयुज्यमान आनुपूर्वी पकारोत्तर आकारत्व अर्थात् 'पात्व” रूपानुपूर्वी है। इस आनुपूर्वी से साक्षादवच्छिन्ना विधेयता 'पा पाने' इस शास्त्र से की गई विधेयता ही है, न कि 'पै शोषणे' की विधेयता है। 'पा पाने' के द्वारा जहाँ पान अर्थ में पात्वावच्छिन्न विधेय है वहीं 'पै शोषणे' के द्वारा पैत्वावच्छिन्न की विधेयता होने से यह प्रतिपदोक्त नहीं कहा जाता, किन्तु 'पा पाने' ही प्रतिपदोक्त माना जाता है। इसी प्रकार 'विभाषा दिक्' सूत्र के उद्देश्यतावच्छेदक के ज्ञान के लिए उपयुज्यमान आनुपूर्वी है- 'दिक्त्व' रूप आनुपूर्वी, तदवच्छिन्न उद्देश्यतानिरूपित विधेयताश्रयत्व 'दिनामान्यन्तराले' इस सूत्र से विहित समास में ही है, न कि 'अनेकमन्यपदार्थे' सूत्र से विहित दिग्वाचकों के समास में। <br> प्रस्तुत स्थल में 'इको गुणवृद्धी' इस शास्त्र के उद्देश्यतावच्छेदक के ज्ञान के लिए उपयुज्यमान जो गुणत्वरूपा और वृद्धित्वरूपा आनुपूर्वी है, उससे साक्षात् अवच्छिन्न विधेयता 'त्यदादीनामः' के अकार में नहीं है। यहाँ अकारनिष्ठ विधेयता अत्वावच्छिन्ना है, गुणत्वावच्छिन्न नहीं है। इस प्रकार लक्षणप्रतिपदोक्तपरिभाषा से यहाँ कार्य नहीं चल सकता है। इसलिए योजना के द्वारा 'इको गुणवृद्धी' का यथोक्त अर्थ करके ही 'त्यदादीनामः' इत्यादि स्थलो के दोष का उद्धार करना चाहिए। यह बात इसी सूत्र के भाष्य से भी ध्वनित है।"
}
