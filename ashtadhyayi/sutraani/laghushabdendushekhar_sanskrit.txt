{
  "11001": "<p><span>&nbsp; &nbsp; वृद्धिरादैच् ( १.१.१) । यत्र वृद्धि:,&nbsp;आत् ऐच्-इत्येवमसमस्तं पदम् । आदेपदे समाहारदन्द्रे&nbsp;‘</span><a href=\"https://sanskritam.world/ashtadhyayi/sutraani/54106\">द्वन्द्वाच्चुदषहान्तात्समाहारे</a><span>‘इत्यनेन चान्तत्वात् टच् प्रसज्येत । इतरेतरयोगे तु टचोऽप्रवृत्तावपि द्विवचनान्त निर्देशस्य प्रसङ्गः । अदिति पदेन अकारस्य संग्रहः । अदित्यत्र तपरकरणन्तु अनुनासिकत्वादीनां गुणानां भेदकत्वाभावात् आकारेण षड्विधानां तेषां ग्रहणेन आकारस्य अण्त्वाभावादेव अणुदित्सूत्राप्रवृत्त्या प्लुतग्रहणाभावस्य सिद्धत्वात् समकालग्रहणार्थत्वेन भिन्न कालव्यावृत्त्यर्थत्वेन च तपरस्योपयोगाभावात् सन्देहनिवर्तकतया सफलम्,&nbsp;अत एव पूर्वार्थम् । तकाराभावे आकारस्य ऐचा सह वृद्धो आकारस्य विलयेन तत्सत्त्वे एव सन्देहः स्यात् । उत्तरत्र ऐचि तु वर्णसमाम्नाये ऐओ इति स्वरूपेण पाठात् अण्प्रत्याहारे श्रूयमाणत्वेन अणुदित्सूत्रे अण्पदेन ग्रहणात् प्लुतस्यापि ऐच्चदेन ग्रहणं प्राप्तम् । तस्य वारणाय तपरोच्चारणं चरितार्थमिति उत्तरार्थमपि ।</span></p><p>&nbsp;</p><p><span>&nbsp; &nbsp; गुणानां भेदकत्वात् अनुनासिकत्वोदात्तत्वानुदात्तत्वादीनां समकालानां सङ्ग्रहाय तपरकरणस्य पूवार्थतयापि सम्भवेन असन्देहार्थत्वं कुतः&nbsp;?&nbsp;इत्यत उक्तम्&nbsp;-&nbsp;प्रकृतसूत्र इति ।&nbsp;‘अस्थिदधि’इति सूत्रे अनङ आद्याकारस्य स्वरूपेणैव पठनीये साक्षात् उदात्तशब्देन तद्विधानस्य फलाभावात्,&nbsp;असति प्रयत्नविशेषे गुणानामभेदकत्वात्सामर्थ्यात् तेन कल्प्यते ।&nbsp;‘अस्थिदधि’इति सूत्रे उदात्तपदोच्चारणरूपयत्न विशेषस्य सत्त्वाद् अत्र गुणस्य भेदकत्वं स्वीक्रियते ।&nbsp;‘वृद्धिरादैच्’अत्र सूत्रे यत्नविशेषस्याभावाद् गुणानामभेदकत्वं मन्यते । तथाच अभेदकत्वात् समकालसवर्णानां ग्रहणस्य सिद्धौ तपरकरणं न पूर्वार्थतया सफलम् । असन्देहार्थतया च पूर्वार्थम् इति भावः । ऐकारस्य औकारस्य स्वरूपेण वर्णसमाम्नाये पाठात् तत्रअणुदित्सूत्रप्रवृत्त्या प्लुतस्य ग्रहणं प्राप्तम्,&nbsp;तद्वारणाय तपरोच्चारणमिति । परार्थमपि तत् । प्रकृतसूत्रे -&nbsp;‘वृद्धिरादैच्’इति सूत्रे । अत्र = व्याकरणे । ज्ञापकात् उदात्तपदात् । सवर्णेति । समकालसवर्णत्यर्थः । अत्र = अस्मिन् सूत्रे । अन्यत्र तु वृद्धि</span>शब्दस्य शक्तिग्राहकत्वाभावेन न तथा पदपरः स्वस्वरूपपरः । असम्भवात् शक्तिग्रहाभावाद् अर्थपरत्वस्य वक्तुमशक्यत्वात्।</p><p>&nbsp;</p><p><span>&nbsp; &nbsp; न च समानविभक्तिकयोरभेदान्वयस्य युक्तत्वेन वृद्धिरूपपदस्य स्वीयार्थेन आकारेण ऐकारेण औकारेण च सहामेदान्वयो दुर्घटा,&nbsp;पदपदार्थयोः स्वरूपेण भेदात् बत आह- पदेति । पदपदार्थयोग्तादात्म्यस्य भेदसहिष्णोरभेदस्याङ्गीकारेण अभेदान्वयानुपपत्तेरभावात् । न च मधुशब्दोच्चारणे मुखे माधुर्यं स्यात्,&nbsp;शब्दार्थयोरमेदादिति नाशनीयम्;&nbsp;भेदेन सह अभेदस्य स्वीकारेण सर्वथा अभेदानभ्युपगमात् । विस्तरेण मञ्जूषायां द्रष्टव्यम् । शब्दार्थयोस्तादात्म्यादेव किमिदमिति पृष्टे गौरिति,&nbsp;कीदृग् ज्ञानम्&nbsp;?&nbsp;गोरिति कः शब्दः&nbsp;?&nbsp;गौरित्युत्तरयति ।</span></p><p>&nbsp;</p><p><span>&nbsp; &nbsp; ननु अनयोस्तादात्म्याङ्गीकारे घटस्य चक्षुषा यथा ग्रहण तथा घटशब्दस्यापि चक्षुषा ग्रहणं स्यादिति न वक्तव्यम् । यथा घटे गन्धवस्वस्य सत्वेऽपि घटत्वेनैव घटस्य चाक्षुपप्रत्यक्षता,&nbsp;न गन्धवत्त्वेन तथाऽत्रापि घटशब्दत्वेन न घटस्य चाक्षुपप्रत्यक्षता,&nbsp;किन्तु घटत्वेनेति न दोषः । न चैवमपि शब्दानां नित्यत्वे वा तादात्म्यनुपपत्तिः तदवस्थेव । नित्य- स्वपक्षे अनित्यैरथैः सह नित्यशब्दस्य कथं तादात्म्यम्,&nbsp;अनित्यत्वपक्षे शब्दानामुत्पन्नप्रध्वंसित्वेन क्षणिकत्वात् चिरस्थापिभिः अर्थः सह तादात्म्यं कथमुपपद्येत इति वाच्यम्;&nbsp;घटस्य नाशे ध्वंसप्रतियोगिता घटनिष्ठतद्वतित्वेन मृत्तिकायाः,&nbsp;न तु मृत्तिकात्वेन मृत्तिकायाः । एवमत्रापि नित्यत्वपक्षे घटादिनिष्ठतद्व्यक्तित्वेन घटादीनां ध्वंसप्रतियोगिता,&nbsp;ना तु घटादिशब्दत्वेन,&nbsp;अनित्यत्वपक्षे च शब्दस्य शब्दत्वरूपेण क्षणिकत्वम्,&nbsp;नतु घटत्वादिन इत्यादिकल्पनया दोषः परिहरणीयः ।</span></p><p>&nbsp;</p><p><span>&nbsp; &nbsp; ननु आदेचोरेव संज्ञात्वं कुतो नेत्यत आह- वृद्धि इति । एकस्य अनेकसंज्ञाकरणे फलाभावात् वृद्धिपदमेव संज्ञापरम् ।&nbsp;‘उद्देश्य प्रथमं वाच्यम्’इति रीत्या वृद्धेः पूर्वं प्रयोगोनोचितः,&nbsp;अत आह-विधेयस्येति । विधेयस्य विधानार्हस्य ( वृद्धिशब्दस्य) । न चात्र मङ्गलार्थतया वृद्धिशब्दस्य पूर्वं प्रयोगेऽपि&nbsp;‘अपृक्त एकाल्’इति सूत्रे पूर्वोक्तनियममुल्लङ्घय विधेयस्य&nbsp;‘अपूक्त’इत्यस्य पूर्व प्रयोगः कथम्&nbsp;?&nbsp;इत्याशयेन शङ्कते - अपृक्त इति । विधेयस्य पूर्वं प्रयोगे असाधुत्वं भवति -- एतादृशो भ्रमो मा भूदिति बोधयितुं नियमवैपरीत्येन सूत्रकृत् तथा प्रायुङ्क्त । तथा च उद्देश्यस्य प्रथमप्रयोगे औचित्यमात्रं बोधितं न त्वसाघुत्वमिति ।</span></p><p>&nbsp;</p><p><span>&nbsp; &nbsp; “सर्व शब्दाः सर्वषामर्थानां वाचकाः’इत्यर्थकेन&nbsp;‘सर्वे सर्वार्थवाचकाः’इति न्यायेन घटाब्दी यथा सर्वस्यार्थस्य वाचकः,&nbsp;एवं वृद्धिशब्दोऽपि सर्वेषु अर्थेषु आकारैकारौकाराणामपि अन्तर्गतत्वात् तेषामपि वाचकः प्राप्तः - इत्यपूर्वार्थबाधकत्वाभावेन&nbsp;‘वृद्धिरादैच्’सूत्रस्य विधित्वं न सम्भवति,&nbsp;किन्तु अन्येषामर्थानां वृद्धिशब्देन व्याकरणे ग्रहणं मा भूत् इत्येतदर्थं नियमार्थमिदं सूत्रमिति निराकरोति - सर्वशब्दानामिति । सर्वशब्दानां सर्वार्थवाचकत्वेऽपि सङ्केतज्ञानस्य शाब्दबोधे हेतुत्वाभ्युपगमात् सङ्केतज्ञानमावश्यकम् । अन्यथा&nbsp;‘कोशाप्तव्यवहारादिना सङ्केतितमिदं पदममुं अर्थ बोधयतु’इत्यादिरूपमजानतः पुरुषस्यापि बाबो दुर्वारः स्यात् । तथा च सर्वस्य शब्दस्य सर्वस्मिन्नर्थे सङ्केतयितुमशक्यत्वात् सङ्केतज्ञानाभावेन सर्वबोधासम्भवात् अज्ञातार्थस्यैव ज्ञापकत्वेन&nbsp;‘वृद्धिरादैच्’इत्यादिसंज्ञासूत्राणां विधित्वमेव । न च&nbsp;‘वृद्धिपदमर्थबोधकम् पदत्वात्,&nbsp;गोपदवत्’-इत्यनुमानेन वाचकत्वं गृहीतम् स्यात् इत्यरुचेराह - किचेति ।</span></p><p>&nbsp;</p><p><span>&nbsp; &nbsp; यत्तु&nbsp;‘वृद्धिपदम् आदेच्त्वावच्छिन्नबोधकम्;&nbsp;आदैजितराबोधकत्वे सति अर्थबोधकत्वात्’इत्यनुमानेन आदैच्त्वेन ज्ञातुं शक्यम्&nbsp;?&nbsp;तन्न,&nbsp;अजितराबोधकत्वस्य अनिर्णयात् हेतोरसिद्धेः । प्रमेयत्वेन रूपेण प्रमेयस्य अर्थस्य ज्ञानेऽपि यावत् तत्तद्घटत्वादिविशेषधर्मेण घटादीनां ग्रहणं न भवति तावद घटत्वादिविशेषधर्मं प्रकारको बोधो न भवति । विशेषधर्मपुरस्कारेण सर्वार्थवाचकत्वग्रहस्य योगिनां सम्भवेऽपि अस्मादृशां तत्तद्विशेषरूपेण सर्वेषामर्थानां ज्ञातुमशक्यत्वात् । प्रमेयत्वसामान्यधर्मेण घटादिज्ञानं न घटत्वादिविशेषधर्मं प्रकारकबोधोपयोगीति विशेषधर्मेण आकारादीनां वृद्धिपदेन बांधाय सूत्रमिदम् । शास्त्रप्रणयनश्च अस्माकं स्थूलदृशां कृते इति विधित्वमेवोचितम्&nbsp;।अर्थानाम् सर्वेषामर्थानाम्,&nbsp;विशिष्य घटत्वादिविशेषरूपेण । सामान्यतस्तथाज्ञानम् शब्दत्वेन शब्दस्य,&nbsp;अर्थत्वेन अर्थस्य च ज्ञानम् । सर्वार्थवाचकत्वादि प्रकारकमित्यर्थः । न बोधोपयोगिनः प्रक्रियानिर्वाहकविशेषधर्मप्रकारक बोधजनकम् ।</span></p><p>&nbsp;</p><p><span><strong>&nbsp; &nbsp; शास्त्र तु</strong> इति । व्याकरणप्रणयनं प्रधानतया न योगिनां कृते,&nbsp;तेषां व्याकरणमन्तराऽपि साध्वसाधुविवेकस्य सन्नवादिति भावः । तत्रैव = आदेजाद्यर्थे एवं सङ्केतग्राहकाणाम् = शक्तिग्राहकाणाम्,&nbsp;शास्त्राणाम्&nbsp;‘वृद्धिरादैच्’इत्यादिसंज्ञासूत्राणाम् करणे भगवतः पाणिनेरिच्छेव नियामिका। एषाम् संज्ञाशब्दानाम्,&nbsp;यदृच्छाशब्दत्वेन व्यवहार इति ।&nbsp;‘इति च’इत्यनन्तरं&nbsp;‘व्यवहारः’इति पदमनुवत्यं योजनीयम् ।</span></p><p>&nbsp;</p><p><span>&nbsp; &nbsp; ननु बोधजनकताशक्तेः वैयाकरणमते नित्यत्वात् कथं संज्ञासु आधुनिकत्वव्यवहारः&nbsp;?&nbsp;इत्यत आह- एतदिति । वृद्ध्यादिपदसङ्केतज्ञानात् पूर्वमंत्र वृद्धयादिपदेआदेच् बोधजनकत्वाज्ञानात् संज्ञासु अनित्यत्वव्यवहारः । अत एव = संज्ञानामनित्यत्वव्यवहारादेव । यथा स्थानं तस्याः तस्याः संज्ञायाः करणेन तज्ज्ञानरूपप्रकरणवलेन प्राकरणिकस्यैव अर्थस्य प्रतीतेः अन्यस्य अप्राकरणिकस्य न इत्येतन्मूलिका&nbsp;‘कृत्रिमाकृत्रिमयोः कृत्रिमे कार्यसम्प्रत्ययः’इत्येषा परिभाषा संख्यासूत्रे भाष्ये उक्ता । अन्यथा संज्ञायाः नित्यत्वाद् अकृत्रिमत्वेन,&nbsp;कृत्रिमत्वेन तस्याः ग्रहणे प्रभाणाभावात् तदसङ्गतेर्दुर्वारस्वात् । सङ्केतग्राहके संज्ञासूत्रे कृते तु तत्सङ्केतज्ञानरूपप्रकरणबलात् प्राकरणिकस्यैव ग्रहणं नान्यस्य इति अप्राकरणिकस्य व्यावृत्त्या फलितं नियममादाय संज्ञासूत्रे नियमत्वव्यवहारः ।</span></p><p>&nbsp;</p><p><span>&nbsp; &nbsp; प्रकरणस्याभिधानियामकत्वं ‘संयोगो विप्रयोगश्च’इत्यादिना अन्यत्र स्पष्टम् ।&nbsp;‘व्यवहाराय नियमः’इति हरे: कारिकायाः अयमर्थः - क्वचित्,&nbsp;न तु सर्वत्र;&nbsp;गुणादिपदानाम् शास्त्रान्तरे अर्थान्तरदर्शनात् । संज्ञिनि = संज्ञापदवाच्ये । संज्ञायाः संज्ञिबोधिकायाः।व्यवहाराय व्यवहारार्थम् । नियमः = वृद्धयादिप्रयोगाणां नेयत्यमिति । वृद्धयादिपदेषु आदेजादिबोधजनकतायाः ज्ञानस्य उत्पादेऽपि बोधजनकतारूपायाः शक्तेरनुत्पादात् न शर्तोनित्यताहानिः । ननु टिघुघेत्यादीनां कथं साधुत्वम् तेषां शब्दानांव्याकरणेन अव्युत्पादनात्&nbsp;?&nbsp;अत आह- आसाचेति । संज्ञायां साधुत्वं शिष्टानां प्रयोगादित्यवधेयम् ।</span></p><p>&nbsp;</p><p><span>&nbsp; &nbsp; यथोद्देशपक्षे संज्ञाशास्त्रस्य स्वदेशे एव वाक्यार्थबोधात् तत्र आदेचोरविधीयमानत्वेन सवर्णग्रहणात् कृष्णकत्वम् गङ्गोषः इत्यादी आन्तरतम्यात् त्रिमात्रचतुर्मात्रा आदेशाः स्युरिति तद्वारणाय वृद्धिसंज्ञासूत्रे तपरकरणस्य परार्थता। पर कार्यकालपक्षे तु- यत्र वृद्धिपदं श्रूयते,&nbsp;तत्रादैच् इत्युपतिष्ठते&nbsp;-इत्यर्थस्य सत्त्वात् आदैच्पदाऽभिन्ना वृद्धिर्भवतीति पदेकवाक्यतया बोधात् एचो विधीयमानेन अणुदित्सूत्राप्रवृत्त्या सवर्णग्रहणस्य अप्राप्तत्वात् त्रिमात्रचतुर्मात्रादेशानां प्रसङ्गाभावात् तद्वयावृत्तये क्रियमाणं तपराच्चारणं न परार्थतया सप्रयोजनम् इति कस्यचिन्मतं निराचिकीर्षुः प्रसङ्गात् प्रक्रमते - कार्यकाल इति ।</span></p><p>&nbsp;</p><p><span>&nbsp; &nbsp; कार्यकालपक्षे‘मृजेर्वद्धिः’इत्यादिषु वद्धिविधायकसूत्रेषु वृद्धिपदार्थः कः&nbsp;?&nbsp;इति जिज्ञासा संज्ञाशास्त्राणां स्वदेशे वाक्याथबोधे जातेऽपि उपेक्षया अनुत्पन्नतद्विषयकसंस्कारस्य पुरुषस्य जायते;&nbsp;संस्कारं विना तस्य स्मरणानुपपतेः । ततो वृद्धिसंज्ञासूत्रस्य विधिसूत्रदेशे समाकर्षणेन वाक्यैकवाक्यतया (न तु पदैकवाक्यतया) वृद्धिः आत् ऐचश्च भिन्ना इत्येवंरूपया विधिसूत्रेण सहान्वयः । एवञ्च अस्मिन्नपि पक्षे एचोऽविधेयत्वेन सवर्णग्रहणेन भिन्नकालस्य प्लुतस्य व्यावृत्तये परार्थमपि तपरकरणम् । उभयस्मिन्नपि पक्षे भिन्ना एकवाक्यता समानेति एकपक्षे तस्थाविधेयत्वे अपरस्मिन्नपि पक्षे तथैव युक्तम्;&nbsp;पदैकवाक्यताया अस्वीकारात् ।</span></p><p>&nbsp;</p><p><span>&nbsp; &nbsp; अमुमेवार्थं द्रढयितुं भाष्यमुपन्यस्यति&nbsp;-&nbsp;अत एवेति । वाक्यैकवाक्यतायाः स्वीकारादेवेत्यर्थः । इत्युक्तमिति । पदैकवाक्यतयान्वयस्वीकारे तत्र&nbsp;‘आदेच्’इत्यस्योपस्थितेर्वक्तव्यतया भस्यति संज्ञासूत्रस्योपस्थितेः प्रतिपादनमसङ्गतं स्यात् । एवं प्रगृह्यसंज्ञासूत्रस्य&nbsp;‘प्लुतप्रगृह्या’इति सूत्रे उपस्थितिर्भाष्योक्ता असङ्गता स्यात् । कैयटोऽपि निष्ठासूत्रे उक्ते‘तक्तवतू निष्ठा’इति सूत्रं सस्मार । अतस्तेनापि स एवार्थः प्रमाणीकृतः ।</span></p><p>&nbsp;</p><p><span>&nbsp; &nbsp; किश्च,&nbsp;पदेकवाक्यता वृद्धिपदश्रवणेन&nbsp;‘आदेच्’इत्यस्योपस्थित्या तेन सह वृद्धिपदस्यान्वयेऽपि ऐपदार्थस्यानुपस्थितत्त्वात् पदार्थेन सह विधिवाक्यार्थस्य नान्वयप्रसङ्गः ।</span></p><p>&nbsp;</p><p>&nbsp; &nbsp; अत्र<span>कार्यकाले । एकत्र एकस्मिन् विधिसूत्रे संज्ञाशब्दानां शक्तिग्रहे वृत्तेऽपि= जातेऽपि तत्प्रदेशस्यैव संज्ञापदस्य अयमर्थो नान्यप्रदेशस्यस्य तस्येति सन्देहे प्रदेशान्तर स्थेन तत्पदेन तादृशार्थबोधो न स्यात्,&nbsp;अतः सर्वेषु विधिप्रदेशेषु संज्ञासूत्राणामुपस्थित्या संज्ञापदबोध्यनिर्णये न विधिवाक्यार्थबोध: । एतेन पक्षद्वयेऽपि पदार्थतया तपरस्यावश्यकत्वेन । वृद्धिविशेषणेति । वृद्धिविशेषणं यस्येति बहुव्रीहिः । कमेण = रीत्या । इत्यन्यत्रेति । उद्दघोतादौ । स्वदेशे वृद्धिपदार्थे ज्ञातेऽपि उपेक्षया तत्संस्काराभावेन स्मरणानुत्पत्त्या विधिप्रदेशे वृद्धिपदार्थे जिज्ञासिते तत्र संज्ञाविधायकं सूत्रमुपतिष्ठते कार्यकालपक्षे इति नव्यमताशयः ।</span></p><p>&nbsp;</p>"
}
